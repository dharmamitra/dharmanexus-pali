segmentnr	original	folio	analyzed
PA_tika-vin02_t:0	Namo tassa bhagavato arahato sammāsambuddhassa	0	
PA_tika-vin02_t:1	Vinayapiṭake	0	
PA_tika-vin02_t:2	Sāratthadīpanī-ṭīkā (tatiyo bhāgo)	0	
PA_tika-vin02_t:3	5. Pācittiyakaṇḍaṃ	0	
PA_tika-vin02_t:4	1. Musāvādavaggo	0	
PA_tika-vin02_t:5	1. Musāvādasikkhāpadavaṇṇanā	0	
PA_tika-vin02_t:6_0	1. Musāvādavaggassa paṭhamasikkhāpade khuddakānanti ettha “khuddaka-saddo bahu-saddapariyāyo.	6	
PA_tika-vin02_t:6_1	Bahubhāvato imāni khuddakāni nāma jātānī”ti vadanti. Tatthāti tesu navasu vaggesu,	6	
PA_tika-vin02_t:6_2	tesu vā khuddakesu. Kāraṇena kāraṇantarapaṭicchādanameva vibhāvetuṃ “rūpaṃ anicca”ntiādimāha.	6	
PA_tika-vin02_t:6_3	Rūpaṃ aniccanti paṭijānitvā tattha kāraṇaṃ vadanto “jānitabbato”ti āha. “Yadi evaṃ	6	
PA_tika-vin02_t:6_4	nibbānassapi aniccatā āpajjatī”ti parena vutto taṃ kāraṇaṃ paṭicchādetuṃ puna “jātidhammato”ti	6	
PA_tika-vin02_t:6_5	aññaṃ kāraṇaṃ vadati.	6	
PA_tika-vin02_t:7	“Sampajānaṃ musā bhāsatī”ti vattabbe sampajāna musā bhāsatīti anunāsikalopena niddesoti āha “jānanto musā bhāsatī”ti.	0	
PA_tika-vin02_t:8_0	2. Jānitvā jānantassa ca musā bhaṇaneti pubbabhāgepi jānitvā vacanakkhaṇepi jānantassa	8	
PA_tika-vin02_t:8_1	musā bhaṇane. Bhaṇanañca nāma idha abhūtassa vā bhūtataṃ bhūtassa vā abhūtataṃ katvā	8	
PA_tika-vin02_t:8_2	kāyena vā vācāya vā viññāpanapayogo. Sampajānamusāvādeti ca nimittatthe bhummavacanaṃ,	8	
PA_tika-vin02_t:8_3	tasmā yo sampajāna musā vadati, tassa taṃnimittaṃ taṃhetu tappaccayā pācittiyaṃ hotīti	8	
PA_tika-vin02_t:8_4	evamettha aññesu ca īdisesu attho veditabbo.	8	
PA_tika-vin02_t:9_0	3. Visaṃvādenti etenāti visaṃvādanaṃ, vañcanādhippāyavasappavattaṃ cittaṃ. Tenāha	9	
PA_tika-vin02_t:9_1	“visaṃvādanacittaṃ purato katvā vadantassā”ti. Vadati etāyāti vācā, vacanasamuṭṭhāpikā	9	
PA_tika-vin02_t:9_2	cetanā. Tenāha “micchāvācā…pe… cetanā”ti. Pabhedagatā vācāti anekabhedabhinnā. Evaṃ	9	
PA_tika-vin02_t:9_3	paṭhamapadena suddhacetanā…pe… kathitāti veditabbāti iminā imaṃ dīpeti – suddhacetanā	9	
PA_tika-vin02_t:9_4	vā suddhasaddo vā suddhaviññatti vā musāvādo nāma na hoti, viññattiyā saddena ca	9	
PA_tika-vin02_t:9_5	sahitā taṃsamuṭṭhāpikā cetanā musāvādoti. Cakkhuvasena aggahitārammaṇanti cakkhusannissitena	9	
PA_tika-vin02_t:9_6	viññāṇena aggahitamārammaṇaṃ. Ghānādīnaṃ tiṇṇaṃ indriyānaṃ sampattavisayaggāhakattā	9	
PA_tika-vin02_t:9_7	vuttaṃ “tīhi indriyehi ekābaddhaṃ viya katvā”ti. “Dhanunā vijjhatī”tiādīsu viya “cakkhunā	9	
PA_tika-vin02_t:9_8	diṭṭha”nti ayaṃ vohāro loke pākaṭoti āha “oḷārikeneva nayenā”ti.	9	
PA_tika-vin02_t:10_0	11. Avīmaṃsitvāti anupaparikkhitvā. Anupadhāretvāti avinicchinitvā. Jaḷattāti aññāṇatāya.	10	
PA_tika-vin02_t:10_1	Dārusakaṭaṃ yojetvā gatoti dārusakaṭaṃ yojetvā tattha nisīditvā gatoti adhippāyo.	10	
PA_tika-vin02_t:10_2	Gato bhavissatīti tatheva sanniṭṭhānaṃ katvā vuttattā musāvādo jāto. Keci pana “keḷiṃ	10	
PA_tika-vin02_t:10_3	kurumānoti vuttattā evaṃ vadanto dubbhāsitaṃ āpajjatī”ti vadanti, taṃ na gahetabbaṃ.	10	
PA_tika-vin02_t:10_4	Jātiādīhiyeva hi dasahi akkosavatthūhi davakamyatāya vadantassa dubbhāsitaṃ vuttaṃ. Vuttañhetaṃ –	10	
PA_tika-vin02_t:11	“Hīnukkaṭṭhehi ukkaṭṭhaṃ, hīnaṃ vā jātiādihi;	1	
PA_tika-vin02_t:12	Ujuṃ vāññāpadesena, vade dubbhāsitaṃ davā”ti.	1	
PA_tika-vin02_t:13_0	Cittena thokatarabhāvaṃyeva aggahetvā bahubhāvaṃyeva gahetvā vuttattā “gāmo ekatelo”tiādināpi	13	
PA_tika-vin02_t:13_1	musāvādo jāto. Cāresunti upanesuṃ. Visaṃvādanapurekkhāratā, visaṃvādanacittena yamatthaṃ	13	
PA_tika-vin02_t:13_2	vattukāmo, tassa puggalassa viññāpanapayogo cāti imānettha dve aṅgāni. Uttarimanussadhammārocanatthaṃ	13	
PA_tika-vin02_t:13_3	musā bhaṇantassa pārājikaṃ, amūlakena pārājikena anuddhaṃsanatthaṃ saṅghādiseso,	13	
PA_tika-vin02_t:13_4	saṅghādisesena anuddhaṃsanatthaṃ pācittiyaṃ, ācāravipattiyā dukkaṭaṃ, “yo te vihāre	13	
PA_tika-vin02_t:13_5	vasatī”tiādipariyāyena uttarimanussadhammārocanatthaṃ paṭivijānantassa musā bhaṇite	13	
PA_tika-vin02_t:13_6	thullaccayaṃ, appaṭivijānantassa dukkaṭaṃ, kevalaṃ musā bhaṇantassa idha pācittiyaṃ vuttaṃ.	13	
PA_tika-vin02_t:14	Musāvādasikkhāpadavaṇṇanā niṭṭhitā.	1	
PA_tika-vin02_t:15	2. Omasavādasikkhāpadavaṇṇanā	1	
PA_tika-vin02_t:16	12. Dutiye kaṇṇakaṭukatāya amanāpaṃ vadantā kaṇṇesu vijjhantā viya hontīti āha “omasantīti ovijjhantī”ti. Padhaṃsentīti abhibhavanti.	1	
PA_tika-vin02_t:17_0	13. Bodhisatto tena samayena hotīti tena samayena bodhisatto nandivisālo nāma ahosīti	17	
PA_tika-vin02_t:17_1	attho. Atītatthe vattamānavacanaṃ, kiriyākālavacanicchāya vā vattamānappayogo saddantarasannidhānena	17	
PA_tika-vin02_t:17_2	bhūtatāvagamo siyāti. Paccesīti “amanāpaṃ ida”nti aññāsi. Heṭṭhārukkhe datvāti upatthambhake	17	
PA_tika-vin02_t:17_3	datvā. Pubbe patiṭṭhitārappadesaṃ puna are patteti pubbe ujukaṃ heṭṭhāmukhaṃ patiṭṭhitaarassa	17	
PA_tika-vin02_t:17_4	bhūmippadesaṃ puna tasmiṃyeva are parivattetvā heṭṭhāmukhabhāvena sampatte, paṭhamaṃ	17	
PA_tika-vin02_t:17_5	bhūmiyaṃ patiṭṭhitanemippadese parivattetvā puna bhūmiyaṃ patiṭṭhiteti vuttaṃ hoti.	17	
PA_tika-vin02_t:17_6	Sithilakaraṇanti sithilakiriyā.	17	
PA_tika-vin02_t:18_0	15. Pubbeti aṭṭhuppattiyaṃ. Tacchakakammanti vaḍḍhakīkammaṃ. Koṭṭakakammanti vā pāsāṇakoṭṭakakammaṃ.	18	
PA_tika-vin02_t:18_1	Hatthamuddāgaṇanāti aṅgulisaṅkoceneva gaṇanā. Pādasikamilakkhakādayo viya navantavasena	18	
PA_tika-vin02_t:18_2	gaṇanā acchiddakagaṇanā. Ādi-saddena saṅkalanapaṭuppādanavoklanabhāgahārādivasena	18	
PA_tika-vin02_t:18_3	pavattā piṇḍagaṇanā gahitā. Yassa sā paguṇā hoti, so rukkhampi disvā “ettakāni ettha	18	
PA_tika-vin02_t:18_4	paṇṇānī”ti jānāti. Yabha methuneti vacanato ya-kāra bha-kāre ekato yojite asaddhammavacanaṃ hoti.	18	
PA_tika-vin02_t:19_0	16-26. Āpattiyā kāretabboti pācittiyena kāretabbo upasaggādimattavisiṭṭhānaṃ aticaṇḍālādipadānaṃ	19	
PA_tika-vin02_t:19_1	pāḷiyaṃ āgatesuyeva saṅgahitattā. Corosītiādīnaṃ pana kenaci pariyāyena pāḷiyaṃ anāgatattā	19	
PA_tika-vin02_t:19_2	dukkaṭaṃ vuttaṃ. Hasādhippāyatāti purimapadassa atthavivaraṇaṃ. Pāḷiyaṃ avuttepi	19	
PA_tika-vin02_t:19_3	“jātiādīhi akkosavatthūhi parammukhā akkosantassa vatthūnaṃ anaññabhāvato yathā dukkaṭaṃ,	19	
PA_tika-vin02_t:19_4	tathā davakamyatāya parammukhā vadantassapi dubbhāsitamevā”ti ācariyā vadanti. Sabbasattāti	19	
PA_tika-vin02_t:19_5	ettha vacanatthavijānanapakatikā tiracchānagatāpi gahetabbā.	19	
PA_tika-vin02_t:20_0	35. Anusāsanipurekkhāratāya ṭhatvā vadantassa cittassa lahuparivattibhāvato antarā	20	
PA_tika-vin02_t:20_1	kope uppannepi anāpatti. Yaṃ akkosati, tassa upasampannatā, anaññāpadesena jātiādīhi	20	
PA_tika-vin02_t:20_2	akkosanaṃ, “maṃ akkosatī”ti jānanā, atthapurekkhāratādīnaṃ abhāvatāti imānettha cattāri aṅgāni.	20	
PA_tika-vin02_t:21	Omasavādasikkhāpadavaṇṇanā niṭṭhitā.	2	
PA_tika-vin02_t:22	3. Pesuññasikkhāpadavaṇṇanā	2	
PA_tika-vin02_t:23_0	36. Tatiye bhaṇḍanaṃ jātaṃ etesanti bhaṇḍanajātā. Sammantananti raho saṃsandanaṃ.	23	
PA_tika-vin02_t:23_1	Hatthaparāmāsādivasena matthakaṃ patto kalaho jāto etesanti kalahajātā. Anāpattigāmikaṃ	23	
PA_tika-vin02_t:23_2	viruddhavādabhūtaṃ vivādaṃ āpannāti vivādāpannā. Viggahasaṃvattanikā kathā viggāhikakathā.	23	
PA_tika-vin02_t:23_3	Pisatīti pisuṇā, vācā, samagge satte avayavabhūte vagge bhinne karotīti attho. Pisuṇā	23	
PA_tika-vin02_t:23_4	eva pesuññaṃ. Tāya vācāya vā samannāgato pisuṇo, tassa kammaṃ pesuññaṃ. Piyabhāvassa	23	
PA_tika-vin02_t:23_5	suññakaraṇavācanti iminā pana “piyasuññakaraṇato pisuṇā”ti niruttinayena atthaṃ vadati.	23	
PA_tika-vin02_t:24_0	Idhāpi “dasahākārehi pesuññaṃ upasaṃharatī”ti vacanato dasavidhaakkosavatthuvaseneva	24	
PA_tika-vin02_t:24_1	pesuññaṃ upasaṃharantassa pācittiyaṃ. Pāḷimuttakānaṃ corotiādīnaṃ vasena pana dukkaṭamevāti	24	
PA_tika-vin02_t:24_2	veditabbaṃ. “Anakkosavatthubhūtaṃ pana pesuññakaraṃ tassa kiriyaṃ vacanaṃ vā piyakamyatāya	24	
PA_tika-vin02_t:24_3	upasaṃharantassa kiñcāpi iminā sikkhāpadena āpatti na dissati, tathāpi dukkaṭenettha	24	
PA_tika-vin02_t:24_4	bhavitabba”nti vadanti. Jātiādīhi anaññāpadesena akkosantassa bhikkhuno sutvā bhikkhussa	24	
PA_tika-vin02_t:24_5	upasaṃharaṇaṃ, piyakamyatābhedādhippāyesu aññataratā, tassa vijānanāti imānettha tīṇi aṅgāni.	24	
PA_tika-vin02_t:25	Pesuññasikkhāpadavaṇṇanā niṭṭhitā.	2	
PA_tika-vin02_t:26	4. Padasodhammasikkhāpadavaṇṇanā	2	
PA_tika-vin02_t:27_0	45. Catutthe ekatoti anupasampannena saddhiṃ. Purimabyañjanena sadisaṃ pacchābyañjananti	27	
PA_tika-vin02_t:27_1	“rūpaṃ anicca”nti ettha anicca-saddena sadisaṃ “vedanā aniccā”ti ettha anicca-saddaṃ	27	
PA_tika-vin02_t:27_2	vadati. Akkharasamūhoti avibhattiko akkharasamūho. Akkharānubyañjanasamūho padanti	27	
PA_tika-vin02_t:27_3	vibhattiantaṃ padamāha. Vibhattiantameva padaṃ gahetvā “paṭhamapadaṃ padameva, dutiyaṃ anupada”nti vuttaṃ.	27	
PA_tika-vin02_t:28_0	Ekaṃ padanti gāthāpadaṃ sandhāya vadati. Padagaṇanāyāti gāthāpadagaṇanāya. Apāpuṇitvāti	28	
PA_tika-vin02_t:28_1	saddhiṃ akathetvā. Runti opātetīti ettha anunāsiko āgamavasena vutto, saṃyogapubbassa	28	
PA_tika-vin02_t:28_2	rassattaṃ katanti veditabbaṃ. Tenāha “rū-kāramattamevā”ti. Ettha ca “rūpaṃ aniccanti	28	
PA_tika-vin02_t:28_3	bhaṇa sāmaṇerā”ti vuccamāno sace rū-kāraṃ avatvā ru-iti rassaṃ katvā vadati, aññaṃ	28	
PA_tika-vin02_t:28_4	bhaṇitaṃ nāma hoti, tasmā anāpatti. Evañca katvā “vedanā aniccā”ti etthāpi anicca-saddamatteneva	28	
PA_tika-vin02_t:28_5	āpatti hotīti veditabbaṃ. Esa nayoti ekamevakkharaṃ vatvā ṭhānaṃ. “Manopubbaṅgamā	28	
PA_tika-vin02_t:28_6	dhammā”ti vuccamāno hi ma-kāramattameva vatvā tiṭṭhati. “Evaṃ me suta”ntiādisuttaṃ	28	
PA_tika-vin02_t:28_7	bhaṇāpiyamāno e-kāraṃ vatvā tiṭṭhati ce, anvakkharena pācittiyaṃ, aparipuṇṇapadaṃ	28	
PA_tika-vin02_t:28_8	vatvā ṭhite anubyañjanena. Padesu ekaṃ paṭhamapadaṃ virajjhati, dutiyena anupadena pācittiyaṃ.	28	
PA_tika-vin02_t:29_0	Anaṅgaṇasuttaṃ sammādiṭṭhisuttaṃ mahāvedallañca dhammasenāpatinā bhāsitaṃ, anumānasuttaṃ	29	
PA_tika-vin02_t:29_1	mahāmoggallānattherena, cūḷavedallasuttaṃ dhammadinnāya theriyā bhāsitaṃ. Paccekabuddhabhāsitampi	29	
PA_tika-vin02_t:29_2	buddhabhāsiteyeva saṅgahaṃ gacchati. Aṭṭhakathānissitoti pubbe magadhabhāsāya vuttaṃ	29	
PA_tika-vin02_t:29_3	dhammasaṅgahāruḷhaṃ aṭṭhakathaṃ sandhāya vadati. Idānipi “yathāpi dīpiko nāma, nilīyitvā	29	
PA_tika-vin02_t:29_4	gaṇhate mige”ti evamādikaṃ saṅgahāruḷhaṃ aṭṭhakathāvacanaṃ gahetabbanti vadanti.	29	
PA_tika-vin02_t:29_5	Pāḷinissitoti “makkaṭī vajjiputtā cā”tievamādinā pāḷiyaṃyeva āgato. Vivaṭṭūpanissitanti	29	
PA_tika-vin02_t:29_6	nibbānupanissitaṃ. Vivaṭṭanissitaṃ pana sāmaññato gahetabbanti āha “kiñcāpī”tiādi.	29	
PA_tika-vin02_t:29_7	Therassāti nāgasenattherassa. Maggakathādīni pakaraṇāni. “Akkharena vāceti, akkharakkhare	29	
PA_tika-vin02_t:29_8	āpatti pācittiyassā”ti vattabbe “akkharāya vāceti, akkharakkharāya āpatti pācittiyassā”ti pāḷiyaṃ vuttaṃ.	29	
PA_tika-vin02_t:30_0	48. Anupasampannena saddhiṃ gaṇhantassa anāpattīti anupasampannena saha nisīditvā	30	
PA_tika-vin02_t:30_1	uddesaṃ gaṇhantassa anāpatti vuttā. Daharabhikkhu nisinno…pe… bhaṇato anāpattīti	30	
PA_tika-vin02_t:30_2	ettha dvīsupi ṭhitesu nisinnesu vā upasampannassa bhaṇāmīti bhaṇantassa anāpattiyeva.	30	
PA_tika-vin02_t:30_3	Upacāraṃ muñcitvāti parisapariyantato dvādasahatthaṃ muñcitvā. “Nisinne vācemī”ti	30	
PA_tika-vin02_t:30_4	bhaṇantassapi upacāraṃ muñcitvā nisinnattā anāpatti. Sace pana dūre nisinnampi vācemīti	30	
PA_tika-vin02_t:30_5	visuṃ sallakkhetvā bhaṇati, āpattiyeva. Eko pādo na āgacchatīti pubbe paguṇoyeva	30	
PA_tika-vin02_t:30_6	pacchā asarantassa na āgacchati, taṃ “evaṃ bhaṇāhī”ti ekato bhaṇantassa anāpatti.	30	
PA_tika-vin02_t:30_7	Opātetīti saddhiṃ katheti. Sesamettha uttānameva. Anupasampannatā, vuttalakkhaṇadhammaṃ	30	
PA_tika-vin02_t:30_8	padaso vācanatā, ekato bhaṇanañcāti imānettha tīṇi aṅgāni.	30	
PA_tika-vin02_t:31	Padasodhammasikkhāpadavaṇṇanā niṭṭhitā.	3	
PA_tika-vin02_t:32	5. Sahaseyyasikkhāpadavaṇṇanā	3	
PA_tika-vin02_t:33_0	49-50. Pañcame vikūjamānāti nitthunantā. Kākacchamānāti rodantā. Tatridaṃ vatthunidassanaṃ	33	
PA_tika-vin02_t:33_1	vā. Tena nu kho pātitanti pucchāvasena kathitattā natthi musāvādo. Keci pana “sandehavasena	33	
PA_tika-vin02_t:33_2	vacanaṃ musā nāma na hoti, tasmā evaṃ vutta”nti vadanti. Santikaṃ agantvāti “yaṃ	33	
PA_tika-vin02_t:33_3	etesaṃ na kappati, taṃ tesampi na kappatī”ti adhippāyena agantvā.	33	
PA_tika-vin02_t:34_0	51. Dirattatirattanti ettha vacanasiliṭṭhatāmattena diratta-ggahaṇaṃ katanti veditabbaṃ.	34	
PA_tika-vin02_t:34_1	Tirattañhi sahavāse labbhamāne diratte vattabbameva natthīti dirattaggahaṇaṃ visuṃ	34	
PA_tika-vin02_t:34_2	na yojeti. Tenevāha “uttaridirattatirattanti bhagavā sāmaṇerānaṃ saṅgahakaraṇatthāya	34	
PA_tika-vin02_t:34_3	tirattaparihāraṃ adāsī”ti. Nirantaraṃ tirattadassanatthaṃ vā dirattaggahaṇaṃ kataṃ.	34	
PA_tika-vin02_t:34_4	Kevalañhi tirattanti vutte aññattha vāsena antarikampi tirattaṃ gaṇheyya, dirattavisiṭṭhaṃ	34	
PA_tika-vin02_t:34_5	pana tirattaṃ vuccamānaṃ tena anantarikameva tirattaṃ dīpeti. Sayanaṃ seyyā, sayanti	34	
PA_tika-vin02_t:34_6	etthātipi seyyāti āha “kāyappasāraṇasaṅkhāta”ntiādi. Tasmāti yasmā ubhayampi pariggahitaṃ,	34	
PA_tika-vin02_t:34_7	tasmā. Pañcahi chadanehīti iṭṭhakasilāsudhātiṇapaṇṇasaṅkhaātehi pañcahi chadanehi.	34	
PA_tika-vin02_t:34_8	Vācuggatavasenāti paguṇavasena. Diyaḍḍhahatthubbedho vaḍḍhakīhatthena gahetabbo.	34	
PA_tika-vin02_t:34_9	Ekūpacāroti vaḷañjanadvārassa ekattaṃ sandhāya vuttaṃ. Satagabbhaṃ vā catussālaṃ	34	
PA_tika-vin02_t:34_10	ekūpacāraṃ hotīti sambandho.	341	
PA_tika-vin02_t:35_0	Uparimatalena saddhiṃ asambaddhabhittikassāti idaṃ tulāya abbhantare sayitvā puna	35	
PA_tika-vin02_t:35_1	teneva susirena nikkhamitvā bhittiantarena heṭṭhimatalaṃ pavisituṃ yoggepi uparimatalena	35	
PA_tika-vin02_t:35_2	asambaddhabhittike senāsane anāpattiyā vuttāya tathā pavisituṃ asakkuṇeyye sambaddhabhittike	35	
PA_tika-vin02_t:35_3	vattabbameva natthīti dassanatthaṃ vuttaṃ, na pana sambaddhabhittike āpattīti dassanatthaṃ	35	
PA_tika-vin02_t:35_4	vuttaṃ. Heṭṭhāpāsāde sayitabhikkhussa anāpattīti idampi tādise senāsane heṭṭhimatale	35	
PA_tika-vin02_t:35_5	sayitasseva āpattippasaṅkā siyāti taṃnivāraṇatthaṃ vuttaṃ, na pana uparimatale sayitassa	35	
PA_tika-vin02_t:35_6	āpattīti dassanatthaṃ. Nānūpacāreti yattha bahi nisseṇiṃ katvā uparimatalaṃ ārohanti,	35	
PA_tika-vin02_t:35_7	tādisaṃ sandhāya vuttaṃ. Uparimatalepi ākāsaṅgaṇe nipajjantassa āpattiyā abhāvato	35	
PA_tika-vin02_t:35_8	“chadanabbhantare”ti vuttaṃ.	35	
PA_tika-vin02_t:36_0	Sabhāsaṅkhepenāti sabhākārena. Aḍḍhakuṭṭake senāsaneti ettha “aḍḍhakuṭṭakaṃ nāma	36	
PA_tika-vin02_t:36_1	yattha ekaṃ passaṃ muñcitvā tīsu passesu bhittiyo baddhā honti, yattha vā ekasmiṃ	36	
PA_tika-vin02_t:36_2	passe bhittiṃ uṭṭhāpetvā ubhosu passesu upaḍḍhaṃ upaḍḍhaṃ katvā bhittiyo uṭṭhāpenti,	36	
PA_tika-vin02_t:36_3	tādisaṃ senāsana”nti tīsupi gaṇṭhipadesu vuttaṃ. Gaṇṭhipade pana “aḍḍhakuṭṭaketi	36	
PA_tika-vin02_t:36_4	chadanaṃ aḍḍhena asampattakuṭṭake”ti vuttaṃ, tampi no na yuttaṃ. “Vāḷasaṅghāṭo nāma	36	
PA_tika-vin02_t:36_5	thambhānaṃ upari vāḷarūpehi katasaṅghāṭo vuccatī”ti vadanti. Parikkhepassa bahigateti	36	
PA_tika-vin02_t:36_6	ettha yasmiṃ passe parikkhepo natthi, tatthāpi parikkhepārahappadesato bahigate anāpattiyevāti	36	
PA_tika-vin02_t:36_7	daṭṭhabbaṃ. Aparicchinnagabbhūpacāreti ettha majjhe vivaṭaṅgaṇavantāsu pamukhamahācatussālāsu	36	
PA_tika-vin02_t:36_8	yathā ākāsaṅgaṇaṃ anotaritvā pamukheneva gantvā sabbagabbhe pavisituṃ na sakkā hoti,	36	
PA_tika-vin02_t:36_9	evaṃ ekekagabbhassa dvīsu passesu kuṭṭaṃ nīharitvā kataṃ paricchinnagabbhūpacāraṃ	36	
PA_tika-vin02_t:36_10	nāma, idaṃ pana tādisaṃ na hotīti “aparicchinnagabbhūpacāre”ti vuttaṃ. Sabbagabbhe	361	
PA_tika-vin02_t:36_11	pavisantīti gabbhūpacārassa aparicchinnattā ākāsaṅgaṇaṃ anotaritvā pamukheneva gantvā	361	
PA_tika-vin02_t:36_12	taṃ taṃ gabbhaṃ pavisanti. Atha kuto tassa parikkhepoyeva sabbaparicchannattāti vuttanti	361	
PA_tika-vin02_t:36_13	āha “gabbhaparikkhepoyeva hissa parikkhepo”ti. Idañca samantā gabbhabhittiyo sandhāya	361	
PA_tika-vin02_t:36_14	vuttaṃ. Catussālavasena sanniviṭṭhepi senāsane gabbhapamukhaṃ visuṃ aparikkhittampi	361	
PA_tika-vin02_t:36_15	samantā ṭhitagabbhabhittīnaṃ vasena parikkhittaṃ nāma hoti.	361	
PA_tika-vin02_t:37_0	“Nanu ca ‘aparikkhitte pamukhe anāpattī’ti andhakaṭṭhakathāyaṃ avisesena vuttaṃ,	37	
PA_tika-vin02_t:37_1	tasmā catussālavasena sanniviṭṭhepi senāsane visuṃ aparikkhitte pamukhe anāpattiyevā”ti	37	
PA_tika-vin02_t:37_2	yo vadeyya, tassa vādaparimocanatthaṃ idaṃ vuttaṃ “yaṃ pana…pe… pāṭekkasannivesā	37	
PA_tika-vin02_t:37_3	ekacchadanā gabbhapāḷiyo sandhāya vutta”nti. Idaṃ vuttaṃ hoti – “aparikkhitte pamukhe	37	
PA_tika-vin02_t:37_4	anāpattīti yaṃ vuttaṃ, taṃ na catussālavasena sanniviṭṭhā gabbhapāḷiyo sandhāya vuttaṃ,	37	
PA_tika-vin02_t:37_5	kiñcarahi visuṃ sanniviṭṭhaṃ ekameva gabbhapāḷiṃ sandhāya. Tādisāya hi gabbhapāḷiyā	37	
PA_tika-vin02_t:37_6	aparikkhitte pamukhe anāpatti, na catussālavasena sanniviṭṭhāyā”ti. Ekāya ca gabbhapāḷiyā	37	
PA_tika-vin02_t:37_7	tassa tassa gabbhassa upacāraṃ paricchinditvā antamaso ubhosu passesu khuddakabhittīnaṃ	37	
PA_tika-vin02_t:37_8	uṭṭhāpanamattenapi pamukhaṃ parikkhittaṃ nāma hoti, catussālavasena sanniviṭṭhāsu	37	
PA_tika-vin02_t:37_9	pana gabbhapāḷīsu ubhosu passesu gabbhabhittīnaṃ vasenapi pamukhaṃ parikkhittaṃ nāma	37	
PA_tika-vin02_t:37_10	hoti. Tasmā yaṃ iminā lakkhaṇena parikkhittaṃ pamukhaṃ, tattha āpatti, itarattha	371	
PA_tika-vin02_t:37_11	anāpattīti idamettha sanniṭṭhānaṃ.	371	
PA_tika-vin02_t:38_0	Idāni “aparikkhitte pamukhe anāpattī”ti vatvā tasseva vacanassa adhippāyaṃ pakāsentena	38	
PA_tika-vin02_t:38_1	yaṃ vuttaṃ “bhūmiyaṃ vinā jagatiyā pamukhaṃ sandhāya kathita”nti, tassa ayuttatāvibhāvanatthaṃ	38	
PA_tika-vin02_t:38_2	“yañca tatthā”tiādi āraddhaṃ. Bhūmiyaṃ vinā jagatiyā pamukhaṃ sandhāya kathitanti	38	
PA_tika-vin02_t:38_3	hi imassa vacanassa ayamadhippāyo – “aparikkhitte pamukhe anāpattī”ti yaṃ vuttaṃ,	38	
PA_tika-vin02_t:38_4	taṃ vinā vatthuṃ bhūmiyaṃ katagehassa pamukhaṃ sandhāya kathitaṃ. Sace pana uccavatthukaṃ	38	
PA_tika-vin02_t:38_5	pamukhaṃ hoti, parikkhittasaṅkhyaṃ na gacchatīti. Tenevāha “dasahatthubbedhāpi hi	38	
PA_tika-vin02_t:38_6	jagati parikkhepasaṅkhyaṃ na gacchatī”ti. Heṭṭhāpi idameva manasi sannidhāya vuttaṃ	38	
PA_tika-vin02_t:38_7	“uccavatthukaṃ cepi hoti, pamukhe sayito gabbhe sayitānaṃ āpattiṃ na karotī”ti. Tatthāti	38	
PA_tika-vin02_t:38_8	andhakaṭṭhakathāyaṃ. Jagatiyā pamāṇaṃ vatvāti “sace jagatiyā otaritvā bhūmiyaṃ sayito,	38	
PA_tika-vin02_t:38_9	jagatiyā upari sayitaṃ na passatī”ti evaṃ jagatiyā ubbedhena pamāṇaṃ vatvā. Ekasālādīsu	38	
PA_tika-vin02_t:38_10	ujukameva dīghaṃ katvā sannivesito pāsādo ekasālasanniveso. Dvisālasannivesādayopi	381	
PA_tika-vin02_t:38_11	vuttānusārato veditabbā. Sālappabhedadīpanameva cettha heṭṭhā vuttato viseso.	381	
PA_tika-vin02_t:39_0	Majjhepākāraṃ karontīti etthāpi parikkhepassa heṭṭhimaparicchedena diyaḍḍhahatthubbedhattā	39	
PA_tika-vin02_t:39_1	diyaḍḍhahatthaṃ cepi majjhe pākāraṃ karonti, nānūpacārameva hotīti veditabbaṃ. Na	39	
PA_tika-vin02_t:39_2	hi chiddena gehaṃ ekūpacāraṃ nāma hotīti ettha sace ubbedhena diyaḍḍhahatthabbhantare	39	
PA_tika-vin02_t:39_3	manussānaṃ sañcārappahonakaṃ chiddaṃ hoti, tampi dvāramevāti ekūpacāraṃ hoti. Kiṃ	39	
PA_tika-vin02_t:39_4	parikkhepoviddhastoti pamukhassa parikkhepaṃ sandhāya vadati. Sabbattha pañcannaṃyeva	39	
PA_tika-vin02_t:39_5	chadanānaṃ āgatattā vadati “pañcannaṃ aññatarena chadanena channā”ti.	39	
PA_tika-vin02_t:40_0	53. Pāḷiyaṃ “seyyā nāma sabbacchannā sabbaparicchannā yebhuyyenacchannā yebhuyyenaparicchannā”ti	40	
PA_tika-vin02_t:40_1	vadantena yebhuyyenacchannayebhuyyenaparicchannasenāsanaṃ pācittiyassa avasānaṃ viya	40	
PA_tika-vin02_t:40_2	katvā dassitaṃ, “upaḍḍhacchanne upaḍḍhaparicchanne āpatti dukkaṭassā”ti vadantena	40	
PA_tika-vin02_t:40_3	ca upaḍḍhacchannaupaḍḍhaparicchannasenāsanaṃ dukkaṭassa ādiṃ katvā dassitaṃ, ubhinnamantarā	40	
PA_tika-vin02_t:40_4	kena bhavitabbaṃ pācittiyena, udāhu dukkaṭenāti? Lokavajjasikkhāpadasseva anavasesaṃ	40	
PA_tika-vin02_t:40_5	katvā paññāpanato imassa ca paṇṇattivajjattā yebhuyyenacchannayebhuyyenaparicchannassa	40	
PA_tika-vin02_t:40_6	upaḍḍhacchannaupaḍḍhaparicchannassa ca antarā pācittiyaṃ anivāritameva, tasmā vinayavinicchaye	40	
PA_tika-vin02_t:40_7	ca garukeyeva ṭhātabbattā aṭṭhakathāyampi pācittiyameva dassitaṃ. Satta pācittiyānīti	40	
PA_tika-vin02_t:40_8	pāḷiyaṃ vuttapācittiyaṃ sāmaññato ekattena gahetvā vuttaṃ. Visuṃ pana gayhamāne “sabbacchanne	40	
PA_tika-vin02_t:40_9	sabbaparicchanne pācittiyaṃ, yebhuyyenacchanne yebhuyyenaparicchanne pācittiya”nti	40	
PA_tika-vin02_t:40_10	aṭṭheva pācittiyāni honti.	401	
PA_tika-vin02_t:41_0	Senambamaṇḍapavaṇṇaṃ hotīti sīhaḷadīpe kira uccavatthuko sabbacchanno sabbaaparicchanno	41	
PA_tika-vin02_t:41_1	evaṃnāmako sannipātamaṇḍapo atthi, taṃ sandhāyetaṃ vuttaṃ. Yadi jagatiparikkhepasaṅkhyaṃ	41	
PA_tika-vin02_t:41_2	gacchati, uccavatthukattā maṇḍapassa sabbaaparicchannatā na yujjatīti āha “imināpetaṃ	41	
PA_tika-vin02_t:41_3	veditabba”ntiādi. Cūḷakacchannādīni cettha evaṃ veditabbāni – yassa catūsu bhāgesu	41	
PA_tika-vin02_t:41_4	eko channo, sesā acchannā, idaṃ cūḷakacchannaṃ. Yassa tīsu bhāgesu dve channā, eko	41	
PA_tika-vin02_t:41_5	acchanno, idaṃ yebhuyyenacchannaṃ. Yassa dvīsu bhāgesu eko channo, eko acchanno,	41	
PA_tika-vin02_t:41_6	idaṃ upaḍḍhacchannaṃ nāma senāsanaṃ. Cūḷakaparicchannādīnipi imināva nayena veditabbāni.	41	
PA_tika-vin02_t:41_7	Sesaṃ uttānameva. Pācittiyavatthukasenāsanaṃ, tattha tattha anupasampannena saha	41	
PA_tika-vin02_t:41_8	nipajjanaṃ, catutthadivase sūriyatthaṅgamananti imānettha tīṇi aṅgāni.	41	
PA_tika-vin02_t:42	Sahaseyyasikkhāpadavaṇṇanā niṭṭhitā.	4	
PA_tika-vin02_t:43	6. Dutiyasahaseyyasikkhāpadavaṇṇanā	4	
PA_tika-vin02_t:44_0	55. Chaṭṭhe “paṭhamasikkhāpade ‘bhikkhuṃ ṭhapetvā avaseso anupasampanno nāmā’ti vuttattā	44	
PA_tika-vin02_t:44_1	‘mātugāmopi anupasampannaggahaṇena gahitoyevā’ti catutthadivase mātugāmena saddhiṃ	44	
PA_tika-vin02_t:44_2	sayantassa dvīhi sikkhāpadehi dve pācittiyāni hontī”ti vadanti. Gaṇṭhipadesu pana	44	
PA_tika-vin02_t:44_3	tīsupi “imasmiṃ sikkhāpade mātugāmassa visuṃ vuccamānattā paṭhamasikkhāpade ‘bhikkhuṃ	44	
PA_tika-vin02_t:44_4	ṭhapetvā avaseso anupasampanno nāmā’ti purisasseva gahaṇaṃ anucchavika”nti vuttaṃ,	44	
PA_tika-vin02_t:44_5	tadeva ca yuttataraṃ.	44	
PA_tika-vin02_t:45_0	Yañca idha “paṭhamadivasepīti pi-saddena catutthadivasepīti vuttaṃ hotī”ti kāraṇaṃ	45	
PA_tika-vin02_t:45_1	vadanti, tampi akāraṇaṃ pi-saddo sampiṇḍanatthoyevāti niyamābhāvato avadhāraṇatthassa	45	
PA_tika-vin02_t:45_2	ca sambhavato. Sambhāvane vā pi-saddo daṭṭhabbo. Tena idha paṭhamadivasepi tāva āpatti,	45	
PA_tika-vin02_t:45_3	dutiyādidivase kimeva vattabbanti imamatthaṃ dīpeti. Sampiṇḍanatthepi pi-sadde gayhamāne	45	
PA_tika-vin02_t:45_4	imināva sikkhāpadena āpajjitabbāpattiyā aññasmimpi divase āpajjanaṃ dīpeti, na paṭhamasikkhāpadena	45	
PA_tika-vin02_t:45_5	āpajjitabbāpattiyāti akāraṇameva tanti daṭṭhabbaṃ. “Matitthī pārājikavatthubhūtāpi	45	
PA_tika-vin02_t:45_6	anupādinnapakkhe ṭhitattā sahaseyyāpattiṃ na janetī”ti vadanti. “Atthaṅgate sūriye	45	
PA_tika-vin02_t:45_7	mātugāme nipanne bhikkhu nipajjatī”ti vacanato divā sayantassa sahaseyyāpatti na	45	
PA_tika-vin02_t:45_8	hotiyevāti daṭṭhabbaṃ. Pācittiyavatthukasenāsanaṃ, tattha mātugāmena saha nipajjanaṃ,	45	
PA_tika-vin02_t:45_9	sūriyatthaṅgamananti imānettha tīṇi aṅgāni.	45	
PA_tika-vin02_t:46	Dutiyasahaseyyasikkhāpadavaṇṇanā niṭṭhitā.	4	
PA_tika-vin02_t:47	7. Dhammadesanāsikkhāpadavaṇṇanā	4	
PA_tika-vin02_t:48_0	60-64. Sattame gharaṃ nayatīti gharaṇī, gharanāyikā. Tenāha “gharasāminī”ti. Suṇhāti	48	
PA_tika-vin02_t:48_1	suṇisā. Na yakkhenātiādīnaṃ “aññatrā”ti iminā sambandho. Purisaviggahaṃ gahetvā ṭhitena	48	
PA_tika-vin02_t:48_2	yakkhena vā petena vā tiracchānena vā saddhiṃ ṭhitāyapi desetuṃ na vaṭṭati. Akkharāya	48	
PA_tika-vin02_t:48_3	desetīti ettha “chappañcavācato uttari ‘imaṃ padaṃ bhāsissāmī’ti ekampi akkharaṃ	48	
PA_tika-vin02_t:48_4	vatvā tiṭṭhati, āpattiyevā”ti vadanti.	48	
PA_tika-vin02_t:49_0	66. “Eko gāthāpādoti idaṃ gāthābandhameva sandhāya vuttaṃ, aññattha pana vibhattiantapadameva	49	
PA_tika-vin02_t:49_1	gahetabba”nti vadanti. “Aṭṭhakathaṃ dhammapadaṃ jātakādivatthuṃ vāti imināpi porāṇaṃ	49	
PA_tika-vin02_t:49_2	saṅgītiāruḷhameva aṭṭhakathādi vutta”nti vadanti. Aṭṭhakathādipāṭhaṃ ṭhapetvā damiḷādibhāsantarena	49	
PA_tika-vin02_t:49_3	yathāruci kathetuṃ vaṭṭati. Padasodhamme vuttappabhedoti iminā aññattha anāpattīti	49	
PA_tika-vin02_t:49_4	dīpeti. Uṭṭhahitvā puna nisīditvāti iriyāpathaparivattananayena nānāiriyāpathenapi	49	
PA_tika-vin02_t:49_5	anāpattīti dīpeti. Sabbaṃ cepi dīghanikāyaṃ kathetīti yāva na niṭṭhāti, tāva punadivasepi katheti.	49	
PA_tika-vin02_t:50_0	Dutiyassa viññūpurisassa aggahaṇaṃ akiriyā. Mātugāmena saddhiṃ ṭhitassa ca viññūpurisassa	50	
PA_tika-vin02_t:50_1	ca upacāro aniyatesu vuttanayeneva gahetabbo. Sesaṃ uttānameva. Vuttalakkhaṇassa	50	
PA_tika-vin02_t:50_2	dhammassa channaṃ vācānaṃ upari desanā, vuttalakkhaṇo mātugāmo, iriyāpathapaavattanābhāvo,	50	
PA_tika-vin02_t:50_3	viññūpurisābhāvo, apañhavissajjanāti imāni panettha pañca aṅgāni.	50	
PA_tika-vin02_t:51	Dhammadesanāsikkhāpadavaṇṇanā niṭṭhitā.	5	
PA_tika-vin02_t:52	8. Bhūtārocanasikkhāpadavaṇṇanā	5	
PA_tika-vin02_t:53_0	77. Aṭṭhame antarāti parinibbānasamayato aññasmiṃ kāle. Atikaḍḍhiyamānenāti “vadatha,	53	
PA_tika-vin02_t:53_1	bhante, kiṃ tumhehi adhigata”nti evaṃ nippīḷiyamānena. Anatikaḍḍhiyamānenapi pucchite	53	
PA_tika-vin02_t:53_2	vā apucchite vā tathārūpe kāraṇe sati ārocetuṃ vaṭṭatiyeva. Teneva aññatarena daharabhikkhunā	53	
PA_tika-vin02_t:53_3	upavadito aññataro thero “āvuso, uparimaggatthāya vāyāmaṃ mā akāsi, khīṇāsavo tayā	53	
PA_tika-vin02_t:53_4	upavadito”ti āha. Therena ca “atthi te, āvuso, imasmiṃ sāsane patiṭṭhā”ti vutto daharabhikkhu	53	
PA_tika-vin02_t:53_5	“āma, bhante, sotāpanno aha”nti avoca. “Kārako aya”nti ñatvāpi paṭipattiyā amoghabhāvadassanena	53	
PA_tika-vin02_t:53_6	samuttejanāya sampahaṃsanāya ca ariyā attānaṃ pakāsentiyeva. Sutapariyattisīlaguṇanti	53	
PA_tika-vin02_t:53_7	sutaguṇaṃ pariyattiguṇaṃ sīlaguṇañca. Ummattakassa idha avacane kāraṇaṃ vadantena	53	
PA_tika-vin02_t:53_8	khittacittavedanaṭṭānampi avacane kāraṇaṃ vuttamevāti daṭṭhabbaṃ. Iti-saddena vā	53	
PA_tika-vin02_t:53_9	ādiatthena khittacittavedanaṭṭe saṅgaṇhāti. Teneva vadati “cittakkhepassa vā abhāvā”ti.	53	
PA_tika-vin02_t:53_10	Diṭṭhisampannānanti maggaphaladiṭṭhiyā samannāgatānaṃ. Ariyānameva hi ummattakādibhāvo	531	
PA_tika-vin02_t:53_11	natthi. Jhānalābhino pana tasmiṃ sati jhānā parihāyanti, tasmā tesaṃ abhūtārocanapaccayā	531	
PA_tika-vin02_t:53_12	anāpatti vattabbā, na bhūtārocanapaccayā. Tenevāha “bhūtārocanapaccayā anāpatti na vattabbā”ti.	531	
PA_tika-vin02_t:54_0	Pubbe avuttehīti catutthapārājike avuttehi. Idañca sikkhāpadaṃ paṇṇattiajānanavasena	54	
PA_tika-vin02_t:54_1	acittakasamuṭṭhānaṃ hoti. Ariyā cettha paṇṇattiṃ jānantā vītikkamaṃ na karonti, puthujjanā	54	
PA_tika-vin02_t:54_2	pana paṇṇattiṃ jānitvāpi vītikkamaṃ karonti, te ca satthuno āṇāvītikkamacetanāya	54	
PA_tika-vin02_t:54_3	balavaakusalabhāvato jhānā parihāyantīti daṭṭhabbaṃ, ukkaṭṭhaparicchedena ariyapuggale	54	
PA_tika-vin02_t:54_4	eva sandhāya “kusalābyākatacittehi dvicitta”nti vuttaṃ. Paṇṇattiṃ ajānantā pana jhānalābhī	54	
PA_tika-vin02_t:54_5	puthujjanā vatthumhi lobhavasena akusalacittenapi na ārocentīti natthi. Idha dukkhavedanāya	54	
PA_tika-vin02_t:54_6	abhāvato “dvivedana”nti imassa anurūpaṃ katvā dvicittanti idaṃ vuttanti evaṃ vā ettha	54	
PA_tika-vin02_t:54_7	adhippāyo gahetabbo. Sesaṃ uttānameva. Uttarimanussadhammassa bhūtatā, anupasampannassa	54	
PA_tika-vin02_t:54_8	ārocanaṃ, taṅkhaṇavijānanā, anaññappadesoti imāni panettha cattāri aṅgāni.	54	
PA_tika-vin02_t:55	Bhūtārocanasikkhāpadavaṇṇanā niṭṭhitā.	5	
PA_tika-vin02_t:56	9. Duṭṭhullārocanasikkhāpadavaṇṇanā	5	
PA_tika-vin02_t:57_0	78. Navame duṭṭhullasaddatthadassanatthanti duṭṭhullasaddassa atthadassanatthaṃ.	57	
PA_tika-vin02_t:57_1	Atthe hi dassite saddopi “ayaṃ etesu atthesu vattatī”ti dassitoyeva hoti. “Yaṃ yaṃ	57	
PA_tika-vin02_t:57_2	duṭṭhullasaddena abhidhīyati, taṃ sabbaṃ dassetuṃ pārājikāni vuttānī”ti ayañhettha	57	
PA_tika-vin02_t:57_3	adhippāyo. Tatrāyaṃ vicāraṇāti tatra pāḷiyaṃ ayaṃ vicāraṇā, tatra pāḷiaṭṭhakathāsu	57	
PA_tika-vin02_t:57_4	vā ayaṃ vicāraṇā. Tattha bhaveyyāti tattha kassaci vimati evaṃ bhaveyya. Anupasampannassa	57	
PA_tika-vin02_t:57_5	duṭṭhullārocane viya dukkaṭena bhavitabbanti āha “dukkaṭaṃ āpajjatī”ti. Akkosantopi	57	
PA_tika-vin02_t:57_6	dukkaṭaṃ āpajjeyyāti omasavādena dukkaṭaṃ āpajjeyya. Adhippāyaṃ ajānantenapi aṭṭhakathācariyānaṃ	57	
PA_tika-vin02_t:57_7	vacaneyeva ṭhātabbanti dīpanatthaṃ “aṭṭhakathācariyāva ettha pamāṇa”nti vuttaṃ. Punapi	57	
PA_tika-vin02_t:57_8	aṭṭhakathāvacanameva upapattito daḷhaṃ katvā patiṭṭhapento “imināpi ceta”ntiādimāha.	57	
PA_tika-vin02_t:58	80. “Aññatra bhikkhusammutiyā”ti vuttattā sammuti atthīti gahetabbāti āha “idha vuttattāyevā”tiādi.	5	
PA_tika-vin02_t:59_0	82. Ādito pañca sikkhāpadānīti pāṇātipātādīni pañca sikkhāpadāni. “Sesānīti vikālabhojanādīni	59	
PA_tika-vin02_t:59_1	pañcā”ti vadanti. Keci pana “ādito paṭṭhāya pañca sikkhāpadānīti sukkavissaṭṭhiādīni	59	
PA_tika-vin02_t:59_2	pañcā”ti vadanti, taṃ na gahetabbaṃ. Pāṇātipātādīni hi daseva sikkhāpadāni sāmaṇerānaṃ	59	
PA_tika-vin02_t:59_3	paññattāni. Vuttañhetaṃ –	59	
PA_tika-vin02_t:60_0	“Atha kho sāmaṇerānaṃ etadahosi ‘kati nu kho amhākaṃ sikkhāpadāni, kattha ca amhehi	60	
PA_tika-vin02_t:60_1	sikkhitabba’nti? Bhagavato etamatthaṃ ārocesuṃ. Anujānāmi, bhikkhave, sāmaṇerānaṃ	60	
PA_tika-vin02_t:60_2	dasa sikkhāpadāni, tesu ca sāmaṇerehi sikkhituṃ, pāṇātipātā veramaṇī adinnādānā veramaṇī”tiādi.	60	
PA_tika-vin02_t:61_0	Tesaṃ paññattesuyeva sikkhāpadesu duṭṭhullāduṭṭhullavicāraṇā kātabbā, na ca sukkavissaṭṭhiādīni	61	
PA_tika-vin02_t:61_1	visuṃ tesaṃ paññattāni atthīti. Atha bhikkhuno duṭṭhullasaṅkhātāni sukkavissaṭṭhiādīni	61	
PA_tika-vin02_t:61_2	anupasampannassa kiṃ nāma hontīti āha “sukkavissaṭṭhi…pe… ajjhācāro nāmāti vutta”nti.	61	
PA_tika-vin02_t:61_3	Imināpi cetaṃ siddhaṃ “anupasampannassa sukkavissaṭṭhiādi duṭṭhullaṃ nāma na hotī”ti.	61	
PA_tika-vin02_t:61_4	Ajjhācāro nāmāti hi vadanto anupasampannassa sukkavissaṭṭhiādi kevalaṃ ajjhācāro	61	
PA_tika-vin02_t:61_5	nāma hoti, na pana duṭṭhullo nāma ajjhācāroti dīpeti. “Ajjhācāro nāmāti ca aṭṭhakathāyaṃ	61	
PA_tika-vin02_t:61_6	vuttattā akattabbarūpattā ca anupasampannassa sukkavissaṭṭhiādīni daṇḍakammavatthupakkhaṃ	61	
PA_tika-vin02_t:61_7	bhajanti, tāni ca aññassa anupasampannassa avaṇṇakāmatāya ārocento bhikkhu dukkaṭaṃ	61	
PA_tika-vin02_t:61_8	āpajjatī”ti vadanti. Idha pana anupasampannaggahaṇena sāmaṇerasāmaṇerīsikkhamānānaṃ	61	
PA_tika-vin02_t:61_9	gahaṇaṃ veditabbaṃ. Sesamettha uttānameva. Antimavatthuṃ anajjhāpannassa bhikkhuno	61	
PA_tika-vin02_t:61_10	savatthuko saṅghādiseso, anupasampannassa ārocanaṃ, bhikkhusammutiyā abhāvoti imāni	611	
PA_tika-vin02_t:61_11	panettha tīṇi aṅgāni.	611	
PA_tika-vin02_t:62	Duṭṭhullārocanasikkhāpadavaṇṇanā niṭṭhitā.	6	
PA_tika-vin02_t:63	10. Pathavīkhaṇanasikkhāpadavaṇṇanā	6	
PA_tika-vin02_t:64_0	84-86. Dasame ekindriyanti “kāyindriyaṃ atthī”ti maññamānā vadanti. Muṭṭhippamāṇāti	64	
PA_tika-vin02_t:64_1	muṭṭhinā saṅgahetabbappamāṇā. Ettha kiñcāpi yebhuyyapaṃsuṃ appapaṃsuñca pathaviṃ	64	
PA_tika-vin02_t:64_2	vatvā upaḍḍhapaṃsukā pathavī na vuttā, tathāpi paṇṇattivajjasikkhāpadesu sāvasesapaññattiyāpi	64	
PA_tika-vin02_t:64_3	sambhavato upaḍḍhapaṃsukāyapi pathaviyā pācittiyamevāti gahetabbaṃ. Keci pana “sabbacchannādīsu	64	
PA_tika-vin02_t:64_4	upaḍḍhe dukkaṭassa vuttattā idhāpi dukkaṭaṃ yutta”nti vadanti, taṃ na yuttaṃ pācittiyavatthukañca	64	
PA_tika-vin02_t:64_5	anāpattivatthukañca duvidhaṃ pathaviṃ ṭhapetvā aññissā dukkaṭavatthukāya tatiyāya	64	
PA_tika-vin02_t:64_6	pathaviyā abhāvato. Dveyeva hi pathaviyo vuttā “jātā ca pathavī ajātā ca pathavī”ti.	64	
PA_tika-vin02_t:64_7	Tasmā dvīsu aññatarāya pathaviyā bhavitabbaṃ, vinayavinicchaye ca sampatte garukeyeva	64	
PA_tika-vin02_t:64_8	ṭhātabbattā na sakkā ettha anāpattiyā bhavituṃ. Sabbacchannādīsu pana upaḍḍhe dukkaṭaṃ	64	
PA_tika-vin02_t:64_9	yuttaṃ tattha tādisassa dukkaṭavatthuno sabbhāvā.	64	
PA_tika-vin02_t:65_0	“Pokkharaṇiṃ khaṇā”ti vadati, vaṭṭatīti “imasmiṃ okāse”ti aniyametvā vuttattā vaṭṭati.	65	
PA_tika-vin02_t:65_1	“Imaṃ valliṃ khaṇā”ti vuttepi pathavīkhaṇanaṃ sandhāya pavattavohārattā imināva sikkhāpadena	65	
PA_tika-vin02_t:65_2	āpatti, na bhūtagāmapātabyatāya. Kuṭehīti ghaṭehi. Tanukakaddamoti udakamissakakaddamo.	65	
PA_tika-vin02_t:65_3	So ca udakagatikattā vaṭṭati. Omakacātumāsanti ūnacātumāsaṃ. Ovaṭṭhanti devena ovaṭṭhaṃ.	65	
PA_tika-vin02_t:65_4	Akatapabbhāreti avaḷañjanaṭṭhānadassanatthaṃ vuttaṃ. Tādise hi vammikassa sabbhāvoti.	65	
PA_tika-vin02_t:65_5	Mūsikukkuraṃ nāma mūsikāhi khaṇitvā bahi katapaṃsurāsi. Eseva nayoti omakacātumāsaovaṭṭhoyeva vaṭṭatīti attho.	65	
PA_tika-vin02_t:66_0	Ekadivasampi na vaṭṭatīti ovaṭṭhaekadivasātikkantopi vikopetuṃ na vaṭṭati. “Heṭṭhābhūmisambandhepi	66	
PA_tika-vin02_t:66_1	ca gokaṇṭake bhūmito chinditvā uddhaṃ ṭhitattā accuggatamatthakato chinditvā gahetuṃ	66	
PA_tika-vin02_t:66_2	vaṭṭatī”ti vadanti. Sakaṭṭhāne atiṭṭhamānaṃ katvā pādehi madditvā chinditvā āloḷitakaddamampi	66	
PA_tika-vin02_t:66_3	gahetuṃ vaṭṭati. Tatoti tato purāṇasenāsanato. Iṭṭhakaṃ gaṇhāmītiādi suddhacittaṃ	66	
PA_tika-vin02_t:66_4	sandhāya vuttaṃ. Udakenāti ujukaṃ ākāsatoyeva patanakaudakena. “Sace pana aññattha	66	
PA_tika-vin02_t:66_5	paharitvā patitena udakena temitaṃ hoti, vaṭṭatī”ti vadanti. Uccāletvāti ukkhipitvā.	66	
PA_tika-vin02_t:66_6	Tena apadesenāti tena lesena.	66	
PA_tika-vin02_t:67_0	87-88. Avisayattā anāpattīti ettha sacepi nibbāpetuṃ sakkā hoti, paṭhamaṃ suddhacittena	67	
PA_tika-vin02_t:67_1	dinnattā “dahatū”ti sallakkhetvāpi tiṭṭhati, anāpatti. Ovaṭṭhaṃ channanti paṭhamaṃ	67	
PA_tika-vin02_t:67_2	ovaṭṭhaṃ pacchā channaṃ. Sesaṃ uttānameva. Jātapathavī, pathavīsaññitā, khaṇanakhaṇāpanānaṃ	67	
PA_tika-vin02_t:67_3	aññataranti imāni panettha tīṇi aṅgāni.	67	
PA_tika-vin02_t:68	Pathavīkhaṇanasikkhāpadavaṇṇanā niṭṭhitā.	6	
PA_tika-vin02_t:69	Niṭṭhito musāvādavaggo paṭhamo.	6	
PA_tika-vin02_t:70	2. Bhūtagāmavaggo	7	
PA_tika-vin02_t:71	1. Bhūtagāmasikkhāpadavaṇṇanā	7	
PA_tika-vin02_t:72_0	89. Senāsanavaggassa paṭhame niggahetuṃ asakkontoti sandhāretuṃ asakkonto. Iminā	72	
PA_tika-vin02_t:72_1	pana vacanena dārakassa tattha upanītabhāvo tena ca diṭṭhabhāvo vuttoyevāti daṭṭhabbaṃ.	72	
PA_tika-vin02_t:72_2	Tena hi bhikkhunā taṃ rukkhaṃ chindituṃ āraddhe tattha nibbattā ekā taruṇaputtā devadhītā	72	
PA_tika-vin02_t:72_3	puttaṃ aṅkenādāya ṭhitā taṃ yāci “mā me sāmi vimānaṃ chindi, na sakkhissāmi puttakaṃ	72	
PA_tika-vin02_t:72_4	ādāya anāvāsā vicaritu”nti. So “ahaṃ aññattha īdisaṃ rukkhaṃ na labhissāmī”ti tassā	72	
PA_tika-vin02_t:72_5	vacanaṃ nādiyi. Sā “imampi tāva dārakaṃ oloketvā oramissatī”ti puttaṃ rukkhasākhāya	72	
PA_tika-vin02_t:72_6	ṭhapesi. So bhikkhu ukkhittaṃ pharasuṃ sandhāretuṃ asakkonto dārakassa bāhaṃ chindi.	72	
PA_tika-vin02_t:72_7	Evañca sayito vimāne sayito nāma hotīti katvā vuttaṃ “rukkhaṭṭhakadibbavimāne nipannassā”ti.	72	
PA_tika-vin02_t:73_0	Rukkhaṭṭhakadibbavimāneti ca sākhaṭṭhakavimānaṃ sandhāya vuttaṃ. Rukkhassa upari	73	
PA_tika-vin02_t:73_1	nibbattañhi vimānaṃ rukkhapaṭibaddhattā “rukkhaṭṭhakavimāna”nti vuccati. Sākhaṭṭhakavimānaṃ	73	
PA_tika-vin02_t:73_2	pana sabbasākhāsannissitaṃ hutvā tiṭṭhati. Tattha yaṃ rukkhaṭṭhakavimānaṃ hoti, taṃ	73	
PA_tika-vin02_t:73_3	yāva rukkhassa mūlamattampi tiṭṭhati, tāva na nassati. Sākhaṭṭhakavimānaṃ pana sākhāsu	73	
PA_tika-vin02_t:73_4	bhijjamānāsu tattha tattheva bhijjitvā sabbasākhāsu bhinnāsu sabbaṃ bhijjati, idampi	73	
PA_tika-vin02_t:73_5	ca vimānaṃ sākhaṭṭhakaṃ, tasmā rukkhe chinne taṃ vimānaṃ sabbaso vinaṭṭhaṃ, teneva	73	
PA_tika-vin02_t:73_6	sā devatā bhagavato santikā laddhe aññasmiṃ vimāne vasi. Bāhuṃ thanamūleyeva chindīti	73	
PA_tika-vin02_t:73_7	aṃsena saddhiṃ bāhaṃ chindi. Iminā ca rukkhadevatānaṃ gattāni chijjanti, na cātumahārājikādīnaṃ	73	
PA_tika-vin02_t:73_8	viya acchejjānīti daṭṭhabbaṃ. Rukkhadhammeti rukkhapakatiyaṃ, rukkhasabhāveti attho.	73	
PA_tika-vin02_t:73_9	Rukkhānaṃ viya chedanādīsu akuppanañhi rukkhadhammo nāma.	73	
PA_tika-vin02_t:74_0	Uppatitanti uppannaṃ. Bhantanti dhāvantaṃ. Vārayeti niggaṇheyya. Idaṃ vuttaṃ hoti	74	
PA_tika-vin02_t:74_1	– yathā nāma cheko sārathi ativegena dhāvantaṃ rathaṃ niggahetvā yathicchakaṃ peseti,	74	
PA_tika-vin02_t:74_2	evaṃ yo puggalo uppannaṃ kodhaṃ vāraye niggaṇhituṃ sakkoti, tamahaṃ sārathiṃ brūmi.	74	
PA_tika-vin02_t:74_3	Itaro pana rājauparājādīnaṃ rathasārathijano rasmiggāho nāma hoti, na uttamasārathīti.	74	
PA_tika-vin02_t:75_0	Dutiyagāthāya pana ayamattho – yoti yo yādiso khattiyakulā vā pabbajito brāhmaṇakulā	75	
PA_tika-vin02_t:75_1	vā pabbajito navo vā majjhimo vā thero vā. Uppatitanti uddhamuddhaṃ patitaṃ, gataṃ	75	
PA_tika-vin02_t:75_2	pavattanti attho, uppannanti vuttaṃ hoti. Kodhanti “anatthaṃ me caratīti āghāto jāyatī”tiādinā	75	
PA_tika-vin02_t:75_3	nayena sutte vuttānaṃ navannaṃ, “atthaṃ me na caratī”tiādīnañca tappaṭipakkhato siddhānaṃ	75	
PA_tika-vin02_t:75_4	navannamevāti aṭṭhārasannaṃ khāṇukaṇṭakādinā aṭṭhānena saddhiṃ ekūnavīsatiyā āghātavatthūnaṃ	75	
PA_tika-vin02_t:75_5	aññatarāghātavatthusambhavaṃ āghātaṃ. Visaṭanti vitthataṃ. Sappavisanti sappassa	75	
PA_tika-vin02_t:75_6	visaṃ. Ivāti opammavacanaṃ. I-kāralopaṃ katvā va-icceva vuttaṃ. Osadhehīti agadehi.	75	
PA_tika-vin02_t:75_7	Idaṃ vuttaṃ hoti – yathā visatikicchako vejjo sappena daṭṭho sabbaṃ kāyaṃ pharitvā	75	
PA_tika-vin02_t:75_8	ṭhitaṃ visaṭaṃ sappavisaṃ mūlakhandhatacapattapupphādīnaṃ aññatarehi, nānābhesajjehi	75	
PA_tika-vin02_t:75_9	payojetvā katehi vā osadhehi khippameva vineyya, evameva yo yathāvuttena āghātavatthunā	75	
PA_tika-vin02_t:75_10	uppatitaṃ cittasantānaṃ byāpetvā ṭhitaṃ kodhaṃ vinayanupāyesu tadaṅgavinayādīsu yena	751	
PA_tika-vin02_t:75_11	kenaci upāyena vineti nādhivāseti pajahati vinodeti byantiṃ karoti, so bhikkhu jahāti	751	
PA_tika-vin02_t:75_12	orapāraṃ. So evaṃ kodhaṃ vinento bhikkhu yasmā kodho tatiyamaggena sabbaso pahīyati,	751	
PA_tika-vin02_t:75_13	tasmā orapārasaññitāni pañcorambhāgiyasaṃyojanāni jahātīti. Avisesena hi pāranti	751	
PA_tika-vin02_t:75_14	tīrassa nāmaṃ, tasmā orāni ca tāni saṃsārasāgarassa pārabhūtāni cāti katvā “orapāra”nti vuccati.	751	
PA_tika-vin02_t:76_0	Atha vā yo uppatitaṃ vineti kodhaṃ visaṭaṃ sappavisaṃva osadhehi, so tatiyamaggena	76	
PA_tika-vin02_t:76_1	sabbaso kodhaṃ vinetvā anāgāmiphale ṭhito bhikkhu jahāti orapāraṃ. Tattha oranti	76	
PA_tika-vin02_t:76_2	sakattabhāvo. Pāranti parattabhāvo. Oraṃ vā cha ajjhattikāni āyatanāni, pāraṃ cha	76	
PA_tika-vin02_t:76_3	bāhirāyatanāni. Tathā oraṃ manussaloko, pāraṃ devaloko. Oraṃ kāmadhātu, pāraṃ rūpārūpadhātu.	76	
PA_tika-vin02_t:76_4	Oraṃ kāmarūpabhavo, pāraṃ arūpabhavo. Oraṃ attabhāvo, pāraṃ attabhāvasukhupakaraṇāni.	76	
PA_tika-vin02_t:76_5	Evametasmiṃ orapāre catutthamaggena chandarāgaṃ pajahanto “jahāti orapāra”nti vuccati.	76	
PA_tika-vin02_t:76_6	Ettha ca kiñcāpi anāgāmino kāmarāgassa pahīnattā idhattabhāvādīsu chandarāgo eva	76	
PA_tika-vin02_t:76_7	natthi, apica kho panassa vaṇṇappakāsanatthaṃ sabbametaṃ orapārabhedaṃ saṅgahetvā	76	
PA_tika-vin02_t:76_8	tattha chandarāgappahānena “jahāti orapāra”nti vuttaṃ.	76	
PA_tika-vin02_t:77_0	Idāni tassatthassa vibhāvanatthāya upamaṃ āha “urago jiṇṇamivattacaṃ purāṇa”nti.	77	
PA_tika-vin02_t:77_1	Tattha urena gacchatīti urago, sappassetaṃ adhivacanaṃ. So duvidho kāmarūpī ca akāmarūpī	77	
PA_tika-vin02_t:77_2	ca. Kāmarūpīpi duvidho jalajo thalajo ca. Jalajo jale eva kāmarūpaṃ labhati, na thale	77	
PA_tika-vin02_t:77_3	saṅkhapālajātake saṅkhapālanāgarājā viya. Thalajo thale eva, na jale. So jajjarabhāvena	77	
PA_tika-vin02_t:77_4	jiṇṇaṃ, cirakālatāya purāṇañcāti saṅkhaṃ gataṃ tacaṃ jahanto catubbidhena jahati	77	
PA_tika-vin02_t:77_5	sajātiyaṃ ṭhito jigucchanto nissāya thāmenāti. Sajāti nāma sappajāti dīghattabhāvo.	77	
PA_tika-vin02_t:77_6	Uragā hi pañcasu ṭhānesu sajātiṃ nātivattanti upapattiyaṃ cutiyaṃ vissaṭṭhaniddokkamane	77	
PA_tika-vin02_t:77_7	sajātiyā methunapaṭisevane jiṇṇatacāpanayane cāti. Tasmā yadā tacaṃ jahati, tadā	77	
PA_tika-vin02_t:77_8	sajātiyaṃyeva ṭhatvā jahati. Sajātiyaṃ ṭhitopi ca jigucchanto jahati. Jigucchanto	77	
PA_tika-vin02_t:77_9	nāma yadā upaḍḍhaṭṭhāne mutto hoti, upaḍḍhaṭṭhāne amutto olambati, tadā naṃ aṭṭīyanto	77	
PA_tika-vin02_t:77_10	jahati, evaṃ jigucchantopi ca daṇḍantaraṃ vā mūlantaraṃ vā pāsāṇantaraṃ vā nissāya	771	
PA_tika-vin02_t:77_11	jahati. Nissāya jahantopi ca thāmaṃ janetvā ussāhaṃ karitvā vīriyena vaṅkaṃ naṅguṭṭhaṃ	771	
PA_tika-vin02_t:77_12	katvā passasantova phaṇaṃ karitvā jahati. Evaṃ jahitvā yenakāmaṃ pakkamati.	771	
PA_tika-vin02_t:78_0	Evameva ayampi bhikkhu orapāraṃ jahitukāmo catubbidhena jahati sajātiyaṃ ṭhito jigucchanto	78	
PA_tika-vin02_t:78_1	nissāya thāmenāti. Sajāti nāma bhikkhuno “ariyāya jātiyā jāto”ti vacanato sīlaṃ.	78	
PA_tika-vin02_t:78_2	Tenevāha “sīle patiṭṭhāya naro sapañño”ti. Evametissaṃ sajātiyaṃ ṭhito bhikkhu taṃ	78	
PA_tika-vin02_t:78_3	sakattabhāvādibhedaṃ orapāraṃ jiṇṇapurāṇattacamiva taṃ dukkhaṃ janentaṃ tattha tattha	78	
PA_tika-vin02_t:78_4	ādīnavadassanena jigucchanto kalyāṇamitte nissāya adhimattasammāvāyāmasaṅkhātaṃ thāmaṃ	78	
PA_tika-vin02_t:78_5	janetvā “divasaṃ caṅkamena nisajjāya āvaraṇīyehi dhammehi cittaṃ parisodhetī”ti vuttanayena	78	
PA_tika-vin02_t:78_6	rattindivaṃ chadhā vibhajitvā ghaṭento vāyamanto urago viya vaṅkaṃ naṅguṭṭhaṃ pallaṅkaṃ	78	
PA_tika-vin02_t:78_7	ābhujitvā urago viya passasanto ayampi asithilaparakkamatāya vāyamanto uragova phaṇaṃ	78	
PA_tika-vin02_t:78_8	karitvā ayampi ñāṇavipphāraṃ janetvā uragova tacaṃ orapāraṃ jahati, jahitvā ca urago	78	
PA_tika-vin02_t:78_9	viya ohitataco yenakāmaṃ pakkamati, ayampi ohitabhāro anupādisesanibbānadhātudisaṃ pakkamatīti.	78	
PA_tika-vin02_t:79_0	90. Bhavantīti iminā viruḷhamūle nīlabhāvaṃ āpajjitvā vaḍḍhamānake taruṇagacche dasseti.	79	
PA_tika-vin02_t:79_1	Ahuvunti iminā pana vaḍḍhitvā ṭhite mahante rukkhagacchādike dasseti. Bhavantīti	79	
PA_tika-vin02_t:79_2	imassa vivaraṇaṃ “jāyanti vaḍḍhantī”ti, ahuvunti imassa “jātā vaḍḍhitā”ti. Rāsīti	79	
PA_tika-vin02_t:79_3	suddhaṭṭhakadhammasamūho. Bhūtānanti tathāladdhasamaññānaṃ aṭṭhadhammānaṃ. “Bhūtānaṃ	79	
PA_tika-vin02_t:79_4	gāmo”ti vuttepi avayavavinimuttassa samudāyassa abhāvato bhūtasaññitā teyeva tiṇarukkhalatādayo	79	
PA_tika-vin02_t:79_5	gayhanti. “Bhūmiyaṃ patiṭṭhahitvā haritabhāvamāpannā rukkhagacchādayo devatāhi pariggayhanti,	79	
PA_tika-vin02_t:79_6	tasmā bhūtānaṃ nivāsaṭṭhānatāya bhūtānaṃ gāmo”tipi vadanti. Rukkhādīnanti ādi-saddena	79	
PA_tika-vin02_t:79_7	osadhigacchalatādayo veditabbā.	79	
PA_tika-vin02_t:80_0	Nanu ca rukkhādayo cittarahitatāya na jīvā, cittarahitatā ca paripphandābhāvato chinnepi	80	
PA_tika-vin02_t:80_1	ruhanato visadisajātikabhāvato catuyoniapariyāpannato ca veditabbā, vuḍḍhi pana pavāḷasilālavaṇānampi	80	
PA_tika-vin02_t:80_2	vijjatīti na tesaṃ jīvabhāve kāraṇaṃ, visayaggahaṇañca nesaṃ parikappanāmattaṃ supanaṃ	80	
PA_tika-vin02_t:80_3	viya ciñcādīnaṃ, tathā dohaḷādayo, tattha kasmā bhūtagāmassa chedanādipaccayā pācittiyaṃ	80	
PA_tika-vin02_t:80_4	vuttanti? Samaṇasāruppato taṃnivāsasattānurakkhaṇato ca. Tenevāha “jīvasaññino hi	80	
PA_tika-vin02_t:80_5	moghapurisā manussā rukkhasmi”ntiādi.	80	
PA_tika-vin02_t:81_0	91. “Mūle jāyantī”tiādīsu attho upari attanā vuccamānappakārena sīhaḷaṭṭhakathāyaṃ	81	
PA_tika-vin02_t:81_1	vuttoti āha “evaṃ santepi…pe… na samentī”ti. Vijāta-saddo idha vi-saddalopaṃ katvā	81	
PA_tika-vin02_t:81_2	niddiṭṭhoti āha “vijātānī”ti. Vijāta-saddo ca “vijātā itthī”tiādīsu viya pasūtavacanoti	81	
PA_tika-vin02_t:81_3	āha “pasūtānī”ti. Pasūti ca nāmettha nibbattapaṇṇamūlatāti āha “nibbattapaṇṇamūlānī”ti.	81	
PA_tika-vin02_t:81_4	Iminā imaṃ dīpeti “nibbattapaṇṇamūlāni bījāni bhūtagāmasaṅkhameva gacchanti, tesu	81	
PA_tika-vin02_t:81_5	ca vattamāno bījajāta-saddo ruḷhīvasena rukkhādīsupi vattatī”ti. Purimasmiṃ atthavikappe	81	
PA_tika-vin02_t:81_6	pana bījehi jātānaṃ rukkhalatādīnaṃyeva bhūtagāmatā vuttā.	81	
PA_tika-vin02_t:82_0	Tāni dassentoti tāni bījāni dassento. Mūlabījantiādīsu mūlameva bījaṃ mūlabījaṃ.	82	
PA_tika-vin02_t:82_1	Sesesupi eseva nayo. Phaḷubījanti pabbabījaṃ. Paccayantarasamavāye sadisaphaluppattiyā	82	
PA_tika-vin02_t:82_2	visesakāraṇabhāvato viruhanasamatthe sāraphale niruḷho bīja-saddo. Tadatthasaṃsiddhiyā	82	
PA_tika-vin02_t:82_3	mūlādīsupi kesuci pavattatīti mūlādito nivattanatthaṃ ekena bījasaddena visesetvā	82	
PA_tika-vin02_t:82_4	vuttaṃ “bījabīja”nti “rūparūpaṃ, dukkhadukkha”nti ca yathā. Bījato nibbattena bījaṃ	82	
PA_tika-vin02_t:82_5	dassitanti kāriyopacārena kāraṇaṃ dassitanti dīpeti.	82	
PA_tika-vin02_t:83_0	92. Bīje bījasaññīti ettha kāraṇūpacārena kāriyaṃ vuttanti dassento “tattha yathā”tiādimāha.	83	
PA_tika-vin02_t:83_1	Bhūtagāmaparimocanaṃ katvāti bhūtagāmato mocetvā, viyojetvāti attho. Yaṃ bījaṃ bhūtagāmo	83	
PA_tika-vin02_t:83_2	nāma hotīti bījāni ca tāni jātāni cāti vuttamatthaṃ sandhāya vadati. Tattha yaṃ bījanti	83	
PA_tika-vin02_t:83_3	yaṃ nibbattapaṇṇamūlaṃ bījaṃ. Tasmiṃ bījeti tasmiṃ bhūtagāmasaññite bīje. Ettha ca	83	
PA_tika-vin02_t:83_4	bījajāta-saddassa viya ruḷhīvasena rukkhādīsu bīja-saddassapi pavatti veditabbā.	83	
PA_tika-vin02_t:83_5	Yathārutanti yathāpāḷi.	83	
PA_tika-vin02_t:84_0	Yattha katthacīti mūle agge majjhe vā. Sañcicca ukkhipituṃ na vaṭṭatīti ettha sacepi	84	
PA_tika-vin02_t:84_1	sarīre laggabhāvaṃ jānantova udakato uṭṭhahati, “taṃ uddharissāmī”ti saññāya abhāvato	84	
PA_tika-vin02_t:84_2	vaṭṭati. Uppāṭitānīti uddhaṭāni. Bījagāme saṅgahaṃ gacchantīti bhūtagāmato parimocitattā	84	
PA_tika-vin02_t:84_3	vuttaṃ. Anantaka-ggahaṇena sāsapamattikā gahitā. Nāmañhetaṃ tassā sevālajātiyā. Mūlapaṇṇānaṃ	84	
PA_tika-vin02_t:84_4	asampuṇṇattā “asampuṇṇabhūtagāmo nāmā”ti vuttaṃ. Abhūtagāmamūlattāti ettha bhūtagāmo	84	
PA_tika-vin02_t:84_5	mūlaṃ kāraṇaṃ etassāti bhūtagāmamūlo, bhūtagāmassa vā mūlaṃ kāraṇanti bhūtagāmamūlaṃ.	84	
PA_tika-vin02_t:84_6	Bījagāmo hi nāma bhūtagāmato sambhavati, bhūtagāmassa ca kāraṇaṃ hoti, ayaṃ pana	84	
PA_tika-vin02_t:84_7	tādiso na hotīti “abhūtagāmamūlattā”ti vuttaṃ. Tatraṭṭhakattā vuttaṃ “so bījagāmena	84	
PA_tika-vin02_t:84_8	saṅgahito”ti. Idañca “abhūtagāmamūlattā”ti ettha paṭhamaṃ vuttaatthasambhavato vuttaṃ.	84	
PA_tika-vin02_t:84_9	Kiñcāpi hi tālanāḷikerādīnaṃ khāṇu uddhaṃ avaḍḍhanato bhūtagāmassa kāraṇaṃ na hoti,	84	
PA_tika-vin02_t:84_10	tathāpi bhūtagāmasaṅkhyupagatanibbattapaṇṇamūlabījato sambhūtattā bhūtagāmato uppanno	841	
PA_tika-vin02_t:84_11	nāma hotīti bījagāmena saṅgahaṃ gacchati.	841	
PA_tika-vin02_t:85_0	“Aṅkure harite”ti vatvā tameva vibhāveti “nīlapaṇṇavaṇṇe jāte”ti, nīlapaṇṇassa vaṇṇasadise	85	
PA_tika-vin02_t:85_1	vaṇṇe jāteti attho. “Nīlavaṇṇe jāte”ti vā pāṭho gahetabbo. Amūlakabhūtagāme saṅgahaṃ	85	
PA_tika-vin02_t:85_2	gacchatīti nāḷikerassa āveṇikaṃ katvā vadati. “Pānīyaghaṭādīnaṃ bahi sevālo udake	85	
PA_tika-vin02_t:85_3	aṭṭhitattā bījagāmānulomattā ca dukkaṭavatthū”ti vadanti. Kaṇṇakampi abbohārikamevāti	85	
PA_tika-vin02_t:85_4	nīlavaṇṇampi abbohārikameva. Seleyyakaṃ nāma silāya sambhūtā ekā sugandhajāti. “Rukkhattacaṃ	85	
PA_tika-vin02_t:85_5	vikopetīti vuttattā rukkhe jātaṃ yaṃ kiñci chattakaṃ rukkhattacaṃ avikopetvā matthakato	85	
PA_tika-vin02_t:85_6	chinditvā gahetuṃ vaṭṭatī”ti vadanti. Rukkhato muccitvā tiṭṭhatīti ettha “yadipi	85	
PA_tika-vin02_t:85_7	kiñcimattaṃ rukkhe allīnā hutvā tiṭṭhati, rukkhato gayhamāno pana rukkhacchaviṃ na	85	
PA_tika-vin02_t:85_8	vikopeti, vaṭṭatī”ti vadanti. Allarukkhato na vaṭṭatīti etthāpi rukkhattacaṃ avikopetvā	85	
PA_tika-vin02_t:85_9	matthakato tacchetvā gahetuṃ vaṭṭatīti veditabbaṃ. Hatthakukkuccenāti hatthānaṃ asaṃyatabhāvena,	85	
PA_tika-vin02_t:85_10	hatthacāpallenāti vuttaṃ hoti. Pānīyaṃ na vāsetabbanti idaṃ attano atthāya nāmitaṃ	851	
PA_tika-vin02_t:85_11	sandhāya vuttaṃ. Kevalaṃ anupasampannassa atthāya nāmite pana pacchā tato labhitvā	851	
PA_tika-vin02_t:85_12	na vāsetabbanti natthi. “Yesaṃ rukkhānaṃ sākhā ruhatīti vuttattā yesaṃ sākhā na ruhati,	851	
PA_tika-vin02_t:85_13	tattha kappiyakaraṇakiccaṃ natthī”ti vadanti.	851	
PA_tika-vin02_t:86_0	93. Pañcahi samaṇakappehīti pañcahi samaṇavohārehi. Kiñcāpi hi bījānaṃ agginā phuṭṭhamattena	86	
PA_tika-vin02_t:86_1	nakhādīhi vilikhanamattena ca aviruḷhīdhammatā na hoti, tathāpi evaṃ kateyeva samaṇānaṃ	86	
PA_tika-vin02_t:86_2	kappatīti aggiparijitādayo samaṇavohārā nāma jātā, tasmā tehi samaṇavohārehi karaṇabhūtehi	86	
PA_tika-vin02_t:86_3	phalaṃ paribhuñjituṃ anujānāmīti adhippāyo. Abījanibbaṭṭabījānipi samaṇānaṃ kappantīti	86	
PA_tika-vin02_t:86_4	paññattapaṇṇattibhāvato samaṇavohārāicceva saṅkhaṃ gatāni. Atha vā aggiparijitādīnaṃ	86	
PA_tika-vin02_t:86_5	pañcannaṃ kappiyabhāvatoyeva pañcahi samaṇakappiyabhāvasaṅkhātehi kāraṇehi phalaṃ	86	
PA_tika-vin02_t:86_6	paribhuñjituṃ anujānāmīti evamettha adhippāyo veditabbo. Aggiparijitantiādīsu “paricita”ntipi	86	
PA_tika-vin02_t:86_7	paṭhanti. Abījaṃ nāma taruṇambaphalādi. Nibbaṭṭabījaṃ nāma ambapanasādi, yaṃ bījaṃ	86	
PA_tika-vin02_t:86_8	nibbaṭṭetvā visuṃ katvā paribhuñjituṃ sakkā hoti. “Kappiya”nti vatvāva kātabbanti	86	
PA_tika-vin02_t:86_9	yo kappiyaṃ karoti, tena kattabbākārasseva vuttattā bhikkhunā avuttepi kātuṃ vaṭṭatīti	86	
PA_tika-vin02_t:86_10	na gahetabbaṃ. Puna “kappiyaṃ kāretabba”nti kārāpanassa paṭhamameva kathitattā bhikkhunā	861	
PA_tika-vin02_t:86_11	“kappiyaṃ karohī”ti vutteyeva anupasampannena “kappiya”nti vatvā aggiparijitādi kātabbanti	861	
PA_tika-vin02_t:86_12	gahetabbaṃ. “Kappiyanti vacanaṃ pana yāya kāyaci bhāsāya vattuṃ vaṭṭatī”ti vadanti.	861	
PA_tika-vin02_t:86_13	“Kappiyanti vatvāva kātabba”nti vacanato paṭhamaṃ “kappiya”nti vatvā pacchā aggiādinā	861	
PA_tika-vin02_t:86_14	phusanādi kātabbanti veditabbaṃ. “Paṭhamaṃ aggiṃ nikkhipitvā nakhādinā vā vijjhitvā	861	
PA_tika-vin02_t:86_15	taṃ anuddharitvāva ‘kappiya’nti vattumpi vaṭṭatī”ti vadanti.	861	
PA_tika-vin02_t:87_0	Ekasmiṃ bīje vātiādīsu “ekaṃyeva kāremīti adhippāye satipi ekābaddhattā sabbaṃ katameva	87	
PA_tika-vin02_t:87_1	hotī”ti vadanti. Dāruṃ vijjhatīti ettha “jānitvāpi vijjhati vā vijjhāpeti vā, vaṭṭatiyevā”ti	87	
PA_tika-vin02_t:87_2	vadanti. Bhattasitthe vijjhatīti etthāpi eseva nayo. “Taṃ vijjhati, na vaṭṭatīti	87	
PA_tika-vin02_t:87_3	rajjuādīnaṃ bhājanagatikattā”ti vadanti. Maricapakkādīhi missetvāti ettha bhattasitthasambandhavasena	87	
PA_tika-vin02_t:87_4	ekābaddhatā veditabbā, na phalānaṃyeva aññamaññaṃ sambandhavasena. Bhindāpetvā kappiyaṃ	87	
PA_tika-vin02_t:87_5	kārāpetabbanti bījato muttassa kaṭāhassa bhājanagatikattā vuttaṃ.	87	
PA_tika-vin02_t:88_0	Nikkhāmetunti taṃ bhikkhuṃ nikkhāmetuṃ. “Sace etassa anuloma”nti senāsanarakkhaṇatthāya	88	
PA_tika-vin02_t:88_1	anuññātampi paṭaggidānādiṃ attanāpi kātuṃ vaṭṭatīti ettakeneva idampi etassa anulomanti	88	
PA_tika-vin02_t:88_2	evamadhippāyo siyā. Paṭaggidānaṃ parittakaraṇañca attano parassa vā senāsanarakkhaṇatthāya	88	
PA_tika-vin02_t:88_3	vaṭṭatiyeva. Tasmā sace tassa suttassa etaṃ anulomaṃ siyā, attano na vaṭṭati, aññassa	88	
PA_tika-vin02_t:88_4	vaṭṭatīti ayaṃ viseso kuto labbhatīti āha “attano na vaṭṭati…pe… na sakkā laddhu”nti.	88	
PA_tika-vin02_t:88_5	Sesamettha uttānameva. Bhūtagāmo, bhūtagāmasaññitā, vikopanaṃ vā vikopāpanaṃ vāti	88	
PA_tika-vin02_t:88_6	imāni panettha tīṇi aṅgāni.	88	
PA_tika-vin02_t:89	Bhūtagāmasikkhāpadavaṇṇanā niṭṭhitā.	8	
PA_tika-vin02_t:90	2. Aññavādakasikkhāpadavaṇṇanā	9	
PA_tika-vin02_t:91_0	94-98. Dutiye aññaṃ vacananti yaṃ codakena cuditakassa dosavibhāvanavacanaṃ vuttaṃ,	91	
PA_tika-vin02_t:91_1	taṃ tato aññeneva vacanena paṭicarati. Atha vā aññenaññaṃ paṭicaratīti aññena kāraṇena	91	
PA_tika-vin02_t:91_2	aññaṃ kāraṇaṃ paṭicaratīti evamettha attho veditabbo, yaṃ codakena cuditakassa dosavibhāvanakāraṇaṃ	91	
PA_tika-vin02_t:91_3	vuttaṃ, tato aññena codanāya amūlakabhāvadīpakena kāraṇena paṭicaratīti vuttaṃ hoti.	91	
PA_tika-vin02_t:91_4	Paṭicaratīti ca paṭicchādanavasena carati, pavattatīti attho. Paṭicchādanattho eva	91	
PA_tika-vin02_t:91_5	vā carati-saddo anekatthattā dhātūnaṃ. Tenāha “paṭicchādetī”ti. Ko āpannotiādinā	91	
PA_tika-vin02_t:91_6	pāḷiyaṃ codanaṃ avissajjetvā vikkhepāpajjanavasena aññena aññaṃ paṭicaraṇaṃ dassitaṃ.	91	
PA_tika-vin02_t:91_7	Aparampi pana codanaṃ vissajjetvā bahiddhā kathāapanāmavasena pavattaṃ pāḷimuttakaṃ	91	
PA_tika-vin02_t:91_8	aññenaññaṃ paṭicaraṇaṃ veditabbaṃ. “Itthannāmaṃ āpattiṃ āpannosī”ti puṭṭho “pāṭaliputtaṃ	91	
PA_tika-vin02_t:91_9	gatomhī”ti vatvā puna “na tava pāṭaliputtagamanaṃ pucchāma, āpattiṃ pucchāmā”ti vutte	91	
PA_tika-vin02_t:91_10	“tato rājagahaṃ gatomhī”ti vatvā “rājagahaṃ vā yāhi brāhmaṇagahaṃ vā, āpattiṃ āpannosī”ti	911	
PA_tika-vin02_t:91_11	vutte “tattha me sūkaramaṃsaṃ laddha”ntiādīni vatvāva kathaṃ bahiddhā vikkhipantopi	911	
PA_tika-vin02_t:91_12	hi “aññenaññaṃ paṭicarati”cceva saṅkhaṃ gacchati.	911	
PA_tika-vin02_t:92_0	Yadetaṃ aññena aññaṃ paṭicaraṇavasena pavattavacanaṃ, tadeva pucchitamatthaṃ ṭhapetvā	92	
PA_tika-vin02_t:92_1	aññaṃ vadatīti aññavādakanti āha “aññenaññaṃ paṭicaraṇassetaṃ nāma”nti. Tuṇhībhūtassetaṃ	92	
PA_tika-vin02_t:92_2	nāmanti tuṇhībhāvassetaṃ nāmaṃ, ayameva vā pāṭho. Aññavādakaṃ āropetūti aññavādakakammaṃ	92	
PA_tika-vin02_t:92_3	āropetu, aññavādakattaṃ vā idāni kariyamānena kammena āropetūti attho. Vihesakaṃ	92	
PA_tika-vin02_t:92_4	āropetūti etthāpi vihesakakammaṃ vihesakabhāvaṃ vā āropetūti evamattho daṭṭhabbo.	92	
PA_tika-vin02_t:93_0	Anāropite aññavādake vuttadukkaṭaṃ pāḷiyaṃ āgataaññenaññaṃpaṭicaraṇavasena yujjati.	93	
PA_tika-vin02_t:93_1	Aṭṭhakathāyaṃ āgatena pana pāḷimuttakaaññenaññaṃpaṭicaraṇavasena anāropite aññavādake	93	
PA_tika-vin02_t:93_2	musāvādena pācittiyaṃ, āropite imināva pācittiyanti veditabbaṃ. Keci pana “āropite	93	
PA_tika-vin02_t:93_3	aññavādake musāvādena iminā ca pācittiyadvayaṃ hotī”ti vadanti, taṃ vīmaṃsitvā gahetabbaṃ.	93	
PA_tika-vin02_t:93_4	Yā sā ādikammikassa anāpatti vuttā, sāpi pāḷiyaṃ āgataaññenaññaṃpaṭicaraṇavasena	93	
PA_tika-vin02_t:93_5	vuttāti daṭṭhabbā, iminā sikkhāpadena anāpattidassanatthaṃ vā. Sesaṃ uttānameva.	93	
PA_tika-vin02_t:93_6	Dhammakammena āropitatā, āpattiyā vā vatthunā vā anuyuñjiyamānatā, chādetukāmatāya	93	
PA_tika-vin02_t:93_7	aññenaññaṃ paṭicaraṇaṃ vā tuṇhībhāvo vāti imāni panettha tīṇi aṅgāni.	93	
PA_tika-vin02_t:94	Aññavādakasikkhāpadavaṇṇanā niṭṭhitā.	9	
PA_tika-vin02_t:95	3. Ujjhāpanakasikkhāpadavaṇṇanā	9	
PA_tika-vin02_t:96_0	103. Tatiye dhātupāṭhe jhe-saddo cintāyaṃ paṭhitoti āha “lāmakato vā cintāpentī”tiādi.	96	
PA_tika-vin02_t:96_1	Ayameva ca anekatthattā dhātūnaṃ olokanatthopi hotīti daṭṭhabbaṃ. “Akkharāya vācetī”tiādīsu	96	
PA_tika-vin02_t:96_2	viya “chandāyā”ti liṅgavipallāsavasena vuttanti āha “chandenā”ti.	96	
PA_tika-vin02_t:97_0	105. Yena vacanenāti yena “chandāya itthannāmo idaṃ nāma karotī”tiādivacanena. Yena	97	
PA_tika-vin02_t:97_1	ca khiyyantīti yena “chandāya itthannāmo”tiādivacanena tattha tattha bhikkhūnaṃ savanūpacāre	97	
PA_tika-vin02_t:97_2	ṭhatvā avaṇṇaṃ pakāsenti.	97	
PA_tika-vin02_t:98_0	106. Aññaṃ anupasampannaṃ ujjhāpetīti aññena anupasampannena ujjhāpeti. Tassa vā	98	
PA_tika-vin02_t:98_1	taṃ santike khiyyatīti tassa anupasampannassa santike taṃ saṅghena sammataṃ upasampannaṃ	98	
PA_tika-vin02_t:98_2	khiyyati, avaṇṇaṃ vadanto vā pakāseti. Anupasampannaṃ saṅghena sammatanti ettha sammatapubbo	98	
PA_tika-vin02_t:98_3	sammatoti vutto. Tenāha “kiñcāpī”tiādi. Yasmā ujjhāpanaṃ khiyyanañca musāvādavaseneva	98	
PA_tika-vin02_t:98_4	pavattaṃ, tasmā ādikammikassa anāpattīti pācittiyaṭṭhāne dukkaṭaṭṭhāne ca imināva	98	
PA_tika-vin02_t:98_5	anāpattidassanatthaṃ vuttanti gahetabbaṃ. Evañca katvā ujjhāpentassa khiyyantassa	98	
PA_tika-vin02_t:98_6	ca ekakkhaṇe dve dve āpattiyo hontīti āpannaṃ. Atha vā īdisaṃ sikkhāpadaṃ musāvādato	98	
PA_tika-vin02_t:98_7	paṭhamaṃ paññattanti gahetabbaṃ. Sesamettha uttānameva. Dhammakammena sammatatā,	98	
PA_tika-vin02_t:98_8	upasampannatā, agatigamanābhāvo, tassa avaṇṇakāmatā, yassa santike vadati, tassa	98	
PA_tika-vin02_t:98_9	upasampannatā, ujjhāpanaṃ vā khiyyanaṃ vāti imāni panettha cha aṅgāni.	98	
PA_tika-vin02_t:99	Ujjhāpanakasikkhāpadavaṇṇanā niṭṭhitā.	9	
PA_tika-vin02_t:100	4. Paṭhamasenāsanasikkhāpadavaṇṇanā	10	
PA_tika-vin02_t:101_0	108-110. Catutthe himavassenāti himameva vuttaṃ. Apaññāteti appatīte, appasiddheti	101	
PA_tika-vin02_t:101_1	attho. “Maṇḍape vā rukkhamūle vāti vacanato vivaṭaṅgaṇepi nikkhipituṃ vaṭṭatī”ti	101	
PA_tika-vin02_t:101_2	tīsupi gaṇṭhipadesu vuttaṃ. Gocarappasutāti gocaraṭṭhānaṃ paṭipannā. “Aṭṭha māse”ti	101	
PA_tika-vin02_t:101_3	iminā vassānaṃ cātumāsaṃ cepi devo na vassati, paṭikkhittamevāti āha “aṭṭha māseti	101	
PA_tika-vin02_t:101_4	vacanato…pe… nikkhipituṃ na vaṭṭatiyevā”ti. Tattha cattāro māseti vassānassa cattāro	101	
PA_tika-vin02_t:101_5	māse. Avassikasaṅketeti iminā anuññātepi aṭṭha māse yattha hemante devo vassati,	101	
PA_tika-vin02_t:101_6	tattha aparepi cattāro māsā paṭikkhittāti āha “avassikasaṅketeti vacanato”tiādi.	101	
PA_tika-vin02_t:101_7	Iminā imaṃ dīpeti “yasmiṃ dese hemante devo vassati, tattha aṭṭha māse paṭikkhipitvā	101	
PA_tika-vin02_t:101_8	cattāro māsā anuññātā. Yattha pana vassāneyeva vassati, tattha cattāro māse paṭikkhipitvā	101	
PA_tika-vin02_t:101_9	aṭṭha māsā anuññātā”ti.	101	
PA_tika-vin02_t:102_0	Imināva nayena majjhimapadese yattha hemante himavassaṃ vassati, tatthāpi aṭṭheva	102	
PA_tika-vin02_t:102_1	māsā paṭikkhittāti veditabbā. Tasmā vassānakāle pakatiajjhokāse ovassakamaṇḍape rukkhamūle	102	
PA_tika-vin02_t:102_2	ca santharituṃ na vaṭṭati, hemantakāle pakatiajjhokāse ovassakamaṇḍapādīsupi vaṭṭati.	102	
PA_tika-vin02_t:102_3	Tañca kho yattha himavassena senāsanaṃ na temati, gimhakālepi pakatiajjhokāsādīsu	102	
PA_tika-vin02_t:102_4	vaṭṭatiyeva, tañca kho akālameghādassane, kākādīnaṃ nibaddhavāsarukkhamūle pana kadācipi	102	
PA_tika-vin02_t:102_5	na vaṭṭatīti evamettha vinicchayo veditabbo.	102	
PA_tika-vin02_t:103_0	Imañca pana atthavisesaṃ gahetvā bhagavatā paṭhamameva sikkhāpadaṃ paññattanti visuṃ	103	
PA_tika-vin02_t:103_1	anupaññatti na vuttā. Teneva hi mātikāṭṭhakathāyaṃ vuttaṃ “iti yattha ca yadā ca	103	
PA_tika-vin02_t:103_2	santharituṃ na vaṭṭati, taṃ sabbamidha ajjhokāsasaṅkhameva gata”nti. Atha vā avisesena	103	
PA_tika-vin02_t:103_3	ajjhokāse santharaṇasantharāpanāni paṭikkhipitvā “īdise kāle īdise ca padese ṭhapethā”ti	103	
PA_tika-vin02_t:103_4	anujānanamatteneva alanti na sikkhāpade visuṃ anupaññatti uddhaṭāti veditabbā. Parivāre	103	
PA_tika-vin02_t:103_5	pana imasseva sikkhāpadassa anurūpavasena paññattattā “ekā anupaññattī”ti vuttaṃ.	103	
PA_tika-vin02_t:104_0	Navavāyimo sīghaṃ na nassatīti āha “navavāyimo vā”ti. Onaddhakoti cammena onaddho.	104	
PA_tika-vin02_t:104_1	Ukkaṭṭhaabbhokāsikoti idaṃ tassa parivitakkadassanamattaṃ, ukkaṭṭhaabbhokāsikassa	104	
PA_tika-vin02_t:104_2	pana cīvarakuṭi na vaṭṭatīti natthi. Kāyānugatikattāti bhikkhuno tattheva sannihitabhāvaṃ	104	
PA_tika-vin02_t:104_3	sandhāya vuttaṃ. Iminā ca tasmiṃyeva kāle anāpatti vuttā, cīvarakuṭito nikkhamitvā	104	
PA_tika-vin02_t:104_4	pana aññattha gacchantassa piṇḍāya pavisantassapi āpattiyeva. “Yasmā pana dāyakehi	104	
PA_tika-vin02_t:104_5	dānakāleyeva sahassagghanakampi kambalaṃ ‘pādapuñchaniṃ katvā paribhuñjathā’ti dinnaṃ	104	
PA_tika-vin02_t:104_6	tatheva paribhuñjituṃ vaṭṭati, tasmā ‘imaṃ mañcapīṭhādisenāsanaṃ abbhokāsepi yathāsukhaṃ	104	
PA_tika-vin02_t:104_7	paribhuñjathā’ti dāyakehi dinnaṃ ce, sabbasmimpi kāle abbhokāse nikkhipituṃ vaṭṭatī”ti	104	
PA_tika-vin02_t:104_8	vadanti. Pesetvā gantabbanti ettha “yo bhikkhu imaṃ ṭhānaṃ āgantvā vasati, tassa	104	
PA_tika-vin02_t:104_9	dethā”ti vatvā pesetabbaṃ.	104	
PA_tika-vin02_t:105_0	Valāhakānaṃ anuṭṭhitabhāvaṃ sallakkhetvāti iminā ca gimhānepi meghe uṭṭhite mañcapīṭhādiṃ	105	
PA_tika-vin02_t:105_1	yaṃkiñci senāsanaṃ ajjhokāse nikkhipituṃ na vaṭṭatīti dīpitanti veditabbaṃ. “Pādaṭṭhānābhimukhāti	105	
PA_tika-vin02_t:105_2	nisīdantānaṃ pādapatanaṭṭhānābhimukha”nti keci. “Sammajjantassa pādaṭṭhānābhimukha”nti	105	
PA_tika-vin02_t:105_3	apare. “Bahi vālukāya agamananimittaṃ pādaṭṭhānābhimukhā vālikā haritabbāti vutta”nti	105	
PA_tika-vin02_t:105_4	eke. Kacavaraṃ hatthehi gahetvā bahi chaṭṭetabbanti iminā kacavaraṃ chaḍḍessāmīti	105	
PA_tika-vin02_t:105_5	vālikā na chaḍḍetabbāti dīpeti.	105	
PA_tika-vin02_t:106_0	111. Anto saṃveṭhetvā baddhanti erakapattādīhi veṇiṃ katvā tāya veṇiyā ubhosu passesu	106	
PA_tika-vin02_t:106_1	vitthataṭṭhānesu bahuṃ veṭhetvā tato paṭṭhāya yāva majjhaṭṭhānaṃ, tāva anto ākaḍḍhanavasena	106	
PA_tika-vin02_t:106_2	veṭhetvā majjhe saṅkhipitvā tiriyaṃ tattha tattha bandhitvā kataṃ. Kappaṃ labhitvāti	106	
PA_tika-vin02_t:106_3	gacchāti vuttavacanena kappaṃ labhitvā. Therassa hi āṇattiyā gacchantassa anāpatti.	106	
PA_tika-vin02_t:106_4	Purimanayenevāti “nisīditvā sayaṃ gacchanto”tiādinā pubbe vuttanayeneva. Aññattha	106	
PA_tika-vin02_t:106_5	gacchatīti taṃ maggaṃ atikkamitvā aññattha gacchati. Leḍḍupātupacārato bahi ṭhitattā	106	
PA_tika-vin02_t:106_6	“pāduddhārena kāretabbo”ti vuttaṃ, aññattha gacchantassa paṭhamapāduddhāre dukkaṭaṃ,	106	
PA_tika-vin02_t:106_7	dutiyapāduddhāre pācittiyanti attho. Pākatikaṃ akatvāti appaṭisāmetvā. Antarasannipāteti	106	
PA_tika-vin02_t:106_8	antarantarā sannipāte.	106	
PA_tika-vin02_t:107_0	Āvāsikānaṃyeva palibodhoti ettha āgantukehi āgantvā kiñci avatvā tattha nisinnepi	107	
PA_tika-vin02_t:107_1	āvāsikānaṃyeva palibodhoti adhippāyo. Mahāpaccarivāde pana “aññesu āgantvā nisinnesū”ti	107	
PA_tika-vin02_t:107_2	idaṃ amhākanti vatvā vā avatvā vā nisinnesūti adhippāyo. Mahāaṭṭhakathāvāde “āpattī”ti	107	
PA_tika-vin02_t:107_3	pācittiyameva vuttaṃ. Mahāpaccariyaṃ pana santharaṇasantharāpane sati pācittiyena	107	
PA_tika-vin02_t:107_4	bhavitabbanti anāṇattiyā paññattattā dukkaṭaṃ vuttaṃ. “Idaṃ ussārakassa, idaṃ dhammakathikassā”ti	107	
PA_tika-vin02_t:107_5	visuṃ paññattattā anāṇattiyā paññattepi pācittiyeneva bhavitabbanti adhippāyena “tasmiṃ	107	
PA_tika-vin02_t:107_6	āgantvā nisinne tassa palibodho”ti vuttaṃ. Keci pana vadanti “anāṇattiyā paññattepi	107	
PA_tika-vin02_t:107_7	dhammakathikassa anuṭṭhāpanīyattā pācittiyena bhavitabbaṃ, āgantukassa pana pacchā	107	
PA_tika-vin02_t:107_8	āgatehi vuḍḍhatarehi uṭṭhāpetabbattā dukkaṭaṃ vutta”nti.	107	
PA_tika-vin02_t:108	112. Bhūmiyaṃ attharitabbāti cimilikāya sati tassā upari, asati suddhabhūmiyaṃ attharitabbā. Sīhacammādīnaṃ pariharaṇeyeva paṭikkhepo veditabboti iminā –	10	
PA_tika-vin02_t:109	“Na, bhikkhave, mahācammāni dhāretabbāni sīhacammaṃ byagghacammaṃ dīpicammaṃ, yo dhāreyya, āpatti dukkaṭassā”ti –	10	
PA_tika-vin02_t:110_0	Evaṃ vuttāya khandhakapāḷiyā adhippāyaṃ vibhāveti. Idaṃ vuttaṃ hoti – “antopi mañce	110	
PA_tika-vin02_t:110_1	paññattāni honti, bahipi mañce paññattāni hontī”ti imasmiṃ vatthusmiṃ sikkhāpadassa	110	
PA_tika-vin02_t:110_2	paññattattā mañcapīṭhesu attharitvā paribhogoyeva paṭikkhitto, bhūmattharaṇavasena	110	
PA_tika-vin02_t:110_3	paribhogo pana appaṭikkhittoti. Yadi evaṃ “pariharaṇeyeva paṭikkhepo”ti idaṃ kasmā	110	
PA_tika-vin02_t:110_4	vuttanti? Yathā “anujānāmi, bhikkhave, sabbaṃ pāsādaparibhoga”nti vacanato puggalikepi	110	
PA_tika-vin02_t:110_5	senāsane senāsanaparibhogavasena niyamitaṃ suvaṇṇaghaṭādikaṃ paribhuñjituṃ vaṭṭamānampi	110	
PA_tika-vin02_t:110_6	kevalaṃ attano santakaṃ katvā paribhuñjituṃ na vaṭṭati, evamidaṃ bhūmattharaṇavasena	110	
PA_tika-vin02_t:110_7	paribhuñjiyamānampi attano santakaṃ katvā taṃ taṃ vihāraṃ haritvā paribhuñjituṃ na	110	
PA_tika-vin02_t:110_8	vaṭṭatīti dassanatthaṃ “pariharaṇeyeva paṭikkhepo veditabbo”ti vuttaṃ. Dārumayapīṭhanti	110	
PA_tika-vin02_t:110_9	phalakamayameva pīṭhaṃ vuttaṃ. Pādakathalikanti adhotapādaṭṭhapanakaṃ. Ajjhokāse	110	
PA_tika-vin02_t:110_10	rajanaṃ pacitvā…pe… paṭisāmetabbanti ettha theve asati rajanakamme niṭṭhite paṭisāmetabbaṃ.	1101	
PA_tika-vin02_t:111_0	113. “Bhikkhu vā sāmaṇero vā ārāmiko vā lajjī hotīti vuttattā alajjiṃ āpucchitvā	111	
PA_tika-vin02_t:111_1	gantuṃ na vaṭṭatī”ti vadanti. Otāpento gacchatīti ettha “kiñcāpi ‘ettakaṃ dūraṃ gantabba’nti	111	
PA_tika-vin02_t:111_2	paricchedo natthi, tathāpi leḍḍupātaṃ atikkamma nātidūraṃ gantabba”nti vadanti. Sesamettha	111	
PA_tika-vin02_t:111_3	uttānameva. Mañcādīnaṃ saṅghikatā, vuttalakkhaṇe dese santharaṇaṃ vā santharāpanaṃ	111	
PA_tika-vin02_t:111_4	vā, apalibuddhatā, āpadāya abhāvo, leḍḍupātātikkamoti imāni panettha pañca aṅgāni.	111	
PA_tika-vin02_t:112_0	Mātikāṭṭhakathāyaṃ pana anāpucchaṃ vā gaccheyyāti ettha “yo bhikkhu vā sāmaṇero vā	112	
PA_tika-vin02_t:112_1	ārāmiko vā lajjī hoti, attano palibodhaṃ viya maññati, tathārūpaṃ anāpucchitvā taṃ	112	
PA_tika-vin02_t:112_2	senāsanaṃ tassa aniyyātetvā nirapekkho gacchati, thāmamajjhimassa purisassa leḍḍupātaṃ	112	
PA_tika-vin02_t:112_3	atikkameyya, ekena pādena leḍḍupātātikkame dukkaṭaṃ, dutiyapādātikkame pācittiya”nti	112	
PA_tika-vin02_t:112_4	vatvā aṅgesupi nirapekkhatāya saddhiṃ cha aṅgāni vuttāni. Pāḷiyaṃ pana aṭṭhakathāyañca	112	
PA_tika-vin02_t:112_5	“nirapekkho gacchatī”ti ayaṃ viseso na dissati. “Otāpento gacchatī”ti ca otāpanavisaye	112	
PA_tika-vin02_t:112_6	eva sāpekkhagamane anāpatti vuttā. Yadi aññatthāpi sāpekkhagamane anāpatti siyā,	112	
PA_tika-vin02_t:112_7	“anāpatti sāpekkho gacchatī”ti avisesena vattabbaṃ bhaveyya, tasmā vīmaṃsitvā yuttataraṃ gahetabbanti.	112	
PA_tika-vin02_t:113	Paṭhamasenāsanasikkhāpadavaṇṇanā niṭṭhitā.	11	
PA_tika-vin02_t:114	5. Dutiyasenāsanasikkhāpadavaṇṇanā	11	
PA_tika-vin02_t:115_0	116. Dutiyasenāsanasikkhāpade ettakameva vuttanti aṭṭhakathāsu vuttaṃ. “Idañca aṭṭhakathāsu	115	
PA_tika-vin02_t:115_1	tathāvuttabhāvadassanatthaṃ vuttaṃ, aññampi tādisaṃ mañcapīṭhesu attharitaṃ paccattharaṇamevā”ti	115	
PA_tika-vin02_t:115_2	tīsupi gaṇṭhipadesu vuttaṃ. Mātikāṭṭhakathāyaṃ pana “paccattharaṇaṃ nāma pāvāro kojavoti	115	
PA_tika-vin02_t:115_3	ettakamevā”ti niyametvā vuttaṃ, tasmā gaṇṭhipadesu vuttaṃ iminā na sameti, vīmaṃsitvā	115	
PA_tika-vin02_t:115_4	gahetabbaṃ. Senāsanatoti sabbapacchimasenāsanato. Yo kocīti tassa ñātako vā aññātako vā yo koci.	115	
PA_tika-vin02_t:116_0	117. Pariveṇanti ekekassa vihārassa parikkhepabbhantaraṃ. Kurundaṭṭhakathāyaṃ vuttamevatthaṃ	116	
PA_tika-vin02_t:116_1	savisesaṃ katvā dassetuṃ “kiñcāpi vutto”tiādi āraddhaṃ. “Aparicchanne maṇḍape”ti	116	
PA_tika-vin02_t:116_2	visuṃ yojetabbaṃ. Teneva mātikāṭṭhakathāyaṃ “aparicchannamaṇḍape vā paricchanne vāpi	116	
PA_tika-vin02_t:116_3	bahūnaṃ sannipātabhūte”ti vuttaṃ. Bhojanasālāyampi ayaṃ viseso labbhatiyeva. Vattabbaṃ	116	
PA_tika-vin02_t:116_4	natthīti visesetvā kiñci vattabbaṃ natthi. Palujjatīti vinassati. Nasseyyāti corādīhi vinasseyya.	116	
PA_tika-vin02_t:117_0	118. Yena mañcaṃ vā pīṭhaṃ vā vinanti, taṃ mañcapīṭhakavānaṃ. Siluccayaleṇanti siluccaye	117	
PA_tika-vin02_t:117_1	leṇaṃ, pabbataguhāti attho. “Senāsanaṃ upacikāhi khāyita”nti imasmiṃ vatthusmiṃ paññattattā	117	
PA_tika-vin02_t:117_2	vatthuanurūpavasena aṭṭhakathāyaṃ upacikāsaṅkāya abhāve anāpatti vuttā. Vattakkhandhake	117	
PA_tika-vin02_t:117_3	gamikavattaṃ paññapentena “senāsanaṃ āpucchitabba”nti vuttattā kevalaṃ itikattabbākāramattadassanatthaṃ	117	
PA_tika-vin02_t:117_4	“āpucchanaṃ pana vatta”nti vuttaṃ, na pana vattabhedena dukkaṭanti dassanatthaṃ.	117	
PA_tika-vin02_t:117_5	Teneva andhakaṭṭhakathāyaṃ “senāsanaṃ āpucchitabba”nti ettha “yaṃ pāsāṇapiṭṭhiyaṃ	117	
PA_tika-vin02_t:117_6	vā pāsāṇatthambhesu vā katasenāsanaṃ yattha upacikā nārohanti, taṃ anāpucchantassapi	117	
PA_tika-vin02_t:117_7	anāpattī”ti vakkhati, tasmā yaṃ vuttaṃ gaṇṭhipade “tādise senāsane anāpucchā gacchantassa	117	
PA_tika-vin02_t:117_8	pācittiyaṃ natthi, gamikavattavasena pana anāpucchā gacchato vattabhedo hoti, tasmā	117	
PA_tika-vin02_t:117_9	dukkaṭaṃ āpajjatī”ti, taṃ na gahetabbaṃ.	117	
PA_tika-vin02_t:118_0	Pacchimassa ābhogena mutti natthīti tassa pacchato gacchantassa aññassa abhāvato	118	
PA_tika-vin02_t:118_1	vuttaṃ. Ekaṃ vā pesetvā āpucchitabbanti ettha gamanacittassa uppannaṭṭhānato anāpucchitvā	118	
PA_tika-vin02_t:118_2	gacchato dutiyapāduddhāre pācittiyaṃ. Kiñcāpi mañcaṃ vā pīṭhaṃ vā ajjhokāse nikkhipitvā	118	
PA_tika-vin02_t:118_3	gacchantassa idha visuṃ āpatti na vuttā, tathāpi akāle ajjhokāse mañcapīṭhāni paññapetvā	118	
PA_tika-vin02_t:118_4	gacchantassa leḍḍupātātikkame purimasikkhāpadena pācittiyaṃ, parikkhepātikkame iminā	118	
PA_tika-vin02_t:118_5	dukkaṭanti veditabbaṃ. “Maṇḍape vā rukkhamūle vā”ti iminā ajjhokāsopi saṅgahitoyevāti	118	
PA_tika-vin02_t:118_6	tatthāpi dukkaṭaṃ idha vuttamevāti daṭṭhabbaṃ. Seyyaṃ pana ajjhokāse santharitvā	118	
PA_tika-vin02_t:118_7	gacchantassa ubhayenapi dukkaṭameva. “Saṅghike vihāre saṅghikaṃyeva seyyaṃ santharitvā	118	
PA_tika-vin02_t:118_8	pakkamantassa pācittiyaṃ vuttanti ubhosu ekekasmiṃ saṅghike dukkaṭa”nti vadanti.	118	
PA_tika-vin02_t:118_9	Sesamettha uttānameva. Vuttalakkhaṇaseyyā, tassā saṅghikatā, vuttalakkhaṇe vihāre	118	
PA_tika-vin02_t:118_10	santharaṇaṃ vā santharāpanaṃ vā, apalibuddhatā, āpadāya abhāvo, anapekkhassa disāpakkamanaṃ,	1181	
PA_tika-vin02_t:118_11	upacārasīmātikkamoti imāni panettha satta aṅgāni.	1181	
PA_tika-vin02_t:119	Dutiyasenāsanasikkhāpadavaṇṇanā niṭṭhitā.	11	
PA_tika-vin02_t:120	6. Anupakhajjasikkhāpadavaṇṇanā	12	
PA_tika-vin02_t:121_0	119-121. Chaṭṭhe anupavisitvāti samīpaṃ pavisitvā. Bahūpakārataṃ guṇavisiṭṭhatañca	121	
PA_tika-vin02_t:121_1	sallakkhentoti bhaṇḍāgārikassa bahūpakārataṃ dhammakathikādīnaṃ guṇavisiṭṭhatañca	121	
PA_tika-vin02_t:121_2	sallakkhento. Samantā diyaḍḍho hatthoti majjhe paññattamañcapīṭhaṃ sandhāya vuttaṃ.	121	
PA_tika-vin02_t:122_0	122. Upacāraṃ ṭhapetvāti vuttalakkhaṇaṃ upacāraṃ ṭhapetvā. Ekavihāreti ekasmiṃ senāsane.	122	
PA_tika-vin02_t:122_1	Ekapariveṇeti tassa vihārassa parikkhepabbhantare. “Gilāno pavisatītiādīsu anāpattikāraṇasabbhāvato	122	
PA_tika-vin02_t:122_2	gilānāditāya pavisissāmīti upacāraṃ pavisantassa satipi sambādhetukāmatāya anāpatti	122	
PA_tika-vin02_t:122_3	vuttāyevā”ti tīsupi gaṇṭhipadesu vuttaṃ. Evañca sati agilānādibhāvopi visuṃ aṅgesu	122	
PA_tika-vin02_t:122_4	vattabbo siyā, mātikāṭṭhakathāyaṃ pana “saṅghikavihāratā, anuṭṭhāpanīyabhāvajānanaṃ,	122	
PA_tika-vin02_t:122_5	sambādhetukāmatā, upacāre nisīdanaṃ vā nipajjanaṃ vāti imāni panettha cattāri aṅgānī”ti	122	
PA_tika-vin02_t:122_6	ettakameva vuttaṃ, tasmā vīmaṃsitabbaṃ.	122	
PA_tika-vin02_t:123	Anupakhajjasikkhāpadavaṇṇanā niṭṭhitā.	12	
PA_tika-vin02_t:124	7. Nikkaḍḍhanasikkhāpadavaṇṇanā	12	
PA_tika-vin02_t:125	126. Sattame koṭṭhakānīti dvārakoṭṭhakāni. “Nikkhamāti vacanaṃ sutvāpi attano ruciyā nikkhamati, anāpattī”ti vadanti.	12	
PA_tika-vin02_t:126_0	128. Alajjiṃ nikkaḍḍhatītiādīsu paṭhamaṃ alajjīādibhāvena nikkaḍḍhissāmīti cintetvā	126	
PA_tika-vin02_t:126_1	nikkaḍḍhantassa cittassa lahuparivattitāya kope uppannepi anāpatti. Sesamettha uttānameva.	126	
PA_tika-vin02_t:126_2	Saṅghikavihāro, upasampannassa bhaṇḍanakārakabhāvādivinimuttatā, kopena nikkaḍḍhanaṃ	126	
PA_tika-vin02_t:126_3	vā nikkaḍḍhāpanaṃ vāti imāni panettha tīṇi aṅgāni.	126	
PA_tika-vin02_t:127	Nikkaḍḍhanasikkhāpadavaṇṇanā niṭṭhitā.	12	
PA_tika-vin02_t:128	8. Vehāsakuṭisikkhāpadavaṇṇanā	12	
PA_tika-vin02_t:129_0	129-131. Aṭṭhame uparimatale padarānaṃ asantharitattā “upariacchannatalāyā”ti vuttaṃ.	129	
PA_tika-vin02_t:129_1	Pubbe vuttanayenevāti anupakhajjasikkhāpade vuttanayeneva. Sesaṃ suviññeyyameva.	129	
PA_tika-vin02_t:129_2	Saṅghiko vihāro, asīsaghaṭṭā vehāsakuṭi, heṭṭhā saparibhogatā, apaṭāṇidinne āhaccapādake	129	
PA_tika-vin02_t:129_3	nisīdanaṃ vā nipajjanaṃ vāti imāni panettha cattāri aṅgāni.	129	
PA_tika-vin02_t:130	Vehāsakuṭisikkhāpadavaṇṇanā niṭṭhitā.	13	
PA_tika-vin02_t:131	9. Mahallakavihārasikkhāpadavaṇṇanā	13	
PA_tika-vin02_t:132_0	135. Navame “mahallako nāma vihāro sasāmiko”ti vuttattā saññācikāya kuṭiyā anāpatti.	132	
PA_tika-vin02_t:132_1	“Aḍḍhateyyahatthampī”ti ukkaṭṭhaparicchedena vuttavacanaṃ pāḷiyā sametīti āha “taṃ	132	
PA_tika-vin02_t:132_2	suvutta”nti. “Pāḷiyaṃ aṭṭhakathāyañca ukkaṭṭhaparicchedena aḍḍhateyyahatthappamāṇassa	132	
PA_tika-vin02_t:132_3	okāsassa dassitattā kavāṭaṃ aḍḍhateyyahatthavitthārato ūnakaṃ vā hotu adhikaṃ vā,	132	
PA_tika-vin02_t:132_4	aḍḍhateyyahatthappamāṇaṃyeva okāso”ti vadanti.	132	
PA_tika-vin02_t:133_0	Yassa vemajjheti yassa vihārassa vemajjhe. Sā aparipūraupacārāpi hotīti vivariyamānaṃ	133	
PA_tika-vin02_t:133_1	kavāṭaṃ yaṃ bhittiṃ āhanati, sā samantā kavāṭavitthārappamāṇaupacārarahitāpi hotīti	133	
PA_tika-vin02_t:133_2	attho. Ālokaṃ sandheti pidhetīti ālokasandhi. “Punappunaṃ chādāpesi, punappunaṃ limpāpesīti	133	
PA_tika-vin02_t:133_3	imasmiṃ vatthusmiṃ uppannadosena sikkhāpadassa paññattattā lepaṃ anujānantena ca	133	
PA_tika-vin02_t:133_4	dvārabandhassa samantā aḍḍhateyyahatthappamāṇeyeva padese punappunaṃ lepassa anuññātattā	133	
PA_tika-vin02_t:133_5	tato aññattha punappunaṃ limpentassa vā limpāpentassa vā bhittiyaṃ mattikāya kattabbakiccaṃ	133	
PA_tika-vin02_t:133_6	niṭṭhāpetvā puna catutthalepe dinne pācittiyena bhavitabba”nti vadanti. Gaṇṭhipadesu	133	
PA_tika-vin02_t:133_7	pana tīsupi “punappunaṃ lepadānassa vuttappamāṇato aññattha paṭikkhittamattaṃ ṭhapetvā	133	
PA_tika-vin02_t:133_8	pācittiyassa avuttattā dukkaṭaṃ anurūpa”nti vuttaṃ.	133	
PA_tika-vin02_t:134_0	Adhiṭṭhātabbanti saṃvidhātabbaṃ. Appahariteti ettha appa-saddo “appiccho”tiādīsu	134	
PA_tika-vin02_t:134_1	viya abhāvatthoti āha “aharite”ti. Patanokāsoti patanokāsattā tatra ṭhitassa bhikkhuno	134	
PA_tika-vin02_t:134_2	upari pateyyāti adhippāyo. Sace harite ṭhito adhiṭṭheti, āpatti dukkaṭassāti vacanena	134	
PA_tika-vin02_t:134_3	imamatthaṃ dīpeti – sace vihārassa samantā vuttappamāṇe paricchede pubbaṇṇādīni na	134	
PA_tika-vin02_t:134_4	santi, tattha vihāro kāretabbo. Yattha pana santi, tattha kārāpentassa dukkaṭanti.	134	
PA_tika-vin02_t:135_0	136. Ekekaṃ maggaṃ ujukameva uṭṭhapetvā chādanaṃ maggena chādanaṃ nāma hotīti dassetuṃ	135	
PA_tika-vin02_t:135_1	“maggena chādentassā”ti vuttaṃ. Iminā pana nayena sabbasmiṃ vihāre ekavāraṃ chādite	135	
PA_tika-vin02_t:135_2	taṃ chadanaṃ ekamagganti gahetvā “dve magge”tiādi vuttaṃ. “Pariyāyena chādanepi imināva	135	
PA_tika-vin02_t:135_3	nayena yojetabba”nti tīsupi gaṇṭhipadesu vuttaṃ, taṃ “punappunaṃ chādāpesī”ti imāya	135	
PA_tika-vin02_t:135_4	pāḷiyā “sabbampi cetaṃ chadanaṃ chadanūpari veditabba”nti iminā aṭṭhakathāvacanena	135	
PA_tika-vin02_t:135_5	ca sameti, tasmā dve magge adhiṭṭhahitvā tatiyāya maggaṃ āṇāpetvā pakkamitabbanti	135	
PA_tika-vin02_t:135_6	ettha dve chadanāni adhiṭṭhahitvā tatiyaṃ chadanaṃ “evaṃ chādehī”ti āṇāpetvā pakkamitabbanti	135	
PA_tika-vin02_t:135_7	evamattho gahetabbo.	135	
PA_tika-vin02_t:136_0	Keci pana “paṭhamaṃ tāva ekavāraṃ aparisesaṃ chādetvā puna chadanadaṇḍake bandhitvā	136	
PA_tika-vin02_t:136_1	dutiyavāraṃ tatheva chādetabbaṃ, tatiyavāracatutthavāre sampatte dve magge adhiṭṭhahitvā	136	
PA_tika-vin02_t:136_2	āṇāpetvā pakkamitabba”nti vadanti. Apare pana “paṭhamavāreyeva tayopi magge adhiṭṭhātuṃ	136	
PA_tika-vin02_t:136_3	vaṭṭati, catutthato paṭṭhāya āpatti pācittiya”nti vadanti. Tadubhayampi pāḷiyā aṭṭhakathāya	136	
PA_tika-vin02_t:136_4	ca na sameti. Tatiyāya magganti ettha tatiyāyāti upayogatthe sampadānavacanaṃ, tatiyaṃ	136	
PA_tika-vin02_t:136_5	magganti attho. Tiṇṇaṃ maggānanti maggavasena chāditānaṃ tiṇṇaṃ chadanānaṃ. Tiṇṇaṃ	136	
PA_tika-vin02_t:136_6	pariyāyānanti etthāpi eseva nayo. Catutthe magge vā pariyāye vāti ca tathā chādentānaṃ	136	
PA_tika-vin02_t:136_7	catutthaṃ chādanameva vuttaṃ. Sesaṃ uttānameva. Mahallakavihāratā, attano vāsāgāratā,	136	
PA_tika-vin02_t:136_8	uttari adhiṭṭhānanti imāni panettha tīṇi aṅgāni.	136	
PA_tika-vin02_t:137	Mahallakavihārasikkhāpadavaṇṇanā niṭṭhitā.	13	
PA_tika-vin02_t:138	10. Sappāṇakasikkhāpadavaṇṇanā	13	
PA_tika-vin02_t:139_0	140. Dasame imassa sikkhāpadassa “siñceyya vā siñcāpeyya vā”ti bāhiraparibhogavasena	139	
PA_tika-vin02_t:139_1	paṭhamaṃ paññattattā “sappāṇakaṃ udakaṃ paribhuñjeyyā”ti sikkhāpadaṃ attano nahānapānādiparibhogavasena	139	
PA_tika-vin02_t:139_2	paññattanti veditabbaṃ. Tasmiṃ vā paṭhamaṃ paññattepi attano paribhogavaseneva paññattattā	139	
PA_tika-vin02_t:139_3	puna imaṃ sikkhāpadaṃ bāhiraparibhogavaseneva paññattanti gahetabbaṃ.	139	
PA_tika-vin02_t:140_0	Sappāṇakasaññissa “paribhogena pāṇakā marissantī”ti pubbabhāge jānantassapi siñcanasiñcāpanaṃ	140	
PA_tika-vin02_t:140_1	“padīpe nipatitvā paṭaṅgādipāṇakā marissantī”ti jānantassa padīpujjalanaṃ viya vināpi	140	
PA_tika-vin02_t:140_2	vadhakacetanāya hotīti āha “paṇṇattivajja”nti. Sesaṃ uttānatthameva. Udakassa sappāṇakatā,	140	
PA_tika-vin02_t:140_3	“siñcanena pāṇakā marissantī”ti jānanaṃ, tādisameva ca udakaṃ, vinā vadhakacetanāya	140	
PA_tika-vin02_t:140_4	kenacideva karaṇīyena tiṇādīnaṃ siñcananti imāni panettha cattāri aṅgāni.	140	
PA_tika-vin02_t:141	Sappāṇakasikkhāpadavaṇṇanā niṭṭhitā.	14	
PA_tika-vin02_t:142	Niṭṭhito senāsanavaggo dutiyo.	14	
PA_tika-vin02_t:143	Bhūtagāmavaggotipi imasseva nāmaṃ.	14	
PA_tika-vin02_t:144	3. Ovādavaggo	14	
PA_tika-vin02_t:145	1. Ovādasikkhāpadavaṇṇanā	14	
PA_tika-vin02_t:146_0	144. Bhikkhunivaggassa paṭhamasikkhāpade kathānusārenāti “so thero kiṃsīlo kiṃsamācāro	146	
PA_tika-vin02_t:146_1	katarakulā pabbajito”tiādinā pucchantānaṃ pucchākathānusārena. Kathetuṃ vaṭṭantīti	146	
PA_tika-vin02_t:146_2	nirāmiseneva cittena kathetuṃ vaṭṭanti. Aniyyānikattā saggamokkhamaggānaṃ tiracchānabhūtā	146	
PA_tika-vin02_t:146_3	kathā tiracchānakathāti āha “saggamaggagamanepī”tiādi. Api-saddena pageva mokkhamaggagamaneti	146	
PA_tika-vin02_t:146_4	dīpeti. Tiracchānabhūtanti tirokaraṇabhūtaṃ, bādhikanti vuttaṃ hoti. Laddhāsevanā	146	
PA_tika-vin02_t:146_5	hi tiracchānakathā saggamokkhānaṃ bādhikāva hoti. Samiddhoti paripuṇṇo. Sahitatthoti	146	
PA_tika-vin02_t:146_6	yuttattho. Atthagambhīratādiyogato gambhīro. Bahurasoti attharasādibahuraso. Lakkhaṇapaṭivedhasaṃyuttoti	146	
PA_tika-vin02_t:146_7	aniccādilakkhaṇapaṭivedharasaāvahanato lakkhaṇapaṭivedhasaṃyutto.	146	
PA_tika-vin02_t:147_0	145-147. Paratoti parattha, uttarinti attho. Karontovāti paribāhire karontoyeva.	147	
PA_tika-vin02_t:147_1	Pātimokkhoti cārittavārittappabhedaṃ sikkhāpadasīlaṃ. Tañhi yo naṃ pāti rakkhati,	147	
PA_tika-vin02_t:147_2	taṃ mokkheti moceti āpāyikādīhi dukkhehi, tasmā “pātimokkha”nti vuccati. Saṃvaraṇaṃ	147	
PA_tika-vin02_t:147_3	saṃvaro, kāyavacīdvārānaṃ pidahanaṃ. Yena hi te saṃvutā pihitā honti, so saṃvaro,	147	
PA_tika-vin02_t:147_4	kāyikavācasikassa avītikkamassetaṃ nāmaṃ. Pātimokkhasaṃvarena saṃvutoti pātimokkhasaṃvarena	147	
PA_tika-vin02_t:147_5	pihitakāyavacīdvāro. Tathābhūto ca yasmā tena samaṅgī nāma hoti, tasmā vuttaṃ “samannāgato”ti.	147	
PA_tika-vin02_t:147_6	Vattatīti attabhāvaṃ pavatteti. Viharatīti iminā pātimokkhasaṃvarasīle ṭhitassa bhikkhuno	147	
PA_tika-vin02_t:147_7	iriyāpathavihāro dassito.	147	
PA_tika-vin02_t:148_0	Saṅkhepato vuttamatthaṃ vitthārato pāḷiyā vibhāvetuṃ “vuttañheta”ntiādi āraddhaṃ.	148	
PA_tika-vin02_t:148_1	Tattha vibhaṅgeti jhānavibhaṅge. Sīlaṃ patiṭṭhātiādīni pātimokkhasseva vevacanāni.	148	
PA_tika-vin02_t:148_2	Tattha sīlanti kāmañcetaṃ saha kammavācāpariyosānena ijjhanakassa pātimokkhasseva	148	
PA_tika-vin02_t:148_3	vevacanaṃ, evaṃ santepi dhammato etaṃ sīlaṃ nāma pāṇātipātādīhi vā viramantassa vattapaṭipattiṃ	148	
PA_tika-vin02_t:148_4	vā pūrentassa cetanādayo dhammā veditabbā. Yasmā pana pātimokkhasīlena bhikkhu sāsane	148	
PA_tika-vin02_t:148_5	patiṭṭhāti nāma, tasmā taṃ “patiṭṭhā”ti vuttaṃ. Patiṭṭhahati vā ettha bhikkhu, kusaladhammā	148	
PA_tika-vin02_t:148_6	eva vā ettha patiṭṭhahantīti patiṭṭhā. Ayamattho “sīle patiṭṭhāya naro sapañño”ti	148	
PA_tika-vin02_t:148_7	ca “patiṭṭhā, mahārāja, sīlaṃ sabbesaṃ kusalānaṃ dhammāna”nti ca “sīle patiṭṭhitassa	148	
PA_tika-vin02_t:148_8	kho, mahārāja, sabbe kusalā dhammā na parihāyantī”ti ca ādisuttavasena veditabbo.	148	
PA_tika-vin02_t:149	Tadetaṃ pubbuppattiatthena ādi. Vuttampi cetaṃ –	14	
PA_tika-vin02_t:150	“Tasmātiha tvaṃ, uttiya, ādimeva visodhehi kusalesu dhammesu. Ko cādi kusalānaṃ dhammānaṃ? Sīlañca suvisuddhaṃ diṭṭhi ca ujukā”ti.	15	
PA_tika-vin02_t:151_0	Yathā hi nagaravaḍḍhakī nagaraṃ māpetukāmo paṭhamaṃ nagaraṭṭhānaṃ sodheti, tato aparabhāge	151	
PA_tika-vin02_t:151_1	vīthicatukkasiṅghāṭakādiparicchedena vibhajitvā nagaraṃ māpeti, evameva yogāvacaro	151	
PA_tika-vin02_t:151_2	ādimhi sīlaṃ sodheti, tato aparabhāge samādhivipassanāmaggaphalanibbānāni sacchikaroti.	151	
PA_tika-vin02_t:151_3	Yathā vā pana rajako paṭhamaṃ tīhi khārehi vatthaṃ dhovitvā parisuddhe vatthe yadicchakaṃ	151	
PA_tika-vin02_t:151_4	raṅgajātaṃ upaneti, yathā vā pana cheko cittakāro rūpaṃ likhitukāmo ādito bhittiparikammaṃ	151	
PA_tika-vin02_t:151_5	karoti, tato aparabhāge rūpaṃ samuṭṭhāpeti, evameva yogāvacaro āditova sīlaṃ visodhetvā	151	
PA_tika-vin02_t:151_6	aparabhāge samathavipassanādayo dhamme sacchikaroti. Tasmā sīlaṃ “ādī”ti vuttaṃ.	151	
PA_tika-vin02_t:152_0	Tadetaṃ caraṇasarikkhatāya caraṇaṃ. “Caraṇā”ti pādā vuccanti. Yathā hi chinnacaraṇassa	152	
PA_tika-vin02_t:152_1	purisassa disaṃgamanābhisaṅkhāro na jāyati, paripuṇṇapādasseva jāyati, evameva yassa	152	
PA_tika-vin02_t:152_2	sīlaṃ bhinnaṃ hoti khaṇḍaṃ aparipuṇṇaṃ, tassa nibbānagamanāya ñāṇagamanaṃ na sampajjati.	152	
PA_tika-vin02_t:152_3	Yassa pana taṃ abhinnaṃ hoti akhaṇḍaṃ paripuṇṇaṃ, tassa nibbānagamanāya ñāṇagamanaṃ	152	
PA_tika-vin02_t:152_4	sampajjati. Tasmā sīlaṃ “caraṇa”nti vuttaṃ.	152	
PA_tika-vin02_t:153_0	Tadetaṃ saṃyamanavasena saṃyamo, saṃvaraṇavasena saṃvaroti ubhayenapi sīlasaṃyamo	153	
PA_tika-vin02_t:153_1	ceva sīlasaṃvaro ca kathito. Vacanattho panettha saṃyameti vītikkamavipphandanaṃ,	153	
PA_tika-vin02_t:153_2	puggalaṃ vā saṃyameti vītikkamavasena tassa vipphandituṃ na detīti saṃyamo, vītikkamassa	153	
PA_tika-vin02_t:153_3	pavesanadvāraṃ saṃvarati pidahatīti saṃvaro. Mokkhanti uttamaṃ mukhabhūtaṃ vā. Yathā	153	
PA_tika-vin02_t:153_4	hi sattānaṃ catubbidho āhāro mukhena pavisitvā aṅgamaṅgāni pharati, evaṃ yoginopi	153	
PA_tika-vin02_t:153_5	catubhūmakakusalaṃ sīlamukhena pavisitvā atthasiddhiṃ sampādeti. Tena vuttaṃ “mokkha”nti.	153	
PA_tika-vin02_t:153_6	Pamukhe sādhūti pamokkhaṃ, pubbaṅgamaṃ seṭṭhaṃ padhānanti attho. Kusalānaṃ dhammānaṃ	153	
PA_tika-vin02_t:153_7	samāpattiyāti catubhūmakakusalānaṃ paṭilābhatthāya pamokkhaṃ pubbaṅgamaṃ seṭṭhaṃ	153	
PA_tika-vin02_t:153_8	padhānanti veditabbaṃ.	153	
PA_tika-vin02_t:154_0	Kāyiko avītikkamoti tividhaṃ kāyasucaritaṃ. Vācasikoti catubbidhaṃ vacīsucaritaṃ.	154	
PA_tika-vin02_t:154_1	Kāyikavācasikoti tadubhayaṃ. Iminā ājīvaṭṭhamakasīlaṃ pariyādāya dasseti. Saṃvutoti	154	
PA_tika-vin02_t:154_2	pihito, saṃvutindriyo pihitindriyoti attho. Yathā hi saṃvutadvāraṃ gehaṃ “saṃvutagehaṃ	154	
PA_tika-vin02_t:154_3	pihitageha”nti vuccati, evamidha saṃvutindriyo “saṃvuto”ti vutto. Pātimokkhasaṃvarenāti	154	
PA_tika-vin02_t:154_4	pātimokkhasaṅkhātena saṃvarena. Upetotiādīni sabbāni aññamaññavevacanāni.	154	
PA_tika-vin02_t:155_0	Iriyatītiādīhi sattahipi padehi pātimokkhasaṃvarasīle ṭhitassa bhikkhuno iriyāpathavihāro	155	
PA_tika-vin02_t:155_1	kathito. Tattha iriyatīti catunnaṃ iriyāpathānaṃ aññatarasamaṅgibhāvato iriyati.	155	
PA_tika-vin02_t:155_2	Tehi iriyāpathacatukkehi kāyasakaṭavattanena vattati. Ekaṃ iriyāpathadukkhaṃ aparena	155	
PA_tika-vin02_t:155_3	iriyāpathena vicchinditvā ciraṭṭhitibhāvena sarīrarakkhaṇato pāleti. Ekasmiṃ iriyāpathe	155	
PA_tika-vin02_t:155_4	asaṇṭhahitvā sabbairiyāpathe vattanato yapeti. Tena tena iriyāpathena tathā tathā	155	
PA_tika-vin02_t:155_5	kāyassa yāpanato yāpeti. Cirakālavattāpanato carati. Iriyāpathena iriyāpathaṃ vicchinditvā	155	
PA_tika-vin02_t:155_6	jīvitaharaṇato viharati.	155	
PA_tika-vin02_t:156	Micchājīvapaṭisedhakenāti –	15	
PA_tika-vin02_t:157_0	“Idhekacco veḷudānena vā pattadānena vā puppha phala sinānadantakaṭṭhadānena vā cāṭukamyatāya	157	
PA_tika-vin02_t:157_1	vā muggasūpyatāya vā pāribhaṭayatāya vā jaṅghapesanikena vā aññataraññatarena vā	157	
PA_tika-vin02_t:157_2	buddhapaṭikuṭṭhena micchāājīvena jīvikaṃ kappeti, ayaṃ vuccati anācāro”ti –	157	
PA_tika-vin02_t:158	Evaṃ vuttaanācārasaṅkhātamicchājīvapaṭipakkhena.	15	
PA_tika-vin02_t:159	Na veḷudānādinā ācārenāti –	15	
PA_tika-vin02_t:160_0	“Idhekacco na veḷudānena na patta na puppha na phala na sināna na dantakaṭṭha na	160	
PA_tika-vin02_t:160_1	cāṭukamyatāya na muggasūpyatāya na pāribhaṭayatāya na jaṅghapesanikena na aññataraññatarena	160	
PA_tika-vin02_t:160_2	buddhapaṭikuṭṭhena micchāājīvena jīvikaṃ kappeti, ayaṃ vuccati ācāro”ti –	160	
PA_tika-vin02_t:161	Evaṃ vuttena na veḷudānādinā ācārena.	16	
PA_tika-vin02_t:162	Vesiyādiagocaraṃ pahāyāti –	16	
PA_tika-vin02_t:163_0	“Idhekacco vesiyagocaro vā hoti vidhava thullakumāri paṇḍaka bhikkhuni pānāgāragocaro	163	
PA_tika-vin02_t:163_1	vā, saṃsaṭṭho viharati rājūhi rājamahāmattehi titthiyehi titthiyasāvakehi ananulomikena	163	
PA_tika-vin02_t:163_2	saṃsaggena, yāni pana tāni kulāni assaddhāni appasannāni anopānabhūtāni akkosakaparibhāsakāni	163	
PA_tika-vin02_t:163_3	anatthakāmāni ahitakāmāni aphāsukakāmāni ayogakkhemakāmāni bhikkhūnaṃ bhikkhunīnaṃ	163	
PA_tika-vin02_t:163_4	upāsakānaṃ upāsikānaṃ, tathārūpāni kulāni sevati bhajati payirupāsati, ayaṃ vuccati agocaro”ti –	163	
PA_tika-vin02_t:164	Evamāgataṃ vesiyādiagocaraṃ pahāya.	16	
PA_tika-vin02_t:165_0	Saddhāsampannakulādināti ettha ādi-saddena upanissayagocarādiṃ saṅgaṇhāti. Tividho	165	
PA_tika-vin02_t:165_1	hi gocaro upanissayagocaro ārakkhagocaro upanibandhagocaroti. Katamo upanissayagocaro?	165	
PA_tika-vin02_t:165_2	Dasakathāvatthuguṇasamannāgato kalyāṇamitto, yaṃ nissāya asutaṃ suṇāti, sutaṃ pariyodapeti,	165	
PA_tika-vin02_t:165_3	kaṅkhaṃ vitarati, diṭṭhiṃ ujuṃ karoti, cittaṃ pasādeti. Yassa vā pana anusikkhamāno	165	
PA_tika-vin02_t:165_4	saddhāya vaḍḍhati, sīlena sutena cāgena paññāya vaḍḍhati, ayaṃ upanissayagocaro.	165	
PA_tika-vin02_t:165_5	Katamo ārakkhagocaro? Idha bhikkhu antaragharaṃ paviṭṭho vīthiṃ paṭipanno okkhittacakkhu	165	
PA_tika-vin02_t:165_6	yugamattadassāvī saṃvuto gacchati, na hatthiṃ olokento, na assaṃ, na rathaṃ, na pattiṃ,	165	
PA_tika-vin02_t:165_7	na itthiṃ, na purisaṃ olokento, na uddhaṃ olokento, na adho olokento, na disāvidisaṃ	165	
PA_tika-vin02_t:165_8	vipekkhamāno gacchati, ayaṃ ārakkhagocaro. Katamo upanibandhagocaro? Cattāro satipaṭṭhānā,	165	
PA_tika-vin02_t:165_9	yattha cittaṃ upanibandhati. Vuttañhetaṃ bhagavatā “ko ca, bhikkhave, bhikkhuno gocaro	165	
PA_tika-vin02_t:165_10	sako pettiko visayo? Yadidaṃ cattāro satipaṭṭhānā”ti, ayaṃ upanibandhagocaro. Iti	1651	
PA_tika-vin02_t:165_11	ayaṃ tividho gocaro idha ādi-saddena saṅgahitoti daṭṭhabbo.	1651	
PA_tika-vin02_t:166_0	Appamattakesu vajjesūti asañcicca āpannasekhiyaakusalacittuppādādibhedesu vajjesu.	166	
PA_tika-vin02_t:166_1	Bhayato dassanasīloti paramāṇumattaṃ vajjaṃ aṭṭhasaṭṭhiyojanasatasahassubbedhasinerupabbatasadisaṃ	166	
PA_tika-vin02_t:166_2	katvā dassanasabhāvo, sabbalahukaṃ vā dubbhāsitamattaṃ pārājikasadisaṃ katvā dassanasabhāvo.	166	
PA_tika-vin02_t:166_3	Sammā ādāyāti sammadeva sakkaccaṃ sabbaso vā ādiyitvā.	166	
PA_tika-vin02_t:167_0	Vaṭṭadukkhanissaraṇatthikehi sotabbato sutaṃ, pariyattidhammo. Taṃ dhāretīti sutadharo,	167	
PA_tika-vin02_t:167_1	sutassa ādhārabhūto. Yassa hi ito gahitaṃ etto palāyati, chiddaghaṭe udakaṃ viya	167	
PA_tika-vin02_t:167_2	na tiṭṭhati, parisamajjhe ekaṃ suttaṃ vā jātakaṃ vā kathetuṃ vā vācetuṃ vā na sakkoti,	167	
PA_tika-vin02_t:167_3	ayaṃ na sutadharo nāma. Yassa pana uggahitaṃ buddhavacanaṃ uggahitakālasadisameva	167	
PA_tika-vin02_t:167_4	hoti, dasapi vīsatipi vassāni sajjhāyaṃ akarontassa na nassati, ayaṃ sutadharo nāma.	167	
PA_tika-vin02_t:167_5	Tenevāha “yadassa ta”ntiādi. Ekapadampi ekakkharampi avinaṭṭhaṃ hutvā sanniciyatīti	167	
PA_tika-vin02_t:167_6	sannicayo, sutaṃ sannicayo etasminti sutasannicayoti āha “sutaṃ sannicitaṃ asminti	167	
PA_tika-vin02_t:167_7	sutasannicayo”ti. Yassa hi sutaṃ hadayamañjusāyaṃ sannicitaṃ silāya lekhā viya suvaṇṇaghaṭe	167	
PA_tika-vin02_t:167_8	pakkhittā sīhavasā viya ca sādhu tiṭṭhati, ayaṃ sutasannicayo nāma. Tenāha “etena…pe…	167	
PA_tika-vin02_t:167_9	avināsaṃ dassetī”ti.	167	
PA_tika-vin02_t:168_0	Dhātāti paguṇā vācuggatā. Ekassa hi uggahitabuddhavacanaṃ niccakālikaṃ na hoti, “asukasuttaṃ	168	
PA_tika-vin02_t:168_1	vā jātakaṃ vā kathehī”ti vutte “sajjhāyitvā aññehi saṃsanditvā paripucchāvasena atthaṃ	168	
PA_tika-vin02_t:168_2	ogāhitvā jānissāmī”ti vadati. Ekassa paguṇaṃ pabandhavicchedābhāvato gaṅgāsotasadisaṃ	168	
PA_tika-vin02_t:168_3	bhavaṅgasotasadisañca akittimaṃ sukhappavatti hoti, “asukasuttaṃ vā jātakaṃ vā kathehī”ti	168	
PA_tika-vin02_t:168_4	vutte uddharitvā tameva katheti. Taṃ sandhāya vuttaṃ “dhātā”ti. Vācāya paguṇā katāti	168	
PA_tika-vin02_t:168_5	suttadasakavaggadasakapaṇṇāsadasakavasena vācāya sajjhāyitā, dasa suttāni gatāni,	168	
PA_tika-vin02_t:168_6	dasa vaggāni gatānītiādinā sallakkhetvā vācāya sajjhāyitāti attho. Suttekadesassa	168	
PA_tika-vin02_t:168_7	hi suttamattassa ca vacasā paricayo idha nādhippeto, atha kho vaggādivaseneva. Manasā	168	
PA_tika-vin02_t:168_8	anupekkhitāti manasā anu anu pekkhitā, bhāgaso nijjhāyitā cintitāti attho. Āvajjantassāti	168	
PA_tika-vin02_t:168_9	vācāya sajjhāyituṃ buddhavacanaṃ manasā cintentassa. Suṭṭhu paṭividdhāti nijjaṭaṃ	168	
PA_tika-vin02_t:168_10	niggumbaṃ katvā suṭṭhu yāthāvato paṭividdhā.	1681	
PA_tika-vin02_t:169_0	Dve mātikāti bhikkhumātikā bhikkhunīmātikā ca. Vācuggatāti purimasseva vevacanaṃ.	169	
PA_tika-vin02_t:169_1	Tisso anumodanāti saṅghabhatte dānānisaṃsapaṭisaṃyuttaanumodanā, vihārādimaṅgale	169	
PA_tika-vin02_t:169_2	maṅgalasuttādianumodanā, matakabhattādiavamaṅgale tirokuṭṭādianumodanāti imā tisso	169	
PA_tika-vin02_t:169_3	anumodanā. Kammākammavinicchayoti parivārāvasāne kammavagge vuttavinicchayo. “Vipassanāvasena	169	
PA_tika-vin02_t:169_4	uggaṇhantena catudhātuvavatthānamukhena uggahetabba”nti tīsupi gaṇṭhipadesu vuttaṃ.	169	
PA_tika-vin02_t:169_5	Catūsu disāsu appaṭihatattā catasso disā etassāti catuddiso, catuddisoyeva cātuddiso,	169	
PA_tika-vin02_t:169_6	catasso vā disā arahati, catūsu vā disāsu sādhūti cātuddiso.	169	
PA_tika-vin02_t:170_0	Abhivinayeti sakale vinayapiṭake. Vinetunti sikkhāpetuṃ. “Dve vibhaṅgā paguṇā vācuggatā	170	
PA_tika-vin02_t:170_1	kātabbāti idaṃ paripucchāvasena uggahaṇampi sandhāya vutta”nti vadanti. Ekassa pamuṭṭhaṃ,	170	
PA_tika-vin02_t:170_2	itarassa paguṇaṃ hotīti āha “tīhi janehi saddhiṃ parivattanakkhamā kātabbā”ti. Abhidhammeti	170	
PA_tika-vin02_t:170_3	nāmarūpaparicchede. Heṭṭhimā vā tayo vaggāti mahāvaggato heṭṭhā sagāthakavaggo nidānavaggo	170	
PA_tika-vin02_t:170_4	khandhakavaggoti ime tayo vaggā. “Dhammapadampi saha vatthunā uggahetuṃ vaṭṭatī”ti	170	
PA_tika-vin02_t:170_5	mahāpaccariyaṃ vuttattā jātakabhāṇakena sāṭṭhakathaṃ jātakaṃ uggahetvāpi dhammapadampi	170	
PA_tika-vin02_t:170_6	saha vatthunā uggahetabbameva.	170	
PA_tika-vin02_t:171_0	Kalyāṇā sundarā parimaṇḍalapadabyañjanā vācā assāti kalyāṇavāco. Tenāha “sithiladhanitādīnaṃ…pe…	171	
PA_tika-vin02_t:171_1	vācāya samannāgato”ti. Tattha parimaṇḍalapadabyañjanāyāti ṭhānakaraṇasampattiyā sikkhāsampattiyā	171	
PA_tika-vin02_t:171_2	ca katthacipi anūnatāya parimaṇḍalapadāni byañjanāni akkharāni etissāti parimaṇḍalapadabyañjanā,	171	
PA_tika-vin02_t:171_3	padameva vā atthassa byañjanato padabyañjanaṃ, taṃ akkharapāripūriṃ katvā sithiladhanitādidasavidhaṃ	171	
PA_tika-vin02_t:171_4	byañjanabuddhiṃ aparihāpetvā vuttaṃ parimaṇḍalaṃ nāma hoti. Akkharapāripūriyā hi	171	
PA_tika-vin02_t:171_5	padabyañjanassa parimaṇḍalatā. Tena vuttaṃ “sithiladhanitādīnaṃ yathāvidhānavacanenā”ti,	171	
PA_tika-vin02_t:171_6	parimaṇḍalaṃ padabyañjanaṃ etissāti parimaṇḍalapadabyañjanā. Atha vā pajjati ñāyati	171	
PA_tika-vin02_t:171_7	attho etenāti padaṃ, nāmādi. Yathādhippetamatthaṃ byañjetīti byañjanaṃ, vākyaṃ. Tesaṃ	171	
PA_tika-vin02_t:171_8	paripuṇṇatāya parimaṇḍalapadabyañjanā.	171	
PA_tika-vin02_t:172_0	Apica yo bhikkhu parisati dhammaṃ desento suttaṃ vā jātakaṃ vā nikkhipitvā aññaṃ	172	
PA_tika-vin02_t:172_1	upārambhakaraṃ suttaṃ āharati, tassa upamaṃ katheti, tadatthaṃ otāreti, evaṃ idaṃ	172	
PA_tika-vin02_t:172_2	gahetvā ettha khipanto ekapasseneva pariharanto kālaṃ ñatvā vuṭṭhahati, nikkhittasuttaṃ	172	
PA_tika-vin02_t:172_3	pana nikkhittamattameva hoti, tassa kathā aparimaṇḍalā nāma hoti atthassa aparipuṇṇabhāvato.	172	
PA_tika-vin02_t:172_4	Yo pana suttaṃ vā jātakaṃ vā nikkhipitvā bahi ekapadampi agantvā yathānikkhittassa	172	
PA_tika-vin02_t:172_5	suttassa atthasaṃvaṇṇanāvaseneva suttantarampi ānento pāḷiyā anusandhiñca pubbāparañca	172	
PA_tika-vin02_t:172_6	apekkhanto ācariyehi dinnanaye ṭhatvā tulikāya paricchindanto viya taṃ taṃ atthaṃ	172	
PA_tika-vin02_t:172_7	suvavatthitaṃ katvā dassento gambhīramātikāya udakaṃ pesento viya gambhīramatthaṃ	172	
PA_tika-vin02_t:172_8	gamento vaggihārigatiyā pade padaṃ koṭṭento sindhavājānīyo viya ekaṃyeva padaṃ anekehi	172	
PA_tika-vin02_t:172_9	pariyāyehi punappunaṃ saṃvaṇṇanto gacchati, tassa kathā parimaṇḍalā nāma hoti dhammato	172	
PA_tika-vin02_t:172_10	atthato anusandhito pubbāparato ācariyuggahatoti sabbaso paripuṇṇabhāvato. Evarūpampi	1721	
PA_tika-vin02_t:172_11	kathaṃ sandhāya “parimaṇḍalapadabyañjanāyā”ti vuttaṃ.	1721	
PA_tika-vin02_t:173_0	Guṇaparipuṇṇabhāvena pure bhavāti porī, tassa bhikkhuno tenetaṃ bhāsitabbaṃ atthassa	173	
PA_tika-vin02_t:173_1	guṇaparipuṇṇabhāvena pure puṇṇabhāve bhavāti attho. Pure vā bhavattā poriyā nāgarikitthiyā	173	
PA_tika-vin02_t:173_2	sukhumālattanena sadisāti porī, pure saṃvaḍḍhanārī viya sukumārāti attho. Purassa	173	
PA_tika-vin02_t:173_3	esātipi porī, purassa esāti nagaravāsīnaṃ kathāti attho. Nagaravāsino hi yuttakathā	173	
PA_tika-vin02_t:173_4	honti pitimattaṃ “pitā”ti, bhātimattaṃ “bhātā”ti vadanti. Evarūpī hi kathā bahuno	173	
PA_tika-vin02_t:173_5	janassa kantā hoti manāpā, tāya poriyā.	173	
PA_tika-vin02_t:174_0	Vissaṭṭhāyāti pittasemhādīhi apalibuddhāya sandiṭṭhavilambitādidosarahitāya. Atha	174	
PA_tika-vin02_t:174_1	vā nātisīghaṃ nātisaṇikaṃ nirantaraṃ ekarasañca katvā parisāya ajjhāsayānurūpaṃ dhammaṃ	174	
PA_tika-vin02_t:174_2	kathentassa vācā vissaṭṭhā nāma. Yo hi bhikkhu dhammaṃ kathento suttaṃ vā jātakaṃ	174	
PA_tika-vin02_t:174_3	vā ārabhitvā āraddhakālato paṭṭhāya turitaturito araṇiṃ manthento viya uṇhakhādanīyaṃ	174	
PA_tika-vin02_t:174_4	khādanto viya pāḷiyā anusandhipubbāparesu gahitaṃ gahitameva, aggahitaṃ aggahitameva	174	
PA_tika-vin02_t:174_5	katvā purāṇapaṇṇantaresu caramānaṃ godhaṃ uṭṭhāpento viya tattha tattha paharanto	174	
PA_tika-vin02_t:174_6	osāpetvā uṭṭhāya gacchati. Purāṇapaṇṇantaresu hi paripātiyamānā godhā kadāci dissati	174	
PA_tika-vin02_t:174_7	kadāci na dissati, evamekaccassa atthavaṇṇanā katthaci dissati katthaci na dissati.	174	
PA_tika-vin02_t:174_8	Yopi dhammaṃ kathento kālena sīghaṃ, kālena saṇikaṃ, kālena mandaṃ, kālena mahāsaddaṃ,	174	
PA_tika-vin02_t:174_9	kālena khuddakasaddaṃ karoti, yathā nijjhāmataṇhikapetassa mukhato niccharaṇakaaggi	174	
PA_tika-vin02_t:174_10	kālena jalati kālena nibbāyati, evaṃ petadhammakathiko nāma hoti, parisāya uṭṭhātukāmāya	1741	
PA_tika-vin02_t:174_11	puna ārabhati. Yopi kathento tattha tattha vitthāyati, appaṭibhānatāya āpajjati,	1741	
PA_tika-vin02_t:174_12	kenaci rogena nitthunanto viya kandanto viya katheti, imesaṃ sabbesampi kathā vissaṭṭhā	1741	
PA_tika-vin02_t:174_13	nāma na hoti sukhena appavattabhāvato. Yo pana suttaṃ āharitvā ācariyehi dinnanaye	1741	
PA_tika-vin02_t:174_14	ṭhito ācariyuggahaṃ amuñcanto yathā ca ācariyā taṃ taṃ suttaṃ saṃvaṇṇesuṃ, teneva	1741	
PA_tika-vin02_t:174_15	nayena saṃvaṇṇento nātisīghaṃ nātisaṇikantiādinā vuttanayena kathāpabandhaṃ avicchinnaṃ	1741	
PA_tika-vin02_t:174_16	katvā nadīsoto viya pavatteti, ākāsagaṅgāto bhassamānaudakaṃ viya nirantarakathaṃ	1741	
PA_tika-vin02_t:174_17	pavatteti, tassa kathā vissaṭṭhā nāma hoti. Taṃ sandhāya vuttaṃ “vissaṭṭhāyā”ti.	1741	
PA_tika-vin02_t:175_0	Anelagaḷāyāti elagaḷavirahitāya. Kassaci hi kathentassa elaṃ gaḷati, lālā paggharati,	175	
PA_tika-vin02_t:175_1	kheḷaphusitāni vā nikkhamanti, tassa vācā elagaḷā nāma hoti, tabbiparītāyāti attho.	175	
PA_tika-vin02_t:175_2	Atthassa viññāpaniyāti ādimajjhapariyosānaṃ pākaṭaṃ katvā bhāsitatthassa viññāpanasamatthatāya	175	
PA_tika-vin02_t:175_3	atthañāpane sādhanāya.	175	
PA_tika-vin02_t:176_0	Vācāva karaṇanti vākkaraṇaṃ, udāhāraghoso. Kalyāṇaṃ madhuraṃ vākkaraṇaṃ assāti kalyāṇavākkaraṇo.	176	
PA_tika-vin02_t:176_1	Tenevāha “madhurassaro”ti. Hīḷetīti avajānāti. Mātugāmoti sambandho. Manaṃ apāyati	176	
PA_tika-vin02_t:176_2	vaḍḍhetīti manāpo. Tenāha “manavaḍḍhanako”ti. Vaṭṭabhayena tajjetvāti yobbanamadādimattā	176	
PA_tika-vin02_t:176_3	bhikkhuniyo saṃsārabhayena tāsetvā. Gihikāleti attano gihikāle. Bhikkhuniyā methunena	176	
PA_tika-vin02_t:176_4	bhikkhunīdūsako hotīti bhikkhuniyā kāyasaṃsaggameva vadati. Sikkhamānāsāmaṇerīsu	176	
PA_tika-vin02_t:176_5	pana methunenapi bhikkhunīdūsako na hotīti āha “sikkhamānāsāmaṇerīsu methunadhamma”nti.	176	
PA_tika-vin02_t:176_6	“Kāsāyavatthavasanāyā”ti vacanato dussīlāsu bhikkhunīsikkhamānāsāmaṇerīsu garudhammaṃ	176	
PA_tika-vin02_t:176_7	ajjhāpannapubbo paṭikkhittoyevāti daṭṭhabbaṃ. Tassā bhikkhuniyā abhāvepi yā yā tassā	176	
PA_tika-vin02_t:176_8	vacanaṃ assosuṃ, tā tā tatheva maññantīti āha “mātugāmo hī”tiādi.	176	
PA_tika-vin02_t:177_0	Idāni aṭṭha aṅgāni samodhānetvā dassetuṃ “ettha cā”tiādi āraddhaṃ. Imehi pana aṭṭhahaṅgehi	177	
PA_tika-vin02_t:177_1	asamannāgataṃ ñatticatutthena kammena sammannento dukkaṭaṃ āpajjati, bhikkhu pana sammatoyeva hoti.	177	
PA_tika-vin02_t:178_0	148. Garukehīti garukātabbehi. Ekatoupasampannāyāti upayogatthe bhummavacanaṃ. “Ovadatī”ti	178	
PA_tika-vin02_t:178_1	vā imassa “vadatī”ti atthe sati sampadānavacanampi yujjati. Bhikkhūnaṃ santike upasampannā	178	
PA_tika-vin02_t:178_2	nāma parivattaliṅgā vā pañcasatasākiyāniyo vā.	178	
PA_tika-vin02_t:179_0	149. Āsanaṃ paññapetvāti ettha “sace bhūmi manāpā hoti, āsanaṃ apaññāpetumpi vaṭṭatī”ti	179	
PA_tika-vin02_t:179_1	tīsupi gaṇṭhipadesu vuttaṃ. Mātugāmaggahaṇena bhikkhunīpi saṅgahitāti āha “dhammadesanāpattimocanattha”nti.	179	
PA_tika-vin02_t:179_2	Sammatassa bhikkhuno santikaṃ pāṭipade ovādatthāya sabbāhi bhikkhunīhi āgantabbato	179	
PA_tika-vin02_t:179_3	“samaggāttha bhaginiyo”ti iminā sabbāsaṃ āgamanaṃ pucchatīti āha “sabbā āgatātthā”ti.	179	
PA_tika-vin02_t:179_4	Gilānāsu anāgatāsupi gilānānaṃ anāgamanassa anuññātattā āgantuṃ samatthāhi ca sabbāhi	179	
PA_tika-vin02_t:179_5	āgatattā “samaggāmhayyā”ti vattuṃ vaṭṭati. Antogāme vātiādīsu yattha pañca aṅgāni	179	
PA_tika-vin02_t:179_6	bhūmiyaṃ patiṭṭhāpetvā vandituṃ na sakkā hoti, tattha ṭhitāya eva kāyaṃ purato nāmetvā	179	
PA_tika-vin02_t:179_7	“vandāmi ayyā”ti añjaliṃ paggayha gantumpi vaṭṭati. Antaragharanti katthaci nagaradvārassa	179	
PA_tika-vin02_t:179_8	bahiindakhīlato paṭṭhāya antogāmo vuccati, katthaci gharummārato paṭṭhāya antogehaṃ.	179	
PA_tika-vin02_t:179_9	Idha pana “antogāme vā”ti visuṃ vuttattā “antaraghare vā”ti antogehaṃ sandhāya vuttanti	179	
PA_tika-vin02_t:179_10	daṭṭhabbaṃ. Yattha katthacīti antogāmādīsu yattha katthaci.	1791	
PA_tika-vin02_t:180_0	Vaṭṭatīti “vasatha ayye, mayaṃ bhikkhū ānessāmā”ti vuttavacanaṃ saddahantīhi vasituṃ	180	
PA_tika-vin02_t:180_1	vaṭṭati. Na nimantitā hutvā gantukāmāti manussehi nimantitā hutvā gantukāmā na hontīti	180	
PA_tika-vin02_t:180_2	attho, tattheva vassaṃ upagantukāmā hontīti adhippāyo. Yatoti bhikkhunupassayato.	180	
PA_tika-vin02_t:180_3	Yācitvāti “tumhehi ānītaovādeneva mayampi vasissāmā”ti yācitvā. Tatthāti tasmiṃ bhikkhunupassaye.	180	
PA_tika-vin02_t:180_4	Āgatānaṃ santike ovādena vasitabbanti pacchimikāya vassaṃ vasitabbaṃ. Abhikkhukāvāse	180	
PA_tika-vin02_t:180_5	vasantiyā āpattīti codanāmukhena sāmaññato āpattippasaṅgaṃ vadati, na pana tassā	180	
PA_tika-vin02_t:180_6	āpatti. Vassacchedaṃ katvā gacchantiyāpi āpattīti vassānupagamamūlaṃ āpattiṃ vadati.	180	
PA_tika-vin02_t:180_7	Itarāya āpattiyā anāpattikāraṇasabbhāvato “sā rakkhitabbā”ti vuttaṃ, sā vassānupagamamūlā	180	
PA_tika-vin02_t:180_8	āpatti rakkhitabbāti attho, abhikkhukepi āvāse īdisāsu āpadāsu vassaṃ upagantabbanti	180	
PA_tika-vin02_t:180_9	adhippāyo. Tenāha “āpadāsu hi…pe… anāpatti vuttā”ti. Itarāya pana āpattiyā anāpatti,	180	
PA_tika-vin02_t:180_10	kāraṇe asati pacchimikāyapi vassaṃ na upagantabbaṃ. Santesu hi bhikkhūsu vassaṃ anupagacchantiyā	1801	
PA_tika-vin02_t:180_11	āpatti. Tattha gantvā pavāretabbanti ettha apavārentīnaṃ āpattisambhavato. Sace dūrepi	1801	
PA_tika-vin02_t:180_12	bhikkhūnaṃ vasanaṭṭhānaṃ hoti, sakkā ca hoti navamiyaṃ gantvā pavāretuṃ, tattha gantvā	1801	
PA_tika-vin02_t:180_13	pavāretabbaṃ. Sace pana navamiyaṃ nikkhamitvā sampāpuṇituṃ na sakkā hoti, agacchantīnaṃ anāpatti.	1801	
PA_tika-vin02_t:181_0	Uposathassa pucchanaṃ uposathapucchā, sāyeva ka-ppaccayaṃ rassattañca katvā uposathapucchakanti	181	
PA_tika-vin02_t:181_1	vuttāti āha “uposathapucchana”nti. Uposatho pucchitabboti “kadā, ayya, uposatho”ti	181	
PA_tika-vin02_t:181_2	pucchitabbo. Bhikkhunāpi “sve, bhagini, uposatho”ti vattabbaṃ. Bhikkhū kadāci kenaci	181	
PA_tika-vin02_t:181_3	kāraṇena pannarasikaṃ vā cātuddasīuposathaṃ, cātuddasikaṃ vā pannarasīuposathaṃ karonti,	181	
PA_tika-vin02_t:181_4	yasmiñca divase bhikkhūhi uposatho kato, tasmiṃyeva bhikkhunīhipi uposatho kātabboti	181	
PA_tika-vin02_t:181_5	adhippāyena “pakkhassa terasiyaṃyeva gantvā”tiādi vuttaṃ. Evaṃ pucchitena bhikkhunā	181	
PA_tika-vin02_t:181_6	sace cātuddasiyaṃ uposathaṃ karonti, “cātuddasiko bhaginī”ti vattabbaṃ. Sace pana	181	
PA_tika-vin02_t:181_7	pannarasiyaṃ karonti, “pannarasiko bhaginī”ti ācikkhitabbaṃ. Ovādatthāyāti ovādayācanatthāya.	181	
PA_tika-vin02_t:181_8	Pāṭipadadivasato pana paṭṭhāya dhammasavanatthāya gantabbanti pāṭipadadivase ovādaggahaṇatthāya	181	
PA_tika-vin02_t:181_9	dutiyadivasato paṭṭhāya antarantarā dhammasavanatthāya gantabbaṃ. Ovādaggahaṇampi	181	
PA_tika-vin02_t:181_10	hi “dhammasavanamevā”ti abhedena vuttaṃ. Nirantaraṃ vihāraṃ upasaṅkamiṃsūti yebhuyyena	1811	
PA_tika-vin02_t:181_11	upasaṅkamanaṃ sandhāya vuttaṃ. Vuttañhetantiādinā yathānusiṭṭhaṃ paṭipajjissāmāti	1811	
PA_tika-vin02_t:181_12	sabbāsaṃyeva bhikkhunīnaṃ upasaṅkamanadīpanatthaṃ pāḷi nidassitā. Ovādaṃ gacchatīti	1811	
PA_tika-vin02_t:181_13	ovādaṃ yācituṃ gacchati. Dve tissoti dvīhi tīhi. Karaṇatthe cetaṃ paccattavacanaṃ.	1811	
PA_tika-vin02_t:182_0	Pāsādikenāti pasādajanakena niddosena kāyakammādinā. Sampādetūti tividhaṃ sikkhaṃ	182	
PA_tika-vin02_t:182_1	sampādetu. Sace pātimokkhuddesakaṃyeva disvā tāhi bhikkhunīhi ovādo yācito bhaveyya,	182	
PA_tika-vin02_t:182_2	tena kiṃ kātabbanti? Uposathagge sannipatite bhikkhusaṅghe pubbakiccavasena “atthi	182	
PA_tika-vin02_t:182_3	kāci bhikkhuniyo ovādaṃ yācamānā”ti pucchiyamāne “evaṃ vadehī”ti ovādapaṭiggāhakena	182	
PA_tika-vin02_t:182_4	vattabbavacanaṃ aññena bhikkhunā kathāpetvā pātimokkhuddesakena vattabbavacanaṃ attanā	182	
PA_tika-vin02_t:182_5	vatvā puna sayameva gantvā bhikkhunīnaṃ ārocetabbaṃ, aññena vā bhikkhunā tasmiṃ divase	182	
PA_tika-vin02_t:182_6	pātimokkhaṃ uddisāpetabbaṃ. Etaṃ vuttanti “tāhī”ti etaṃ bahuvacanaṃ vuttaṃ.	182	
PA_tika-vin02_t:183_0	Ekā bhikkhunī vāti idaṃ bahūhi bhikkhunupassayehi ekāya eva bhikkhuniyā sāsanapaṭiggahaṇaṃ	183	
PA_tika-vin02_t:183_1	sandhāya vuttaṃ, na pana dutiyikāya abhāvaṃ sandhāya. Bahūhi bhikkhunupassayehīti	183	
PA_tika-vin02_t:183_2	antarāmagge vā tasmiṃyeva vā gāme bahūhi bhikkhunupassayehi. “Bhikkhunisaṅgho ca	183	
PA_tika-vin02_t:183_3	ayya bhikkhuniyo ca bhikkhunī cā”ti iminā nānāupassayehi sāsanaṃ gahetvā āgatabhikkhuniyā	183	
PA_tika-vin02_t:183_4	vattabbavacanaṃ dasseti. Idañca ekena pakārena mukhamattanidassanatthaṃ vuttaṃ, tasmiṃ	183	
PA_tika-vin02_t:183_5	tasmiṃ pana bhikkhunupassaye bhikkhunīnaṃ pamāṇaṃ sallakkhetvā tadanurūpena nayena	183	
PA_tika-vin02_t:183_6	vattabbaṃ. Bhikkhusaṅghassa ayyānaṃ ayyassāti idaṃ saṅkhipitvā vuttaṃ.	183	
PA_tika-vin02_t:184_0	Pātimokkhuddesakenapīti idaṃ saṅghuposathavaseneva dassitaṃ. Yattha pana tiṇṇaṃ dvinnaṃ	184	
PA_tika-vin02_t:184_1	vā vasanaṭṭhāne pātimokkhuddeso natthi, tatthāpi ñattiṭhapanakena itarena vā bhikkhunā	184	
PA_tika-vin02_t:184_2	imināva nayena vattabbaṃ. Ekapuggalenapi uposathadivase ovādayācanaṃ sampaṭicchitvā	184	
PA_tika-vin02_t:184_3	pāṭipade āgatānaṃ bhikkhunīnaṃ “natthi kocī”tiādi vattabbameva. Sace sayameva, “sammato	184	
PA_tika-vin02_t:184_4	aha”nti vattabbaṃ. Imaṃ vidhiṃ ajānanto idha bāloti adhippeto.	184	
PA_tika-vin02_t:185_0	150. Adhammakamme adhammakammasaññī vaggaṃ bhikkhunisaṅghaṃ vaggasaññī ovadati, āpatti	185	
PA_tika-vin02_t:185_1	pācittiyassātiādīsu vijjamānesupi vaggādibhāvanimittesu dukkaṭesu adhammakammamūlakaṃ	185	
PA_tika-vin02_t:185_2	pācittiyameva pāḷiyaṃ sabbattha vuttanti āha “adhammakamme dvinnaṃ navakānaṃ vasena	185	
PA_tika-vin02_t:185_3	aṭṭhārasa pācittiyānī”ti. Sesamettha uttānameva. Asammatatā, bhikkhuniyā paripuṇṇūpasampannatā,	185	
PA_tika-vin02_t:185_4	ovādavasena aṭṭhagarudhammabhaṇananti imāni panettha tīṇi aṅgāni.	185	
PA_tika-vin02_t:186	Ovādasikkhāpadavaṇṇanā niṭṭhitā.	18	
PA_tika-vin02_t:187	2. Atthaṅgatasikkhāpadavaṇṇanā	18	
PA_tika-vin02_t:188_0	153. Dutiye kusalānaṃ dhammānaṃ sātaccakiriyāyāti pubbabhāgappaṭipattivasena vuttaṃ.	188	
PA_tika-vin02_t:188_1	Munātīti jānāti. Tena ñāṇenāti tena arahattaphalapaññāsaṅkhātena ñāṇena. Pathesūti	188	
PA_tika-vin02_t:188_2	upāyamaggesu. Arahato pariniṭṭhitasikkhattā āha “idañca…pe… vutta”nti. Atha vā “appamajjato	188	
PA_tika-vin02_t:188_3	sikkhato”ti imesaṃ padānaṃ hetuatthatā daṭṭhabbā, tasmā appamajjanahetu sikkhanahetu	188	
PA_tika-vin02_t:188_4	ca adhicetasoti attho. Sokāti cittasantāpā. Ettha ca adhicetasoti iminā adhicittasikkhā,	188	
PA_tika-vin02_t:188_5	appamajjatoti iminā adhisīlasikkhā, munino monapathesu sikkhatoti etehi adhipaññāsikkhā,	188	
PA_tika-vin02_t:188_6	muninoti vā etena adhipaññāsikkhā, monapathesu sikkhatoti etena tāsaṃ lokuttarasikkhānaṃ	188	
PA_tika-vin02_t:188_7	pubbabhāgappaṭipadā, sokā na bhavantītiādīhi sikkhāpāripūriyā ānisaṃsā pakāsitāti veditabbaṃ.	188	
PA_tika-vin02_t:189_0	Kokanudanti padumavisesanaṃ yathā “kokāsaya”nti, taṃ kira bahupattaṃ vaṇṇasampannaṃ	189	
PA_tika-vin02_t:189_1	ativiya sugandhañca hoti. “Kokanudaṃ nāma setapaduma”ntipi vadanti. Pātoti pageva.	189	
PA_tika-vin02_t:189_2	Ayañhettha attho – yathā kokanudasaṅkhātaṃ padumaṃ pāto sūriyuggamanavelāyaṃ phullaṃ	189	
PA_tika-vin02_t:189_3	vikasitaṃ avītagandhaṃ siyā virocamānaṃ, evaṃ sarīragandhena guṇagandhena ca sugandhaṃ	189	
PA_tika-vin02_t:189_4	saradakāle antalikkhe ādiccamiva attano tejasā tapantaṃ aṅgehi niccharaṇajutitāya	189	
PA_tika-vin02_t:189_5	aṅgīrasaṃ sammāsambuddhaṃ passāti.	189	
PA_tika-vin02_t:190_0	Abhabboti paṭipattisāramidaṃ sāsanaṃ, paṭipatti ca pariyattimūlikā, tvañca pariyattiṃ	190	
PA_tika-vin02_t:190_1	uggahetuṃ asamattho, tasmā abhabboti adhippāyo. Suddhaṃ pilotikakhaṇḍanti iddhiyā	190	
PA_tika-vin02_t:190_2	abhisaṅkhataṃ parisuddhaṃ coḷakhaṇḍaṃ. Tadā kira bhagavā “na sajjhāyaṃ kātuṃ asakkonto	190	
PA_tika-vin02_t:190_3	mama sāsane abhabbo nāma hoti, mā soci bhikkhū”ti taṃ bāhāyaṃ gahetvā vihāraṃ pavisitvā	190	
PA_tika-vin02_t:190_4	iddhiyā pilotikakhaṇḍaṃ abhinimminitvā “handa, bhikkhu, imaṃ parimajjanto ‘rajoharaṇaṃ	190	
PA_tika-vin02_t:190_5	rajoharaṇa’nti punappunaṃ sajjhāyaṃ karohī”ti vatvā adāsi tattha pubbekatādhikārattā.	190	
PA_tika-vin02_t:191_0	So kira pubbe rājā hutvā nagaraṃ padakkhiṇaṃ karonto nalāṭato sede muccante parisuddhena	191	
PA_tika-vin02_t:191_1	sāṭakena nalāṭaṃ puñchi, sāṭako kiliṭṭho ahosi. So “imaṃ sarīraṃ nissāya evarūpo	191	
PA_tika-vin02_t:191_2	parisuddhasāṭako pakatiṃ jahitvā kiliṭṭho jāto, aniccā vata saṅkhārā”ti aniccasaññaṃ	191	
PA_tika-vin02_t:191_3	paṭilabhati, tena kāraṇenassa rajoharaṇameva paccayo jāto. Rajaṃ haratīti rajoharaṇaṃ.	191	
PA_tika-vin02_t:191_4	Saṃvegaṃ paṭilabhitvāti asubhasaññaṃ aniccasaññañca upaṭṭhapento saṃvegaṃ paṭilabhitvā.	191	
PA_tika-vin02_t:191_5	So hi yoniso ummajjanto “parisuddhaṃ vatthaṃ, natthettha doso, attabhāvassa panāyaṃ	191	
PA_tika-vin02_t:191_6	doso”ti asubhasaññaṃ aniccasaññañca paṭilabhitvā nāmarūpapariggahādinā pañcasu khandhesu	191	
PA_tika-vin02_t:191_7	ñāṇaṃ otāretvā kalāpasammasanādikkamena vipassanaṃ vaḍḍhetvā udayabbayañāṇādipaapāṭiyā	191	
PA_tika-vin02_t:191_8	vipassanaṃ anulomagotrabhusamīpaṃ pāpesi. Taṃ sandhāya vuttaṃ “vipassanaṃ ārabhī”ti.	191	
PA_tika-vin02_t:191_9	Obhāsagāthaṃ abhāsīti obhāsavissajjanapubbakabhāsitagāthā obhāsagāthā, taṃ abhāsīti attho.	191	
PA_tika-vin02_t:192	Ettha ca “adhicetasoti imaṃ obhāsagāthaṃ abhāsī”ti idheva vuttaṃ. Visuddhimagge pana dhammapadaṭṭhakathāyaṃ theragāthāsaṃvaṇṇanāyañca –	19	
PA_tika-vin02_t:193	“Rāgo rajo na ca pana reṇu vuccati;	19	
PA_tika-vin02_t:194	Rāgassetaṃ adhivacanaṃ rajoti;	19	
PA_tika-vin02_t:195	Etaṃ rajaṃ vippajahitvā paṇḍitā;	19	
PA_tika-vin02_t:196	Viharanti te vigatarajassa sāsane.	19	
PA_tika-vin02_t:197	“Doso…pe… sāsane.	19	
PA_tika-vin02_t:198	“Moho rajo na ca pana reṇu vuccati;	19	
PA_tika-vin02_t:199	Mohassetaṃ adhivacanaṃ rajoti;	19	
PA_tika-vin02_t:200	Etaṃ rajaṃ vippajahitvā paṇḍitā;	20	
PA_tika-vin02_t:201	Viharanti te vigatarajassa sāsaneti. –	20	
PA_tika-vin02_t:202_0	Imā tisso obhāsagāthā abhāsī”ti vuttaṃ. Adhicetasoti ca ayaṃ cūḷapanthakattherassa	202	
PA_tika-vin02_t:202_1	udānagāthāti imissāyeva pāḷiyā āgataṃ. Theragāthāyaṃ pana cūḷapanthakattherassa udānagāthāsu	202	
PA_tika-vin02_t:202_2	ayaṃ anāruḷhā, “ekudāniyattherassa pana ayaṃ udānagāthā”ti tattha vuttaṃ. Evaṃ santepi	202	
PA_tika-vin02_t:202_3	imissā pāḷiyā aṭṭhakathāya ca evamāgatattā cūḷapanthakattherassapi ayaṃ udānagāthā	202	
PA_tika-vin02_t:202_4	obhāsagāthāvasena ca bhagavatā bhāsitāti gahetabbaṃ. Arahattaṃ pāpuṇīti abhiññāpaṭisambhidāparivāraṃ	202	
PA_tika-vin02_t:202_5	arahattaṃ pāpuṇi. Abhabbo tvantiādivacanato anukampāvasena saddhivihārikādiṃ saṅghikavihārā	202	
PA_tika-vin02_t:202_6	nikkaḍḍhāpentassa anāpatti viya dissati. Abhabbo hi thero sañcicca taṃ kātuṃ, nikkaḍḍhanasikkhāpade	202	
PA_tika-vin02_t:202_7	vā apaññatte therena evaṃ katanti gahetabbaṃ.	202	
PA_tika-vin02_t:203_0	156. Ovadantassa pācittiyanti atthaṅgate sūriye garudhammehi vā aññena vā dhammeneva	203	
PA_tika-vin02_t:203_1	ovadantassa sammatassapi pācittiyaṃ. Sesamettha uttānameva. Atthaṅgatasūriyatā, paripuṇṇūpasampannatā,	203	
PA_tika-vin02_t:203_2	ovadananti imāni panettha tīṇi aṅgāni.	203	
PA_tika-vin02_t:204	Atthaṅgatasikkhāpadavaṇṇanā niṭṭhitā.	20	
PA_tika-vin02_t:205	3. Bhikkhunupassayasikkhāpadavaṇṇanā	20	
PA_tika-vin02_t:206	162. Tatiyaṃ uttānatthameva. Upassayūpagamanaṃ, paripuṇṇūpasampannatā, samayābhāvo, garudhammehi ovadananti imāni panettha cattāri aṅgāni.	20	
PA_tika-vin02_t:207	Bhikkhunupassayasikkhāpadavaṇṇanā niṭṭhitā.	20	
PA_tika-vin02_t:208	4. Āmisasikkhāpadavaṇṇanā	20	
PA_tika-vin02_t:209_0	164. Catutthe “upasampannaṃ…pe… bhikkhunovādaka”nti imesaṃ “maṅkukattukāmo”ti iminā	209	
PA_tika-vin02_t:209_1	sambandho. “Avaṇṇaṃ kattukāmo ayasaṃ kattukāmo”ti imesaṃ pana vasena “upasampanna”ntiādīsu	209	
PA_tika-vin02_t:209_2	“upasampannassā”ti vibhattivipariṇāmo kātabboti imamatthaṃ sandhāya “ujjhāpanake	209	
PA_tika-vin02_t:209_3	vuttanayenevattho veditabbo”ti vuttaṃ. “Cīvarahetu ovadatī”tiādinā bhaṇantassa ekekasmiṃ	209	
PA_tika-vin02_t:209_4	vacane niṭṭhite pācittiyaṃ veditabbaṃ. “Upasampannaṃ saṅghena asammata”nti pāḷivacanato	209	
PA_tika-vin02_t:209_5	“sammatena vā saṅghena vā bhāraṃ katvā ṭhapito”ti aṭṭhakathāvacanato ca aṭṭhahi aṅgehi	209	
PA_tika-vin02_t:209_6	samannāgato sammatena vā vippavasitukāmena “yāvāhaṃ āgamissāmi, tāva te bhāro hotū”ti	209	
PA_tika-vin02_t:209_7	yācitvā ṭhapito tassābhāvato saṅghena vā tatheva bhāraṃ katvā ṭhapito aṭṭhahi garudhammehi	209	
PA_tika-vin02_t:209_8	aññena vā dhammena ovadituṃ labhatīti veditabbaṃ. Tasmā “yo pana, bhikkhu, asammato	209	
PA_tika-vin02_t:209_9	bhikkhuniyo ovadeyya, pācittiya”nti idaṃ pageva bhāraṃ katvā aṭṭhapitaṃ sandhāya	209	
PA_tika-vin02_t:209_10	vuttanti gahetabbaṃ.	2091	
PA_tika-vin02_t:210_0	168. Anāpatti pakatiyā cīvarahetu…pe… ovadantaṃ bhaṇatīti ettha āmisahetu ovadantaṃ	210	
PA_tika-vin02_t:210_1	“āmisahetu ovadatī”ti saññāya evaṃ bhaṇantassa anāpatti, “na āmisahetu ovadatī”ti	210	
PA_tika-vin02_t:210_2	saññino pana dukkaṭaṃ, na āmisahetu ovadantaṃ pana “āmisahetu ovadatī”ti saññāya	210	
PA_tika-vin02_t:210_3	bhaṇantassapi anāpatti sacittakattā sikkhāpadassa. Sesamettha uttānameva. Upasampannatā,	210	
PA_tika-vin02_t:210_4	dhammena laddhasammutitā, anāmisantaratā, avaṇṇakāmatāya evaṃ bhaṇananti imāni panettha cattāri aṅgāni.	210	
PA_tika-vin02_t:211	Āmisasikkhāpadavaṇṇanā niṭṭhitā.	21	
PA_tika-vin02_t:212	169. Pañcamaṃ uttānatthameva.	21	
PA_tika-vin02_t:213	6. Cīvarasibbāpanasikkhāpadavaṇṇanā	21	
PA_tika-vin02_t:214_0	175. Chaṭṭhe sace sā bhikkhunī taṃ cīvaraṃ āditova pārupeyya, aññā bhikkhuniyo disvā	214	
PA_tika-vin02_t:214_1	ujjhāpeyyuṃ, tato mahājano passituṃ na labhatīti maññamāno “yathāsaṃhaṭaṃ haritvā	214	
PA_tika-vin02_t:214_2	nikkhipitvā”tiādimāha.	214	
PA_tika-vin02_t:215_0	176. Nīharatīti sakiṃ nīharati. Yepi tesaṃ nissitakāti sambandho. Kathinavattanti	215	
PA_tika-vin02_t:215_1	“sabrahmacārīnaṃ kātuṃ vaṭṭatī”ti itikattabbatāvasena sūcikammakaraṇaṃ. Ācariyupajjhāyānaṃ	215	
PA_tika-vin02_t:215_2	dukkaṭanti akappiyasamādānavasena dukkaṭaṃ. Vañcetvāti “tava ñātikāyā”ti avatvā “ekissā	215	
PA_tika-vin02_t:215_3	bhikkhuniyā”ti ettakameva vatvā. “Ekissā bhikkhuniyā”ti sutvā te aññātikasaññino	215	
PA_tika-vin02_t:215_4	bhaveyyunti āha “akappiye niyojitattā”ti. “Idaṃ te mātu cīvara”ntiādīni avatvāpi	215	
PA_tika-vin02_t:215_5	“idaṃ cīvaraṃ sibbehī”ti suddhacittena sibbāpentassapi anāpatti.	215	
PA_tika-vin02_t:216_0	179. Upāhanatthavikādinti ādi-saddena yaṃ cīvaraṃ nivāsetuṃ vā pārupituṃ vā na sakkā	216	
PA_tika-vin02_t:216_1	hoti, tampi saṅgaṇhāti. Sesamettha uttānameva. Aññātikāya bhikkhuniyā santakatā,	216	
PA_tika-vin02_t:216_2	nivāsanapārupanūpagatā, vuttanayena sibbanaṃ vā sibbāpanaṃ vāti imāni panettha tīṇi aṅgāni.	216	
PA_tika-vin02_t:217	Cīvarasibbāpanasikkhāpadavaṇṇanā niṭṭhitā.	21	
PA_tika-vin02_t:218	7. Saṃvidahanasikkhāpadavaṇṇanā	21	
PA_tika-vin02_t:219_0	181. Sattame “pacchā gacchantīnaṃ corā acchindiṃsū”ti ettha “pattacīvara”nti pāṭhasesoti	219	
PA_tika-vin02_t:219_1	āha “pacchā gacchantīnaṃ pattacīvara”nti. Tā bhikkhuniyoti pacchā gacchantiyo bhikkhuniyo.	219	
PA_tika-vin02_t:219_2	“Pacchā gacchantīna”nti ca vibhattivipariṇāmenettha sambandho veditabbo. Pāḷiyaṃ	219	
PA_tika-vin02_t:219_3	“gacchāma bhagini, gacchāma ayyā”ti bhikkhupubbakaṃ saṃvidhānaṃ vuttaṃ, “gacchāma	219	
PA_tika-vin02_t:219_4	ayya, gacchāma bhaginī”ti bhikkhunīpubbakaṃ. Ekaddhānamagganti ekaṃ addhānasaṅkhātaṃ	219	
PA_tika-vin02_t:219_5	maggaṃ, ekato vā addhānamaggaṃ. Hiyyoti suve. Pareti tatiyadivase.	219	
PA_tika-vin02_t:220_0	182-183. Dvidhā vuttappakāroti pādagamanavasena pakkhagamanavasena vāti dvidhā vuttappabhedo.	220	
PA_tika-vin02_t:220_1	Catunnaṃ maggānaṃ sambandhaṭṭhānaṃ catukkaṃ, tiṇṇaṃ maggānaṃ sambandhaṭṭhānaṃ siṅghāṭakaṃ.	220	
PA_tika-vin02_t:220_2	“Gāmantare gāmantare”ti ettha añño gāmo gāmantaranti āha “nikkhamane anāpatti…pe…	220	
PA_tika-vin02_t:220_3	bhikkhuno pācittiya”nti. “Saṃvidhāyā”ti pāḷiyaṃ avisesena vuttattā “neva pāḷiyā sametī”ti	220	
PA_tika-vin02_t:220_4	vuttaṃ, “etthantare saṃvidahitepi bhikkhuno dukkaṭa”nti vuttattā “na sesaaṭṭhakathāya	220	
PA_tika-vin02_t:220_5	sametī”ti vuttaṃ. Addhayojanaṃ atikkamantassāti asati gāme addhayojanaṃ atikkamantassa.	220	
PA_tika-vin02_t:220_6	Yattha hi addhayojanabbhantare añño gāmo na hoti, taṃ idha agāmakaṃ araññanti adhippetaṃ,	220	
PA_tika-vin02_t:220_7	addhayojanabbhantare pana gāme sati gāmantaragaṇanāya eva āpatti.	220	
PA_tika-vin02_t:221_0	185. Raṭṭhabhedeti raṭṭhavilope. Cakkasamāruḷhāti iriyāpathacakkaṃ sakaṭacakkaṃ vā	221	
PA_tika-vin02_t:221_1	samāruḷhā. Sesaṃ uttānameva. Dvinnampi saṃvidahitvā maggappaṭipatti, avisaṅketaṃ,	221	
PA_tika-vin02_t:221_2	samayābhāvo, anāpadā, gāmantarokkamanaṃ vā addhayojanātikkamo vāti imāni panettha	221	
PA_tika-vin02_t:221_3	pañca aṅgāni. Ekatoupasampannādīhi saddhiṃ gacchantassa pana mātugāmasikkhāpadena āpatti.	221	
PA_tika-vin02_t:222	Saṃvidahanasikkhāpadavaṇṇanā niṭṭhitā.	22	
PA_tika-vin02_t:223	8. Nāvābhiruhanasikkhāpadavaṇṇanā	22	
PA_tika-vin02_t:224_0	188. Aṭṭhame lokassādamittasanthavavasena kīḷāpurekkhārā saṃvidahitvāti ayaṃ viseso	224	
PA_tika-vin02_t:224_1	“evamime…pe… bhikkhunīhi saddhiṃ nāvāya kīḷantī”ti iminā “uddhaṃgāminiṃ vā adhogāminiṃ	224	
PA_tika-vin02_t:224_2	vā”ti iminā ca siddho.	224	
PA_tika-vin02_t:225_0	189. Nadiyā kuto gāmantaranti āha “yassā nadiyā”tiādi. “Tassā sagāmakatīrapassena…pe…	225	
PA_tika-vin02_t:225_1	addhayojanagaṇanāyāti ekekapasseneva gamanaṃ sandhāya vuttattā tādisikāya nadiyā	225	
PA_tika-vin02_t:225_2	majjhena gacchantassa gāmantaragaṇanāya addhayojanagaṇanāya ca āpattī”ti vadanti.	225	
PA_tika-vin02_t:225_3	Sabbaaṭṭhakathāsūtiādinā attanā vuttamevatthaṃ samattheti. “Kīḷāpurekkhāratāya bhikkhuniyā	225	
PA_tika-vin02_t:225_4	saddhiṃ saṃvidhāya nāvaṃ abhiruhantassa nadiyaṃyeva pācittiyassa vuttattā vāpisamuddādīsu	225	
PA_tika-vin02_t:225_5	kīḷāpurekkhāratāya dukkaṭameva, na pācittiya”nti vadanti. “Lokassādamittasanthavavasena	225	
PA_tika-vin02_t:225_6	kīḷāpurekkhārā saṃvidahitvā”ti vacanato keci “imaṃ sikkhāpadaṃ akusalacittaṃ lokavajja”nti	225	
PA_tika-vin02_t:225_7	vadanti, taṃ na gahetabbaṃ. Kīḷāpurekkhāratāya hi abhiruhitvāpi gāmantarokkamane	225	
PA_tika-vin02_t:225_8	addhayojanātikkame vā kusalābyākatacittasamaṅgīpi hutvā āpattiṃ āpajjati. Yadi hi	225	
PA_tika-vin02_t:225_9	so saṃvegaṃ paṭilabhitvā arahattaṃ vā sacchikareyya, niddaṃ vā okkameyya, kammaṭṭhānaṃ	225	
PA_tika-vin02_t:225_10	vā manasi karonto gaccheyya, kuto tassa akusalacittasamaṅgitā, yenidaṃ sikkhāpadaṃ	2251	
PA_tika-vin02_t:225_11	akusalacittaṃ lokavajjanti vuccati, tasmā paṇṇattivajjaṃ ticittanti siddhaṃ. Sesamettha uttānameva.	2251	
PA_tika-vin02_t:226	Nāvābhiruhanasikkhāpadavaṇṇanā niṭṭhitā.	22	
PA_tika-vin02_t:227	9. Paripācitasikkhāpadavaṇṇanā	22	
PA_tika-vin02_t:228	194. Navame paṭiyāditanti bhikkhūnaṃ atthāya sampāditaṃ. Ñātakā vā honti pavāritā vāti ettha sacepi bhikkhuno aññātakā appavāritā ca siyuṃ, bhikkhuniyā ñātakā pavāritā ce, vaṭṭati.	22	
PA_tika-vin02_t:229_0	197. Pāpabhikkhūnaṃ pakkhupacchedāya idaṃ paññattaṃ, tasmā pañcabhojaneyeva āpatti	229	
PA_tika-vin02_t:229_1	vuttā. Pañca bhojanāni ṭhapetvā sabbattha anāpattīti idaṃ pana iminā sikkhāpadena	229	
PA_tika-vin02_t:229_2	anāpattidassanatthaṃ vuttaṃ. Viññattiyā uppannaṃ paribhuñjantassa hi aññattha vuttanayena	229	
PA_tika-vin02_t:229_3	dukkaṭaṃ. Sesaṃ uttānameva. Bhikkhuniparipācitabhāvo, jānanaṃ, gihisamārambhābhāvo,	229	
PA_tika-vin02_t:229_4	odanādīnaṃ aññataratā, tassa ajjhoharaṇanti imāni panettha pañca aṅgāni.	229	
PA_tika-vin02_t:230	Paripācitasikkhāpadavaṇṇanā niṭṭhitā.	23	
PA_tika-vin02_t:231	10. Rahonisajjasikkhāpadavaṇṇanā	23	
PA_tika-vin02_t:232_0	198. Dasame upanandassa catutthasikkhāpadenāti appaṭicchanne mātugāmena saddhiṃ rahonisajjasikkhāpadaṃ	232	
PA_tika-vin02_t:232_1	sandhāya vuttaṃ. Kiñcāpi taṃ acelakavagge pañcamasikkhāpadaṃ hoti, upanandattheraṃ	232	
PA_tika-vin02_t:232_2	ārabbha paññattesu pana catutthabhāvato “upanandassa catutthasikkhāpadenā”ti vuttaṃ.	232	
PA_tika-vin02_t:232_3	Catutthasikkhāpadassa vatthuto imassa sikkhāpadassa vatthuno paṭhamaṃ uppannattā	232	
PA_tika-vin02_t:232_4	idaṃ sikkhāpadaṃ paṭhamaṃ paññattaṃ. Iminā ca sikkhāpadena kevalaṃ bhikkhuniyā eva	232	
PA_tika-vin02_t:232_5	rahonisajjāya āpatti paññattā, upari mātugāmena saddhiṃ rahonisajjāya āpatti visuṃ	232	
PA_tika-vin02_t:232_6	paññattāti daṭṭhabbaṃ.	232	
PA_tika-vin02_t:233	Rahonisajjasikkhāpadavaṇṇanā niṭṭhitā.	23	
PA_tika-vin02_t:234	Niṭṭhito bhikkhunivaggo tatiyo.	23	
PA_tika-vin02_t:235	4. Bhojanavaggo	23	
PA_tika-vin02_t:236	1. Āvasathapiṇḍasikkhāpadavaṇṇanā	23	
PA_tika-vin02_t:237_0	206. Bhojanavaggassa paṭhamasikkhāpade addhayojanaṃ vā yojanaṃ vā gantuṃ sakkotīti	237	
PA_tika-vin02_t:237_1	ettha tattakaṃ gantuṃ sakkontassapi tāvatakaṃ gantvā aladdhabhikkhassa ito bhuñjituṃ	237	
PA_tika-vin02_t:237_2	vaṭṭati. Imesaṃyevāti imesaṃ pāsaṇḍānaṃyeva. Ettakānanti imasmiṃ pāsaṇḍe ettakānaṃ.	237	
PA_tika-vin02_t:237_3	Ekadivasaṃ bhuñjitabbanti ekadivasaṃ sakiṃyeva bhuñjitabbaṃ. “Ekadivasaṃ bhuñjitabba”nti	237	
PA_tika-vin02_t:237_4	vacanato pana ekasmiṃ divase punappunaṃ bhuñjituṃ vaṭṭatīti na gahetabbaṃ. Puna ādito	237	
PA_tika-vin02_t:237_5	paṭṭhāya bhuñjituṃ na vaṭṭatīti iminā paṭhamaṃ bhuttaṭṭhānesu puna ekasmimpi ṭhāne	237	
PA_tika-vin02_t:237_6	bhuñjituṃ na vaṭṭatīti dasseti.	237	
PA_tika-vin02_t:238_0	208. “Gacchanto vā āgacchanto vāti idaṃ addhayojanavasena gahetabba”nti vadanti.	238	
PA_tika-vin02_t:238_1	Antarāmagge gataṭṭhāneti ekasseva santakaṃ sandhāya vuttaṃ. “Āgacchantepi eseva nayo”ti	238	
PA_tika-vin02_t:238_2	saṅkhepena vuttamevatthaṃ vibhāvento “gantvā paccāgacchanto”tiādimāha. Āpattiṭṭhāneyeva	238	
PA_tika-vin02_t:238_3	puna bhuñjantassa anāpatti vattabbāti gamane āgamane ca paṭhamaṃ bhojanaṃ avatvā	238	
PA_tika-vin02_t:238_4	antarāmagge ekadivasaṃ gataṭṭhāne ca ekadivasanti punappunaṃ bhojanameva dassitaṃ,	238	
PA_tika-vin02_t:238_5	gamanadivase pana āgamanadivase ca “gamissāmi āgamissāmī”ti bhuñjituṃ vaṭṭatiyeva.	238	
PA_tika-vin02_t:238_6	Suddhacittena punappunaṃ bhuñjantassapi punappunaṃ bhojane anāpatti. Aññassatthāya	238	
PA_tika-vin02_t:238_7	uddisitvā paññattaṃ bhikkhuno gahetumeva na vaṭṭatīti āha “bhikkhūnaṃyeva atthāyā”ti.	238	
PA_tika-vin02_t:238_8	Sesamettha uttānameva. Āvasathapiṇḍatā, agilānatā, anuvasitvā bhojananti imāni panettha tīṇi aṅgāni.	238	
PA_tika-vin02_t:239	Āvasathapiṇḍasikkhāpadavaṇṇanā niṭṭhitā.	23	
PA_tika-vin02_t:240	2. Gaṇabhojanasikkhāpadavaṇṇanā	24	
PA_tika-vin02_t:241_0	209. Dutiye abhimāreti abhigantvā bhagavato māraṇatthāya niyojite dhanuddhare. Guḷhapaṭicchannoti	241	
PA_tika-vin02_t:241_1	apākaṭo. Pavijjhīti vissajjesi. Nanu rājānampi mārāpesīti vacanato idaṃ sikkhāpadaṃ	241	
PA_tika-vin02_t:241_2	ajātasattuno kāle paññattanti siddhaṃ, evañca sati parato anupaññattiyaṃ –	241	
PA_tika-vin02_t:242_0	“Tena kho pana samayena rañño māgadhassa seniyassa bimbisārassa ñātisālohito ājīvakesu	242	
PA_tika-vin02_t:242_1	pabbajito hoti. Atha kho so ājīvako yena rājā māgadho seniyo bimbisāro tenupasaṅkami,	242	
PA_tika-vin02_t:242_2	upasaṅkamitvā rājānaṃ māgadhaṃ seniyaṃ bimbisāraṃ etadavoca…pe… kukkuccāyantā nādhivāsentī”ti –	242	
PA_tika-vin02_t:243_0	Idaṃ kasmā vuttanti? So kira ājīvako taṃ dānaṃ dento bimbisārakālato paṭṭhāya adāsi,	243	
PA_tika-vin02_t:243_1	pacchā ajātasattukāle sikkhāpadapaññattito paṭṭhāya bhikkhū kukkuccāyantā taṃ dānaṃ	243	
PA_tika-vin02_t:243_2	na paṭiggaṇhiṃsu, tasmā ādito paṭṭhāya taṃ vatthu dassitanti veditabbaṃ. “Atha kho	243	
PA_tika-vin02_t:243_3	so ājīvako bhikkhūnaṃ santike dūtaṃ pāhesī”ti idañca tato pabhuti so ājīvako antarantarā	243	
PA_tika-vin02_t:243_4	bhikkhū nimantetvā dānaṃ dento ajātasattukāle sikkhāpade paññatte yaṃ bhikkhūnaṃ	243	
PA_tika-vin02_t:243_5	santike dūtaṃ pāhesi, taṃ sandhāya vuttaṃ.	243	
PA_tika-vin02_t:244_0	215. Aññamaññavisiṭṭhattā visadisaṃ rajjaṃ virajjaṃ, tato āgatā, tattha vā jātā,	244	
PA_tika-vin02_t:244_1	bhavāti vā verajjā, te eva verajjakā. Te pana yasmā gottacaraṇādivibhāgena nānappakārā,	244	
PA_tika-vin02_t:244_2	tasmā vuttaṃ “nānāverajjake”ti. Aṭṭhakathāyaṃ pana nānāvidhehi aññarajjehi āgateti	244	
PA_tika-vin02_t:244_3	rajjānaṃyeva vasena nānappakāratā vuttā.	244	
PA_tika-vin02_t:245_0	217-218. Imassa sikkhāpadassa viññattiṃ katvā bhuñjanavatthusmiṃ paññattattā viññattito	245	
PA_tika-vin02_t:245_1	gaṇabhojanaṃ vatthuvaseneva pākaṭanti taṃ avatvā “gaṇabhojanaṃ nāma yattha…pe… nimantitā	245	
PA_tika-vin02_t:245_2	bhuñjantī”ti nimantanavaseneva padabhājane gaṇabhojanaṃ vuttaṃ. “Kiñci pana sikkhāpadaṃ	245	
PA_tika-vin02_t:245_3	vatthuananurūpampi siyāti padabhājane vuttanayena nimantanavaseneva gaṇabhojanaṃ	245	
PA_tika-vin02_t:245_4	hotīti kesañci āsaṅkā bhaveyyā”ti taṃnivattanatthaṃ “taṃ panetaṃ gaṇabhojanaṃ dvīhākārehi	245	
PA_tika-vin02_t:245_5	pasavatī”ti vuttaṃ. Pañcannaṃ bhojanānaṃ nāmaṃ gahetvāti ettha “bhojanaṃ gaṇhathāti	245	
PA_tika-vin02_t:245_6	vuttepi gaṇabhojanaṃ hotiyevā”ti vadanti. “Heṭṭhā addhānagamanavatthusmiṃ nāvābhiruhanavatthusmiñca	245	
PA_tika-vin02_t:245_7	‘idheva, bhante, bhuñjathā’ti vutte yasmā kukkuccāyantā na paṭiggaṇhiṃsu, tasmā ‘bhuñjathā’ti	245	
PA_tika-vin02_t:245_8	vuttepi gaṇabhojanaṃ na hotiyevā”ti tīsupi gaṇṭhipadesu vuttaṃ. “Pañcannaṃ bhojanānaṃ	245	
PA_tika-vin02_t:245_9	nāmaṃ gahetvā nimantetī”ti vuttattā pana “odanaṃ bhuñjathā”ti vā “bhattaṃ bhuñjathā”ti	245	
PA_tika-vin02_t:245_10	vā bhojananāmaṃ gahetvāva vutte gaṇabhojanaṃ hoti, na aññathā. “Idheva, bhante, bhuñjathā”ti	2451	
PA_tika-vin02_t:245_11	etthāpi “odana”nti vā “bhatta”nti vā vatvāva te evaṃ nimantesunti gahetabbaṃ. Gaṇavasena	2451	
PA_tika-vin02_t:245_12	vā nimantitattā te bhikkhū apakataññutāya kukkuccāyantā na paṭiggaṇhiṃsūti ayaṃ amhākaṃ	2451	
PA_tika-vin02_t:245_13	khanti, vīmaṃsitvā yuttataraṃ gahetabbaṃ.	2451	
PA_tika-vin02_t:246_0	Ekato gaṇhantīti ettha aññamaññassa dvādasahatthaṃ amuñcitvā ṭhitā ekato gaṇhanti	246	
PA_tika-vin02_t:246_1	nāmāti gahetabbaṃ. “Amhākaṃ catunnampi bhattaṃ dehīti vā viññāpeyyu”nti vacanato	246	
PA_tika-vin02_t:246_2	heṭṭhā “tvaṃ ekassa bhikkhuno bhattaṃ dehi, tvaṃ dvinnanti evaṃ viññāpetvā”ti vacanato	246	
PA_tika-vin02_t:246_3	ca attano atthāya aññehi viññattampi sādiyantassa gaṇabhojanaṃ hotiyevāti daṭṭhabbaṃ.	246	
PA_tika-vin02_t:246_4	Evaṃ viññattito pasavatīti ettha viññattiyā sati gaṇhantassa ekato hutvā gahaṇe iminā	246	
PA_tika-vin02_t:246_5	sikkhāpadena āpatti, visuṃ gahaṇe paṇītabhojanasūpodanaviññattīhi āpatti veditabbā.	246	
PA_tika-vin02_t:247_0	Vicāretīti pañcakhaṇḍādivasena saṃvidahati. Ghaṭṭetīti anuvātaṃ chinditvā hatthena	247	
PA_tika-vin02_t:247_1	daṇḍakena vā ghaṭṭeti. Suttaṃ karotīti suttaṃ vaṭṭeti. Valetīti daṇḍake vā hatthe	247	
PA_tika-vin02_t:247_2	vā āvaṭṭeti. “Abhinavasseva cīvarassa karaṇaṃ idha cīvarakammaṃ nāma, purāṇacīvare	247	
PA_tika-vin02_t:247_3	sūcikammaṃ nāma na hotī”ti vadanti. “Catutthe āgate na yāpentīti vacanato sace añño	247	
PA_tika-vin02_t:247_4	koci āgacchanto natthi, cattāroyeva ca tattha nisinnā yāpetuṃ na sakkonti, na vaṭṭatī”ti vadanti.	247	
PA_tika-vin02_t:248_0	220. Gaṇabhojanāpattijanakanimantanabhāvato “akappiyanimantana”nti vuttaṃ. Sampavesetvāti	248	
PA_tika-vin02_t:248_1	nisīdāpetvā. Gaṇo bhijjatīti gaṇo āpattiṃ na āpajjatīti adhippāyo. “Yattha cattāro	248	
PA_tika-vin02_t:248_2	bhikkhū…pe… bhuñjantī”ti imāya pāḷiyā saṃsandanato “itaresaṃ pana gaṇapūrako hotī”ti	248	
PA_tika-vin02_t:248_3	vuttaṃ. Avisesenāti “gilāno vā cīvarakārako vā”ti avisesetvā sabbasādhāraṇavacanena.	248	
PA_tika-vin02_t:248_4	Tasmāti avisesitattā. Bhutvā gatesūti ettha agatesupi bhojanakicce niṭṭhite gaṇhituṃ	248	
PA_tika-vin02_t:248_5	vaṭṭati. Tāni ca tehi ekato na gahitānīti yehi bhojanehi visaṅketo natthi, tāni bhojanāni	248	
PA_tika-vin02_t:248_6	tehi bhikkhūhi ekato na gahitāni ekena pacchā gahitattā. Mahāthereti bhikkhū sandhāya	248	
PA_tika-vin02_t:248_7	vuttaṃ. Dūtassa puna paṭipathaṃ āgantvā “bhattaṃ gaṇhathā”ti vacanabhayena “gāmadvāre	248	
PA_tika-vin02_t:248_8	aṭṭhatvāvā”ti vuttaṃ. Tattha tattha gantvāti antaravīthiādīsu tattha tattha ṭhitānaṃ	248	
PA_tika-vin02_t:248_9	santikaṃ gantvā. Bhikkhūnaṃ atthāya gharadvāre ṭhapetvā diyyamānepi eseva nayo. Nivattathāti	248	
PA_tika-vin02_t:248_10	vuttapade nivattituṃ vaṭṭatīti “nivattathā”ti vicchinditvā pacchā “bhattaṃ gaṇhathā”ti	2481	
PA_tika-vin02_t:248_11	vuttattā vaṭṭati. Sesamettha uttānameva. Gaṇabhojanatā, samayābhāvo, ajjhoharaṇanti	2481	
PA_tika-vin02_t:248_12	imāni panettha tīṇi aṅgāni.	2481	
PA_tika-vin02_t:249	Gaṇabhojanasikkhāpadavaṇṇanā niṭṭhitā.	24	
PA_tika-vin02_t:250	3. Paramparabhojanasikkhāpadavaṇṇanā	25	
PA_tika-vin02_t:251_0	221. Tatiye kulapaṭipāṭiyā abbocchinnaṃ katvā nirantaraṃ diyyamānattā “bhattapaṭipāṭi	251	
PA_tika-vin02_t:251_1	aṭṭhitā hotī”ti pāḷiyaṃ vuttaṃ, antarā aṭṭhatvā nirantaraṃ pavattāti vuttaṃ hoti.	251	
PA_tika-vin02_t:251_2	Upacāravasenāti vohāravasena. Na hi so badaramattameva deti, upacāravasena pana evaṃ	251	
PA_tika-vin02_t:251_3	vadati. Badaracuṇṇasakkharādīhi payojitaṃ “badarasāḷava”nti vuccati.	251	
PA_tika-vin02_t:252_0	226. Vikappanāvaseneva taṃ bhattaṃ asantaṃ nāma hotīti anupaññattivasena vikappanaṃ	252	
PA_tika-vin02_t:252_1	aṭṭhapetvā yathāpaññattaṃ sikkhāpadameva ṭhapitaṃ. Parivāre pana vikappanāya anujānanampi	252	
PA_tika-vin02_t:252_2	anupaññattisamānanti katvā “catasso anupaññattiyo”ti vuttaṃ. Mahāpaccariādīsu vuttanayaṃ	252	
PA_tika-vin02_t:252_3	pacchā vadanto pāḷiyā saṃsandanato parammukhāvikappanameva patiṭṭhāpesi. Keci pana	252	
PA_tika-vin02_t:252_4	“tadā attano santike ṭhapetvā bhagavantaṃ aññassa abhāvato thero sammukhāvikappanaṃ	252	
PA_tika-vin02_t:252_5	nākāsi, bhagavatā ca visuṃ sammukhāvikappanā na vuttā, tathāpi sammukhāvikappanāpi	252	
PA_tika-vin02_t:252_6	vaṭṭatī”ti vadanti. Teneva mātikāaṭṭhakathāyampi “yo bhikkhu pañcasu sahadhammikesu	252	
PA_tika-vin02_t:252_7	aññatarassa ‘mayhaṃ bhattapaccāsaṃ tuyhaṃ dammī’ti vā ‘vikappemī’ti vā evaṃ sammukhā	252	
PA_tika-vin02_t:252_8	vā ‘itthannāmassa dammī’ti vā ‘vikappemī’ti vā evaṃ parammukhā vā paṭhamanimantanaṃ	252	
PA_tika-vin02_t:252_9	avikappetvā pacchā nimantitakule laddhabhikkhato ekasitthampi ajjhoharati, pācittiya”nti vuttaṃ.	252	
PA_tika-vin02_t:253_0	229. Pañcahi bhojanehi nimantitassa yena yena paṭhamaṃ nimantito, tassa tassa bhojanato	253	
PA_tika-vin02_t:253_1	uppaṭipāṭiyā avikappetvā vā parassa parassa bhojanaṃ paramparabhojananti āha “sace	253	
PA_tika-vin02_t:253_2	pana mūlanimantanaṃ heṭṭhā hoti, pacchimaṃ pacchimaṃ upari, taṃ uparito paṭṭhāya	253	
PA_tika-vin02_t:253_3	bhuñjantassa āpattī”ti. Hatthaṃ anto pavesetvā sabbaheṭṭhimaṃ gaṇhantassa majjhe	253	
PA_tika-vin02_t:253_4	ṭhitampi antohatthagataṃ hotīti āha “hatthaṃ pana…pe… yathā tathā vā bhuñjantassa	253	
PA_tika-vin02_t:253_5	anāpattī”ti. Khīrassa rasassa ca bhattena amissaṃ hutvā upari ṭhitattā “khīraṃ vā	253	
PA_tika-vin02_t:253_6	rasaṃ vā pivato anāpattī”ti vuttaṃ.	253	
PA_tika-vin02_t:254_0	Mahāupāsakoti gehasāmiko. “Mahāaṭṭhakathāyaṃ ‘āpattī’ti vacanena kurundiyaṃ ‘vaṭṭatī’ti	254	
PA_tika-vin02_t:254_1	vacanaṃ viruddhaṃ viya dissati, dvinnampi adhippāyo mahāpaccariyaṃ vibhāvito”ti mahāgaṇṭhipadesu	254	
PA_tika-vin02_t:254_2	vuttaṃ. Sabbe nimantentīti akappiyanimantanena nimantenti. “Paramparabhojanaṃ nāma	254	
PA_tika-vin02_t:254_3	pañcannaṃ bhojanānaṃ aññatarena bhojanena nimantito, taṃ ṭhapetvā aññaṃ pañcannaṃ	254	
PA_tika-vin02_t:254_4	bhojanānaṃ aññataraṃ bhojanaṃ bhuñjati, etaṃ paramparabhojanaṃ nāmā”ti vuttattā satipi	254	
PA_tika-vin02_t:254_5	bhikkhācariyāya paṭhamaṃ laddhabhāve “piṇḍāya caritvā laddhabhattaṃ bhuñjati, āpattī”ti	254	
PA_tika-vin02_t:254_6	vuttaṃ. Avikappavasena “vacīkamma”nti vuttaṃ. Sesamettha uttānameva. Paramparabhojanatā,	254	
PA_tika-vin02_t:254_7	samayābhāvo, ajjhoharaṇanti imāni panettha tīṇi aṅgāni.	254	
PA_tika-vin02_t:255	Paramparabhojanasikkhāpadavaṇṇanā niṭṭhitā.	25	
PA_tika-vin02_t:256	4. Kāṇamātāsikkhāpadavaṇṇanā	25	
PA_tika-vin02_t:257_0	230-231. Catutthe kāṇāya mātāti kāṇāti laddhanāmāya dārikāya mātā. Kasmā panesā kāṇā	257	
PA_tika-vin02_t:257_1	nāma jātāti āha “sā kirassā”tiādi. Imissā daharakāle mātāpitaro sinehavasena “amma	257	
PA_tika-vin02_t:257_2	kāṇe, amma kāṇe”ti vohariṃsu, sā tadupādāya kāṇā nāma jātā, tassā ca mātā “kāṇamātā”ti	257	
PA_tika-vin02_t:257_3	pākaṭā ahosīti evamettha kāraṇaṃ vadanti. Paṭiyālokanti pacchimaṃ disaṃ, paccādiccanti vuttaṃ hoti.	257	
PA_tika-vin02_t:258_0	233. Pūvagaṇanāya pācittiyanti mukhavaṭṭiyā heṭṭhimalekhato upariṭṭhitapūvagaṇanāya	258	
PA_tika-vin02_t:258_1	pācittiyaṃ. “Dvattipattapūrā paṭiggahetabbā”ti hi vacanato mukhavaṭṭiyā heṭṭhimalekhaṃ	258	
PA_tika-vin02_t:258_2	anatikkante dve vā tayo vā pattapūre gahetuṃ vaṭṭati.	258	
PA_tika-vin02_t:259_0	235. Aṭṭhakathāsu pana…pe… vuttanti idaṃ aṭṭhakathāsu tathā āgatabhāvamattadīpanatthaṃ	259	
PA_tika-vin02_t:259_1	vuttaṃ, na pana tassa vādassa patiṭṭhāpanatthaṃ. Aṭṭhakathāsu vuttañhi pāḷiyā na	259	
PA_tika-vin02_t:259_2	sameti. Tatuttarigahaṇe anāpattidassanatthañhi “ñātakānaṃ pavāritāna”nti vuttaṃ.	259	
PA_tika-vin02_t:259_3	Aññathā “anāpatti dvattipattapūre paṭiggaṇhātī”ti imināva pamāṇayuttaggahaṇe anāpattisiddhito	259	
PA_tika-vin02_t:259_4	“ñātakānaṃ pavāritāna”nti visuṃ na vattabbaṃ. Yadi evaṃ “taṃ pāḷiyā na sametī”ti	259	
PA_tika-vin02_t:259_5	kasmā na vuttanti? Heṭṭhā tatuttarisikkhāpade vuttanayeneva sakkā viññātunti na vuttaṃ.	259	
PA_tika-vin02_t:259_6	Vuttañhi tattha “aṭṭhakathāsu pana ñātakapavāritaṭṭhāne pakatiyāva bahumpi vaṭṭati,	259	
PA_tika-vin02_t:259_7	acchinnakāraṇā pamāṇameva vaṭṭatīti vuttaṃ, taṃ pāḷiyā na sametī”ti. “Apātheyyādiatthāya	259	
PA_tika-vin02_t:259_8	paṭiyādita”nti saññāya gaṇhantassapi āpattiyeva acittakattā sikkhāpadassa. Attanoyeva	259	
PA_tika-vin02_t:259_9	gahaṇatthaṃ “imassa hatthe dehī”ti vacanenapi āpajjanato “vacīkamma”nti vuttaṃ. Sesaṃ	259	
PA_tika-vin02_t:259_10	uttānameva. Vuttalakkhaṇapūvamanthatā, asesakatā, apaṭippassaddhagamanatā, na ñātakāditā,	2591	
PA_tika-vin02_t:259_11	atirekapaṭiggahaṇanti imāni panettha pañca aṅgāni.	2591	
PA_tika-vin02_t:260	Kāṇamātāsikkhāpadavaṇṇanā niṭṭhitā.	26	
PA_tika-vin02_t:261	5. Paṭhamapavāraṇāsikkhāpadavaṇṇanā	26	
PA_tika-vin02_t:262_0	236. Pañcame bhuttāvīti bhuttāvino bhuttavanto, katabhattakiccāti vuttaṃ hoti. Pavāritāti	262	
PA_tika-vin02_t:262_1	ettha catūsu pavāraṇāsu yāvadatthapavāraṇā paṭikkhepapavāraṇā ca labbhatīti āha “brāhmaṇena…pe…	262	
PA_tika-vin02_t:262_2	paṭikkhepapavāraṇāya pavāritā”ti. Catubbidhā hi pavāraṇā vassaṃvutthapavāraṇā, paccayapavāraṇā,	262	
PA_tika-vin02_t:262_3	paṭikkhepapavāraṇā, yāvadatthapavāraṇāti. Tattha “anujānāmi, bhikkhave, vassaṃvutthānaṃ	262	
PA_tika-vin02_t:262_4	bhikkhūnaṃ tīhi ṭhānehi pavāretu”nti ayaṃ vassaṃvutthapavāraṇā. Pakārehi diṭṭhādīhi	262	
PA_tika-vin02_t:262_5	vāreti saṅghādike bhajāpeti bhatte karoti etāyāti pavāraṇā, āpattivisodhanāya attavossaggokāsadānaṃ.	262	
PA_tika-vin02_t:262_6	Sā pana yasmā yebhuyyena vassaṃvutthehi kātabbā vuttā, tasmā “vassaṃvutthapavāraṇā”ti	262	
PA_tika-vin02_t:262_7	vuccati. “Icchāmahaṃ, bhante, saṅghaṃ cātumāsaṃ bhesajjena pavāretu”nti ca, “aññatra	262	
PA_tika-vin02_t:262_8	puna pavāraṇāya aññatra niccapavāraṇāyā”ti ca ayaṃ paccayapavāraṇā pavāreti paccaye	262	
PA_tika-vin02_t:262_9	icchāpeti etāyāti katvā, cīvarādīhi upanimantanāyetaṃ adhivacanaṃ. “Pavārito nāma	262	
PA_tika-vin02_t:262_10	asanaṃ paññāyati, bhojanaṃ paññāyati, hatthapāse ṭhito abhiharati, paṭikkhepo paññāyati,	2621	
PA_tika-vin02_t:262_11	eso pavārito nāmā”ti ayaṃ paṭikkhepapavāraṇā. Vippakatabhojanatādipañcaṅgasahito	2621	
PA_tika-vin02_t:262_12	bhojanapaṭikkhepoyeva hettha pakārayuttā vāraṇāti pavāraṇā. “Paṇītena khādanīyena	2621	
PA_tika-vin02_t:262_13	bhojanīyena sahatthā santappesi sampavāresī”ti ayaṃ yāvadatthapavāraṇā. Yāvadatthaṃ	2621	
PA_tika-vin02_t:262_14	bhojanassa pavāraṇā yāvadatthapavāraṇā.	2621	
PA_tika-vin02_t:263	237. Ti-kāraṃ avatvā…pe… vattuṃ vaṭṭatīti idaṃ vattabbākāradassanatthaṃ vuttaṃ. “Ti-kāre pana vuttepi akataṃ nāma na hotī”ti tīsupi gaṇṭhipadesu vuttaṃ.	26	
PA_tika-vin02_t:264_0	238-239. Pavāritoti paṭikkhepito. Yo hi bhuñjanto parivesakena upanītaṃ bhojanaṃ	264	
PA_tika-vin02_t:264_1	anicchanto paṭikkhipati, so tena pavārito paṭikkhepito nāma hoti. Byañjanaṃ pana	264	
PA_tika-vin02_t:264_2	anādiyitvā atthamattameva dassetuṃ “katapavāraṇo katapaṭikkhepo”ti vuttaṃ. Yasmā	264	
PA_tika-vin02_t:264_3	“asana”nti imināva padena “bhuttāvī”ti imassa attho vutto, tasmā na tassa kiñci payojanaṃ	264	
PA_tika-vin02_t:264_4	visuṃ upalabbhati. Yadi hi upalabbheyya, pavāraṇā chaḷaṅgasamannāgatā āpajjeyyāti	264	
PA_tika-vin02_t:264_5	manasi katvā pañcasamannāgatattaṃyeva dassetuṃ “vuttampi ceta”ntiādinā pāḷiṃ āharati.	264	
PA_tika-vin02_t:264_6	Keci pana “hatthapāse ṭhito abhiharatī”ti ekameva aṅgaṃ katvā “caturaṅgasamannāgatā	264	
PA_tika-vin02_t:264_7	pavāraṇā”tipi vadanti.	264	
PA_tika-vin02_t:265_0	Ambilapāyāsādīsūti ādi-saddena khīrapāyāsādiṃ saṅgaṇhāti. Tattha ambilapāyāsaggahaṇena	265	
PA_tika-vin02_t:265_1	takkādiambilasaṃyuttā ghanayāgu vuttā. Khīrapāyāsaggahaṇena khīrasaṃyuttā yāgu saṅgayhati.	265	
PA_tika-vin02_t:265_2	Pavāraṇaṃ na janetīti anatirittabhojanāpattinibandhanaṃ paṭikkhepaṃ na sādheti. Katopi	265	
PA_tika-vin02_t:265_3	paṭikkhepo anatirittabhojanāpattinibandhano na hotīti akataṭṭhāneyeva tiṭṭhatīti	265	
PA_tika-vin02_t:265_4	āha “pavāraṇaṃ na janetī”ti. “Yāgu-saddassa pavāraṇajanakayāguyāpi sādhāraṇattā ‘yāguṃ	265	
PA_tika-vin02_t:265_5	gaṇhathā’ti vuttepi pavāraṇā hotīti pavāraṇaṃ janetiyevāti vutta”nti tīsupi gaṇṭhipadesu	265	
PA_tika-vin02_t:265_6	vuttaṃ, taṃ parato tattheva “bhattamissakaṃ yāguṃ āharitvā”ti ettha vuttakāraṇena	265	
PA_tika-vin02_t:265_7	na sameti. Vuttañhi tattha “heṭṭhā ayāguke nimantane udakakañjikakhīrādīhi saddhiṃ	265	
PA_tika-vin02_t:265_8	madditaṃ bhattameva sandhāya ‘yāguṃ gaṇhathā’ti vuttattā pavāraṇā hoti, ‘bhattamissakaṃ	265	
PA_tika-vin02_t:265_9	yāguṃ āharitvā’ti ettha pana visuṃ yāguyā vijjamānattā pavāraṇā na hotī”ti. Tasmā	265	
PA_tika-vin02_t:265_10	tattha vuttanayeneva khīrādīhi saṃmadditaṃ bhattameva sandhāya “yāguṃ gaṇhathā”ti	2651	
PA_tika-vin02_t:265_11	vuttattā yāguyā ca tattha abhāvato pavāraṇā hotīti evamettha kāraṇaṃ vattabbaṃ. Evañhi	2651	
PA_tika-vin02_t:265_12	sati parato “yenāpucchito, tassa atthitāyā”ti aṭṭhakathāyaṃ vuttakāraṇenapi saṃsandati,	2651	
PA_tika-vin02_t:265_13	aññathā gaṇṭhipadesuyeva pubbāparavirodho āpajjati. Aṭṭhakathāvacanena ca na sameti.	2651	
PA_tika-vin02_t:265_14	Sace…pe… paññāyatīti iminā vuttappamāṇassa macchamaṃsakhaṇḍassa nahāruno vā sabbhāvamattaṃ	2651	
PA_tika-vin02_t:265_15	dasseti. Tāhīti puthukāhi.	2651	
PA_tika-vin02_t:266_0	Sālivīhiyavehi katasattūti yebhuyyanayena vuttaṃ, satta dhaññāni pana bhajjitvā katopi	266	
PA_tika-vin02_t:266_1	sattuyeva. Tenevāha “kaṅguvaraka…pe… sattusaṅgahameva gacchatī”ti. Sattumodakoti	266	
PA_tika-vin02_t:266_2	sattuyo piṇḍetvā kato apakko sattuguḷo. Pañcannaṃ bhojanānaṃ aññataravasena vippakatabhojanabhāvassa	266	
PA_tika-vin02_t:266_3	upacchinnattā “mukhe sāsapamattampi…pe… na pavāretī”ti vuttaṃ. “Akappiyamaṃsaṃ paṭikkhipati,	266	
PA_tika-vin02_t:266_4	na pavāretī”ti vacanato sace saṅghikaṃ lābhaṃ attano apāpuṇantaṃ jānitvā vā ajānitvā	266	
PA_tika-vin02_t:266_5	vā paṭikkhipati, na pavāreti paṭikkhipitabbasseva paṭikkhittattā. Alajjisantakaṃ	266	
PA_tika-vin02_t:266_6	paṭikkhipantopi na pavāreti. Avatthutāyāti anatirittāpattisādhikāya pavāraṇāya avatthubhāvato.	266	
PA_tika-vin02_t:266_7	Etena paṭikkhipitabbasseva paṭikkhittabhāvaṃ dīpeti. Yañhi paṭikkhipitabbaṃ hoti,	266	
PA_tika-vin02_t:266_8	tassa paṭikkhepo āpattiaṅgaṃ na hotīti taṃ “pavāraṇāya avatthū”ti vuccati.	266	
PA_tika-vin02_t:267_0	Upanāmetīti iminā kāyābhihāraṃ dasseti. Hatthapāsato bahi ṭhitassa satipi dātukāmābhihāre	267	
PA_tika-vin02_t:267_1	paṭikkhipantassa dūrabhāveneva pavāraṇāya abhāvato therassapi dūrabhāvamattaṃ gahetvā	267	
PA_tika-vin02_t:267_2	pavāraṇāya abhāvaṃ dassento “therassa dūrabhāvato”ti āha, na pana therassa abhihārasabbhāvato.	267	
PA_tika-vin02_t:267_3	Sacepi gahetvā gato hatthapāse ṭhito hoti, kiñci pana avatvā ādhārakaṭṭhāne ṭhitattā	267	
PA_tika-vin02_t:267_4	abhihāro nāma na hotīti “dūtassa ca anabhiharaṇato”ti vuttaṃ. “Gahetvā gatena ‘bhattaṃ	267	
PA_tika-vin02_t:267_5	gaṇhathā’ti vutte abhihāro nāma hotīti ‘sace pana gahetvā āgato bhikkhu…pe… pavāraṇā	267	
PA_tika-vin02_t:267_6	hotī’ti vutta”nti tīsupi gaṇṭhipadesu vuttaṃ. Keci pana “pattaṃ kiñci upanāmetvā	267	
PA_tika-vin02_t:267_7	‘imaṃ bhattaṃ gaṇhathā’ti vuttanti gahetabba”nti vadanti, taṃ yuttaṃ viya dissati	267	
PA_tika-vin02_t:267_8	vācābhihārassa idha anadhippetattā.	267	
PA_tika-vin02_t:268_0	Parivesanāyāti bhattagge. Abhihaṭāva hotīti parivesakeneva abhihaṭā hoti. Tato dātukāmatāya	268	
PA_tika-vin02_t:268_1	gaṇhantaṃ paṭikkhipantassa pavāraṇā hotīti ettha agaṇhantampi paṭikkhipato pavāraṇā	268	
PA_tika-vin02_t:268_2	hotiyeva. Kasmā? Dātukāmatāya abhihaṭattā. “Tasmā sā abhihaṭāva hotī”ti hi vuttaṃ.	268	
PA_tika-vin02_t:268_3	Teneva tīsupi gaṇṭhipadesu “dātukāmābhihāre sati kevalaṃ ‘dassāmī’ti gahaṇameva abhihāro	268	
PA_tika-vin02_t:268_4	nāma na hoti, ‘dassāmī’ti gaṇhantepi agaṇhantepi dātukāmābhihārova abhihāro nāma	268	
PA_tika-vin02_t:268_5	hoti, tasmā gahaṇasamaye vā aggahaṇasamaye vā taṃ paṭikkhipato pavāraṇā hotī”ti vuttaṃ.	268	
PA_tika-vin02_t:268_6	Idāni asati tassa dātukāmābhihāre gahaṇasamayepi paṭikkhipato pavāraṇā na hotīti	268	
PA_tika-vin02_t:268_7	dassetuṃ “sace panā”tiādi vuttaṃ.	268	
PA_tika-vin02_t:269_0	“Rasaṃ gaṇhathā”ti apavāraṇajanakassa nāmaṃ gahetvā vuttattā “taṃ sutvā paṭikkhipato	269	
PA_tika-vin02_t:269_1	pavāraṇā natthī”ti vuttaṃ. Maccharasaṃ maṃsarasanti ettha pana na kevalaṃ macchassa	269	
PA_tika-vin02_t:269_2	rasaṃ maccharasamicceva viññāyati, atha kho maccho ca maccharasañca maccharasanti	269	
PA_tika-vin02_t:269_3	evaṃ pavāraṇajanakasādhāraṇanāmavasenapi viññāyamānattā taṃ paṭikkhipato pavāraṇāva	269	
PA_tika-vin02_t:269_4	hoti. Parato macchasūpanti etthāpi eseva nayo. “Idaṃ gaṇhathā”ti vuttepīti ettha	269	
PA_tika-vin02_t:269_5	evaṃ avatvāpi pavāraṇapahonakaṃ yaṃkiñci abhihaṭaṃ paṭikkhipato pavāraṇā hotiyevāti	269	
PA_tika-vin02_t:269_6	daṭṭhabbaṃ. Karambakoti missakādhivacanametaṃ. Yañhi aññenaññena missetvā karonti,	269	
PA_tika-vin02_t:269_7	so “karambako”ti vuccati. So sacepi maṃsena missetvā katova hoti, “karambakaṃ gaṇhathā”ti	269	
PA_tika-vin02_t:269_8	apavāraṇārahassa nāmena vuttattā paṭikkhipato pavāraṇā na hoti. “Maṃsakarambakaṃ	269	
PA_tika-vin02_t:269_9	gaṇhathā”ti vutte pana maṃsamissakaṃ gaṇhathāti vuttaṃ hoti, tasmā pavāraṇāva hoti.	269	
PA_tika-vin02_t:270_0	“Uddissakata”nti maññamānoti ettha “vatthuno kappiyattā akappiyasaññāya paṭikkhipatopi	270	
PA_tika-vin02_t:270_1	acittakattā imassa sikkhāpadassa pavāraṇā hotī”ti vadanti. “Heṭṭhā ayāguke nimantane	270	
PA_tika-vin02_t:270_2	udakakañjikakhīrādīhi saddhiṃ madditaṃ bhattameva sandhāya ‘yāguṃ gaṇhathā’ti vuttattā	270	
PA_tika-vin02_t:270_3	pavāraṇā hoti, ‘bhattamissakaṃ yāguṃ āharitvā’ti ettha pana visuṃ yāguyā vijjamānattā	270	
PA_tika-vin02_t:270_4	pavāraṇā na hotī”ti vadanti. Ayamettha adhippāyoti “yenāpucchito”tiādinā vuttamevatthaṃ	270	
PA_tika-vin02_t:270_5	sandhāya vadati. Kāraṇaṃ panettha duddasanti ettha eke tāva vadanti “yasmā yāgumissakaṃ	270	
PA_tika-vin02_t:270_6	nāma bhattameva na hoti, khīrādikampi hotiyeva, tasmā karambake viya pavāraṇāya na	270	
PA_tika-vin02_t:270_7	bhavitabbaṃ. Evañca sati yāgu bahutarā vā hoti samasamā vā, na pavāreti. ‘Yāgu mandā,	270	
PA_tika-vin02_t:270_8	bhattaṃ bahutaraṃ, pavāretī’ti ettha kāraṇaṃ duddasa”nti. Keci pana vadanti “yāgumissakaṃ	270	
PA_tika-vin02_t:270_9	nāma bhattaṃ, tasmā taṃ paṭikkhipato pavāraṇāya eva bhavitabbaṃ. Evañca sati ‘idha	270	
PA_tika-vin02_t:270_10	pavāraṇā hoti na hotī’ti ettha kāraṇaṃ duddasa”nti.	2701	
PA_tika-vin02_t:271_0	Yathā cettha kāraṇaṃ duddasaṃ, evaṃ parato “missakaṃ gaṇhathā”ti etthāpi kāraṇaṃ	271	
PA_tika-vin02_t:271_1	duddasamevāti veditabbaṃ. Na hi pavāraṇappahonakassa appabahubhāvo pavāraṇāya bhāvābhāvanimittaṃ,	271	
PA_tika-vin02_t:271_2	kiñcarahi pavāraṇajanakassa nāmaggahaṇamevettha pamāṇaṃ, tasmā “idañca karambakena	271	
PA_tika-vin02_t:271_3	na samānetabba”ntiādinā yampi kāraṇaṃ vuttaṃ, tampi pubbe vuttena saṃsandiyamānaṃ	271	
PA_tika-vin02_t:271_4	na sameti. Yadi hi “missaka”nti bhattamissakeyeva ruḷhaṃ siyā, evaṃ sati yathā “bhattamissakaṃ	271	
PA_tika-vin02_t:271_5	gaṇhathā”ti vutte bhattaṃ bahutaraṃ vā samaṃ vā appataraṃ vā hoti, pavāretiyeva,	271	
PA_tika-vin02_t:271_6	evaṃ “missakaṃ gaṇhathā”ti vuttepi appatarepi bhatte pavāraṇāya bhavitabbaṃ missakanti	271	
PA_tika-vin02_t:271_7	bhattamissakeyeva ruḷhattā. Tathā hi “missakanti bhattamissakeyeva ruḷhavohārattā	271	
PA_tika-vin02_t:271_8	idaṃ pana ‘bhattamissakamevā’ti vutta”nti tīsupi gaṇṭhipadesu vuttaṃ. Atha “missaka”nti	271	
PA_tika-vin02_t:271_9	bhattamissake ruḷhaṃ na hoti, missakabhattaṃ pana sandhāya “missakaṃ gaṇhathā”ti	271	
PA_tika-vin02_t:271_10	vuttanti. Evampi yathā ayāguke nimantane khīrādīhi saddhiṃ madditaṃ bhattameva sandhāya	2711	
PA_tika-vin02_t:271_11	“yāguṃ gaṇhathā”ti vutte pavāraṇā hoti, evamidhāpi missakabhattameva sandhāya “missakaṃ	2711	
PA_tika-vin02_t:271_12	gaṇhathā”ti vutte bhattaṃ appaṃ vā hotu bahu vā, pavāraṇā eva siyā. Tasmā “missaka”nti	2711	
PA_tika-vin02_t:271_13	bhattamissake ruḷhaṃ vā hotu sandhāyabhāsitaṃ vā, ubhayatthāpi pubbenāparaṃ na sametīti	2711	
PA_tika-vin02_t:271_14	kimettha kāraṇacintāya, īdisesu pana ṭhānesu aṭṭhakathāpamāṇeneva gantabbanti ayaṃ amhākaṃ khanti.	2711	
PA_tika-vin02_t:272_0	“Visuṃ katvā detīti bhattassa upari ṭhitaṃ rasādiṃ visuṃ gahetvā detī”ti tīsupi gaṇṭhipadesu	272	
PA_tika-vin02_t:272_1	vuttaṃ. Kenaci pana “yathā bhattasitthaṃ na patati, tathā gāḷhaṃ hatthena pīḷetvā	272	
PA_tika-vin02_t:272_2	parissāvetvā detī”ti vuttaṃ. Tathāpi kāraṇaṃ na dissati. Yathā hi bhattamissakaṃ	272	
PA_tika-vin02_t:272_3	yāguṃ āharitvā “yāguṃ gaṇhathā”ti vatvā yāgumissakaṃ bhattampi dentaṃ paṭikkhipato	272	
PA_tika-vin02_t:272_4	pavāraṇā na hoti, evamidhāpi bahukhīrarasādīsu bhattesu “khīraṃ gaṇhathā”tiādīni	272	
PA_tika-vin02_t:272_5	vatvā khīrādīni vā detu khīrādimissakabhattaṃ vā, ubhayathāpi pavāraṇāya na bhavitabbaṃ,	272	
PA_tika-vin02_t:272_6	tasmā “visuṃ katvā detī”ti tenākārena dentaṃ sandhāya vuttaṃ, na pana bhattamissakaṃ	272	
PA_tika-vin02_t:272_7	katvā diyyamānaṃ paṭikkhipato pavāraṇā hotīti dassanatthanti gahetabbaṃ. Yadi pana	272	
PA_tika-vin02_t:272_8	bhattamissakaṃ katvā diyyamāne pavāraṇā hotīti adhippāyena aṭṭhakathāyaṃ “visuṃ katvā	272	
PA_tika-vin02_t:272_9	detī”ti vuttaṃ, evaṃ sati aṭṭhakathāyevettha pamāṇanti gahetabbaṃ, na pana kāraṇantaraṃ gavesitabbaṃ.	272	
PA_tika-vin02_t:273_0	Sace ukkuṭikaṃ nisinno pāde amuñcitvāpi bhūmiyaṃ nisīdati, iriyāpathaṃ vikopento	273	
PA_tika-vin02_t:273_1	nāma hotīti ukkuṭikāsanaṃ avikopetvāva sukhena nisīdituṃ “tassa pana heṭṭhā…pe… nisīdanakaṃ	273	
PA_tika-vin02_t:273_2	dātabba”nti vuttaṃ. “Āsanaṃ acāletvāti pīṭhe phuṭṭhokāsato ānisadamaṃsaṃ amocetvā,	273	
PA_tika-vin02_t:273_3	anuṭṭhahitvāti vuttaṃ hoti, adinnādāne viya ṭhānācāvanaṃ na gahetabba”nti tīsupi	273	
PA_tika-vin02_t:273_4	gaṇṭhipadesu vuttaṃ.	273	
PA_tika-vin02_t:274_0	Akappiyakatanti ettha akappiyakatasseva anatirittabhāvato kappiyaṃ akārāpetvā tasmiṃ	274	
PA_tika-vin02_t:274_1	patte pakkhittamūlaphalādiyeva atirittaṃ na hoti, sesaṃ pana pattapariyāpannaṃ atirittameva	274	
PA_tika-vin02_t:274_2	hoti, paribhuñjituṃ vaṭṭati. Taṃ pana mūlaphalādiṃ paribhuñjitukāmena tato nīharitvā	274	
PA_tika-vin02_t:274_3	kappiyaṃ kārāpetvā aññasmiṃ bhājane ṭhapetvā atirittaṃ kārāpetvā bhuñjitabbaṃ.	274	
PA_tika-vin02_t:275_0	So puna kātuṃ na labhatīti tasmiṃyeva bhājane kariyamānaṃ paṭhamaṃ katena saddhiṃ	275	
PA_tika-vin02_t:275_1	kataṃ hotīti puna soyeva kātuṃ na labhati, añño labhati. Aññasmiṃ pana bhājane tena	275	
PA_tika-vin02_t:275_2	vā aññena vā kātuṃ vaṭṭati. Tenāha “yena akataṃ, tena kātabbaṃ. Yañca akataṃ, taṃ	275	
PA_tika-vin02_t:275_3	kātabba”nti. Tenapīti ettha pi-saddo na kevalaṃ aññena vāti imamatthaṃ dīpeti. Evaṃ	275	
PA_tika-vin02_t:275_4	katanti aññasmiṃ bhājane kataṃ. Pesetvāti anupasampannassa hatthe pesetvā. Imassa	275	
PA_tika-vin02_t:275_5	vinayakammabhāvato “anupasampannassa hatthe ṭhitaṃ na kāretabba”nti vuttaṃ.	275	
PA_tika-vin02_t:276_0	Sace pana āmisasaṃsaṭṭhānīti ettha sace mukhagatenapi anatirittena āmisena saṃsaṭṭhāni	276	
PA_tika-vin02_t:276_1	honti, pācittiyamevāti veditabbaṃ. Tasmā pavāritena bhojanaṃ atirittaṃ kārāpetvā	276	
PA_tika-vin02_t:276_2	bhuñjantenapi yathā akatena missaṃ na hoti, evaṃ mukhañca hatthañca suddhaṃ katvā	276	
PA_tika-vin02_t:276_3	bhuñjitabbaṃ. Kiñcāpi appavāritassa purebhattaṃ yāmakālikādīni āhāratthāya paribhuñjatopi	276	
PA_tika-vin02_t:276_4	anāpatti, pavāritassa pana pavāraṇamūlakaṃ dukkaṭaṃ hotiyevāti “yāmakālikaṃ…pe… ajjhohāre	276	
PA_tika-vin02_t:276_5	āpatti dukkaṭassā”ti pāḷiyaṃ vuttaṃ.	276	
PA_tika-vin02_t:277_0	241. Kāyena bhuñjanato vācāya āṇāpetvā atirittaṃ akārāpanato ca āpajjatīti “kāyavācato”ti	277	
PA_tika-vin02_t:277_1	vuttaṃ. Sesamettha uttānameva. Pavāritabhāvo, āmisassa anatirittatā, kāle ajjhoharaṇanti	277	
PA_tika-vin02_t:277_2	imāni panettha tīṇi aṅgāni.	277	
PA_tika-vin02_t:278	Paṭhamapavāraṇāsikkhāpadavaṇṇanā niṭṭhitā.	27	
PA_tika-vin02_t:279	6. Dutiyapavāraṇāsikkhāpadavaṇṇanā	27	
PA_tika-vin02_t:280_0	243. Chaṭṭhe sādhāraṇamevāti “handa bhikkhu khāda vā”tiādinā vuttapavāraṇāya sādhāraṇaṃ.	280	
PA_tika-vin02_t:280_1	“Bhuttasmiṃ pācittiya”nti mātikāyaṃ vuttattā bhojanapariyosāne āpatti, na ajjhohāre	280	
PA_tika-vin02_t:280_2	ajjhohāre. Abhihaṭṭhuṃ pavāreti, āpatti pācittiyassāti idañca bhojanapariyosānaṃyeva	280	
PA_tika-vin02_t:280_3	sandhāya vuttanti veditabbaṃ. Sesamettha uttānameva. Pavāritatā, pavāritasaññitā,	280	
PA_tika-vin02_t:280_4	āsādanāpekkhatā, anatirittena abhihaṭṭhuṃ pavāraṇā, bhojanapariyosānanti imāni panettha pañca aṅgāni.	280	
PA_tika-vin02_t:281	Dutiyapavāraṇāsikkhāpadavaṇṇanā niṭṭhitā.	28	
PA_tika-vin02_t:282	7. Vikālabhojanasikkhāpadavaṇṇanā	28	
PA_tika-vin02_t:283_0	247. Sattame aggasamajjoti uttamaṃ naccaṃ. Taṃ kira pabbatamatthake ṭhatvā ekaṃ devataṃ	283	
PA_tika-vin02_t:283_1	uddissa karonti. Naṭānaṃ nāṭakāni naṭanāṭakāni, sītāharaṇādīni. Apaññatte sikkhāpadeti	283	
PA_tika-vin02_t:283_2	ūnavīsativassasikkhāpade apaññatte. Adaṃsūti “vihāraṃ netvā khādissathā”ti adaṃsu.	283	
PA_tika-vin02_t:284_0	248-249. Mūlakamūlādīni upadesatoyeva veditabbāni. Na hi tāni pariyāyantarena vuccamānānipi	284	
PA_tika-vin02_t:284_1	sakkā viññātuṃ. Pariyāyantarepi hi vuccamāne taṃ taṃ nāmaṃ ajānantānaṃ sammohoyeva	284	
PA_tika-vin02_t:284_2	siyā, tasmā tattha na kiñci vakkhāma. Khādanīyatthanti khādanīyena kattabbakiccaṃ.	284	
PA_tika-vin02_t:284_3	Neva pharantīti na nipphādenti. Tesu tesu janapadesūti ettha “ekasmiṃ janapade āhārakiccaṃ	284	
PA_tika-vin02_t:284_4	sādhentaṃ sesajanapadesupi na kappatī”ti vadanti. Rukkhavalliādīnanti heṭṭhā vuttameva	284	
PA_tika-vin02_t:284_5	sampiṇḍetvā vuttaṃ. Antopathavīgatoti sālakalyāṇīkhandhaṃ sandhāya vuttaṃ. Sabbakappiyānīti	284	
PA_tika-vin02_t:284_6	mūlakhandhatacapattādivasena sabbaso kappiyāni. Tesampi nāmavasena na sakkā pariyantaṃ	284	
PA_tika-vin02_t:284_7	dassetunti sambandho. Acchivādīnaṃ aparipakkāneva phalāni yāvajīvikānīti dassetuṃ	284	
PA_tika-vin02_t:284_8	“aparipakkānī”ti vuttaṃ.	284	
PA_tika-vin02_t:285_0	Harītakādīnaṃ aṭṭhīnīti ettha miñjaṃ paṭicchādetvā ṭhitakapālāni yāvajīvikānīti ācariyā.	285	
PA_tika-vin02_t:285_1	Miñjampi yāvajīvikanti eke. Hiṅgūti hiṅgurukkhato paggharitaniyyāso. Hiṅgujatuādayopi	285	
PA_tika-vin02_t:285_2	hiṅguvikatiyo eva. Tattha hiṅgujatu nāma hiṅgurukkhassa daṇḍapattāni pacitvā kataniyyāso,	285	
PA_tika-vin02_t:285_3	hiṅgusipāṭikaṃ nāma hiṅgupattāni pacitvā kataniyyāso. “Aññena missetvā kato”tipi	285	
PA_tika-vin02_t:285_4	vadanti. Takanti aggakoṭiyā nikkhantasileso. Takapattinti pattato nikkhantasileso.	285	
PA_tika-vin02_t:285_5	Takapaṇṇinti palāse bhajjitvā katasileso. “Daṇḍato nikkhantasileso tipi vadanti.	285	
PA_tika-vin02_t:285_6	Sesamettha uttānameva. Vikālatā, yāvakālikatā, ajjhoharaṇanti imāni panettha tīṇi aṅgāni.	285	
PA_tika-vin02_t:286	Vikālabhojanasikkhāpadavaṇṇanā niṭṭhitā.	28	
PA_tika-vin02_t:287	8. Sannidhikārakasikkhāpadavaṇṇanā	28	
PA_tika-vin02_t:288_0	252-3. Aṭṭhame tādisanti asūpabyañjanaṃ. Yaṃkiñci yāvakālikaṃ vā yāmakālikaṃ vāti	288	
PA_tika-vin02_t:288_1	ettha “yāmakālika”nti iminā na kevalaṃ yāvakālike eva sannidhipaccayā pācittiyaṃ,	288	
PA_tika-vin02_t:288_2	atha kho yāmakālikepīti dasseti. Nanu ca yāmakālikaṃ neva khādanīyesu antogadhaṃ,	288	
PA_tika-vin02_t:288_3	na bhojanīyesu. Teneva padabhājanīye “khādanīyaṃ nāma pañca bhojanāni yāmakālikaṃ	288	
PA_tika-vin02_t:288_4	sattāhakālikaṃ yāvajīvikaṃ ṭhapetvā avasesaṃ khādanīyaṃ nāma. Bhojanīyaṃ nāma pañca	288	
PA_tika-vin02_t:288_5	bhojanānī”ti vuttaṃ, “yo pana bhikkhu sannidhikārakaṃ khādanīyaṃ vā bhojanīyaṃ vā	288	
PA_tika-vin02_t:288_6	khādeyya vā bhuñjeyya vā, pācittiya”nti ca vuttaṃ, tasmā yāmakālike pācittiyena bhavitabbanti	288	
PA_tika-vin02_t:288_7	kathaṃ viññāyatīti? Vuccate – padabhājane khādanīya-saddassa atthadassanatthaṃ “yāmakālikaṃ	288	
PA_tika-vin02_t:288_8	ṭhapetvā”ti vuttaṃ, na pana sannidhipaccayā anāpattidassanatthaṃ. Khāditabbañhi yaṃkiñci	288	
PA_tika-vin02_t:288_9	khādanīyanti adhippetaṃ, na ca yāmakālikesu kiñci khāditabbaṃ atthi pātabyabhāvato.	288	
PA_tika-vin02_t:288_10	Tasmā kiñcāpi yāmakālikaṃ khādanīyabhojanīyehi na saṅgahitaṃ, tathāpi anāpattiṃ dassentena	2881	
PA_tika-vin02_t:288_11	“anāpatti yāmakālikaṃ yāme nidahitvā bhuñjatī”ti vacanato yāmātikkame sannidhipaccayā	2881	
PA_tika-vin02_t:288_12	pācittiyena bhavitabbanti viññāyati. “Yāmakālikena, bhikkhave, sattāhakālikaṃ yāvajīvikaṃ	2881	
PA_tika-vin02_t:288_13	tadahupaṭiggahitaṃ yāme kappati, yāmātikkante na kappatī”ti imināpi cāyamattho siddho.	2881	
PA_tika-vin02_t:288_14	Teneva bhagavato adhippāyaññūhi aṭṭhakathācariyehi yāmakālike pācittiyameva vuttaṃ.	2881	
PA_tika-vin02_t:289_0	Paṭiggahaṇeti gahaṇameva sandhāya vuttaṃ. Paṭiggahitameva hi taṃ, puna paṭiggahaṇakiccaṃ	289	
PA_tika-vin02_t:289_1	natthi. Teneva “ajjhoharitukāmatāya gaṇhantassa paṭiggahaṇe”ti vuttaṃ. Mātikāṭṭhakathāyaṃ	289	
PA_tika-vin02_t:289_2	pana “ajjhoharissāmīti gaṇhantassa paṭiggahaṇe”icceva vuttaṃ. Yanti yaṃ pattaṃ. Sandissatīti	289	
PA_tika-vin02_t:289_3	yāguyā upari sandissati. Telavaṇṇe patte satipi nisnehabhāve aṅguliyā ghaṃsantassa	289	
PA_tika-vin02_t:289_4	vaṇṇavaseneva lekhā paññāyati, tasmā tattha anāpattīti dassanatthaṃ “sā abbohārikā”ti	289	
PA_tika-vin02_t:289_5	vuttaṃ. Sayaṃ paṭiggahetvā apariccattameva hi dutiyadivase na vaṭṭatīti ettha paṭiggahaṇe	289	
PA_tika-vin02_t:289_6	anapekkhavissajjanena anupasampannassa nirapekkhadānena vā vijahitapaṭiggahaṇaṃ pariccattameva	289	
PA_tika-vin02_t:289_7	hotīti “apariccatta”nti iminā ubhayathāpi avijahitapaṭiggahaṇameva vuttaṃ. Tasmā	289	
PA_tika-vin02_t:289_8	yaṃ parassa pariccajitvā adinnampi sace paṭiggahaṇe nirapekkhavissajjanena vijahitapaṭiggahaṇaṃ	289	
PA_tika-vin02_t:289_9	hoti, tampi dutiyadivase vaṭṭatīti veditabbaṃ.	289	
PA_tika-vin02_t:290_0	Yadi evaṃ “patto duddhoto hotī”tiādīsu kasmā āpatti vuttāti? “Paṭiggahaṇaṃ avissajjetvāva	290	
PA_tika-vin02_t:290_1	sayaṃ vā aññena vā tucchaṃ katvā na sammā dhovitvā niṭṭhāpite patte laggampi avijahitapaṭiggahaṇameva	290	
PA_tika-vin02_t:290_2	hotīti tattha āpattī”ti tīsupi gaṇṭhipadesu vuttaṃ. Keci pana “sāmaṇerānaṃ pariccajantīti	290	
PA_tika-vin02_t:290_3	imasmiṃ adhikāre ṭhatvā ‘apariccattamevā’ti vuttattā anupasampannassa pariccattameva	290	
PA_tika-vin02_t:290_4	vaṭṭati, apariccattaṃ na vaṭṭatīti āpannaṃ, tasmā nirālayabhāvena paṭiggahaṇe vijahitepi	290	
PA_tika-vin02_t:290_5	anupasampannassa apariccattaṃ na vaṭṭatī”ti vadanti, taṃ yuttaṃ viya na dissati.	290	
PA_tika-vin02_t:290_6	Yadaggena hi paṭiggahaṇaṃ vijahati, tadaggena sannidhimpi na karoti vijahitapaṭiggahaṇassa	290	
PA_tika-vin02_t:290_7	appaṭiggahitasadisattā. Paṭiggahetvā nidahiteyeva ca sannidhipaccayā āpatti vuttā.	290	
PA_tika-vin02_t:290_8	“Paṭiggahetvā ekarattaṃ vītināmitassetaṃ adhivacana”nti hi vuttaṃ.	290	
PA_tika-vin02_t:291_0	Pāḷiyaṃ “sattāhakālikaṃ yāvajīvikaṃ āhāratthāya paṭiggaṇhāti, āpatti dukkaṭassā”tiādinā	291	
PA_tika-vin02_t:291_1	sannihitesu sattāhakālikayāvajīvikesu purebhattampi āhāratthāya ajjhoharaṇepi dukkaṭassa	291	
PA_tika-vin02_t:291_2	vuttattā yāmakālikepi āhāratthāya ajjhoharaṇe visuṃ dukkaṭenapi bhavitabbanti āha	291	
PA_tika-vin02_t:291_3	“āhāratthāya ajjhoharato dukkaṭena saddhiṃ pācittiya”nti. Pakatiāmiseti odanādikappiyāmise.	291	
PA_tika-vin02_t:291_4	Yāmakālikaṃ sati paccaye sāmisena mukhena ajjhoharato dveti hiyyo paṭiggahitayāmakālikaṃ	291	
PA_tika-vin02_t:291_5	ajja purebhattaṃ sāmisena mukhena bhuñjato sannihitayāmakālikapaccayā ekaṃ pācittiyaṃ,	291	
PA_tika-vin02_t:291_6	sannihitena saṃsaṭṭhaāmisapaccayā ekanti dve pācittiyāni. Vikappadvayepīti sāmisena	291	
PA_tika-vin02_t:291_7	nirāmisenāti vuttavidhānadvaye. Dukkaṭaṃ vaḍḍhatīti āhāratthāya ajjhoharaṇapaccayā	291	
PA_tika-vin02_t:291_8	dukkaṭaṃ vaḍḍhati. Thullaccayañca dukkaṭañca vaḍḍhatīti manussamaṃse thullaccayaṃ,	291	
PA_tika-vin02_t:291_9	sesaakappiyamaṃsesu dukkaṭaṃ vaḍḍhati.	291	
PA_tika-vin02_t:292_0	255. Paṭiggahaṇapaccayā tāva dukkaṭanti ettha sannihitattā purebhattampi dukkaṭameva.	292	
PA_tika-vin02_t:292_1	Sati paccaye pana sannihitampi sattāhakālikaṃ yāvajīvikaṃ bhesajjatthāya gaṇhantassa	292	
PA_tika-vin02_t:292_2	paribhuñjantassa ca anāpattiyeva. Sesamettha uttānameva. Yāvakālikayāmakālikatā,	292	
PA_tika-vin02_t:292_3	sannidhibhāvo, tassa ajjhoharaṇanti imāni panettha tīṇi aṅgāni.	292	
PA_tika-vin02_t:293	Sannidhikārakasikkhāpadavaṇṇanā niṭṭhitā.	29	
PA_tika-vin02_t:294	9. Paṇītabhojanasikkhāpadavaṇṇanā	29	
PA_tika-vin02_t:295_0	257-259. Navame paṇītasaṃsaṭṭhāni bhojanāni paṇītabhojanāni. Yathā hi ājaññayutto	295	
PA_tika-vin02_t:295_1	ratho “ājaññaratho”ti vuccati, evamidhāpi paṇītasaṃsaṭṭhāni sattadhaññanibbattāni	295	
PA_tika-vin02_t:295_2	bhojanāni “paṇītabhojanānī”ti vuttāni. Yehi pana paṇītehi saṃsaṭṭhāni, tāni “paṇītabhojanānī”ti	295	
PA_tika-vin02_t:295_3	vuccanti, tesaṃ pabhedadassanatthaṃ “seyyathidaṃ, sappi navanīta”ntiādi pāḷiyaṃ vuttaṃ.	295	
PA_tika-vin02_t:295_4	“Yesaṃ maṃsaṃ kappatī”ti idañca pācittiyavatthuparicchedadassanatthaṃ vuttaṃ, na	295	
PA_tika-vin02_t:295_5	pana kappiyavatthuparicchedadassanatthaṃ. Na hi akappiyamaṃsasattānaṃ sappiādīni	295	
PA_tika-vin02_t:295_6	na kappanti. Ekañhi manussavasātelaṃ ṭhapetvā sabbesaṃ khīrasappinavanītavasātelesu	295	
PA_tika-vin02_t:295_7	akappiyaṃ nāma natthi. Sappibhattanti ettha kiñcāpi sappisaṃsaṭṭhaṃ bhattaṃ sappibhattaṃ,	295	
PA_tika-vin02_t:295_8	sappi ca bhattañca sappibhattantipi viññāyati, aṭṭhakathāsu pana “sālibhattaṃ viya	295	
PA_tika-vin02_t:295_9	sappibhattaṃ nāma natthī”ti kāraṇaṃ vatvā dukkaṭasseva daḷhataraṃ katvā vuttattā	295	
PA_tika-vin02_t:295_10	na sakkā aññaṃ vattuṃ. Aṭṭhakathācariyā eva hi īdisesu ṭhānesu pamāṇaṃ.	2951	
PA_tika-vin02_t:296_0	Mūlanti kappiyabhaṇḍaṃ sandhāya vuttaṃ. Anāpattīti visaṅketattā sabbāhiyeva āpattīhi	296	
PA_tika-vin02_t:296_1	anāpatti. Keci pana “pācittiyeneva anāpatti vuttā, sūpodanaviññattidukkaṭaṃ pana	296	
PA_tika-vin02_t:296_2	hotiyevā”ti vadanti, taṃ na gahetabbaṃ. Kappiyasappinā akappiyasappināti ca idaṃ	296	
PA_tika-vin02_t:296_3	kappiyākappiyamaṃsānaṃ vasena vuttaṃ, tasmā kappiyamaṃsasappinā akappiyamaṃsasappināti	296	
PA_tika-vin02_t:296_4	evamettha attho gahetabbo. Nānāvatthukānīti sappinavanītādīnaṃ vasena vuttaṃ.	296	
PA_tika-vin02_t:297	261. Mahānāmasikkhāpadena kāretabboti ettha –	29	
PA_tika-vin02_t:298	“Agilānena bhikkhunā catumāsapaccayapavāraṇā sāditabbā aññatra punapavāraṇāya aññatra niccapavāraṇāya, tato ce uttari sādiyeyya, pācittiya”nti –	29	
PA_tika-vin02_t:299_0	Idaṃ mahānāmasikkhāpadaṃ nāma. Iminā ca sikkhāpadena saṅghavasena gilānapaccayapavāraṇāya	299	
PA_tika-vin02_t:299_1	pavāritaṭṭhāne sace tattha rattīhi vā bhesajjehi vā paricchedo kato hoti, ettakāyeva	299	
PA_tika-vin02_t:299_2	rattiyo ettakāni vā bhesajjāni viññāpetabbānīti. Atha tato rattipariyantato vā bhesajjapariyantato	299	
PA_tika-vin02_t:299_3	vā uttari na bhesajjakaraṇīyena vā bhesajjaṃ aññabhesajjakaraṇīyena vā aññaṃ bhesajjaṃ	299	
PA_tika-vin02_t:299_4	viññāpentassa pācittiyaṃ vuttaṃ. Tasmā agilāno gilānasaññī hutvā pañca bhesajjāni	299	
PA_tika-vin02_t:299_5	viññāpento na bhesajjakaraṇīyena bhesajjaṃ viññāpento nāma hotīti “mahānāmasikkhāpadena	299	
PA_tika-vin02_t:299_6	kāretabbo”ti vuttaṃ. Etāni pāṭidesanīyavatthūnīti pāḷiyaṃ āgatasappiādīni sandhāya	299	
PA_tika-vin02_t:299_7	vuttaṃ. Pāḷiyaṃ anāgatāni pana akappiyasappiādīni bhikkhunīnampi dukkaṭavatthūnīti	299	
PA_tika-vin02_t:299_8	veditabbaṃ. Sūpodanaviññattiyanti bhikkhūnaṃ pācittiyavatthūni bhikkhunīnaṃ pāṭidesanīyavatthūni	299	
PA_tika-vin02_t:299_9	ca ṭhapetvā avasesaviññattiṃ sandhāya vuttaṃ. Sesamettha uttānameva. Paṇītabhojanatā,	299	
PA_tika-vin02_t:299_10	agilānatā, akataviññattiyā paṭilābho, ajjhoharaṇanti imāni panettha cattāri aṅgāni.	2991	
PA_tika-vin02_t:300	Paṇītabhojanasikkhāpadavaṇṇanā niṭṭhitā.	30	
PA_tika-vin02_t:301	10. Dantaponasikkhāpadavaṇṇanā	30	
PA_tika-vin02_t:302_0	263. Dasame ayyavosāṭitakānīti pitupiṇḍassetaṃ adhivacanaṃ. Ummāreti susāne katagehassa	302	
PA_tika-vin02_t:302_1	attano gehassa vā ummāre. Ghanabaddhoti ghanamaṃsena sambaddho, kathinasaṃhatasarīroti vuttaṃ hoti.	302	
PA_tika-vin02_t:303_0	264. Mukhadvāranti galanāḷikaṃ. Āhāranti ajjhoharitabbaṃ yaṃkiñci yāvakālikādiṃ.	303	
PA_tika-vin02_t:303_1	Āhareyyāti mukhadvāraṃ paveseyya. Mukhena vā paviṭṭhaṃ hotu nāsikāya vā, galena ajjhoharaṇīyattā	303	
PA_tika-vin02_t:303_2	sabbampi taṃ mukhadvāraṃ pavesitameva hoti. Yasmā pana te bhikkhū anāhārepi udake	303	
PA_tika-vin02_t:303_3	āhārasaññāya dantapone ca mukhadvāraṃ āhaṭaṃ idanti saññāya kukkuccāyiṃsu, tasmā	303	
PA_tika-vin02_t:303_4	vuttaṃ “te bhikkhū adinnaṃ…pe… sammā atthaṃ asallakkhetvā kukkuccāyiṃsū”ti. Udakañhi	303	
PA_tika-vin02_t:303_5	yathāsukhaṃ pātuṃ dantakaṭṭhañca dantaponaparibhogena paribhuñjituṃ vaṭṭati, tassa	303	
PA_tika-vin02_t:303_6	pana rasaṃ gilituṃ na vaṭṭati. Sacepi dantakaṭṭharaso ajānantassa anto pavisati,	303	
PA_tika-vin02_t:303_7	pācittiyameva. Anajjhoharantena pana dantakaṭṭhaṃ vā hotu aññaṃ vā, kiñci mukhe pakkhipituṃ vaṭṭati.	303	
PA_tika-vin02_t:304_0	265. Akallakoti gilāno sahatthā paribhuñjituṃ asakkonto mukhena paṭiggaṇhāti. Uccāraṇamattanti	304	
PA_tika-vin02_t:304_1	ukkhipanamattaṃ. Ekadesenapīti aṅguliyāpi phuṭṭhamattena. Taṃ ce paṭiggaṇhāti, sabbaṃ	304	
PA_tika-vin02_t:304_2	paṭiggahitamevāti veṇukoṭiyā bandhitvā ṭhapitattā. Sacepi bhūmiyaṃ ṭhitameva ghaṭaṃ	304	
PA_tika-vin02_t:304_3	dāyakena hatthapāse ṭhatvā ghaṭaṃ dassāmīti dinnaveṇukoṭiggahaṇavasena paṭiggaṇhāti,	304	
PA_tika-vin02_t:304_4	ubhayakoṭibaddhaṃ sabbampi paṭiggahitameva hoti. Bhikkhussa atthāya apīḷetvā pakatiyā	304	
PA_tika-vin02_t:304_5	pīḷiyamānaucchurasaṃ sandhāya “gaṇhathā”ti vuttattā “abhihāro na paññāyatī”ti vuttaṃ.	304	
PA_tika-vin02_t:304_6	Hatthapāse ṭhitassa pana bhikkhussa atthāya pīḷiyamānā ucchuto paggharantaṃ rasaṃ	304	
PA_tika-vin02_t:304_7	gaṇhituṃ vaṭṭati, doṇikāya sayaṃ paggharantaṃ ucchurasaṃ majjhe āvaritvā āvaritvā	304	
PA_tika-vin02_t:304_8	vissajjitampi gaṇhituṃ vaṭṭati. Katthaci aṭṭhakathāsu.	304	
PA_tika-vin02_t:305_0	Asaṃhārimeti thāmamajjhimena purisena asaṃhāriye. “Tintiṇikādipaṇṇesū”ti vacanato	305	
PA_tika-vin02_t:305_1	sākhāsu paṭiggahaṇaṃ ruhatīti daṭṭhabbaṃ. Puñchitvā paṭiggahetvāti ettha “puñchite	305	
PA_tika-vin02_t:305_2	paṭiggahaṇakiccaṃ natthi, tasmā puñchitvā gahetvāti evamattho gahetabbo”ti vadanti.	305	
PA_tika-vin02_t:305_3	Puñchitvā paṭiggahetvā vāti evamettha attho daṭṭhabbo. Patte patitarajanacuṇṇañhi	305	
PA_tika-vin02_t:305_4	abbhantaraparibhogatthāya aparihaṭabhāvato paṭiggahetvā paribhuñjituṃ vaṭṭati. Pubbābhogassa	305	
PA_tika-vin02_t:305_5	anurūpena “anupasampannassa datvā…pe… vaṭṭatī”ti vuttaṃ. Yasmā pana taṃ “aññassa	305	
PA_tika-vin02_t:305_6	dassāmī”ti cittuppādamattena parasantakaṃ nāma na hoti, tasmā tassa adatvāpi paṭiggahetvā	305	
PA_tika-vin02_t:305_7	paribhuñjituṃ vaṭṭati.	305	
PA_tika-vin02_t:306_0	Bhikkhussa detīti aññassa bhikkhussa deti. Kañjikanti khīrarasādiṃ yaṃkiñci dravaṃ	306	
PA_tika-vin02_t:306_1	sandhāya vuttaṃ. Hatthato mocetvā puna gaṇhāti, uggahitakaṃ hotīti āha “hatthato	306	
PA_tika-vin02_t:306_2	amocentenevā”ti. Ālulentānanti ālolentānaṃ, ayameva vā pāṭho. Āharitvā bhūmiyaṃ ṭhapitattā	306	
PA_tika-vin02_t:306_3	abhihāro natthīti āha “patto paṭiggahetabbo”ti. Paṭhamataraṃ uḷuṅkato thevā patte	306	
PA_tika-vin02_t:306_4	patantīti ettha “yathā paṭhamataraṃ patitatheve doso natthi, tathā ākiritvā apanentānaṃ	306	
PA_tika-vin02_t:306_5	pacchā patitathevepi abhihaṭattā nevatthi doso”ti vadanti. Carukenāti khuddakabhājanena.	306	
PA_tika-vin02_t:306_6	Mukhavaṭṭiyāpi gahetuṃ vaṭṭatīti mukhavaṭṭiṃ ukkhipitvā hatthe phusāpite gaṇhituṃ	306	
PA_tika-vin02_t:306_7	vaṭṭati. Kecīti abhayagirivāsino. Esa nayoti kāyapaṭibaddhapaṭibaddhampi kāyapaṭibaddhamevāti	306	
PA_tika-vin02_t:306_8	ayaṃ nayo. Tathā ca tattha kāyapaṭibaddhe taṃpaṭibaddhe ca thullaccayameva vuttaṃ.	306	
PA_tika-vin02_t:307_0	Tenāti yassa bhikkhuno santikaṃ gataṃ, tena. Tasmāti yasmā mūlaṭṭhasseva paribhogo	307	
PA_tika-vin02_t:307_1	anuññāto, tasmā. Taṃ divasaṃ hatthena gahetvā dutiyadivase paṭiggahetvā paribhuñjantassa	307	
PA_tika-vin02_t:307_2	uggahitakapaṭiggahitaṃ hotīti āha “anāmasitvā”ti. Appaṭiggahitattā “sannidhipaccayā	307	
PA_tika-vin02_t:307_3	anāpattī”ti vuttaṃ. Appaṭiggahetvā paribhuñjantassa adinnamukhadvārāpatti hotīti	307	
PA_tika-vin02_t:307_4	āha “paṭiggahetvā pana paribhuñjitabba”nti. “Taṃ divasaṃ…pe… na tato para”nti vacanato	307	
PA_tika-vin02_t:307_5	taṃ divasaṃ hatthena gahetvā vā aggahetvā vā ṭhapitaṃ dutiyadivase appaṭiggahetvā	307	
PA_tika-vin02_t:307_6	paribhuñjantassa adinnamukhadvārāpatti hoti, hatthena gahetvā ṭhapitaṃ dutiyadivase	307	
PA_tika-vin02_t:307_7	paṭiggahetvā paribhuñjantassa pana uggahitakapaṭiggahitaṃ hoti. Appaṭiggahitameva	307	
PA_tika-vin02_t:307_8	hi hatthena gahetvā ṭhapitaṃ. “Sāmaṃ gahetvā paribhuñjitu”nti hi vacanato appaṭiggahitasseva	307	
PA_tika-vin02_t:307_9	tasmiṃ divase paribhogo anuññāto. Tasmā yaṃ vuttaṃ gaṇṭhipade “taṃ diyyamānaṃ patatīti	307	
PA_tika-vin02_t:307_10	ettha yathā gaṇabhojanādīsu gilānādīnaṃ kukkuccāyantānaṃ gaṇabhojanaṃ anuññātaṃ,	3071	
PA_tika-vin02_t:307_11	evamidhāpi bhagavatā paṭiggahitameva kukkuccavinodanatthaṃ anuññāta”nti, taṃ na gahetabbaṃ.	3071	
PA_tika-vin02_t:307_12	“Taṃ diyyamānaṃ patatī”ti avisesena vuttattā catūsupi kālikesu ayaṃ nayo veditabbo.	3071	
PA_tika-vin02_t:308_0	Satthakenāti paṭiggahitasatthakena. Kasmā panettha uggahitapaccayā sannidhipaccayā	308	
PA_tika-vin02_t:308_1	vā doso na siyāti āha “na hi taṃ paribhogatthāya pariharantī”ti. Imināva bāhiraparibhogatthaṃ	308	
PA_tika-vin02_t:308_2	sāmaṃ gahetvā anupasampannena dinnaṃ vā gahetvā pariharituṃ vaṭṭatīti dīpeti. Tasmā	308	
PA_tika-vin02_t:308_3	pattasammakkhanādiatthaṃ sāmaṃ gahetvā parihaṭatelādiṃ sace paribhuñjitukāmo hoti,	308	
PA_tika-vin02_t:308_4	paṭiggahetvā paribhuñjantassa anāpatti. Abbhantaraparibhogatthaṃ pana sāmaṃ gahitaṃ	308	
PA_tika-vin02_t:308_5	paṭiggahetvā paribhuñjantassa uggahitakapaṭiggahitaṃ hoti, appaṭiggahetvā paribhuñjantassa	308	
PA_tika-vin02_t:308_6	adinnamukhadvārāpatti hoti, abbhantaraparibhogatthameva anupasampannena dinnaṃ gahetvā	308	
PA_tika-vin02_t:308_7	pariharantassa siṅgīloṇakappo viya sannidhipaccayā āpatti hoti. Keci pana “thāmamajjhimassa	308	
PA_tika-vin02_t:308_8	purisassa uccāraṇamattaṃ hotītiādinā vuttapañcaṅgasampattiyā paṭiggahaṇassa ruhanato	308	
PA_tika-vin02_t:308_9	bāhiraparibhogatthampi sace anupasampannena dinnaṃ gaṇhāti, paṭiggahitamevā”ti vadanti.	308	
PA_tika-vin02_t:308_10	Evaṃ sati idha bāhiraparibhogatthaṃ anupasampannena dinnaṃ gahetvā pariharantassa	3081	
PA_tika-vin02_t:308_11	sannidhipaccayā āpatti vattabbā siyā, “na hi taṃ paribhogatthāya pariharantī”ti ca	3081	
PA_tika-vin02_t:308_12	na vattabbaṃ, tasmā bāhiraparibhogatthaṃ gahitaṃ paṭiggahitaṃ nāma na hotīti veditabbaṃ.	3081	
PA_tika-vin02_t:308_13	Yadi evaṃ pañcasu paṭiggahaṇaṅgesu “paribhogatthāyā”ti visesanaṃ vattabbanti? Na	3081	
PA_tika-vin02_t:308_14	vattabbaṃ. Paṭiggahaṇañhi paribhogatthameva hotīti “paribhogatthāyā”ti visuṃ avatvā	3081	
PA_tika-vin02_t:308_15	“tañce bhikkhu kāyena vā kāyapaṭibaddhena vā paṭiggaṇhātī”ti ettakameva vuttaṃ. Apare	3081	
PA_tika-vin02_t:308_16	pana “satipi paṭiggahaṇe ‘na hi taṃ paribhogatthāya pariharantī’ti idha aparibhogatthāya	3081	
PA_tika-vin02_t:308_17	pariharaṇe anāpatti vuttā”ti vadanti. Udukkhalamusalāni khiyyantīti ettha udukkhalamusalānaṃ	3081	
PA_tika-vin02_t:308_18	khayena pisitakoṭṭitabhesajjesu sace āgantukavaṇṇo paññāyati, na vaṭṭati.	3081	
PA_tika-vin02_t:309_0	Suddhaṃ udakaṃ hotīti rukkhasākhādīhi gaḷitvā patanaudakaṃ sandhāya vuttaṃ. Patto	309	
PA_tika-vin02_t:309_1	vāssa paṭiggahetabboti etthāpi pattagataṃ chupitvā dentassa hatthalaggena āmisena	309	
PA_tika-vin02_t:309_2	dosābhāvatthaṃ pattapaṭiggahaṇanti abbhantaraparibhogatthameva paṭiggahaṇaṃ veditabbaṃ.	309	
PA_tika-vin02_t:309_3	Yaṃ sāmaṇerassa patte patati…pe… paṭiggahaṇaṃ na vijahatīti ettha punappunaṃ gaṇhantassa	309	
PA_tika-vin02_t:309_4	attano patte pakkhittameva “attano santaka”nti sanniṭṭhānakaraṇato hatthagataṃ paṭiggahaṇaṃ	309	
PA_tika-vin02_t:309_5	na vijahati, paricchinditvā dinnaṃ pana gaṇhantassa gahaṇasamayeyeva “attano santaka”nti	309	
PA_tika-vin02_t:309_6	sanniṭṭhānassa katattā hatthagataṃ paṭiggahaṇaṃ vijahati. Kesañci atthāya odanaṃ	309	
PA_tika-vin02_t:309_7	pakkhipatīti ettha anupasampannassa atthāya pakkhipantepi “āgantvā gaṇhissatī”ti	309	
PA_tika-vin02_t:309_8	sayameva pakkhipitvā ṭhapanato paṭiggahaṇaṃ na vijahati, anupasampannassa hatthe	309	
PA_tika-vin02_t:309_9	pakkhittaṃ pana anupasampanneneva ṭhapitaṃ nāma hotīti paṭiggahaṇaṃ vijahati pariccattabhāvato.	309	
PA_tika-vin02_t:309_10	Tena vuttaṃ “sāmaṇera…pe… pariccattattā”ti.	3091	
PA_tika-vin02_t:310_0	Paṭiggahaṇūpagaṃ bhāraṃ nāma thāmamajjhimassa purisassa ukkhepārahaṃ. Kiñcāpi avissajjetvāva	310	
PA_tika-vin02_t:310_1	aññena hatthena pidahantassa doso natthi, tathāpi na pidahitabbanti aṭṭhakathāpamāṇeneva	310	
PA_tika-vin02_t:310_2	gahetabbaṃ. Macchikavāraṇatthanti ettha “sacepi sākhāya laggarajaṃ patte patati,	310	
PA_tika-vin02_t:310_3	sukhena paribhuñjituṃ sakkāti sākhāya paṭiggahitattā abbhantaraparibhogatthamevidha	310	
PA_tika-vin02_t:310_4	paṭiggahaṇanti mūlapaṭiggahaṇameva vaṭṭatī”ti vuttaṃ. Apare pana “macchikavāraṇatthanti	310	
PA_tika-vin02_t:310_5	ettha vacanamattaṃ gahetvā bāhiraparibhogatthaṃ gahita”nti vadanti. Tasmimpi asatīti	310	
PA_tika-vin02_t:310_6	cāṭiyā vā kuṇḍake vā asati. Anupasampannaṃ gāhāpetvāti taṃyeva ajjhoharaṇīyabhaṇḍaṃ	310	
PA_tika-vin02_t:310_7	anupasampannena gāhāpetvā. Therassa pattaṃ anutherassāti therassa pattaṃ attanā gahetvā	310	
PA_tika-vin02_t:310_8	anutherassa deti. Tuyhaṃ yāguṃ mayhaṃ dehīti ettha evaṃ vatvā sāmaṇerassa pattaṃ	310	
PA_tika-vin02_t:310_9	gahetvā attanopi pattaṃ tassa deti. Ettha panāti paṇḍito sāmaṇerotiādipattaparivattanakathāya.	310	
PA_tika-vin02_t:310_10	Kāraṇaṃ upaparikkhitabbanti yathā mātuādīnaṃ telādīni haranto tathārūpe kicce anupasampannena	3101	
PA_tika-vin02_t:310_11	aparivattetvāva paribhuñjituṃ labhati, evamidha pattaparivattanaṃ akatvā paribhuñjituṃ	3101	
PA_tika-vin02_t:310_12	na labhatīti ettha kāraṇaṃ vīmaṃsitabbanti attho.	3101	
PA_tika-vin02_t:311_0	Ettha pana “sāmaṇerehi gahitataṇḍulesu parikkhīṇesu avassaṃ amhākaṃ sāmaṇerā saṅgahaṃ	311	
PA_tika-vin02_t:311_1	karontīti vitakkuppatti sambhavati, tasmā taṃ parivattetvāva paribhuñjitabbaṃ. Mātāpitūnaṃ	311	
PA_tika-vin02_t:311_2	atthāya pana chāyatthāya vā gahaṇe paribhogāsā natthi, tasmā taṃ vaṭṭatī”ti kāraṇaṃ	311	
PA_tika-vin02_t:311_3	vadanti. Teneva ācariyabuddhadattattherenapi vuttaṃ –	311	
PA_tika-vin02_t:312	“Mātāpitūnamatthāya, telādiharatopi ca;	31	
PA_tika-vin02_t:313	Sākhaṃ chāyādiatthāya, imesaṃ na visesati.	31	
PA_tika-vin02_t:314	“Tasmā hissa visesassa, cintetabbaṃ tu kāraṇaṃ;	31	
PA_tika-vin02_t:315	Tassa sālayabhāvaṃ tu, visesaṃ takkayāma ta”nti.	31	
PA_tika-vin02_t:316_0	Idamevettha yuttataraṃ avassaṃ tathāvidhavitakkuppattiyā sambhavato. Na sakkā hi	316	
PA_tika-vin02_t:316_1	ettha vitakkaṃ sodhetunti. Mātādīnaṃ atthāya haraṇe pana nāvassaṃ tathāvidhavitakkuppattīti	316	
PA_tika-vin02_t:316_2	sakkā vitakkaṃ sodhetuṃ. Yattha hi vitakkaṃ sodhetuṃ sakkā, tattha nevatthi doso.	316	
PA_tika-vin02_t:316_3	Teneva vakkhati “sace pana sakkoti vitakkaṃ sodhetuṃ, tato laddhaṃ khāditumpi vaṭṭatī”ti.	316	
PA_tika-vin02_t:317_0	Niccāletuṃ na sakkotīti niccāletvā sakkharā apanetuṃ na sakkoti. Ādhārake patto ṭhapito	317	
PA_tika-vin02_t:317_1	hotīti paṭiggahetabbapattaṃ sandhāya vuttaṃ. Cāletīti vinā kāraṇaṃ cāleti. Satipi	317	
PA_tika-vin02_t:317_2	kāraṇe bhikkhūnaṃ paribhogārahaṃ cāletuṃ na vaṭṭati. Kiñcāpi “anujānāmi, bhikkhave,	317	
PA_tika-vin02_t:317_3	amanussikābādhe āmakamaṃsaṃ āmakalohita”nti tādise ābādhe attano atthāya āmakamaṃsapaṭiggahaṇaṃ	317	
PA_tika-vin02_t:317_4	anuññātaṃ, “āmakamaṃsapaṭiggahaṇā paṭivirato hotī”ti ca sāmaññato paṭikkhittaṃ, tathāpi	317	
PA_tika-vin02_t:317_5	attano aññassa vā bhikkhuno atthāya aggahitattā “sīhavighāsādiṃ…pe… vaṭṭatī”ti vuttaṃ.	317	
PA_tika-vin02_t:317_6	Sakkoti vitakkaṃ sodhetunti mayhampi detīti vitakkassa anuppannabhāvaṃ sallakkhetuṃ	317	
PA_tika-vin02_t:317_7	sakkoti, sāmaṇerassa dassāmīti suddhacittena mayā gahitanti vā sallakkhetuṃ sakkoti.	317	
PA_tika-vin02_t:318_0	Sace pana mūlepi paṭiggahitaṃ hotīti ettha “gahetvā gate mayhampi dadeyyunti saññāya	318	
PA_tika-vin02_t:318_1	sace paṭiggahitaṃ hotī”ti vadanti. Koṭṭhāse karotīti bhikkhusāmaṇerā ca attano attano	318	
PA_tika-vin02_t:318_2	abhirucitaṃ koṭṭhāsaṃ gaṇhantūti sabbesaṃ samake koṭṭhāse karoti. Gahitāvasesanti	318	
PA_tika-vin02_t:318_3	sāmaṇerehi gahitakoṭṭhāsato avasesaṃ. Gaṇhitvāti “mayhaṃ idaṃ gaṇhissāmī”ti gahetvā.	318	
PA_tika-vin02_t:318_4	Idha gahitāvasesaṃ nāma tena gaṇhitvā puna ṭhapitaṃ. Paṭiggahetvāti tadahu paṭiggahetvā.	318	
PA_tika-vin02_t:318_5	Teneva “yāvakālikena yāvajīvikasaṃsagge doso natthī”ti vuttaṃ. Sace pana purimadivase	318	
PA_tika-vin02_t:318_6	paṭiggahetvā ṭhapitā hoti, sāmisena mukhena tassā vaṭṭiyā dhūmaṃ pivituṃ na vaṭṭati.	318	
PA_tika-vin02_t:318_7	Samuddodakenāti appaṭiggahitasamuddodakena. Yasmā katakaṭṭhi udakaṃ pasādetvā visuṃ	318	
PA_tika-vin02_t:318_8	tiṭṭhati, tasmā “abbohārika”nti vuttaṃ. Laggatīti mukhe hatthe ca udake sukkhe setavaṇṇaṃ	318	
PA_tika-vin02_t:318_9	dassentaṃ laggati. Pānīyaṃ gahetvāti attanoyeva atthāya gahetvā. Sace pana pītāvasesaṃ	318	
PA_tika-vin02_t:318_10	tattheva ākirissāmīti gaṇhāti, puna paṭiggahaṇakiccaṃ natthi. Vikkhambhetvāti viyūhitvā, apanetvāti attho.	3181	
PA_tika-vin02_t:319_0	Mahābhūtesūti sarīranissitesu mahābhūtesu. Patatīti vicchinditvā patati. Vicchinditvā	319	
PA_tika-vin02_t:319_1	patitameva hi paṭiggahetabbaṃ, na itaraṃ. Alladāruṃ rukkhato chinditvāpi kātuṃ vaṭṭatīti	319	
PA_tika-vin02_t:319_2	ettha mattikatthāya pathaviṃ khaṇitumpi vaṭṭatīti veditabbaṃ. Sappadaṭṭhakkhaṇeyeva	319	
PA_tika-vin02_t:319_3	vaṭṭatīti asati kappiyakārake sāmaṃ gahetvā paribhuñjituṃ vaṭṭati, aññadā paṭiggahāpetvā	319	
PA_tika-vin02_t:319_4	paribhuñjitabbaṃ. Sesamettha uttānameva. Appaṭiggahitatā, ananuññātatā, dhūmādiabbohārikābhāvo,	319	
PA_tika-vin02_t:319_5	ajjhoharaṇanti imāni panettha cattāri aṅgāni.	319	
PA_tika-vin02_t:320	Dantaponasikkhāpadavaṇṇanā niṭṭhitā.	32	
PA_tika-vin02_t:321	Niṭṭhito bhojanavaggo catuttho.	32	
PA_tika-vin02_t:322	5. Acelakavaggo	32	
PA_tika-vin02_t:323	1. Acelakasikkhāpadavaṇṇanā	32	
PA_tika-vin02_t:324_0	273. Acelakavaggassa paṭhamasikkhāpade tesanti titthiyānaṃ. Tatthāti bhājane. Itoti	324	
PA_tika-vin02_t:324_1	pattato. Sace titthiyo vadatīti “paṭhamameva maṃ sandhāya abhiharitvā ṭhapitaṃ mayhaṃ	324	
PA_tika-vin02_t:324_2	santakaṃ hoti, imasmiṃ bhājane ākirathā”ti vadati, vaṭṭati. Sesamettha uttānameva.	324	
PA_tika-vin02_t:324_3	Aññatitthiyatā, ajjhoharaṇīyatā, ajjhoharaṇatthāya sahatthā anikkhittabhājane dānanti	324	
PA_tika-vin02_t:324_4	imāni panettha tīṇi aṅgāni.	324	
PA_tika-vin02_t:325	Acelakasikkhāpadavaṇṇanā niṭṭhitā.	32	
PA_tika-vin02_t:326	2. Uyyojanasikkhāpadavaṇṇanā	32	
PA_tika-vin02_t:327	274. Dutiyaṃ uttānatthameva. Anācāraṃ ācaritukāmatā, tadatthameva upasampannassa uyyojanā, evaṃ uyyojentassa upacārātikkamoti imāni panettha tīṇi aṅgāni.	32	
PA_tika-vin02_t:328	Uyyojanasikkhāpadavaṇṇanā niṭṭhitā.	32	
PA_tika-vin02_t:329	3. Sabhojanasikkhāpadavaṇṇanā	32	
PA_tika-vin02_t:330_0	280. Tatiye piṭṭhasaṅghāṭoti dvārabāhāyetaṃ adhivacanaṃ. Khuddakaṃ nāma sayanigharaṃ	330	
PA_tika-vin02_t:330_1	vitthārato pañcahatthappamāṇaṃ hoti, tassa ca majjhimaṭṭhānaṃ piṭṭhasaṅghāṭato aḍḍhateyyahatthappamāṇameva	330	
PA_tika-vin02_t:330_2	hoti, tasmā tādise sayanighare piṭṭhasaṅghāṭato hatthapāsaṃ vijahitvā nisinno piṭṭhivaṃsaṃ	330	
PA_tika-vin02_t:330_3	atikkamitvā nisinno nāma hoti. Evaṃ nisinno ca majjhaṃ atikkamitvā nisinno nāma hotīti	330	
PA_tika-vin02_t:330_4	āha “iminā majjhātikkamaṃ dassetī”ti. Yathā vā tathā vā katassāti piṭṭhivaṃsaṃ āropetvā	330	
PA_tika-vin02_t:330_5	vā anāropetvā vā katassa. Sacittakanti anupavisitvā nisīdanacittena sacittakaṃ. Sesamettha	330	
PA_tika-vin02_t:330_6	uttānameva. Pariyuṭṭhitarāgajāyampatikānaṃ sannihitatā, sayanigharatā, dutiyassa	330	
PA_tika-vin02_t:330_7	bhikkhuno abhāvo, anupakhajja nisīdananti imāni panettha cattāri aṅgāni.	330	
PA_tika-vin02_t:331	Sabhojanasikkhāpadavaṇṇanā niṭṭhitā.	33	
PA_tika-vin02_t:332	284-289. Catutthapañcamesu natthi kiñci vattabbaṃ.	33	
PA_tika-vin02_t:333	6. Cārittasikkhāpadavaṇṇanā	33	
PA_tika-vin02_t:334_0	298. Chaṭṭhe pakativacanenāti ettha yaṃ dvādasahatthabbhantare ṭhitena sotuṃ sakkā	334	
PA_tika-vin02_t:334_1	bhaveyya, taṃ pakativacanaṃ nāma. Āpucchitabboti “ahaṃ itthannāmassa gharaṃ gacchāmī”ti	334	
PA_tika-vin02_t:334_2	vā “cārittaṃ āpajjāmī”ti vā īdisena vacanena āpucchitabbo. Sesamettha uttānameva.	334	
PA_tika-vin02_t:334_3	Pañcannaṃ bhojanānaṃ aññatarena nimantanasādiyanaṃ, santaṃ bhikkhuṃ anāpucchanā,	334	
PA_tika-vin02_t:334_4	bhattiyagharato aññagharappavesanaṃ, majjhanhikānatikkamo, samayassa vā āpadānaṃ	334	
PA_tika-vin02_t:334_5	vā abhāvoti imāni panettha pañca aṅgāni.	334	
PA_tika-vin02_t:335	Cārittasikkhāpadavaṇṇanā niṭṭhitā.	33	
PA_tika-vin02_t:336	7. Mahānāmasikkhāpadavaṇṇanā	33	
PA_tika-vin02_t:337_0	303. Sattame mahānāmo nāmāti anuruddhattherassa bhātā bhagavato cūḷapitu putto. Suddhodano	337	
PA_tika-vin02_t:337_1	sakkodano sukkodano dhotodano amitodanoti ime hi pañca janā bhātaro. Amitā nāma devī	337	
PA_tika-vin02_t:337_2	tesaṃ bhaginī, tissatthero tassā putto. Tathāgato ca nandatthero ca suddhodanassa	337	
PA_tika-vin02_t:337_3	puttā, mahānāmo ca anuruddhatthero ca sukkodanassa, ānandatthero amitodanassa. So	337	
PA_tika-vin02_t:337_4	bhagavato kaniṭṭho, mahānāmo mahallakataro sakadāgāmī ariyasāvako. Tena vuttaṃ “mahānāmo	337	
PA_tika-vin02_t:337_5	nāma…pe… ariyasāvako”ti.	337	
PA_tika-vin02_t:338_0	305-306. Pāḷiyaṃ ajjaṇhoti ajja ekadivasanti attho, “ajjano”ti vā attho gahetabbo,	338	
PA_tika-vin02_t:338_1	no amhākaṃ. Kālaṃ āharissathāti sve harissatha. Tato ce uttari sādiyeyyāti sace tattha	338	
PA_tika-vin02_t:338_2	rattīhi vā bhesajjehi vā paricchedo kato hoti “ettakāyeva vā rattiyo ettakāni vā	338	
PA_tika-vin02_t:338_3	bhesajjāni viññāpetabbānī”ti, tato rattipariyantato vā bhesajjapariyantato vā uttari	338	
PA_tika-vin02_t:338_4	viññāpento sādiyeyya. “Imehi tayā bhesajjehi pavāritamha, amhākañca imināva bhesajjena	338	
PA_tika-vin02_t:338_5	attho”ti ācikkhitvā viññāpetumpi gilānova labhati.	338	
PA_tika-vin02_t:339_0	310. Yasmā saṅghapavāraṇāyamevāyaṃ vidhi, tasmā “ye attano puggalikāya pavāraṇāya	339	
PA_tika-vin02_t:339_1	pavāritā”ti vuttaṃ. Sesaṃ uttānameva. Saṅghapavāraṇatā, bhesajjaviññatti, agilānatā,	339	
PA_tika-vin02_t:339_2	pariyantātikkamoti imāni panettha cattāri aṅgāni.	339	
PA_tika-vin02_t:340	Mahānāmasikkhāpadavaṇṇanā niṭṭhitā.	34	
PA_tika-vin02_t:341	8. Uyyuttasenāsikkhāpadavaṇṇanā	34	
PA_tika-vin02_t:342	311. Aṭṭhamaṃ uttānatthameva. Uyyuttasenā, dassanatthāya gamanaṃ, anuññātokāsato aññatra dassanaṃ, tathārūpapaccayassa āpadāya vā abhāvoti imāni panettha cattāri aṅgāni.	34	
PA_tika-vin02_t:343	Uyyuttasenāsikkhāpadavaṇṇanā niṭṭhitā.	34	
PA_tika-vin02_t:344	9. Senāvāsasikkhāpadavaṇṇanā	34	
PA_tika-vin02_t:345	317. Navamasikkhāpadampi uttānameva. Tirattātikkamo, senāya sūriyassa atthaṅgamo, gilānatādīnaṃ abhāvoti imāni panettha tīṇi aṅgāni.	34	
PA_tika-vin02_t:346	Senāvāsasikkhāpadavaṇṇanā niṭṭhitā.	34	
PA_tika-vin02_t:347	10. Uyyodhikasikkhāpadavaṇṇanā	34	
PA_tika-vin02_t:348_0	322. Dasame kati te lakkhāni laddhānīti tava sarappahārassa lakkhaṇabhūtā kittakā	348	
PA_tika-vin02_t:348_1	janā tayā laddhāti attho, kittakā tayā viddhāti vuttaṃ hoti. Sesamettha uttānameva.	348	
PA_tika-vin02_t:348_2	Uyyodhikādidassanatthāya gamanaṃ, anuññātokāsato aññatra dassanaṃ, tathārūpapaccayassa	348	
PA_tika-vin02_t:348_3	āpadāya vā abhāvoti imāni panettha tīṇi aṅgāni.	348	
PA_tika-vin02_t:349	Uyyodhikasikkhāpadavaṇṇanā niṭṭhitā.	34	
PA_tika-vin02_t:350	Niṭṭhito acelakavaggo pañcamo.	35	
PA_tika-vin02_t:351	6. Surāpānavaggo	35	
PA_tika-vin02_t:352	1. Surāpānasikkhāpadavaṇṇanā	35	
PA_tika-vin02_t:353_0	326-328. Surāpānavaggassa paṭhamasikkhāpade vatiyāti gāmaparikkhepavatiyā. Pāḷiyaṃ	353	
PA_tika-vin02_t:353_1	piṭṭhasurādīsu piṭṭhaṃ bhājane pakkhipitvā tajjaṃ udakaṃ datvā madditvā katā piṭṭhasurā.	353	
PA_tika-vin02_t:353_2	Evaṃ pūve odane ca bhājane pakkhipitvā tajjaṃ udakaṃ datvā madditvā katā pūvasurā	353	
PA_tika-vin02_t:353_3	odanasurāti ca vuccati. “Kiṇṇā”ti pana tassā surāya bījaṃ vuccati. Ye surāmodakātipi	353	
PA_tika-vin02_t:353_4	vuccanti, te pakkhipitvā katā kiṇṇapakkhittā. Harītakīsāsapādinānāsambhārehi saṃyojitā sambhārasaṃyuttā.	353	
PA_tika-vin02_t:354_0	Madhukatālanāḷikerādipuppharaso ciraparivāsito pupphāsavo. Panasādiphalaraso phalāsavo.	354	
PA_tika-vin02_t:354_1	Muddikāraso madhvāsavo. Ucchuraso guḷāsavo. Harītakāmalakakaṭukabhaṇḍādinānāsambhārānaṃ	354	
PA_tika-vin02_t:354_2	raso ciraparivāsito sambhārasaṃyutto. Bījato paṭṭhāyāti sambhāre paṭiyādetvā cāṭiyaṃ	354	
PA_tika-vin02_t:354_3	pakkhittakālato, tālanāḷikerādīnaṃ puppharasassa gahitaabhinavakālatoyeva ca paṭṭhāya.	354	
PA_tika-vin02_t:355_0	329. Loṇasovīrakaṃ suttañca anekehi bhesajjehi abhisaṅkhato amajjabhūto āsavaviseso.	355	
PA_tika-vin02_t:355_1	Vāsaggāhāpanatthanti sugandhibhāvaggāhāpanatthaṃ. Acittakaṃ lokavajjanti ettha yaṃ	355	
PA_tika-vin02_t:355_2	vattabbaṃ, taṃ paṭhamapārājikavaṇṇanāyaṃ vuttanayena veditabbaṃ. Sesamettha uttānameva.	355	
PA_tika-vin02_t:355_3	Majjabhāvo, tassa pānañcāti imāni panettha dve aṅgāni.	355	
PA_tika-vin02_t:356	Surāpānasikkhāpadavaṇṇanā niṭṭhitā.	35	
PA_tika-vin02_t:357	2. Aṅgulipatodakasikkhāpadavaṇṇanā	35	
PA_tika-vin02_t:358_0	330. Dutiye bhikkhunīpi anupasampannaṭṭhāne ṭhitāti ettha bhikkhupi bhikkhuniyā anupasampannaṭṭhāne	358	
PA_tika-vin02_t:358_1	ṭhitoti veditabbo. Sesamettha uttānameva. Hasādhippāyatā, upasampannassa kāyena kāyāmasananti	358	
PA_tika-vin02_t:358_2	imāni panettha dve aṅgāni.	358	
PA_tika-vin02_t:359	Aṅgulipatodakasikkhāpadavaṇṇanā niṭṭhitā.	35	
PA_tika-vin02_t:360	3. Hasadhammasikkhāpadavaṇṇanā	36	
PA_tika-vin02_t:361	335. Tatiyaṃ uttānatthameva. Uparigopphakatā, hasādhippāyena kīḷananti imāni panettha dve aṅgāni.	36	
PA_tika-vin02_t:362	Hasadhammasikkhāpadavaṇṇanā niṭṭhitā.	36	
PA_tika-vin02_t:363	4. Anādariyasikkhāpadavaṇṇanā	36	
PA_tika-vin02_t:364_0	344. Catutthe gārayho ācariyuggaho na gahetabboti yasmā ucchuraso sattāhakāliko,	364	
PA_tika-vin02_t:364_1	tassa kasaṭo yāvajīviko, dvinnaṃyeva samavāyo ucchuyaṭṭhi, tasmā vikāle ucchuyaṭṭhiṃ	364	
PA_tika-vin02_t:364_2	khādituṃ vaṭṭati guḷaharītakaṃ viyāti evamādiko gārayhācariyavādo na gahetabbo. Lokavajje	364	
PA_tika-vin02_t:364_3	ācariyuggaho na vaṭṭatīti lokavajjasikkhāpade āpattiṭṭhāne yo ācariyavādo, so na	364	
PA_tika-vin02_t:364_4	gahetabbo, lokavajjaṃ atikkamitvā “idaṃ amhākaṃ ācariyuggaho”ti vadantassa uggaho	364	
PA_tika-vin02_t:364_5	na vaṭṭatīti adhippāyo. Suttānulomaṃ nāma aṭṭhakathā. Paveṇiyā āgatasamodhānaṃ gacchatīti	364	
PA_tika-vin02_t:364_6	“paveṇiyā āgato ācariyuggahova gahetabbo”ti evaṃ vutte mahāaṭṭhakathāvādeyeva saṅgahaṃ	364	
PA_tika-vin02_t:364_7	gacchatīti adhippāyo. Sesamettha uttānameva. Upasampannassa paññattena vacanaṃ, anādariyakaraṇanti	364	
PA_tika-vin02_t:364_8	imāni panettha dve aṅgāni.	364	
PA_tika-vin02_t:365	Anādariyasikkhāpadavaṇṇanā niṭṭhitā.	36	
PA_tika-vin02_t:366	5. Bhiṃsāpanasikkhāpadavaṇṇanā	36	
PA_tika-vin02_t:367	345. Pañcamaṃ uttānatthameva. Upasampannatā, tassa dassanasavanavisaye bhiṃsāpetukāmatāya vāyamananti imāni panettha dve aṅgāni.	36	
PA_tika-vin02_t:368	Bhiṃsāpanasikkhāpadavaṇṇanā niṭṭhitā.	36	
PA_tika-vin02_t:369	6. Jotisikkhāpadavaṇṇanā	36	
PA_tika-vin02_t:370_0	350. Chaṭṭhe bhaggā nāma janapadino rājakumārā, tesaṃ nivāso ekopi janapado ruḷhīsaddena	370	
PA_tika-vin02_t:370_1	“bhaggā”ti vuccati. Tena vuttaṃ “bhaggāti janapadassa nāma”nti. Susumāragireti evaṃnāmake	370	
PA_tika-vin02_t:370_2	nagare. Tassa kira nagarassa māpanatthaṃ vatthuvijjācariyena nagaraṭṭhānassa pariggaṇhanadivase	370	
PA_tika-vin02_t:370_3	avidūre susumāro saddamakāsi giraṃ nicchāresi. Atha anantarāyena nagare māpite tameva	370	
PA_tika-vin02_t:370_4	susumāragiraṇaṃ subhanimittaṃ katvā susumāragiraṃtvevassa nāmaṃ akaṃsu. Keci pana	370	
PA_tika-vin02_t:370_5	“susumārasaṇṭhānattā susumāro nāma eko giri, so tassa nagarassa samīpe, tasmā taṃ	370	
PA_tika-vin02_t:370_6	susumāragiri etassa atthīti ‘susumāragirī’ti vuccatī”ti vadanti. Tathā vā hotu aññathā	370	
PA_tika-vin02_t:370_7	vā, nāmametaṃ tassa nagarassāti āha “susumāragiranti nagarassa nāma”nti. Bhesakaḷāti	370	
PA_tika-vin02_t:370_8	ghampaṇḍanāmako gacchaviseso. Keci “setarukkho”tipi vadanti. Tesaṃ bahulatāya pana	370	
PA_tika-vin02_t:370_9	taṃ vanaṃ bhesakaḷāvanantveva paññāyittha. “Bhesagaḷāvane”tipi pāṭho. “Bheso nāma	370	
PA_tika-vin02_t:370_10	eko yakkho ayuttakārī, tassa tato gaḷitaṭṭhānatāya taṃ vanaṃ bhesagaḷāvanaṃ nāma jāta”nti hi keci.	3701	
PA_tika-vin02_t:371	352. Jotikaraṇeti aggikaraṇe. Sesamettha uttānameva. Agilānatā, anuññātakaraṇābhāvo, visibbetukāmatā, samādahananti imāni panettha cattāri aṅgāni.	37	
PA_tika-vin02_t:372	Jotisikkhāpadavaṇṇanā niṭṭhitā.	37	
PA_tika-vin02_t:373	7. Nahānasikkhāpadavaṇṇanā	37	
PA_tika-vin02_t:374_0	357. Sattamasikkhāpadassa pāḷiyaṃ asambhinnenāti amakkhitena, anaṭṭhenāti attho.	374	
PA_tika-vin02_t:374_1	Orenaddhamāsaṃ nahāyeyyāti nahātadivasato paṭṭhāya addhamāse aparipuṇṇe nahāyeyya.	374	
PA_tika-vin02_t:374_2	Sesamettha uttānameva. Majjhimadeso, ūnakaddhamāse nahānaṃ, samayānaṃ vā nadīpāragamanassa	374	
PA_tika-vin02_t:374_3	vā āpadānaṃ vā abhāvoti imāni panettha tīṇi aṅgāni.	374	
PA_tika-vin02_t:375	Nahānasikkhāpadavaṇṇanā niṭṭhitā.	37	
PA_tika-vin02_t:376	8. Dubbaṇṇakaraṇasikkhāpadavaṇṇanā	37	
PA_tika-vin02_t:377_0	368. Aṭṭhame “cammakāranīlaṃ nāma pakatinīla”nti tīsupi gaṇṭhipadesu vuttaṃ. Gaṇṭhipade	377	
PA_tika-vin02_t:377_1	pana “cammakārā udake tipumalaṃ ayagūthañca pakkhipitvā cammaṃ kāḷaṃ karonti, taṃ	377	
PA_tika-vin02_t:377_2	cammakāranīla”nti vuttaṃ. Sesamettha uttānameva. Vuttappakārassa cīvarassa akatakappatā,	377	
PA_tika-vin02_t:377_3	anaṭṭhacīvarāditā, nivāsanaṃ vā pārupanaṃ vāti imāni panettha tīṇi aṅgāni.	377	
PA_tika-vin02_t:378	Dubbaṇṇakaraṇasikkhāpadavaṇṇanā niṭṭhitā.	37	
PA_tika-vin02_t:379	9. Vikappanasikkhāpadavaṇṇanā	37	
PA_tika-vin02_t:380_0	374. Navame apaccuddhāraṇanti “mayhaṃ santakaṃ paribhuñja vā vissajjehi vā”tiādinā	380	
PA_tika-vin02_t:380_1	akatapaccuddhāraṃ. Yena vinayakammaṃ katanti yena saddhiṃ vinayakammaṃ kataṃ. Tiṃsakavaṇṇanāyanti	380	
PA_tika-vin02_t:380_2	nissaggiyavaṇṇanāyaṃ. Paribhogena kāyakammaṃ, apaccuddhārāpanena vacīkammaṃ. Sesamettha	380	
PA_tika-vin02_t:380_3	uttānameva. Sāmaṃ vikappitassa apaccuddhāro, vikappanupagacīvaratā, paribhogoti imāni	380	
PA_tika-vin02_t:380_4	panettha tīṇi aṅgāni.	380	
PA_tika-vin02_t:381	Vikappanasikkhāpadavaṇṇanā niṭṭhitā.	38	
PA_tika-vin02_t:382	10. Cīvaraapanidhānasikkhāpadavaṇṇanā	38	
PA_tika-vin02_t:383	377. Dasamaṃ uttānatthameva. Upasampannassa santakānaṃ pattādīnaṃ apanidhānaṃ, vihesetukāmatā vā hasādhippāyatā vāti imāni panettha dve aṅgāni.	38	
PA_tika-vin02_t:384	Cīvaraapanidhānasikkhāpadavaṇṇanā niṭṭhitā.	38	
PA_tika-vin02_t:385	Niṭṭhito surāpānavaggo chaṭṭho.	38	
PA_tika-vin02_t:386	7. Sappāṇakavaggo	38	
PA_tika-vin02_t:387	1. Sañciccasikkhāpadavaṇṇanā	38	
PA_tika-vin02_t:388_0	382. Sappāṇakavaggassa paṭhamasikkhāpade usuṃ saraṃ assati khipatīti issāso, dhanusippakusaloti	388	
PA_tika-vin02_t:388_1	āha “dhanuggahācariyo”ti. Paṭisattuvidhamanatthaṃ dhanuṃ gaṇhantīti dhanuggahā, tesaṃ	388	
PA_tika-vin02_t:388_2	ācariyo dhanuggahācariyo. Appamattena vattaṃ kātabbanti yathā te pāṇā na maranti,	388	
PA_tika-vin02_t:388_3	evaṃ sūpaṭṭhitassatinā senāsane vattaṃ kātabbaṃ. Sesamettha uttānameva. Aṅgānipi	388	
PA_tika-vin02_t:388_4	manussaviggahe vuttanayena veditabbānīti.	388	
PA_tika-vin02_t:389	Sañciccasikkhāpadavaṇṇanā niṭṭhitā.	38	
PA_tika-vin02_t:390	2. Sappāṇakasikkhāpadavaṇṇanā	39	
PA_tika-vin02_t:391_0	387. Dutiye udakasaṇṭhānakappadeseti yattha bhūmibhāge udakaṃ nikkhittaṃ santiṭṭhati,	391	
PA_tika-vin02_t:391_1	na sahasā parikkhayaṃ gacchati, tādise padese. Sesamettha uttānameva. Aṅgāni siñcanasikkhāpade vuttanayāneva.	391	
PA_tika-vin02_t:392	Sappāṇakasikkhāpadavaṇṇanā niṭṭhitā.	39	
PA_tika-vin02_t:393	3. Ukkoṭanasikkhāpadavaṇṇanā	39	
PA_tika-vin02_t:394_0	392. Tatiye yathāpatiṭṭhitabhāvena patiṭṭhātuṃ na dentīti tesaṃ pavattiākāradassanatthaṃ	394	
PA_tika-vin02_t:394_1	vuttaṃ. Yaṃ pana dhammena adhikaraṇaṃ nihataṃ, taṃ sunihatameva. Sace vippakate kamme	394	
PA_tika-vin02_t:394_2	paṭikkosati, taṃ saññāpetvāva kātabbaṃ. Itarathā kammañca kuppati, kārakānañca āpatti.	394	
PA_tika-vin02_t:394_3	Sesamettha uttānameva. Yathādhammaṃ nihatabhāvo, jānanā, ukkoṭanāti imāni panettha tīṇi aṅgāni.	394	
PA_tika-vin02_t:395	Ukkoṭanasikkhāpadavaṇṇanā niṭṭhitā.	39	
PA_tika-vin02_t:396	4. Duṭṭhullasikkhāpadavaṇṇanā	39	
PA_tika-vin02_t:397_0	399. Catutthe tassevāti yo āpanno, tasseva. Ārocetīti paṭicchādanatthameva mā kassaci	397	
PA_tika-vin02_t:397_1	ārocesīti vadati. Vatthupuggaloti āpannapuggalo. Yenassa ārocitanti yena dutiyena	397	
PA_tika-vin02_t:397_2	assa tatiyassa ārocitaṃ. Koṭi chinnā hotīti yasmā paṭicchādanapaccayā āpattiṃ āpajjitvāva	397	
PA_tika-vin02_t:397_3	dutiyena tatiyassa ārocitaṃ, tasmā tappaccayā puna tena āpajjitabbāpattiyā abhāvato	397	
PA_tika-vin02_t:397_4	āpattiyā koṭi chinnā nāma hoti.	397	
PA_tika-vin02_t:398_0	400. “Anupasampannassa sukkavissaṭṭhi ca kāyasaṃsaggo cāti ayaṃ duṭṭhullaajjhācāro	398	
PA_tika-vin02_t:398_1	nāmā”ti idaṃ duṭṭhullārocanasikkhāpadaṭṭhakathāya na sameti. Vuttañhi tattha “anupasampannassa	398	
PA_tika-vin02_t:398_2	duṭṭhullaṃ vā aduṭṭhullaṃ vā ajjhācāranti ettha ādito pañca sikkhāpadāni duṭṭhullo	398	
PA_tika-vin02_t:398_3	nāma ajjhācāro, sesāni aduṭṭhullo, sukkavissaṭṭhikāyasaṃsaggaduṭṭhullaattakāmā panassa	398	
PA_tika-vin02_t:398_4	ajjhācāro nāmā”ti. “Ārocane anupasampannassa duṭṭhullaṃ aññathā adhippetaṃ, paṭicchādane	398	
PA_tika-vin02_t:398_5	aññathā”ti etthāpi visesakāraṇaṃ na dissati, tasmā aṭṭhakathāya pubbenāparaṃ na sameti.	398	
PA_tika-vin02_t:398_6	Avirodhaṃ icchantena pana vīmaṃsitabbamettha kāraṇaṃ. Sesamettha uttānameva. Upasampannassa	398	
PA_tika-vin02_t:398_7	duṭṭhullāpattijānanaṃ, paṭicchādetukāmatāya nārocessāmīti dhuranikkhepoti imāni panettha dve aṅgāni.	398	
PA_tika-vin02_t:399	Duṭṭhullasikkhāpadavaṇṇanā niṭṭhitā.	39	
PA_tika-vin02_t:400	5. Ūnavīsativassasikkhāpadavaṇṇanā	40	
PA_tika-vin02_t:401_0	402. Pañcame rūpasuttanti heraññikānaṃ suttaṃ. Duruttānanti akkosavasena duruttānaṃ,	401	
PA_tika-vin02_t:401_1	duruttattāyeva durāgatānaṃ. Vacanapathānanti ettha vacanameva tadatthaṃ ñātukāmānaṃ	401	
PA_tika-vin02_t:401_2	ñāpetukāmānañca pathoti vacanapatho. Dukkhamānanti dukkhena khamitabbānaṃ.	401	
PA_tika-vin02_t:402_0	404. Gabbhe sayitakālena saddhiṃ vīsatimaṃ vassaṃ assāti gabbhavīso. Hāyanavaḍḍhananti	402	
PA_tika-vin02_t:402_1	gabbhamāsesu adhikesu uttarihāyanaṃ, ūnesu vaḍḍhananti veditabbaṃ. Ekūnavīsativassanti	402	
PA_tika-vin02_t:402_2	dvādasamāse mātukucchismiṃ vasitvā mahāpavāraṇāya jātakālato paṭṭhāya ekūnavīsativassaṃ.	402	
PA_tika-vin02_t:402_3	Pāṭipadadivaseti pacchimikāya vassūpagamanadivase. “Tiṃsarattidivo māso”ti vacanato	402	
PA_tika-vin02_t:402_4	“cattāro māsā parihāyantī”ti vuttaṃ. Vassaṃ ukkaḍḍhantīti vassaṃ uddhaṃ kaḍḍhanti,	402	
PA_tika-vin02_t:402_5	tatiye saṃvacchare ekamāsaṃ adhikamāsavasena pariccajantā vassaṃ uddhaṃ kaḍḍhantīti	402	
PA_tika-vin02_t:402_6	attho, tasmā tatiyo saṃvaccharo terasamāsiko hoti, saṃvaccharassa pana dvādasamāsikattā	402	
PA_tika-vin02_t:402_7	aṭṭhārasasu vassesu adhikamāse visuṃ gahetvā “cha māsā vaḍḍhantī”ti vuttaṃ. Tatoti	402	
PA_tika-vin02_t:402_8	chamāsato. Nikkaṅkhā hutvāti adhikamāsehi saddhiṃ paripuṇṇavīsativassattā nibbematikā	402	
PA_tika-vin02_t:402_9	hutvā. Yaṃ pana vuttaṃ tīsu gaṇṭhipadesu “aṭṭhārasannaṃyeva vassānaṃ adhikamāse gahetvā	402	
PA_tika-vin02_t:402_10	gaṇitattā sesavassadvayassapi adhikāni divasāni honteva, tāni adhikadivasāni sandhāya	4021	
PA_tika-vin02_t:402_11	‘nikkaṅkhā hutvā’ti vutta”nti, taṃ na gahetabbaṃ. Na hi dvīsu vassesu adhikadivasāni	4021	
PA_tika-vin02_t:402_12	nāma visuṃ upalabbhanti tatiye vasse vassukkaḍḍhanavasena adhikamāse pariccatteyeva	4021	
PA_tika-vin02_t:402_13	atirekamāsasambhavato. Tasmā dvīsu vassesu atirekadivasāni nāma visuṃ na sambhavanti.	4021	
PA_tika-vin02_t:403_0	Nanu ca “te dve māse gahetvā vīsativassāni paripuṇṇāni hontī”ti kasmā vuttaṃ, ekūnavīsativassamhi	403	
PA_tika-vin02_t:403_1	puna aparasmiṃ vasse pakkhitte vīsativassāni paripuṇṇāni hontīti āha “ettha pana…pe…	403	
PA_tika-vin02_t:403_2	vutta”nti. Anekatthattā nipātānaṃ pana-saddo hi-saddatthe, ettha hīti vuttaṃ hoti.	403	
PA_tika-vin02_t:403_3	Idañhi vuttassevatthassa samatthanavasena vuttaṃ. Iminā ca imaṃ dīpeti “yaṃ vuttaṃ	403	
PA_tika-vin02_t:403_4	‘ekūnavīsativassaṃ sāmaṇeraṃ nikkhamanīyapuṇṇamāsiṃ atikkamma pāṭipadadivase upasampādentī’ti,	403	
PA_tika-vin02_t:403_5	tattha gabbhamāsepi aggahetvā dvīhi māsehi aparipuṇṇavīsativassaṃ sandhāya ‘ekūnavīsativassa’nti	403	
PA_tika-vin02_t:403_6	vuttaṃ, tasmā adhikamāsesu dvīsu gahitesu vīsativassāni paripuṇṇāni nāma hontī”ti.	403	
PA_tika-vin02_t:403_7	Tasmāti yasmā gabbhamāsāpi gaṇanūpagā honti, tasmā. Ekavīsativasso hotīti jātadivasato	403	
PA_tika-vin02_t:403_8	paṭṭhāya vīsativasso samāno gabbhamāsehi saddhiṃ ekavīsativasso hoti.	403	
PA_tika-vin02_t:404	406. Aññaṃ upasampādetīti upajjhāyo kammavācācariyo vā hutvā upasampādeti. Sesamettha uttānameva. Ūnavīsativassatā, ūnakasaññitā, upasampādananti imāni panettha tīṇi aṅgāni.	40	
PA_tika-vin02_t:405	Ūnavīsativassasikkhāpadavaṇṇanā niṭṭhitā.	40	
PA_tika-vin02_t:406	6. Theyyasatthasikkhāpadavaṇṇanā	40	
PA_tika-vin02_t:407	407. Chaṭṭhasikkhāpadaṃ uttānatthameva. Theyyasatthakabhāvo, jānanaṃ, saṃvidhānaṃ, avisaṅketena gamananti imāni panettha cattāri aṅgāni.	40	
PA_tika-vin02_t:408	Theyyasatthasikkhāpadavaṇṇanā niṭṭhitā.	40	
PA_tika-vin02_t:409	412. Sattame natthi kiñci vattabbaṃ.	40	
PA_tika-vin02_t:410	8. Ariṭṭhasikkhāpadavaṇṇanā	41	
PA_tika-vin02_t:411_0	417. Aṭṭhame bādhayiṃsūti haniṃsu. Taṃtaṃsampattiyā vibandhanavasena sattasantānassa	411	
PA_tika-vin02_t:411_1	antare vemajjhe eti āgacchatīti antarāyo, diṭṭhadhammikādianattho. Anatikkamanaṭṭhena	411	
PA_tika-vin02_t:411_2	tasmiṃ antarāye niyuttā, antarāyaṃ vā phalaṃ arahanti, antarāyassa vā karaṇasīlāti	411	
PA_tika-vin02_t:411_3	antarāyikā. Tenāha “antarāyaṃ karontīti antarāyikā”ti. Ānantariyadhammāti ānantarikasabhāvā	411	
PA_tika-vin02_t:411_4	cetanādhammā. Tatrāyaṃ vacanattho – cutianantaraphalaṃ anantaraṃ nāma, tasmiṃ anantare	411	
PA_tika-vin02_t:411_5	niyuttā, taṃnibbattanena anantarakaraṇasīlā, anantarappayojanāti vā ānantarikā, te	411	
PA_tika-vin02_t:411_6	eva ānantariyāti vuttā. Kammāni eva antarāyikāti kammantarāyikā. Mokkhasseva antarāyaṃ	411	
PA_tika-vin02_t:411_7	karoti, na saggassāti micchācāralakkhaṇābhāvato vuttaṃ. Na hi bhikkhuniyā dhammarakkhitabhāvo	411	
PA_tika-vin02_t:411_8	atthi. Pākatikabhikkhunīvasena cetaṃ vuttaṃ. Ariyāya pana pavattaṃ apāyasaṃvattanikameva,	411	
PA_tika-vin02_t:411_9	nandamāṇavako cettha nidassanaṃ. Ubhinnaṃ samānacchandatāvasena vā na saggantarāyikatā,	411	
PA_tika-vin02_t:411_10	mokkhantarāyikatā pana mokkhatthāya paṭipattiyā vidūsanato. Abhibhavitvā pana pavattiyaṃ	4111	
PA_tika-vin02_t:411_11	saggantarāyikatāpi na sakkā nivāretunti.	4111	
PA_tika-vin02_t:412_0	Ahetukadiṭṭhiakiriyadiṭṭhinatthikadiṭṭhiyova niyatabhāvaṃ pattā niyatamicchādiṭṭhidhammā.	412	
PA_tika-vin02_t:412_1	Paṭisandhidhammāti paṭisandhicittuppādamāha. Paṇḍakādiggahaṇañcettha nidassanamattaṃ	412	
PA_tika-vin02_t:412_2	sabbāyapi ahetukapaṭisandhiyā vipākantarāyikabhāvato. Yāhi ariye upavadati, tā cetanā	412	
PA_tika-vin02_t:412_3	ariyūpavādā jātā. Tato paranti khamāpanato upari. Yaṃ panettha vattabbaṃ, taṃ dibbacakkhukathāyaṃ	412	
PA_tika-vin02_t:412_4	vuttameva. Sañcicca āpannā āpattiyoti sañcicca vītikkantā satta āpattikkhandhā. Sañcicca	412	
PA_tika-vin02_t:412_5	vītikkantañhi antamaso dukkaṭadubbhāsitampi saggamaggaphalānaṃ antarāyaṃ karoti.	412	
PA_tika-vin02_t:412_6	Yāva bhikkhubhāvaṃ paṭijānāti pārājikaṃ āpanno, na vuṭṭhāti sesagarukāpattiṃ āpanno,	412	
PA_tika-vin02_t:412_7	na deseti lahukāpattiṃ āpanno.	412	
PA_tika-vin02_t:413_0	Ayaṃ bhikkhūti ariṭṭho bhikkhu. Rasena rasaṃ saṃsanditvāti anavajjena paccayaparibhuñjanarasena	413	
PA_tika-vin02_t:413_1	sāvajjakāmaguṇaparibhogarasaṃ samānetvā. Yoniso paccavekkhaṇena natthi ettha chandarāgoti	413	
PA_tika-vin02_t:413_2	nicchandarāgo, paccayaparibhogo. Upanento viyāti bandhanaṃ upanento viya. “Ghaṭento	413	
PA_tika-vin02_t:413_3	viyā”tipi pāṭho. Upasaṃharanto viyāti sadisataṃ upasaṃharanto viya ekantasāvajje	413	
PA_tika-vin02_t:413_4	anavajjabhāvapakkhepanato. Pāpakanti lāmakaṭṭhena duggatisampāpanaṭṭhena ca pāpakaṃ.	413	
PA_tika-vin02_t:413_5	Mahāsamuddaṃ bandhantena viyāti setukaraṇavasena mahāsāgaraṃ bandhantena viya. Sabbaññutaññāṇena	413	
PA_tika-vin02_t:413_6	saddhiṃ paṭivirujjhantoti sabbaññutaññāṇena “sāvajja”nti diṭṭhaṃ “anavajja”nti gahaṇena	413	
PA_tika-vin02_t:413_7	tena saha paṭivirujjhanto. Āṇācakketi paṭhamapārājikasikkhāpadasaṅkhāte, “abrahmacariyaṃ	413	
PA_tika-vin02_t:413_8	pahāyā”tiādidesanāsaṅkhāte ca āṇācakke.	413	
PA_tika-vin02_t:414_0	Aṭṭhikaṅkalaṃ nāma uraṭṭhi vā piṭṭhikaṇṭakaṃ vā sīsaṭṭhi vā. Tañhi nimmaṃsattā “kaṅkala”nti	414	
PA_tika-vin02_t:414_1	vuccati. Vigatamaṃsāya hi aṭṭhisaṅkhalikāya ekaṭṭhimhi vā kaṅkala-saddo niruḷho.	414	
PA_tika-vin02_t:414_2	Anudahanaṭṭhenāti anupāyapaṭipattiyā sampati āyatiñca anudahanaṭṭhena. Mahābhitāpanaṭṭhena	414	
PA_tika-vin02_t:414_3	anavaṭṭhitasabhāvatāya, ittarapaccupaṭṭhānaṭṭhena muhuttakaraṇīyatāya, tāvakālikaṭṭhena	414	
PA_tika-vin02_t:414_4	parehi abhibhavanatāya, sabbaṅgapaccaṅgapalibhañjanaṭṭhena bhedanādiadhikaraṇabhāvena,	414	
PA_tika-vin02_t:414_5	ugghāṭasadisatāya adhikuṭṭanaṭṭhena, avaṇe vaṇaṃ uppādetvā anto anupavisanabhāvatāya	414	
PA_tika-vin02_t:414_6	vinivijjhanaṭṭhena, diṭṭhadhammikasamparāyikaanatthanimittatāya sāsaṅkasappaṭibhayaṭṭhena.	414	
PA_tika-vin02_t:415_0	Pāḷiyaṃ “thāmasā parāmāsā”tiādīsu evamattho veditabbo. Thāmasāti diṭṭhithāmena, tassā	415	
PA_tika-vin02_t:415_1	diṭṭhiyā thāmagatabhāvenāti attho. Parāmāsāti diṭṭhiparāmāsena, diṭṭhisaṅkhātaparāmāsenāti	415	
PA_tika-vin02_t:415_2	attho. Diṭṭhiyeva hi dhammasabhāvaṃ atikkamitvā parato āmasanena parāmāso. Abhinivissāti	415	
PA_tika-vin02_t:415_3	taṇhābhinivesapubbaṅgamena diṭṭhābhinivesena “idamettha sacca”nti abhinivisitvā.	415	
PA_tika-vin02_t:415_4	Voharatīti katheti. Yato ca kho te bhikkhūti yadā te bhikkhū. Evaṃbyākho ahaṃ, bhante,	415	
PA_tika-vin02_t:415_5	bhagavatāti idaṃ esa attano laddhiṃ nigūhitukāmatāya natthīti vattukāmopi bhagavato	415	
PA_tika-vin02_t:415_6	ānubhāvena sampaṭicchati. Buddhānaṃ kira sammukhā dve kathā kathetuṃ samattho nāma	415	
PA_tika-vin02_t:415_7	natthi. Kassa nu kho nāma tvaṃ moghapurisāti tvaṃ moghapurisa kassa khattiyassa vā	415	
PA_tika-vin02_t:415_8	brāhmaṇassa vā vessassa vā suddassa vā gahaṭṭhassa vā pabbajitassa vā devassa vā	415	
PA_tika-vin02_t:415_9	manussassa vā mayā evaṃ dhammaṃ desitaṃ ājānāsi. Sesamettha uttānameva. Dhammakammatā,	415	
PA_tika-vin02_t:415_10	samanubhāsanā, appaṭinissajjananti imāni panettha tīṇi aṅgāni.	4151	
PA_tika-vin02_t:416	Ariṭṭhasikkhāpadavaṇṇanā niṭṭhitā.	41	
PA_tika-vin02_t:417	9. Ukkhittasambhogasikkhāpadavaṇṇanā	41	
PA_tika-vin02_t:418_0	424. Navame payogagaṇanāyāti dānaggahaṇappayogagaṇanāya. Saṃvāse kammapariyosānavasena,	418	
PA_tika-vin02_t:418_1	sahaseyyāya ekasmiṃ nipanne itarassa nipajjanapayogavasena āpattiparicchedo veditabbo.	418	
PA_tika-vin02_t:418_2	Ettha ca padabhājane “ekacchanne”ti avisesena vuttattā nānūpacārepi ekacchanne nipajjantassa	418	
PA_tika-vin02_t:418_3	āpatti. Teneva mātikāṭṭhakathāyaṃ vuttaṃ “saha vā seyyaṃ kappeyyāti nānūpacārepi	418	
PA_tika-vin02_t:418_4	ekacchanne nipajjeyyā”ti. Paṇṇattiṃ ajānantena arahatāpi kiriyābyākatacittena āpajjitabbattā	418	
PA_tika-vin02_t:418_5	“ticitta”nti vuttaṃ. Yaṃ pana kenaci vuttaṃ “ticittanti ettha vipākābyākatacittena	418	
PA_tika-vin02_t:418_6	saha vā seyyaṃ kappeyyāti evamattho daṭṭhabbo, aññathā sacittakattā sikkhāpadassa	418	
PA_tika-vin02_t:418_7	kiriyābyākataṃ sandhāya na yujjatī”ti, taṃ na gahetabbaṃ. Na hi sacittakasikkhāpadavītikkamo	418	
PA_tika-vin02_t:418_8	arahato na sambhavati. Teneva pathavīkhaṇanādīsu sacittakasikkhāpadesu ticittameva	418	
PA_tika-vin02_t:418_9	vuttaṃ. Sesamettha uttānameva. Akatānudhammatā, jānanā, sambhogādikaraṇanti imāni	418	
PA_tika-vin02_t:418_10	panettha tīṇi aṅgāni.	4181	
PA_tika-vin02_t:419	Ukkhittasambhogasikkhāpadavaṇṇanā niṭṭhitā.	41	
PA_tika-vin02_t:420	10. Kaṇṭakasikkhāpadavaṇṇanā	42	
PA_tika-vin02_t:421_0	428. Dasame pireti nipātapadaṃ. Sambodhane vattamānaṃ para-saddena samānatthaṃ vadantīti	421	
PA_tika-vin02_t:421_1	āha “para amāmakā”ti, amhākaṃ anajjhattikabhūtāti attho. Pireti vā “parato”ti iminā	421	
PA_tika-vin02_t:421_2	samānatthaṃ nipātapadaṃ, tasmā cara pireti parato gaccha, mā idha tiṭṭhāti evampettha	421	
PA_tika-vin02_t:421_3	attho veditabbo. Sesamettha purimasikkhāpadadvaye vuttanayameva.	421	
PA_tika-vin02_t:422	Kaṇṭakasikkhāpadavaṇṇanā niṭṭhitā.	42	
PA_tika-vin02_t:423	Niṭṭhito sappāṇakavaggo sattamo.	42	
PA_tika-vin02_t:424	8. Sahadhammikavaggo	42	
PA_tika-vin02_t:425	1. Sahadhammikasikkhāpadavaṇṇanā	42	
PA_tika-vin02_t:426_0	434. Sahadhammikavaggassa paṭhamasikkhāpade vācāya vācāya āpattīti anādariyabhayā	426	
PA_tika-vin02_t:426_1	lesena evaṃ vadantassa āpatti. Sesamettha uttānameva. Upasampannassa paññattena vacanaṃ,	426	
PA_tika-vin02_t:426_2	asikkhitukāmatāya evaṃ vacananti imāni panettha dve aṅgāni.	426	
PA_tika-vin02_t:427	Sahadhammikasikkhāpadavaṇṇanā niṭṭhitā.	42	
PA_tika-vin02_t:428	2. Vilekhanasikkhāpadavaṇṇanā	42	
PA_tika-vin02_t:429_0	438. Dutiye vinayassa pariyāpuṇanaṃ vinayapariyattīti āha “vinayaṃ pariyāpuṇantāna”ntiādi.	429	
PA_tika-vin02_t:429_1	Suguttoti yathā karaṇḍake pakkhittamaṇikkhandho viya na nassati vipattiṃ na pāpuṇāti,	429	
PA_tika-vin02_t:429_2	evaṃ suṭṭhu gopito. Surakkhitoti tasseva pariyāyavacanaṃ. Yathā hi kilesacorehi avilumpanīyo	429	
PA_tika-vin02_t:429_3	hoti, evaṃ sabbadā sūpaṭṭhitassatitāya suṭṭhu rakkhito. Kukkuccapakatānanti kappiyākappiyaṃ	429	
PA_tika-vin02_t:429_4	nissāya uppannakukkuccena abhibhūtānaṃ. Sārajjanaṃ sārado, byāmohabhayaṃ. Vigato	429	
PA_tika-vin02_t:429_5	sārado etassāti visārado. Sahadhammenāti sakāraṇena vacanena. Suniggahitaṃ niggaṇhātīti	429	
PA_tika-vin02_t:429_6	yathā na puna sīsaṃ ukkhipanti, atha kho appaṭibhānā maṅkubhūtāyeva honti, evaṃ suṭṭhu niggaṇhāti.	429	
PA_tika-vin02_t:430	Alajjitāti ya-kāralopena niddeso, alajjitāyāti vuttaṃ hoti. Aññāṇatātiādīsupi eseva nayo. Mando momūhoti aññāṇabhāvena mando, avisayato momūho, mahāmūḷhoti attho.	43	
PA_tika-vin02_t:431_0	Attapaccatthikāti attano paccatthikā. Vajjiputtakā dasavatthudīpakā. Parūpahāraaññāṇakaṅkhāparavitāraṇādivādāti	431	
PA_tika-vin02_t:431_1	ettha ye arahattaṃ paṭijānantānaṃ appatte pattasaññīnaṃ adhimānikānaṃ kuhakānaṃ vā	431	
PA_tika-vin02_t:431_2	arahattaṃ paṭijānantānaṃ sukkavissaṭṭhiṃ disvā mārakāyikā devatā “arahato asuciṃ	431	
PA_tika-vin02_t:431_3	upasaṃharantī”ti maññanti seyyathāpi pubbaseliyā aparaseliyā ca, te parūpahāravādā.	431	
PA_tika-vin02_t:431_4	Yesaṃ pana arahato itthipurisādīnaṃ nāmagottādīsu ñāṇappavattiyā abhāvena atthi arahato	431	
PA_tika-vin02_t:431_5	aññāṇaṃ, tattheva sanniṭṭhānābhāvena atthi arahato kaṅkhā, yasmā cassa tāni vatthūni	431	
PA_tika-vin02_t:431_6	pare vitārenti pakāsenti ācikkhanti, tasmā atthi arahato paravitāraṇāti imā tisso	431	
PA_tika-vin02_t:431_7	laddhiyo seyyathāpi etarahi pubbaseliyānaṃ, te aññāṇakaṅkhāparavitāraṇavādā. Niggaho	431	
PA_tika-vin02_t:431_8	pana nesaṃ kathāvatthuppakaraṇe vuttanayeneva veditabbo.	431	
PA_tika-vin02_t:432_0	Cattāro maggā ca phalāni cāti ukkaṭṭhaniddesavasena vuttaṃ, catasso paṭisambhidā	432	
PA_tika-vin02_t:432_1	tisso vijjā cha abhiññāti ayampi adhigamasaddhammoyeva. Ca-kāro vā avuttasampiṇḍanattho	432	
PA_tika-vin02_t:432_2	daṭṭhabbo. Keci therāti dhammakathikā. Āhaṃsūti paṃsukūlikattherā evaṃ āhaṃsu.	432	
PA_tika-vin02_t:433_0	Kadā panāyaṃ kathā udapādīti? Ayañhettha anupubbikathā – imasmiṃ kira dīpe caṇḍālatissamahābhaye	433	
PA_tika-vin02_t:433_1	sakko devarājā mahāuḷumpaṃ māpetvā bhikkhūnaṃ ārocāpesi “mahantaṃ bhayaṃ bhavissati,	433	
PA_tika-vin02_t:433_2	na sammā devo vassissati, bhikkhū paccayehi kilamantā pariyattiṃ sandhāretuṃ na sakkhissanti,	433	
PA_tika-vin02_t:433_3	paratīraṃ gantvā ayyehi jīvitaṃ rakkhituṃ vaṭṭati. Imaṃ mahāuḷumpaṃ āruyha gacchatha	433	
PA_tika-vin02_t:433_4	bhante, yesaṃ ettha nisajjaṭṭhānaṃ nappahoti, te kaṭṭhakhaṇḍepi uraṃ ṭhapetvā gacchantu,	433	
PA_tika-vin02_t:433_5	sabbesaṃ bhayaṃ na bhavissatī”ti. Tadā samuddatīraṃ patvā saṭṭhi bhikkhū katikaṃ	433	
PA_tika-vin02_t:433_6	katvā “amhākaṃ ettha gamanakiccaṃ natthi, mayaṃ idheva hutvā tepiṭakaṃ rakkhissāmā”ti	433	
PA_tika-vin02_t:433_7	tato nivattitvā dakkhiṇamalayajanapadaṃ gantvā kandamūlapaṇṇehi jīvikaṃ kappentā	433	
PA_tika-vin02_t:433_8	vasiṃsu, kāye vahante nisīditvā sajjhāyaṃ karonti, avahante vālikaṃ ussāretvā parivāretvā	433	
PA_tika-vin02_t:433_9	sīsāni ekaṭṭhāne katvā pariyattiṃ sammasanti. Iminā niyāmena dvādasa saṃvaccharāni	433	
PA_tika-vin02_t:433_10	sāṭṭhakathaṃ tepiṭakaṃ paripuṇṇaṃ katvā dhārayiṃsu.	4331	
PA_tika-vin02_t:434_0	Bhaye vūpasante sattasatā bhikkhū attano gataṭṭhāne sāṭṭhakathe tepiṭake ekakkharampi	434	
PA_tika-vin02_t:434_1	ekabyañjanampi avināsetvā imameva dīpamāgamma kallagāmajanapade maṇḍalārāmavihāraṃ	434	
PA_tika-vin02_t:434_2	pavisiṃsu. Therānaṃ āgatapavattiṃ sutvā imasmiṃ dīpe ohīnā saṭṭhi bhikkhū “there	434	
PA_tika-vin02_t:434_3	passissāmā”ti gantvā therehi saddhiṃ tepiṭakaṃ sodhentā ekakkharampi ekabyañjanampi	434	
PA_tika-vin02_t:434_4	asamentaṃ nāma na passiṃsu. Tasmiṃ ṭhāne therānaṃ ayaṃ kathā udapādi “pariyatti nu	434	
PA_tika-vin02_t:434_5	kho sāsanassa mūlaṃ, udāhu paṭipattī”ti. Paṃsukūlikattherā “paṭipatti mūla”nti āhaṃsu,	434	
PA_tika-vin02_t:434_6	dhammakathikā “pariyattī”ti. Atha ne therā “tumhākaṃ dvinnampi janānaṃ vacanamatteneva	434	
PA_tika-vin02_t:434_7	na sakkā viññātuṃ, jinabhāsitaṃ suttaṃ āharathā”ti āhaṃsu. Suttaṃ āharituṃ na bhāroti –	434	
PA_tika-vin02_t:435_0	“Ime ca, subhadda, bhikkhū sammā vihareyyuṃ, asuñño loko arahantehi assā”ti. “Paṭipattimūlakaṃ,	435	
PA_tika-vin02_t:435_1	mahārāja, satthusāsanaṃ, paṭipattisārakaṃ, mahārāja, satthusāsanaṃ, paṭipatti tiṭṭhantī tiṭṭhatī”ti –	435	
PA_tika-vin02_t:436	Suttaṃ āhariṃsu.	43	
PA_tika-vin02_t:437	Imaṃ suttaṃ sutvā dhammakathikā attano vādaṭṭhapanatthāya imaṃ suttaṃ āhariṃsu –	43	
PA_tika-vin02_t:438	“Yāva tiṭṭhanti suttantā, vinayo yāva dippati;	43	
PA_tika-vin02_t:439	Tāva dakkhanti ālokaṃ, sūriye abbhuṭṭhite yathā.	43	
PA_tika-vin02_t:440	“Suttantesu asantesu, pamuṭṭhe vinayamhi ca;	44	
PA_tika-vin02_t:441	Tamo bhavissati loke, sūriye atthaṅgate yathā.	44	
PA_tika-vin02_t:442	“Suttante rakkhite sante, paṭipatti hoti rakkhitā;	44	
PA_tika-vin02_t:443	Paṭipattiyaṃ ṭhito dhīro, yogakkhemā na dhaṃsatī”ti.	44	
PA_tika-vin02_t:444_0	Imasmiṃ sutte āhaṭe paṃsukūlikattherā tuṇhī ahesuṃ. Dhammakathikattherānaṃyeva vacanaṃ	444	
PA_tika-vin02_t:444_1	purato ahosi. Yathā hi gavasatassa gavasahassassa vā antare paveṇipālikāya dhenuyā	444	
PA_tika-vin02_t:444_2	asati so vaṃso sā paveṇī na ghaṭīyati, evameva āraddhavipassakānaṃ bhikkhūnaṃ satepi	444	
PA_tika-vin02_t:444_3	sahassepi vijjamāne pariyattiyā asati ariyamaggapaṭivedho nāma na hoti. Yathā ca	444	
PA_tika-vin02_t:444_4	nidhikumbhiyā jānanatthāya pāsāṇapiṭṭhe akkharesu upanibaddhesu yāva akkharāni dharanti,	444	
PA_tika-vin02_t:444_5	tāva nidhikumbhī naṭṭhā nāma na hoti, evameva pariyattiyā dharamānāya sāsanaṃ antarahitaṃ	444	
PA_tika-vin02_t:444_6	nāma na hotīti. Tassādheyyoti tassāyatto.	444	
PA_tika-vin02_t:445	439. So panāti so pātimokkho. Sesamettha uttānameva. Garahitukāmatā, upasampannassa santike sikkhāpadavivaṇṇanañcāti imāni panettha dve aṅgāni.	44	
PA_tika-vin02_t:446	Vilekhanasikkhāpadavaṇṇanā niṭṭhitā.	44	
PA_tika-vin02_t:447	3. Mohanasikkhāpadavaṇṇanā	44	
PA_tika-vin02_t:448	443. Tatiyaṃ uttānameva. Mohāropanaṃ, mohetukāmatā, vuttanayena sutabhāvo, mohananti imāni panettha cattāri aṅgāni.	44	
PA_tika-vin02_t:449	Mohanasikkhāpadavaṇṇanā niṭṭhitā.	44	
PA_tika-vin02_t:450	4. Pahārasikkhāpadavaṇṇanā	45	
PA_tika-vin02_t:451_0	452. Catutthe rattacittoti kāyasaṃsaggarāgena rattacitto. Sace pana methunarāgena	451	
PA_tika-vin02_t:451_1	ratto pahāraṃ deti, dukkaṭameva. Sesamettha uttānameva. Kupitatā, na mokkhādhippāyatā,	451	
PA_tika-vin02_t:451_2	upasampannassa pahāradānanti imāni panettha tīṇi aṅgāni.	451	
PA_tika-vin02_t:452	Pahārasikkhāpadavaṇṇanā niṭṭhitā.	45	
PA_tika-vin02_t:453	5. Talasattikasikkhāpadavaṇṇanā	45	
PA_tika-vin02_t:454_0	457. Pañcame na paharitukāmatāya dinnattā dukkaṭanti ettha paharitukāmatāya pahaṭe	454	
PA_tika-vin02_t:454_1	purimasikkhāpadena pācittiyaṃ, uccāretukāmatāya kevalaṃ uggiraṇamatte kate iminā	454	
PA_tika-vin02_t:454_2	pācittiyaṃ. Iminā pana virajjhitvā pahāro dinno, tasmā dukkaṭaṃ. Kimidaṃ dukkaṭaṃ	454	
PA_tika-vin02_t:454_3	pahārapaccayā, udāhu uggiraṇapaccayāti? Tattha keci tāva vadanti “pahārapaccayā eva	454	
PA_tika-vin02_t:454_4	dukkaṭaṃ, uggiraṇapaccayā pācittiyanti sadukkaṭaṃ pācittiyaṃ yujjati. Purimañhi uggiraṇaṃ,	454	
PA_tika-vin02_t:454_5	pacchā pahāro, na ca pacchā pahāraṃ nissāya purimaṃ uggiraṇaṃ anāpattivatthukaṃ bhavitumarahatī”ti.	454	
PA_tika-vin02_t:455_0	Mayaṃ panettha evaṃ takkayāma “uggiraṇassa attano sabhāveneva asaṇṭhitattā tappaccayā	455	
PA_tika-vin02_t:455_1	pācittiyena na bhavitabbaṃ, asuddhacittena katapayogattā pana na sakkā ettha anāpattiyā	455	
PA_tika-vin02_t:455_2	bhavitunti dukkaṭaṃ vuttaṃ. ‘Na paharitukāmatāya dinnattā’ti iminā ca pahārapaccayā	455	
PA_tika-vin02_t:455_3	purimasikkhāpadena pācittiyāsambhave kāraṇaṃ vuttaṃ, na pana pahārapaccayā dukkaṭasambhave.	455	
PA_tika-vin02_t:455_4	Na hi apaharitukāmatāya pahāre dinne purimasikkhāpadena pahārapaccayā pācittiyena	455	
PA_tika-vin02_t:455_5	dukkaṭena vā bhavituṃ yutta”nti. “Tiracchānādīnaṃ asucikaraṇādiṃ disvā kujjhitvāpi	455	
PA_tika-vin02_t:455_6	uggirantassa mokkhādhippāyo evā”ti vadanti. Sesamettha uttānameva. Kupitatā, na mokkhādhippāyatā,	455	
PA_tika-vin02_t:455_7	upasampannassa talasattiuggiraṇanti imāni panettha tīṇi aṅgāni.	455	
PA_tika-vin02_t:456	Talasattikasikkhāpadavaṇṇanā niṭṭhitā.	45	
PA_tika-vin02_t:457	6. Amūlakasikkhāpadavaṇṇanā	45	
PA_tika-vin02_t:458	459. Chaṭṭhaṃ uttānatthameva. Upasampannatā, saṅghādisesassa amūlakatā, anuddhaṃsanā, taṅkhaṇavijānanāti imāni panettha cattāri aṅgāni.	45	
PA_tika-vin02_t:459	Amūlakasikkhāpadavaṇṇanā niṭṭhitā.	45	
PA_tika-vin02_t:460	7. Sañciccasikkhāpadavaṇṇanā	46	
PA_tika-vin02_t:461	464. Sattamampi uttānatthameva. Upasampannatā, aphāsukāmatā, kukkuccuppādananti imāni panettha tīṇi aṅgāni.	46	
PA_tika-vin02_t:462	Sañciccasikkhāpadavaṇṇanā niṭṭhitā.	46	
PA_tika-vin02_t:463	8. Upassutisikkhāpadavaṇṇanā	46	
PA_tika-vin02_t:464_0	471. Aṭṭhame sutisamīpanti saddasamīpaṃ. Suyyatīti hi suti, saddassetaṃ adhivacanaṃ.	464	
PA_tika-vin02_t:464_1	Tassa samīpaṃ upassuti, saddasamīpanti vuttaṃ hoti. Gaṇṭhipadesu ca suyyatīti sutīti	464	
PA_tika-vin02_t:464_2	saddova vutto. Yattha pana ṭhitena sakkā hoti saddaṃ sotuṃ, tattha tiṭṭhanto saddasamīpe	464	
PA_tika-vin02_t:464_3	ṭhito nāma hotīti āha “yattha ṭhatvā”tiādi. Keci pana “suṇāti etthāti suti. Yattha	464	
PA_tika-vin02_t:464_4	ṭhito suṇāti, tassa ṭhānassetaṃ nāmaṃ. Tassa samīpaṃ upassutī”ti vadanti, evaṃ pana	464	
PA_tika-vin02_t:464_5	gayhamāne yasmiṃ ṭhāne ṭhito suṇāti, tassa āsanne aññasmiṃ padese tiṭṭhatīti āpajjati.	464	
PA_tika-vin02_t:464_6	Aṭṭhakathāyañca upassuti-saddasseva atthaṃ dassetuṃ “yattha ṭhatvā sakkā hoti, tesaṃ	464	
PA_tika-vin02_t:464_7	vacanaṃ sotu”nti vuttaṃ, na suti-saddassa. Tasmā pubbanayovettha pasatthataro. Atha	464	
PA_tika-vin02_t:464_8	vā upecca suyyati etthāti upassuti, ṭhānaṃ. Yaṃ ṭhānaṃ upagatena sakkā hoti kathentānaṃ	464	
PA_tika-vin02_t:464_9	saddaṃ sotuṃ, tatthāti evamattho gahetabbo. Mantentanti bhummatthe upayogavacananti	464	
PA_tika-vin02_t:464_10	āha “mantayamāne”ti.	4641	
PA_tika-vin02_t:465_0	473. Ekaparicchedānīti “siyā kiriyaṃ, siyā akiriya”nti iminā nayena ekaparicchedāni.	465	
PA_tika-vin02_t:465_1	Imāni hi tīṇi sikkhāpadāni kadāci kiriyato samuṭṭhahanti, kadāci akiriyato, na ekakkhaṇeyeva	465	
PA_tika-vin02_t:465_2	kiriyākiriyato samuṭṭhahanti. Sesamettha uttānameva. Upasampannatā, codanādhippāyo,	465	
PA_tika-vin02_t:465_3	savananti imāni panettha tīṇi aṅgāni.	465	
PA_tika-vin02_t:466	Upassutisikkhāpadavaṇṇanā niṭṭhitā.	46	
PA_tika-vin02_t:467	9. Kammapaṭibāhanasikkhāpadavaṇṇanā	46	
PA_tika-vin02_t:468	474. Navamaṃ uttānatthameva. Dhammakammatā, dhammakammanti saññā, chandaṃ datvā khiyyananti imāni panettha tīṇi aṅgāni.	46	
PA_tika-vin02_t:469	Kammapaṭibāhanasikkhāpadavaṇṇanā niṭṭhitā.	46	
PA_tika-vin02_t:470	10. Chandaṃ adatvā gamanasikkhāpadavaṇṇanā	47	
PA_tika-vin02_t:471_0	479. Dasamaṃ uttānatthameva. Vinicchayakathāya pavattamānatā, dhammakammatā, dhammakammasaññitā,	471	
PA_tika-vin02_t:471_1	samānasīmāyaṃ ṭhitatā, samānasaṃvāsakatā, kopetukāmatāya hatthapāsavijahananti imāni	471	
PA_tika-vin02_t:471_2	panettha cha aṅgāni.	471	
PA_tika-vin02_t:472	Chandaṃ adatvā gamanasikkhāpadavaṇṇanā niṭṭhitā.	47	
PA_tika-vin02_t:473	11. Dubbalasikkhāpadavaṇṇanā	47	
PA_tika-vin02_t:474_0	484. Ekādasamampi uttānatthameva. Upasampannatā, dhammena laddhasammutitā, saṅghena	474	
PA_tika-vin02_t:474_1	saddhiṃ vikappanupagacīvaradānaṃ, pacchā khīyitukāmatāya khiyyanāti imāni panettha cattāri aṅgāni.	474	
PA_tika-vin02_t:475	Dubbalasikkhāpadavaṇṇanā niṭṭhitā.	47	
PA_tika-vin02_t:476	489. Dvādasame natthi kiñci vattabbaṃ.	47	
PA_tika-vin02_t:477	Niṭṭhito sahadhammikavaggo aṭṭhamo.	47	
PA_tika-vin02_t:478	9. Rājavaggo	47	
PA_tika-vin02_t:479	1. Antepurasikkhāpadavaṇṇanā	47	
PA_tika-vin02_t:480_0	497-499. Rājavaggassa paṭhamasikkhāpade aṭṭhakathāyaṃ sabbaṃ uttānatthameva. Pāḷiyaṃ	480	
PA_tika-vin02_t:480_1	pana ayamanuttānapadattho. Kataṃ vā karissanti vāti methunavītikkamanaṃ kataṃ vā	480	
PA_tika-vin02_t:480_2	karissanti vā. Imesanti padaṃ vibhattivipariṇāmaṃ katvā ubhayattha yojetabbaṃ “imehi	480	
PA_tika-vin02_t:480_3	kataṃ ime karissantī”ti. Ratananti maṇiratanādīsu yaṃkiñci. Ubhatoti dvīhi pakkhehi.	480	
PA_tika-vin02_t:480_4	“Ubhato sujāto”ti ettake vutte yehi kehici dvīhi bhāgehi sujātatā viññāyeyya, sujāta-saddo	480	
PA_tika-vin02_t:480_5	ca “sujāto cārudassano”tiādīsu ārohasampattipariyāyoti jātivaseneva sujātataṃ vibhāvetuṃ	480	
PA_tika-vin02_t:480_6	“mātito ca pitito cā”ti vuttaṃ. Anorasaputtavasenapi loke mātupitusamaññā dissati,	480	
PA_tika-vin02_t:480_7	idha pana sā orasaputtavaseneva icchitāti dassetuṃ “saṃsuddhagahaṇiko”ti vuttaṃ.	480	
PA_tika-vin02_t:480_8	Gabbhaṃ gaṇhāti dhāretīti gahaṇī, gabbhāsayasaññito mātukucchippadeso. Saṃsuddhā	480	
PA_tika-vin02_t:480_9	gahaṇī assāti saṃsuddhagahaṇiko, saṃsuddhā tassa mātukucchīti vuttaṃ hoti. “Samavepākiniyā	480	
PA_tika-vin02_t:480_10	gahaṇiyā”ti ettha pana yathābhuttassa āhārassa vipācanavasena gaṇhanato achaḍḍanato	4801	
PA_tika-vin02_t:480_11	kammajatejodhātu “gahaṇī”ti vuccati.	4801	
PA_tika-vin02_t:481_0	Yāva sattamā pitāmahayugāti ettha pitu pitā pitāmaho, pitāmahassa yugaṃ pitāmahayugaṃ.	481	
PA_tika-vin02_t:481_1	“Yuga”nti āyuppamāṇaṃ vuccati. Abhilāpamattameva cetaṃ, atthato pana pitāmahoyeva	481	
PA_tika-vin02_t:481_2	pitāmahayugaṃ. Pitā ca mātā ca pitaro, pitūnaṃ pitaro pitāmahā, tesaṃ yugo pitāmahayugo,	481	
PA_tika-vin02_t:481_3	tasmā yāva sattamā pitāmahayugā, pitāmahadvandāti evamettha attho daṭṭhabbo. Evañhi	481	
PA_tika-vin02_t:481_4	pitāmahaggahaṇeneva mātāmahopi gahito hoti. Yuga-saddo cettha ekasesena daṭṭhabbo	481	
PA_tika-vin02_t:481_5	yugo ca yugo ca yugoti. Evañhi tattha tattha dvandaṃ gahitameva hoti, tasmā tato	481	
PA_tika-vin02_t:481_6	uddhaṃ sabbepi pubbapurisā pitāmahayugaggahaṇeneva gahitā. Evaṃ yāva sattamo pitāmahayugo,	481	
PA_tika-vin02_t:481_7	tāva saṃsuddhagahaṇiko.	481	
PA_tika-vin02_t:482_0	Akkhittoti “apanetha etaṃ, kiṃ iminā”ti evaṃ akkhitto anavakkhitto. Anupakuṭṭhoti	482	
PA_tika-vin02_t:482_1	na upakuṭṭho, na akkosaṃ vā nindaṃ vā pattapubbo. Kena kāraṇenāti āha “jātivādenā”ti.	482	
PA_tika-vin02_t:482_2	Ettha ca “ubhato…pe… pitāmahayugā”ti etena tassa yonidosābhāvo dassito saṃsuddhagahaṇikabhāvakittanato,	482	
PA_tika-vin02_t:482_3	“akkhitto”ti iminā kiriyāparādhābhāvo. Kiriyāparādhena hi sattā khepaṃ pāpuṇanti.	482	
PA_tika-vin02_t:482_4	“Anupakuṭṭho”ti iminā ayuttasaṃsaggābhāvo. Ayuttasaṃsaggañhi paṭicca sattā akkosaṃ	482	
PA_tika-vin02_t:482_5	labhanti. Sesamettha uttānameva. Khattiyatā, abhisittatā, ubhinnampi sayanigharato	482	
PA_tika-vin02_t:482_6	anikkhantatā, appaṭisaṃviditatā, indakhīlātikkamoti imāni panettha pañca aṅgāni.	482	
PA_tika-vin02_t:483	Antepurasikkhāpadavaṇṇanā niṭṭhitā.	48	
PA_tika-vin02_t:484	2. Ratanasikkhāpadavaṇṇanā	48	
PA_tika-vin02_t:485_0	502. Dutiye mahālataṃ nāmāti patikulaṃ gacchantiyā kira tassā pitā mahālatāpiḷandhanaṃ	485	
PA_tika-vin02_t:485_1	nāma kārāpesi. Tasmiṃ piḷandhane catasso vajiranāḷiyo tattha tattha appetabbaṭṭhāne	485	
PA_tika-vin02_t:485_2	appanavasena viniyogaṃ agamaṃsu, muttānaṃ ekādasa nāḷiyo, pavāḷassa dvāvīsati nāḷiyo,	485	
PA_tika-vin02_t:485_3	maṇīnaṃ tettiṃsa nāḷiyo. Iti etehi ca aññehi ca veḷuriyalohitaṅkamasāragallādīhi	485	
PA_tika-vin02_t:485_4	sattavaṇṇehi ca ratanehi niṭṭhānaṃ agamāsi. Taṃ sīse paṭimukkaṃ yāva pādapiṭṭhiyā	485	
PA_tika-vin02_t:485_5	bhassati, pañcannaṃ hatthīnaṃ balaṃ dhārayamānāva itthī naṃ dhāretuṃ sakkoti. Taṃ sandhāyetaṃ vuttaṃ.	485	
PA_tika-vin02_t:486_0	506. Āvasathassa pana suppapāto vā musalapāto vā upacāro nāmāti yojetabbaṃ. Āvasathoti	486	
PA_tika-vin02_t:486_1	cettha antoārāme vā hotu aññattha vā, attano vasanaṭṭhānaṃ vuccati. Chandenapi bhayenapīti	486	
PA_tika-vin02_t:486_2	vaḍḍhakīādīsu chandena, rājavallabhesu bhayena. Tameva bhikkhuṃ āsaṅkantīti vissaritvā	486	
PA_tika-vin02_t:486_3	gamanakāle attano pacchato aññassābhāvā āsaṅkanti. Patirūpaṃ nāma ratanasammate paṃsukūlaggahaṇaṃ	486	
PA_tika-vin02_t:486_4	vā ratane nirussukkagamanaṃ vā. Yadi hi taṃ ratanasammataṃ āmāsaṃ ce, “natthi etassa	486	
PA_tika-vin02_t:486_5	sāmī”ti paṃsukūlaṃ gahessati. Anāmāsaṃ ce, “natthi etassa sāmī”ti paṃsukūlachinnapalibodho	486	
PA_tika-vin02_t:486_6	nirapekkho gamissati. Samādapetvāti aññaṃ samādapetvā, “uddissa ariyā tiṭṭhanti,	486	
PA_tika-vin02_t:486_7	esā ariyānayācanā”ti vuttanayena yācitvāti attho. Sesamettha uttānameva. Ananuññātakaraṇaṃ,	486	
PA_tika-vin02_t:486_8	parasantakatā, vissāsaggāhapaṃsukūlasaññānaṃ abhāvo, uggahaṇaṃ vā uggahāpanaṃ vāti	486	
PA_tika-vin02_t:486_9	imāni panettha cattāri aṅgāni.	486	
PA_tika-vin02_t:487	Ratanasikkhāpadavaṇṇanā niṭṭhitā.	48	
PA_tika-vin02_t:488	3. Vikālagāmappavisanasikkhāpadavaṇṇanā	48	
PA_tika-vin02_t:489_0	508. Tatiye ariyamaggassāti ettha saggamaggopi saṅgahetabbo. Aniyyānikattā saggamokkhamaggānaṃ	489	
PA_tika-vin02_t:489_1	tiracchānabhūtā hi kathā tiracchānakathā. Tiracchānabhūtanti tirokaraṇabhūtaṃ vibandhanabhūtaṃ.	489	
PA_tika-vin02_t:489_2	Rājapaṭisaṃyuttaṃ kathanti rājānaṃ ārabbha “mahāsammato mandhātā dhammāsoko evaṃmahānubhāvo”tiādinā	489	
PA_tika-vin02_t:489_3	nayena pavattakathaṃ. Ettha ca “asuko rājā abhirūpo dassanīyo”tiādinā nayena gehassitakathāva	489	
PA_tika-vin02_t:489_4	tiracchānakathā hoti. “Sopi nāma evaṃmahānubhāvo khayaṃ gato”ti evaṃ pavattā pana	489	
PA_tika-vin02_t:489_5	aniccatāpaṭisaṃyuttā kammaṭṭhānabhāve tiṭṭhati. Coresupi “mūladevo evaṃmahānubhāvo,	489	
PA_tika-vin02_t:489_6	meghamālo evaṃmahānubhāvo”ti tesaṃ kammaṃ paṭicca “aho sūrā”ti gehassitakathāva tiracchānakathā.	489	
PA_tika-vin02_t:489_7	Yuddhepi bharatayuddhādīsu “asukena asuko evaṃ mārito evaṃ viddho”ti kāmassādavaseneva	489	
PA_tika-vin02_t:489_8	kathā tiracchānakathā. “Tepi nāma khayaṃ gatā”ti evaṃ pavattā pana sabbattha kammaṭṭhānameva hoti.	489	
PA_tika-vin02_t:490_0	Apica annādīsu “evaṃ vaṇṇavantaṃ gandhavantaṃ rasavantaṃ phassasampannaṃ khādimha	490	
PA_tika-vin02_t:490_1	bhuñjimha pivimha paribhuñjimhā”ti kāmassādavasena kathetuṃ na vaṭṭati, sātthakaṃ	490	
PA_tika-vin02_t:490_2	pana katvā “pubbe evaṃ vaṇṇādisampannaṃ annaṃ pānaṃ vatthaṃ sayanaṃ mālāgandhaṃ sīlavantānaṃ	490	
PA_tika-vin02_t:490_3	adamha, cetiyapūjaṃ akarimhā”ti kathetuṃ vaṭṭati. Ñātikathādīsupi “amhākaṃ ñātakā	490	
PA_tika-vin02_t:490_4	sūrā samatthā”ti vā “pubbe mayaṃ evaṃ vicitrehi yānehi vicarimhā”ti vā assādavasena	490	
PA_tika-vin02_t:490_5	vattuṃ na vaṭṭati, sātthakaṃ pana katvā “tepi no ñātakā khayaṃ gatā”ti vā “pubbe	490	
PA_tika-vin02_t:490_6	mayaṃ evarūpā upāhanā saṅghassa adamhā”ti vā kathetabbaṃ. Gāmakathāpi suniviṭṭhadunniviṭṭhasubhikkhadubbhikkhādivasena	490	
PA_tika-vin02_t:490_7	vā “asukagāmavāsino sūrā samatthā”ti vā evaṃ assādavasena na vaṭṭati, sātthakaṃ pana	490	
PA_tika-vin02_t:490_8	katvā “saddhā pasannā”ti vā “khayavayaṃ gatā”ti vā vattuṃ vaṭṭati. Nigamanagarajanapadakathāsupi eseva nayo.	490	
PA_tika-vin02_t:491_0	Itthikathāpi vaṇṇasaṇṭhānādīni paṭicca assādavasena na vaṭṭati, “saddhā pasannā,	491	
PA_tika-vin02_t:491_1	khayaṃ gatā”ti evaṃ vattuṃ vaṭṭati. Sūrakathāpi “nandimitto nāma yodho sūro ahosī”ti	491	
PA_tika-vin02_t:491_2	assādavasena na vaṭṭati, “saddho ahosi, khayaṃ gato”ti evameva vaṭṭati. Visikhākathāpi	491	
PA_tika-vin02_t:491_3	“asukā visikhā suniviṭṭhā dunniviṭṭhā sūrā samatthā”ti assādavaseneva na vaṭṭati,	491	
PA_tika-vin02_t:491_4	“saddhā pasannā, khayaṃ gatā”icceva vaṭṭati.	491	
PA_tika-vin02_t:492_0	Kumbhaṭṭhānakathāti kuṭaṭṭhānakathā udakatitthakathā vuccati, kumbhadāsīkathā vā.	492	
PA_tika-vin02_t:492_1	Sāpi “pāsādikā naccituṃ gāyituṃ chekā”ti assādavasena na vaṭṭati, “saddhā pasannā”tiādinā	492	
PA_tika-vin02_t:492_2	nayeneva vaṭṭati. Pubbapetakathāti atītañātikathā. Tattha vattamānañātikathāsadisova vinicchayo.	492	
PA_tika-vin02_t:493_0	Nānattakathāti purimapacchimakathāvimuttā avasesā nānāsabhāvā niratthakakathā. Lokakkhāyikāti	493	
PA_tika-vin02_t:493_1	“ayaṃ loko kena nimmito, asukena pajāpatinā brahmunā issarena vā nimmito, kāko seto	493	
PA_tika-vin02_t:493_2	aṭṭhīnaṃ setattā, bakā rattā lohitassa rattattā”ti evamādikā lokāyatavitaṇḍasallāpakathā.	493	
PA_tika-vin02_t:493_3	Uppattiṭhitisaṃhārādivasena lokaṃ akkhāyatīti lokakkhāyikā. Samuddakkhāyikā nāma	493	
PA_tika-vin02_t:493_4	kasmā samuddo sāgaro, sāgarassa rañño puttehi khatattā sāgaro. Khato amhehīti hatthamuddāya	493	
PA_tika-vin02_t:493_5	niveditattā samuddoti evamādikā niratthakā samuddakkhāyikakathā.	493	
PA_tika-vin02_t:494_0	Iti bhavo iti abhavoti yaṃ vā taṃ vā niratthakakāraṇaṃ vatvā pavattitakathā itibhavābhavakathā.	494	
PA_tika-vin02_t:494_1	Ettha ca bhavoti sassataṃ, abhavoti ucchedaṃ. Bhavoti vuddhi, abhavoti hāni. Bhavoti	494	
PA_tika-vin02_t:494_2	kāmasukhaṃ, abhavoti attakilamatho. Iti imāya chabbidhāya itibhavābhavakathāya saddhiṃ	494	
PA_tika-vin02_t:494_3	bāttiṃsa tiracchānakathā nāma hoti. Atha vā pāḷiyaṃ sarūpato anāgatāpi araññapabbatanadīdīpakathā	494	
PA_tika-vin02_t:494_4	iti-saddena saṅgahetvā chattiṃsa tiracchānakathāti vuccati. Iti vāti hi ettha iti-saddo	494	
PA_tika-vin02_t:494_5	pakāratthe, vā-saddo vikappatthe. Idaṃ vuttaṃ hoti – “evaṃpakāraṃ ito aññaṃ vā tādisaṃ	494	
PA_tika-vin02_t:494_6	niratthakakathaṃ kathentī”ti. Ādiatthe vā iti-saddo “iti vā iti evarūpā naccagītavāditavisūkadassanā	494	
PA_tika-vin02_t:494_7	paṭivirato”tiādīsu viya, evamādiṃ aññampi tādisaṃ kathaṃ kathentīti attho.	494	
PA_tika-vin02_t:495_0	512. Aparikkhittassa gāmassa upacāro adinnādāne vuttanayeneva veditabboti iminā dutiyaleḍḍupāto	495	
PA_tika-vin02_t:495_1	idha upacāroti dasseti. Sesamettha uttānameva. Santaṃ bhikkhuṃ anāpucchanā, anuññātakāraṇābhāvo,	495	
PA_tika-vin02_t:495_2	vikāle gāmappavisananti imāni panettha tīṇi aṅgāni.	495	
PA_tika-vin02_t:496	Vikālagāmappavisanasikkhāpadavaṇṇanā niṭṭhitā.	49	
PA_tika-vin02_t:497	4. Sūcigharasikkhāpadavaṇṇanā	49	
PA_tika-vin02_t:498_0	517. Catutthe taṃ assa atthīti paṭhamaṃ bhinditvā pacchā desetabbattā taṃ bhedanakaṃ	498	
PA_tika-vin02_t:498_1	tassa pācittiyassa atthīti bhedanakaṃ, pācittiyaṃ. Assatthiatthe a-kārapaccayo daṭṭhabbo.	498	
PA_tika-vin02_t:498_2	Vāsijaṭeti vāsidaṇḍake. Sesamettha uttānameva. Sūcigharatā, aṭṭhimayāditā, attano	498	
PA_tika-vin02_t:498_3	atthāya karaṇaṃ vā kārāpetvā vā paṭilābhoti imāni panettha tīṇi aṅgāni.	498	
PA_tika-vin02_t:499	Sūcigharasikkhāpadavaṇṇanā niṭṭhitā.	49	
PA_tika-vin02_t:500	5. Mañcapīṭhasikkhāpadavaṇṇanā	50	
PA_tika-vin02_t:501_0	522. Pañcame chedanakaṃ vuttanayamevāti chedanameva chedanakaṃ, taṃ tassa atthīti	501	
PA_tika-vin02_t:501_1	chedanakanti imamatthaṃ atidissati. Sesamettha uttānameva. Pamāṇātikkantamañcapīṭhatā,	501	
PA_tika-vin02_t:501_2	attano atthāya karaṇaṃ vā kārāpetvā vā paṭilābhoti imāni panettha dve aṅgāni.	501	
PA_tika-vin02_t:502	Mañcapīṭhasikkhāpadavaṇṇanā niṭṭhitā.	50	
PA_tika-vin02_t:503	6. Tūlonaddhasikkhāpadavaṇṇanā	50	
PA_tika-vin02_t:504_0	526. Chaṭṭhe tūlaṃ pakkhipitvāti heṭṭhā cimilikaṃ pattharitvā tassa upari tūlaṃ pakkhipitvāti	504	
PA_tika-vin02_t:504_1	attho. Poṭakitūlanti erakatūlādi yaṃkiñci tiṇajātīnaṃ tūlaṃ. Sesamettha uttānameva.	504	
PA_tika-vin02_t:504_2	Tūlonaddhamañcapīṭhatā, attano atthāya karaṇaṃ vā kārāpetvā vā paṭilābhoti imāni	504	
PA_tika-vin02_t:504_3	panettha dve aṅgāni. Attanā kārāpitassa hi paṭilābhamatteneva pācittiyaṃ. Teneva	504	
PA_tika-vin02_t:504_4	padabhājane “paṭilābhena uddāletvā pācittiyaṃ desetabba”nti vuttaṃ. Kenaci pana “paṭilābhena	504	
PA_tika-vin02_t:504_5	uddāletvā pācittiyaṃ desetabbanti ettha kiñcāpi paṭilābhamatteneva pācittiyaṃ viya	504	
PA_tika-vin02_t:504_6	dissati, paribhogeyeva āpatti daṭṭhabbā. ‘Aññena kataṃ paṭilabhitvā paribhuñjati,	504	
PA_tika-vin02_t:504_7	āpatti dukkaṭassā’ti vacanaṃ ettha sādhaka”nti vuttaṃ, taṃ tassa matimattaṃ. Na hi	504	
PA_tika-vin02_t:504_8	“aññena kataṃ paṭilabhitvā paribhuñjati, āpatti dukkaṭassā”ti idaṃ attanā kārāpitaṃ	504	
PA_tika-vin02_t:504_9	sandhāya vuttaṃ, karaṇakārāpanapaccayā ca iminā sikkhāpadena pācittiyaṃ vuttaṃ, na	504	
PA_tika-vin02_t:504_10	paribhogapaccayā. “Na, bhikkhave, tūlonaddhaṃ mañcaṃ vā pīṭhaṃ vā paribhuñjitabbaṃ,	5041	
PA_tika-vin02_t:504_11	yo paribhuñjeyya, āpatti dukkaṭassā”ti hi khandhake vuttattā attanā vā kataṃ hotu	5041	
PA_tika-vin02_t:504_12	aññena vā, paribhuñjantassa paribhogapaccayā dukkaṭameva, na pācittiyaṃ.	5041	
PA_tika-vin02_t:505	Tūlonaddhasikkhāpadavaṇṇanā niṭṭhitā.	50	
PA_tika-vin02_t:506	7. Nisīdanasikkhāpadavaṇṇanā	50	
PA_tika-vin02_t:507	531. Sattame yaṃ vattabbaṃ, taṃ nisīdanasanthatasikkhāpade vuttameva. Nisīdanassa pamāṇātikkantatā, attano atthāya karaṇaṃ vā kārāpetvā vā paṭilābhoti imāni panettha dve aṅgāni.	50	
PA_tika-vin02_t:508	Nisīdanasikkhāpadavaṇṇanā niṭṭhitā.	50	
PA_tika-vin02_t:509	537-542. Aṭṭhamanavamadasamesu natthi vattabbaṃ, aṅgānipi sattameva vuttanayeneva veditabbāni.	50	
PA_tika-vin02_t:510	Niṭṭhito rājavaggo navamo.	51	
PA_tika-vin02_t:511	Iti samantapāsādikāya vinayaṭṭhakathāya sāratthadīpaniyaṃ	51	
PA_tika-vin02_t:512	Khuddakavaṇṇanā samattā.	51	
PA_tika-vin02_t:513	Pācittiyakaṇḍaṃ niṭṭhitaṃ.	51	
PA_tika-vin02_t:514	6. Pāṭidesanīyakaṇḍaṃ	51	
PA_tika-vin02_t:515	Pāṭidesanīyasikkhāpadavaṇṇanā	51	
PA_tika-vin02_t:516_0	552. Pāṭidesanīyesu paṭhame “gārayhaṃ āvusotiādi paṭidesetabbākāradassana”nti vacanato	516	
PA_tika-vin02_t:516_1	pāḷiyaṃ āgatanayeneva āpatti desetabbā. Asappāyanti saggamokkhānaṃ ahitaṃ ananukūlaṃ.	516	
PA_tika-vin02_t:516_2	Sesamettha uttānameva. Paripuṇṇūpasampannatā, aññātikatā, antaraghare ṭhitāya hatthato	516	
PA_tika-vin02_t:516_3	sahatthā paṭiggahaṇaṃ, yāvakālikatā, ajjhoharaṇanti imāni panettha pañca aṅgāni.	516	
PA_tika-vin02_t:517_0	557-562. Dutiyatatiyacatutthesu natthi vattabbaṃ, aṅgesu pana dutiye paripuṇṇūpasampannatā,	517	
PA_tika-vin02_t:517_1	pañcabhojanatā, antaraghare ṭhitāya anuññātappakārato aññathā vosāsanā, anivāraṇā,	517	
PA_tika-vin02_t:517_2	ajjhohāroti imāni pañca aṅgāni.	517	
PA_tika-vin02_t:518	Tatiye sekkhasammatatā, pubbe animantitatā, agilānatā, gharūpacārokkamanaṃ, ṭhapetvā niccabhattādīni aññaṃ āmisaṃ gahetvā bhuñjananti imāni pañca aṅgāni.	51	
PA_tika-vin02_t:519	Catutthe yathāvuttaāraññakasenāsanatā, yāvakālikassa atatthajātakatā, agilānatā, agilānāvasesakatā, appaṭisaṃviditatā, ajjhārāme paṭiggahaṇaṃ, ajjhoharaṇanti imāni satta aṅgāni.	51	
PA_tika-vin02_t:520	Pāṭidesanīyasikkhāpadavaṇṇanā niṭṭhitā.	52	
PA_tika-vin02_t:521	Pāṭidesanīyakaṇḍaṃ niṭṭhitaṃ.	52	
PA_tika-vin02_t:522	7. Sekhiyakaṇḍaṃ	52	
PA_tika-vin02_t:523	1. Parimaṇḍalavaggavaṇṇanā	52	
PA_tika-vin02_t:524	Sekhiyesu sikkhitasikkhenāti catūhi maggehi tisso sikkhā sikkhitvā ṭhitena, sabbaso pariniṭṭhitakiccenāti vuttaṃ hoti. Tādināti aṭṭhahi lokadhammehi akampiyaṭṭhena tādinā.	52	
PA_tika-vin02_t:525_0	576. Sikkhā karaṇīyāti “evaṃ nivāsessāmī”ti ārāmepi antaragharepi sabbattha sikkhā	525	
PA_tika-vin02_t:525_1	kattabbā. Ettha ca yasmā vattakkhandhake vuttavattānipi sikkhitabbattā sekhiyāneva	525	
PA_tika-vin02_t:525_2	honti, tasmā pārājikādīsu viya paricchedo na kato, cārittanayadassanatthañca “yo	525	
PA_tika-vin02_t:525_3	pana bhikkhu olambento nivāseyya, dukkaṭa”nti evaṃ āpattināmena avatvā “sikkhā karaṇīyā”ti	525	
PA_tika-vin02_t:525_4	evaṃ sabbasikkhāpadesu pāḷi āropitā. Padabhājane pana “āpatti dukkaṭassā”ti vuttattā	525	
PA_tika-vin02_t:525_5	sabbattha anādariyakaraṇe dukkaṭaṃ veditabbaṃ. Vuttanti mahāaṭṭhakathāyaṃ vuttaṃ.	525	
PA_tika-vin02_t:525_6	Yasmā aṭṭhaṅgulamattaṃ otāretvā nivatthameva nisinnassa caturaṅgulamattaṃ hoti, tasmā	525	
PA_tika-vin02_t:525_7	ubhopete aṭṭhakathāvādā ekaparicchedā. Te sabbeti nivāsanadosā.	525	
PA_tika-vin02_t:526_0	Taṃ panāti taṃ anādariyaṃ. Kiñcāpi kurundivādaṃ pacchā vadantena “parimaṇḍalaṃ nivāsetuṃ	526	
PA_tika-vin02_t:526_1	ajānantassa anāpattī”ti ayamattho patiṭṭhāpito, tathāpi nivāsanavattaṃ sādhukaṃ uggahetabbameva.	526	
PA_tika-vin02_t:526_2	Sañcicca anuggaṇhantassa anādariyaṃ siyā. Teneva mātikāṭṭhakathāyaṃ vuttaṃ “ajānantassāti	526	
PA_tika-vin02_t:526_3	parimaṇḍalaṃ nivāsetuṃ ajānantassa anāpatti, apica nivāsanavattaṃ uggahetabba”nti.	526	
PA_tika-vin02_t:527_0	Sacittakanti vatthuvijānanacittena paṇṇattivijānanacittena ca sacittakaṃ “anādariyaṃ	527	
PA_tika-vin02_t:527_1	paṭiccā”ti vuttattā. “Pāṇātipātādi viya nivāsanadoso lokagarahito na hotīti paṇṇattivajja”nti	527	
PA_tika-vin02_t:527_2	phussadevatthero āha. Upatissatthero pana “yasmā anādariyavaseneva āpajjitabbattā	527	
PA_tika-vin02_t:527_3	kevalaṃ akusalameva, tañca pakatiyā vajjaṃ, sañcicca vītikkamanañca domanassitasseva	527	
PA_tika-vin02_t:527_4	hoti, tasmā lokavajjaṃ akusalacittaṃ dukkhavedana”nti āha. Anādariyaṃ, anāpattikāraṇābhāvo,	527	
PA_tika-vin02_t:527_5	aparimaṇḍalanivāsananti imāni panettha tīṇi aṅgāni. Yathā cettha, evaṃ sabbattha	527	
PA_tika-vin02_t:527_6	purimāni dve tattha tattha vuttapaṭipakkhakaraṇañcāti tīṇiyeva honti.	527	
PA_tika-vin02_t:528_0	577. Dutiyādīsu anekappakāraṃ gihipārutanti setapaṭapārutaṃ paribbājakapārutaṃ ekasāṭakapārutantiādi	528	
PA_tika-vin02_t:528_1	anekappabhedaṃ gihipārutaṃ. Tassattho khandhakeyeva āvi bhavissati. Vihārepīti buddhupaṭṭhānādikālaṃ sandhāya vuttaṃ.	528	
PA_tika-vin02_t:529	578. “Suppaṭicchanno”ti vuttattā “sasīsaṃ pāruto sabbathā suppaṭicchannattā suppaṭicchanno nāma hotī”ti yassa siyā, taṃ sandhāyāha “na sasīsaṃ pārutenā”tiādi.	52	
PA_tika-vin02_t:530	582. Ekasmiṃ pana ṭhāne ṭhatvāti ettha “gacchantopi parissayābhāvaṃ oloketuṃ labhatiyeva, tathā gāme pūja”nti tīsupi gaṇṭhipadesu vuttaṃ.	53	
PA_tika-vin02_t:531	Parimaṇḍalavaggavaṇṇanā niṭṭhitā.	53	
PA_tika-vin02_t:532	2. Ujjagghikavaggavaṇṇanā	53	
PA_tika-vin02_t:533	586. Dutiyavagge hasanīyasmiṃ vatthusminti hāsajanake kāraṇe.	53	
PA_tika-vin02_t:534	Ujjagghikavaggavaṇṇanā niṭṭhitā.	53	
PA_tika-vin02_t:535	3. Khambhakatavaggavaṇṇanā	53	
PA_tika-vin02_t:536_0	603. Tatiyavagge patte saññā pattasaññā, sā assa atthīti pattasaññī, attano bhājane	536	
PA_tika-vin02_t:536_1	upanibandhasaññī hutvāti attho. Byañjanaṃ pana anādiyitvā atthamattameva dassetuṃ	536	
PA_tika-vin02_t:536_2	“patte saññaṃ katvā”ti vuttaṃ.	536	
PA_tika-vin02_t:537_0	604. Oloṇīti ekā byañjanavikati. “Yo koci suddho kañjikatakkādirasao”ti keci. Sākasūpeyya-ggahaṇena	537	
PA_tika-vin02_t:537_1	yā kāci sūpeyyasākehi katā byañjanavikati vuttā. Maṃsarasādīnīti ādi-saddena avasesā	537	
PA_tika-vin02_t:537_2	sabbāpi byañjanavikati saṅgahitāti daṭṭhabbaṃ. Teneva mātikāṭṭhakathāyaṃ vuttaṃ “ṭhapetvā	537	
PA_tika-vin02_t:537_3	pana sūpaṃ avasesā sabbāpi sūpeyyā byañjanavikati rasaraso nāma hotī”ti.	537	
PA_tika-vin02_t:538_0	605. Samapuṇṇanti adhiṭṭhānupagassa pattassa antomukhavaṭṭilekhaṃ anatikkāmetvā racitaṃ.	538	
PA_tika-vin02_t:538_1	Samabharitanti tasseva vevacanaṃ. Phalāphalādīti ādi-saddena odanādimpi saṅgaṇhāti.	538	
PA_tika-vin02_t:538_2	Heṭṭhā orohatīti samantā okāsasabbhāvato cāliyamānaṃ heṭṭhā bhassati. Matthake thūpīkataṃ	538	
PA_tika-vin02_t:538_3	pūvameva vaṭaṃsakasadisattā “pūvavaṭaṃsaka”nti vuttaṃ. Pupphavaṭaṃsakādīsupi eseva nayo.	538	
PA_tika-vin02_t:539_0	Yasmā “samatittiko piṇḍapāto paṭiggahetabbo”ti vacanaṃ piṇḍapāto sampuṇṇo paṭiggahetabboti	539	
PA_tika-vin02_t:539_1	dīpeti, tasmā attano hatthagate patte piṇḍapāto diyyamāno thūpīkatopi ce hoti, vaṭṭatīti	539	
PA_tika-vin02_t:539_2	dīpeti. “Thūpīkataṃ piṇḍapātaṃ paṭiggaṇhāti, āpatti dukkaṭassā”ti hi vacanaṃ paṭhamaṃ	539	
PA_tika-vin02_t:539_3	thūpīkataṃ piṇḍapātaṃ pacchā paṭiggaṇhato āpattīti dīpeti. “Patte paṭiggaṇhato ca	539	
PA_tika-vin02_t:539_4	thūpīkataṃ hoti, vaṭṭati athūpīkatassa paṭiggahitattā, payogo pana natthi aññatra	539	
PA_tika-vin02_t:539_5	pubbadesā”ti kenaci vuttaṃ, taṃ na sārato paccetabbaṃ. “Na thūpīkataṃ piṇḍapātaṃ	539	
PA_tika-vin02_t:539_6	paṭiggaṇhātī”ti vacanaṃ paṭhamaṃ thūpīkatasseva pacchā paṭiggaṇhanaṃ dīpeti. Na hi	539	
PA_tika-vin02_t:539_7	hatthagatepi patte diyyamānaṃ thūpīkataṃ gaṇhanto thūpīkataṃ piṇḍapātaṃ paṭiggaṇhanto	539	
PA_tika-vin02_t:539_8	nāma na hoti, na ca tena samatittiko piṇḍapāto paṭiggahitoti sakkā viññātuṃ. “Thūpīkata”nti	539	
PA_tika-vin02_t:539_9	ca bhāvanapuṃsakaniddese gayhamāne ayamattho suṭṭhutaraṃ pākaṭoyevāti.	539	
PA_tika-vin02_t:540	Khambhakatavaggavaṇṇanā niṭṭhitā.	54	
PA_tika-vin02_t:541	4. Sakkaccavaggavaṇṇanā	54	
PA_tika-vin02_t:542_0	608. Catutthavagge sapadānanti ettha dānaṃ vuccati avakhaṇḍanaṃ, apetaṃ dānato apadānaṃ,	542	
PA_tika-vin02_t:542_1	anavakhaṇḍananti attho. Saha apadānena sapadānaṃ, avakhaṇḍanavirahitaṃ, anupaṭipāṭiyāti	542	
PA_tika-vin02_t:542_2	vuttaṃ hoti. Tenāha “tattha tattha odhiṃ akatvā anupaṭipāṭiyā”ti.	542	
PA_tika-vin02_t:543_0	611. Yasmiṃ samaye “pāṇo na hantabbo”ti rājāno bheriṃ carāpenti, ayaṃ māghātasamayo	543	
PA_tika-vin02_t:543_1	nāma. Idha anāpattiyaṃ gilāno na āgato, tasmā gilānassapi āpatti. Sūpodanaviññattisikkhāpade	543	
PA_tika-vin02_t:543_2	asañcicca assatiyāti ettha “mukhe pakkhipitvā puna vippaṭisārī hutvā chaḍḍentassa	543	
PA_tika-vin02_t:543_3	aruciyā pavisante ‘asañciccā’ti vuccati, viññattimpi aviññattimpi etasmiṃ ṭhāne ṭhitaṃ	543	
PA_tika-vin02_t:543_4	sahasā gahetvā bhuñjante ‘assatiyā’ti vuccatī”ti tīsupi gaṇṭhipadesu vuttaṃ.	543	
PA_tika-vin02_t:544_0	614-615. Ujjhāne saññā ujjhānasaññā, sā assa atthīti ujjhānasaññī. “Mayūraṇḍaṃ atimahanta”nti	544	
PA_tika-vin02_t:544_1	vacanato mayūraṇḍappamāṇo kabaḷo na vaṭṭati. Keci pana “mayūraṇḍato mahanto na vaṭṭatī”ti	544	
PA_tika-vin02_t:544_2	vadanti, taṃ na gahetabbaṃ, “nātimahanta”nti ca atimahantasseva paṭikkhittattā khuddake	544	
PA_tika-vin02_t:544_3	āpatti na dissati. “Mayūraṇḍaṃ atimahantaṃ, kukkuṭaṇḍaṃ atikhuddakaṃ, tesaṃ vemajjhappamāṇo”ti	544	
PA_tika-vin02_t:544_4	iminā pana sāruppavasena khuddakampi paṭikkhipitvā paricchedo na dassitoti veditabbaṃ.	544	
PA_tika-vin02_t:545	Sakkaccavaggavaṇṇanā niṭṭhitā.	54	
PA_tika-vin02_t:546	5. Kabaḷavaggavaṇṇanā	54	
PA_tika-vin02_t:547_0	618. Pañcamavagge sabbaṃ hatthanti ettha hattha-saddo tadekadesesu aṅgulīsu daṭṭhabbo	547	
PA_tika-vin02_t:547_1	“hatthamuddā”tiādīsu viya, samudāye pavattavohārassa avayavepi vattanato ekaṅgulimpi	547	
PA_tika-vin02_t:547_2	mukhe pakkhipituṃ na vaṭṭati.	547	
PA_tika-vin02_t:548	Kabaḷavaggavaṇṇanā niṭṭhitā.	54	
PA_tika-vin02_t:549	6. Surusuruvaggavaṇṇanā	54	
PA_tika-vin02_t:550	627. Chaṭṭhavagge sītīkatoti sītaṭṭo, sītapīḷitoti vuttaṃ hoti. Silakabuddhoti parihāsavacanametaṃ. Silakañhi kañci disvā “buddho aya”nti voharanti.	55	
PA_tika-vin02_t:551_0	634. Vilīvacchattanti veṇuvilīvehi kataṃ chattaṃ. Tatthajātakadaṇḍakena katanti tālapaṇṇaṃ	551	
PA_tika-vin02_t:551_1	saha daṇḍakena chinditvā tameva chattadaṇḍaṃ karonti gopālakādayo viya, taṃ sandhāyetaṃ	551	
PA_tika-vin02_t:551_2	vuttaṃ. Chattapādukāya vā ṭhitaṃ hotīti ettha chattapādukā vuccati chattādhāro. Yasmiṃ	551	
PA_tika-vin02_t:551_3	chattaṃ apatamānaṃ katvā ṭhapenti, tādisikāya chattapādukāya ṭhitaṃ chattaṃ “chatta”nti	551	
PA_tika-vin02_t:551_4	ajjhāharitabbaṃ. “Chattaṃ chattapādukāya ṭhita”ntipi paṭhanti, tatthāpi ayamevattho.	551	
PA_tika-vin02_t:552	637. Cāpoti majjhe vaṅkā kācadaṇḍasadisā dhanuvikati. Kodaṇḍoti vaṭṭaladaṇḍā dhanuvikati. Paṭimukkanti pavesitaṃ laggitaṃ.	55	
PA_tika-vin02_t:553	Surusuruvaggavaṇṇanā niṭṭhitā.	55	
PA_tika-vin02_t:554	7. Pādukavaggavaṇṇanā	55	
PA_tika-vin02_t:555_0	647. Sattamavagge paṭicchanno hutvāti so kira rattibhāge uyyānaṃ gantvā ambaṃ abhiruhitvā	555	
PA_tika-vin02_t:555_1	sākhāya sākhaṃ ambaṃ olokento vicari. Tassa tathā karontasseva ratti vibhāyi. So	555	
PA_tika-vin02_t:555_2	cintesi “sace idāni otaritvā gamissāmi, disvā maṃ coroti gahessanti, rattibhāge gamissāmī”ti.	555	
PA_tika-vin02_t:555_3	Athekaṃ viṭapaṃ abhiruhitvā nilīno acchi. Taṃ sandhāyetaṃ vuttaṃ. So rukkhato otaranto	555	
PA_tika-vin02_t:555_4	ekaṃ olambinisākhaṃ gahetvā tesaṃ ubhinnampi antare patiṭṭhāsi. Taṃ sandhāya vuttaṃ	555	
PA_tika-vin02_t:555_5	“tesaṃ dvinnampi antarā rukkhato patito”ti. Pāḷiyā atthaṃ na jānantīti attano gahaṇassa atthaṃ na jānanti.	555	
PA_tika-vin02_t:556	Jātakapāḷiyaṃ pana ayaṃ gāthā –	55	
PA_tika-vin02_t:557	“Sabbamidaṃ carimaṃ kataṃ, ubho dhammaṃ na passare;	55	
PA_tika-vin02_t:558	Ubho pakatiyā cutā, yo cāyaṃ mantejjhāpeti;	55	
PA_tika-vin02_t:559	Yo ca mantaṃ adhīyatī”ti. –	55	
PA_tika-vin02_t:560_0	Evamāgatā. Tassāyamattho – sabbamidaṃ carimaṃ katanti yaṃ amhehi tīhi janehi kataṃ,	560	
PA_tika-vin02_t:560_1	sabbamidaṃ kiccaṃ lāmakaṃ nimmariyādaṃ adhammikaṃ. Evaṃ attano corabhāvaṃ tesañca	560	
PA_tika-vin02_t:560_2	mantesu agāravaṃ garahitvā puna itare dveyeva garahanto “ubho dhammaṃ na passare”tiādimāha.	560	
PA_tika-vin02_t:560_3	Tattha ubhoti ime dvepi janā garukārārahaṃ porāṇakadhammaṃ na passanti, tatova dhammapakatito	560	
PA_tika-vin02_t:560_4	cutā. Dhammo hi paṭhamuppattivasena pakati nāma. Vuttampi cetaṃ –	560	
PA_tika-vin02_t:561	“Dhammo have pāturahosi pubbe,	56	
PA_tika-vin02_t:562	Pacchā adhammo udapādi loke”ti. ;	56	
PA_tika-vin02_t:563	Yo cāyanti yo ca ayaṃ nīce nisīditvā mante ajjhāpeti, yo ca ucce nisīditvā adhīyatīti.	56	
PA_tika-vin02_t:564	Sālīnanti ayaṃ gāthāpi –	56	
PA_tika-vin02_t:565	“Sālīnaṃ odanaṃ bhuñje, suciṃ maṃsūpasecanaṃ;	56	
PA_tika-vin02_t:566	Tasmā etaṃ na sevāmi, dhammaṃ isīhi sevita”nti. –	56	
PA_tika-vin02_t:567	Evaṃ jātake āgatā. Tattha sucinti paṇḍaraṃ parisuddhaṃ. Maṃsūpasecananti nānappakārāya maṃsavikatiyā sittaṃ bhuñje, bhuñjāmīti attho. Sesaṃ pākaṭameva.	56	
PA_tika-vin02_t:568_0	Dhiratthūti dhi atthu, nindā bhavatūti attho, garahāma taṃ mayanti vuttaṃ hoti. Laddhalābhoti	568	
PA_tika-vin02_t:568_1	dhanalābhaṃ yasalābhañca sandhāya vadati. Vinipātanahetunāti vinipātanassa hetubhāvena.	568	
PA_tika-vin02_t:568_2	Vutti nāma hotīti yathāvutto duvidhopi lābho apāyasaṃvattanikatāya samparāye vinipātanahetubhāvena	568	
PA_tika-vin02_t:568_3	pavattanato sampati adhammacaraṇena pavattanato ca vutti nāma hotīti attho. Evarūpā	568	
PA_tika-vin02_t:568_4	yā vuttīti evarūpā dhanalābhayasalābhasaṅkhātā yā vutti. Adhammacaraṇena vāti vā-saddo	568	
PA_tika-vin02_t:568_5	sampiṇḍanattho. Tvanti upayogatthe paccattavacanaṃ, taṃ icceva vā pāṭho. Asmāti pāsāṇādhivacanametaṃ.	568	
PA_tika-vin02_t:569	Pādukavaggavaṇṇanā niṭṭhitā.	56	
PA_tika-vin02_t:570	Sesaṃ uttānameva.	57	
PA_tika-vin02_t:571	Sekhiyakaṇḍaṃ niṭṭhitaṃ.	57	
PA_tika-vin02_t:572	Adhikaraṇasamathesu yaṃ vattabbaṃ, taṃ aṭṭhakathāyaṃ āgataṭṭhāneyeva dassayissāma.	57	
PA_tika-vin02_t:573	Iti samantapāsādikāya vinayaṭṭhakathāya sāratthadīpaniyaṃ	57	
PA_tika-vin02_t:574	Bhikkhuvibhaṅgavaṇṇanā niṭṭhitā.	57	
PA_tika-vin02_t:575	Mahāvibhaṅgo niṭṭhito.	57	
PA_tika-vin02_t:576	Namo tassa bhagavato arahato sammāsambuddhassa	57	
PA_tika-vin02_t:577	Bhikkhunīvibhaṅgavaṇṇanā	57	
PA_tika-vin02_t:578	1. Pārājikakaṇḍaṃ (bhikkhunīvibhaṅgavaṇṇanā)	57	
PA_tika-vin02_t:579	1. Paṭhamapārājikasikkhāpadavaṇṇanā	57	
PA_tika-vin02_t:580_0	656. Bhikkhunīvibhaṅge yoti yo bhikkhunīnaṃ vibhaṅgo. Migāranattāti majjhapadalopenetaṃ	580	
PA_tika-vin02_t:580_1	vuttanti āha “migāramātuyā pana nattā hotī”ti. Migāramātāti visākhāyetaṃ adhivacanaṃ.	580	
PA_tika-vin02_t:580_2	Navakammādhiṭṭhāyikanti navakammasaṃvidhāyikaṃ. Byañjanānaṃ paṭivijjhitabbo ākāro	580	
PA_tika-vin02_t:580_3	nātigambhīro, yathāsutaṃ dhāraṇameva tattha karaṇīyanti satiyā byāpāro adhiko, paññā	580	
PA_tika-vin02_t:580_4	tattha guṇībhūtāti vuttaṃ “satipubbaṅgamāya paññāyā”ti. Sati pubbaṅgamā etissāti	580	
PA_tika-vin02_t:580_5	satipubbaṅgamā. Pubbaṅgamatā cettha padhānabhāvo “manopubbaṅgamā”tiādīsu viya. Atthaggahaṇe	580	
PA_tika-vin02_t:580_6	pana paññāya byāpāro adhiko paṭivijjhitabbassa atthassa atigambhīrattāti āha “paññāpubbaṅgamāya	580	
PA_tika-vin02_t:580_7	satiyā”ti. Ālasiyavirahitāti kosajjarahitā. Yathā aññā kusītā nisinnaṭṭhāne nisinnāva	580	
PA_tika-vin02_t:580_8	honti, ṭhitaṭṭhāne ṭhitāva, evaṃ ahutvā vipphārikena cittena sabbakiccaṃ nipphādeti.	580	
PA_tika-vin02_t:581_0	Sabbā bhikkhuniyo satthuladdhūpasampadā saṅghato laddhūpasampadāti duvidhā. Garudhammapaaggahaṇena	581	
PA_tika-vin02_t:581_1	hi laddhūpasampadā mahāpajāpatigotamī satthusantikāva laddhūpasampadattā satthuladdhūpasampadā	581	
PA_tika-vin02_t:581_2	nāma. Sesā sabbāpi saṅghato laddhūpasampadā. Tāpi ekatoupasampannā ubhatoupasampannāti	581	
PA_tika-vin02_t:581_3	duvidhā. Tattha yā tā mahāpajāpatigotamiyā saddhiṃ nikkhantā pañcasatā sākiyāniyo,	581	
PA_tika-vin02_t:581_4	tā ekatoupasampannā bhikkhusaṅghato eva laddhūpasampadattā, itarā ubhatoupasampannā	581	
PA_tika-vin02_t:581_5	ubhatosaṅghe upasampannattā. Ehibhikkhunībhāvena upasampannā pana bhikkhuniyo na	581	
PA_tika-vin02_t:581_6	santi tāsaṃ tathā upasampadāya abhāvato. Yadi evaṃ “ehi bhikkhunī”ti idha kasmā vuttanti?	581	
PA_tika-vin02_t:581_7	Desanāya sotapatitabhāvato. Ayañhi sotapatitatā nāma katthaci labbhamānassapi aggahaṇena	581	
PA_tika-vin02_t:581_8	hoti, yathā abhidhamme manodhātuniddese labbhamānampi jhānaṅgaṃ pañcaviññāṇasote	581	
PA_tika-vin02_t:581_9	patitāya na uddhaṭaṃ katthaci desanāya asambhavato, yathā tattheva vatthuniddese	581	
PA_tika-vin02_t:581_10	hadayavatthu. Katthaci alabbhamānassapi gahaṇavasena yathāṭhitakappīniddese. Yathāha –	5811	
PA_tika-vin02_t:582_0	“Katamo ca puggalo ṭhitakappī? Ayañca puggalo sotāpattiphalasacchikiriyāya paṭipanno	582	
PA_tika-vin02_t:582_1	assa, kappassa ca uḍḍayhanavelā assa, neva tāva kappo uḍḍayheyya, yāvāyaṃ puggalo	582	
PA_tika-vin02_t:582_2	na sotāpattiphalaṃ sacchikareyyā”ti.	582	
PA_tika-vin02_t:583	Evamidhāpi alabbhamānagahaṇavasena veditabbaṃ. Parikappavacanañhetaṃ “sace bhagavā bhikkhunībhāvayogyaṃ kañci mātugāmaṃ ‘ehi bhikkhunī’ti vadeyya, evaṃ bhikkhunībhāvo siyā”ti.	58	
PA_tika-vin02_t:584_0	Kasmā pana bhagavā evaṃ na kathesīti? Tathā katādhikārānaṃ abhāvato. Ye pana “anāsannāsannihitabhāvato”ti	584	
PA_tika-vin02_t:584_1	kāraṇaṃ vatvā “bhikkhū eva hi satthu āsannacārino sadā sannihitā ca honti, tasmā	584	
PA_tika-vin02_t:584_2	te eva ‘ehibhikkhū’ti vattabbataṃ arahanti, na bhikkhuniyo”ti vadanti, taṃ tesaṃ	584	
PA_tika-vin02_t:584_3	matimattaṃ satthu āsannadūrabhāvassa bhabbābhabbabhāvasiddhattā. Vuttañhetaṃ bhagavatā –	584	
PA_tika-vin02_t:585_0	“Saṅghāṭikaṇṇe cepi me, bhikkhave, bhikkhu gahetvā piṭṭhito piṭṭhito anubandho assa	585	
PA_tika-vin02_t:585_1	pāde pādaṃ nikkhipanto, so ca hoti abhijjhālu kāmesu tibbasārāgo byāpannacitto paduṭṭhamanasaṅkappo	585	
PA_tika-vin02_t:585_2	muṭṭhassati asampajāno asamāhito vibbhantacitto pākatindriyo, atha kho so ārakāva	585	
PA_tika-vin02_t:585_3	mayhaṃ, ahañca tassa. Taṃ kissa hetu? Dhammañhi so, bhikkhave, bhikkhu na passati,	585	
PA_tika-vin02_t:585_4	dhammaṃ apassanto na maṃ passati. Yojanasate cepi so, bhikkhave, bhikkhu vihareyya,	585	
PA_tika-vin02_t:585_5	so ca hoti anabhijjhālu kāmesu na tibbasārāgo abyāpannacitto appaduṭṭhamanasaṅkappo	585	
PA_tika-vin02_t:585_6	upaṭṭhitassati sampajāno samāhito ekaggacitto saṃvutindriyo, atha kho so santikeva	585	
PA_tika-vin02_t:585_7	mayhaṃ, ahañca tassa. Taṃ kissa hetu? Dhammañhi so, bhikkhave, bhikkhu passati, dhammaṃ	585	
PA_tika-vin02_t:585_8	passanto maṃ passatī”ti.	585	
PA_tika-vin02_t:586	Tasmā akāraṇaṃ desato satthu āsannānāsannatā. Akatādhikāratāya pana bhikkhunīnaṃ ehibhikkhunūpasampadāya ayogyatā veditabbā.	58	
PA_tika-vin02_t:587	Yadi evaṃ yaṃ taṃ therīgāthāsu bhaddāya kuṇḍalakesāya vuttaṃ –	58	
PA_tika-vin02_t:588	“Nihacca jāṇuṃ vanditvā, sammukhā añjaliṃ akaṃ;	58	
PA_tika-vin02_t:589	Ehi bhaddeti maṃ avaca, sā me āsūpasampadā”ti. ;	58	
PA_tika-vin02_t:590	Tathā apadānepi –	59	
PA_tika-vin02_t:591	“Āyācito tadā āha, ehi bhaddeti nāyako;	59	
PA_tika-vin02_t:592	Tadāhaṃ upasampannā, parittaṃ toyamaddasa”nti. ;	59	
PA_tika-vin02_t:593_0	Taṃ kathanti? Nayidaṃ ehibhikkhunībhāvena upasampadaṃ sandhāya vuttaṃ, upasampadāya	593	
PA_tika-vin02_t:593_1	pana hetubhāvato “yā satthu āṇatti, sā me āsūpasampadā”ti vuttā. Tathā hi vuttaṃ	593	
PA_tika-vin02_t:593_2	aṭṭhakathāyaṃ “ehi bhadde bhikkhunupassayaṃ gantvā bhikkhunīnaṃ santike pabbaja upasampajjassūti	593	
PA_tika-vin02_t:593_3	maṃ avaca āṇāpesi, sā satthu āṇā mayhaṃ upasampadāya kāraṇattā upasampadā āsi ahosī”ti.	593	
PA_tika-vin02_t:593_4	Apadānagāthāyampi evameva attho gahetabbo. Tasmā bhikkhunīnaṃ ehibhikkhunūpasampadā	593	
PA_tika-vin02_t:593_5	natthiyevāti niṭṭhamettha gantabbaṃ. Yathā cetaṃ sotapatitavasena “ehi bhikkhunī”ti	593	
PA_tika-vin02_t:593_6	vuttaṃ, evaṃ “tīhi saraṇagamanehi upasampannāti bhikkhunī”ti idampi sotapatitavaseneva	593	
PA_tika-vin02_t:593_7	vuttanti daṭṭhabbaṃ saraṇagamanūpasampadāyapi bhikkhunīnaṃ asambhavato.	593	
PA_tika-vin02_t:594_0	659. Bhikkhuvibhaṅge “kāyasaṃsaggaṃ sādiyeyyā”ti avatvā “samāpajjeyyā”ti vuttattā	594	
PA_tika-vin02_t:594_1	“bhikkhu āpattiyā na kāretabbo”ti vuttaṃ. Tabbahulanayenāti kiriyāsamuṭṭhānasseva	594	
PA_tika-vin02_t:594_2	bahulabhāvato. Dissati hi tabbahulanayena tabbohāro yathā “brāhmaṇagāmo”ti. Brāhmaṇagāmepi	594	
PA_tika-vin02_t:594_3	hi antamaso rajakādīni pañca kulāni santi. Sāti kiriyāsamuṭṭhānatā.	594	
PA_tika-vin02_t:595	662. Tathevāti kāyasaṃsaggarāgena avassutoyevāti attho. Sesamettha uttānameva.	59	
PA_tika-vin02_t:596	Paṭhamapārājikasikkhāpadavaṇṇanā niṭṭhitā.	59	
PA_tika-vin02_t:597	2. Dutiyapārājikasikkhāpadavaṇṇanā	59	
PA_tika-vin02_t:598_0	666. Dutiye “kissa pana tvaṃ ayye jānaṃ pārājikaṃ dhammaṃ ajjhāpanna”nti vacanato	598	
PA_tika-vin02_t:598_1	“uddiṭṭhā kho ayyāyo aṭṭha pārājikā dhammā”tiādivacanato ca bhikkhunīvibhaṅgaṃ patvā	598	
PA_tika-vin02_t:598_2	sādhāraṇāni sikkhāpadāni bhikkhūnaṃ uppannavatthusmiṃyeva “yā pana bhikkhunī chandaso	598	
PA_tika-vin02_t:598_3	methunaṃ dhammaṃ paṭiseveyya, antamaso tiracchānagatenapi, pārājikā hoti asaṃvāsā”tiādinā	598	
PA_tika-vin02_t:598_4	nayena savisesampi avisesampi mātikaṃ ṭhapetvā anukkamena padabhājanaṃ āpattibhedaṃ	598	
PA_tika-vin02_t:598_5	tikacchedaṃ anāpattivārañca anavasesaṃ vatvā vitthāresi. Saṅgītikārakehi pana asādhāraṇapaññattiyoyeva	598	
PA_tika-vin02_t:598_6	idha vitthāritāti veditabbā.	598	
PA_tika-vin02_t:599_0	Atha uparimesu dvīsu apaññattesu aṭṭhannaṃ pārājikānaṃ aññataranti idaṃ vacanaṃ na	599	
PA_tika-vin02_t:599_1	yujjatīti āha “idañca pārājikaṃ pacchā paññatta”ntiādi. Yadi evaṃ imasmiṃ okāse kasmā	599	
PA_tika-vin02_t:599_2	ṭhapitanti āha “purimena pana saddhiṃ yugaḷattā”tiādi, purimena saddhiṃ ekasambandhabhāvato	599	
PA_tika-vin02_t:599_3	idha vuttanti adhippāyo. “Aṭṭhannaṃ pārājikānaṃ aññatara”nti vacanato ca vajjapaṭicchādikaṃ	599	
PA_tika-vin02_t:599_4	yā paṭicchādeti, sāpi vajjapaṭicchādikāyevāti daṭṭhabbaṃ. Kiñcāpi vajjapaṭicchādanaṃ	599	
PA_tika-vin02_t:599_5	pemavasena hoti, tathāpi sikkhāpadavītikkamacittaṃ domanassitameva hotīti katvā “dukkhavedana”nti	599	
PA_tika-vin02_t:599_6	vuttaṃ. Sesamettha uttānameva.	599	
PA_tika-vin02_t:600	Dutiyapārājikasikkhāpadavaṇṇanā niṭṭhitā.	60	
PA_tika-vin02_t:601	668. Tatiyaṃ uttānatthameva.	60	
PA_tika-vin02_t:602	4. Catutthapārājikasikkhāpadavaṇṇanā	60	
PA_tika-vin02_t:603	675. Catutthe lokassādamittasanthavavasenāti lokassādasaṅkhātassa mittasanthavassa vasena. Vuttamevatthaṃ pariyāyantarena vibhāvetuṃ “kāyasaṃsaggarāgenā”ti vuttaṃ.	60	
PA_tika-vin02_t:604_0	Tissitthiyo methunaṃ taṃ na seveti yā tisso itthiyo vuttā, tāsupi yaṃ taṃ methunaṃ	604	
PA_tika-vin02_t:604_1	nāma, taṃ na sevati. Tayo puriseti tayo purisepi upagantvā methunaṃ na sevati. Tayo	604	
PA_tika-vin02_t:604_2	ca anariyapaṇḍaketi ubhatobyañjanasaṅkhāte tayo anariye, tayo ca paṇḍaketi imepi	604	
PA_tika-vin02_t:604_3	cha jane upagantvā methunaṃ na sevati. Na cācare methunaṃ byañjanasminti anulomapārājikavasenapi	604	
PA_tika-vin02_t:604_4	attano nimitte methunaṃ nācarati. Chejjaṃ siyā methunadhammapaccayāti siyā methunadhammapaccayā	604	
PA_tika-vin02_t:604_5	pārājikanti ayaṃ pañho aṭṭhavatthukaṃva sandhāya vutto. Tassā hi methunadhammassa	604	
PA_tika-vin02_t:604_6	pubbabhāgakāyasaṃsaggaṃ āpajjituṃ vāyamantiyā methunadhammapaccayā chejjaṃ hoti. Chedoyeva chejjaṃ.	604	
PA_tika-vin02_t:605_0	Methunadhammassa pubbabhāgattāti iminā methunadhammassa pubbabhāgabhūto kāyasaṃsaggoyeva	605	
PA_tika-vin02_t:605_1	tattha methunadhamma-saddena vutto, na dvayaṃdvayasamāpattīti dīpeti. Vaṇṇāvaṇṇoti	605	
PA_tika-vin02_t:605_2	dvīhi sukkavissaṭṭhi vuttā. Gamanuppādananti sañcarittaṃ. Sabbapadesūti “saṅghāṭikaṇṇaggahaṇaṃ	605	
PA_tika-vin02_t:605_3	sādiyeyyā”tiādīsu. Sesamettha uttānameva. Kāyasaṃsaggarāgo, saussāhatā, aṭṭhamassa	605	
PA_tika-vin02_t:605_4	vatthussa pūraṇanti imāni panettha tīṇi aṅgāni.	605	
PA_tika-vin02_t:606	Catutthapārājikasikkhāpadavaṇṇanā niṭṭhitā.	60	
PA_tika-vin02_t:607	Bhikkhunīvibhaṅge pārājikakaṇḍavaṇṇanā niṭṭhitā.	60	
PA_tika-vin02_t:608	Pārājikakaṇḍaṃ niṭṭhitaṃ.	60	
PA_tika-vin02_t:609	2. Saṅghādisesakaṇḍaṃ (bhikkhunīvibhaṅgavaṇṇanā)	60	
PA_tika-vin02_t:610	1. Paṭhamasaṅghādisesasikkhāpadavaṇṇanā	61	
PA_tika-vin02_t:611_0	679. Saṅghādisesakaṇḍassa paṭhamasikkhāpade dvīsu janesūti aḍḍakārakesu dvīsu janesu.	611	
PA_tika-vin02_t:611_1	Yo kocīti tesuyeva dvīsu yo koci, añño vā tehi āṇatto. Dutiyassa ārocetīti etthāpi	611	
PA_tika-vin02_t:611_2	dvīsu janesu yassa kassaci dutiyassa kathaṃ yo koci ārocetīti evamattho gahetabboti	611	
PA_tika-vin02_t:611_3	āha “dutiyassa ārocetīti etthāpi eseva nayo”ti. Gatigatanti cirakālapavattaṃ.	611	
PA_tika-vin02_t:612_0	Āpattīti āpajjanaṃ. Saha vatthujjhācārāti vatthuvītikkamena saha. Sahayoge karaṇavacanappasaṅge	612	
PA_tika-vin02_t:612_1	idaṃ nissakkavacanaṃ. Yanti yaṃ dhammaṃ. Nissāretīti āpannaṃ bhikkhunisaṅghamhā nissāreti.	612	
PA_tika-vin02_t:612_2	Hetumhi cāyaṃ kattuvohāro. Nissāraṇahetubhūto hi dhammo nissāraṇīyoti vutto. Gīvāyeva	612	
PA_tika-vin02_t:612_3	hoti, na pārājikaṃ anāṇattiyā gahitattā. Yathā dāsadāsīvāpīādīni sampaṭicchituṃ na	612	
PA_tika-vin02_t:612_4	vaṭṭati, evaṃ tesaṃ atthāya aḍḍakaraṇampi na vaṭṭatīti āha “ayaṃ akappiyaaḍḍo nāma, na vaṭṭatī”ti.	612	
PA_tika-vin02_t:613_0	Ettha ca sace adhikaraṇaṭṭhānaṃ gantvā “amhākaṃ eso dāso, dāsī, vāpī, khettaṃ, ārāmo,	613	
PA_tika-vin02_t:613_1	ārāmavatthu, gāvo, ajā, kukkuṭā”tiādinā voharati, akappiyaṃ. “Ayaṃ amhākaṃ ārāmiko,	613	
PA_tika-vin02_t:613_2	ayaṃ vāpī itthannāmena saṅghassa bhaṇḍadhovanatthāya dinnā, ito khettato ārāmato	613	
PA_tika-vin02_t:613_3	uppajjanakacatupaccayā ito gāvito mahiṃsito ajāto uppajjanakagorasā itthannāmena	613	
PA_tika-vin02_t:613_4	saṅghassa dinnāti pucchite vā apucchite vā vattuṃ vaṭṭatī”ti vadanti. Sesamettha	613	
PA_tika-vin02_t:613_5	uttānameva. Anākaḍḍhitāya aḍḍakaraṇaṃ, aḍḍapariyosānanti imāni panettha dve aṅgāni.	613	
PA_tika-vin02_t:614	Paṭhamasaṅghādisesasikkhāpadavaṇṇanā niṭṭhitā.	61	
PA_tika-vin02_t:615	2. Dutiyasaṅghādisesasikkhāpadavaṇṇanā	61	
PA_tika-vin02_t:616_0	683. Dutiye mallagaṇabhaṭiputtagaṇādikantiādīsu mallagaṇo nāma nārāyanabhattiko tattha	616	
PA_tika-vin02_t:616_1	tattha pānīyaṭṭhapanapokkharaṇīkhaṇanādipuññakammakārako gaṇo, bhaṭiputtagaṇo nāma	616	
PA_tika-vin02_t:616_2	kumārabhattikagaṇo. Dhammagaṇoti sāsanabhattigaṇo anekappakārapuññakammakārakagaṇo	616	
PA_tika-vin02_t:616_3	vuccati. Gandhikaseṇīti anekappakārasugandhivikatikārako gaṇo. Dussikaseṇīti pesakārakagaṇo.	616	
PA_tika-vin02_t:616_4	Kappagatikanti kappiyabhāvaṃ gataṃ.	616	
PA_tika-vin02_t:617_0	Vuṭṭhāpentiyāti upasampādentiyā. “Coriṃ vuttanayena anāpucchā pabbājentiyā dukkaṭa”nti	617	
PA_tika-vin02_t:617_1	vadanti. Paṇṇattiṃ ajānantā ariyāpi vuṭṭhāpentīti vā kammavācāpariyosāne āpattikkhaṇe	617	
PA_tika-vin02_t:617_2	vipākābyākatasamaṅgitāvasena vā “ticitta”nti vuttanti veditabbaṃ. Sesamettha uttānameva.	617	
PA_tika-vin02_t:617_3	Coritā, corisaññā, aññatra anuññātakāraṇā vuṭṭhāpananti imāni panettha tīṇi aṅgāni.	617	
PA_tika-vin02_t:618	Dutiyasaṅghādisesasikkhāpadavaṇṇanā niṭṭhitā.	61	
PA_tika-vin02_t:619	3. Tatiyasaṅghādisesasikkhāpadavaṇṇanā	61	
PA_tika-vin02_t:620_0	692. Tatiye parikkhepaṃ atikkāmentiyāti sakagāmato aññassa gāmassa parikkhepaṃ atikkāmentiyā.	620	
PA_tika-vin02_t:620_1	“Gāmantaraṃ gaccheyyā”ti hi vacanato aññassa gāmassa parikkhepaṃ atikkāmentiyā eva	620	
PA_tika-vin02_t:620_2	āpatti, na sakagāmassa. Añño hi gāmo gāmantaraṃ. Aparikkhittassa gāmassa upacāranti	620	
PA_tika-vin02_t:620_3	ettha upacāra-saddena gharūpacārato paṭhamaleḍḍupātasaṅkhātaṃ parikkhepārahaṭṭhānaṃ	620	
PA_tika-vin02_t:620_4	gahitaṃ, na tato dutiyaleḍḍupātasaṅkhāto upacāroti āha “parikkhepārahaṭṭhāna”nti.	620	
PA_tika-vin02_t:620_5	Teneva pāḷiyaṃ “upacāraṃ atikkāmentiyā”ti vuttaṃ. Aññathā yathā vikālagāmappavisanasikkhāpade	620	
PA_tika-vin02_t:620_6	“parikkhittassa gāmassa parikkhepaṃ atikkamantassa, aparikkhittassa gāmassa upacāraṃ	620	
PA_tika-vin02_t:620_7	okkamantassā”ti vuttaṃ, evamidhāpi “parikkhittassa gāmassa parikkhepaṃ atikkāmentiyā	620	
PA_tika-vin02_t:620_8	aparikkhittassa gāmassa upacāraṃ okkamantiyā”ti vadeyya. Saṅkhepato vuttamatthaṃ	620	
PA_tika-vin02_t:620_9	vibhajitvā dassento “apicetthā”tiādimāha. Vihārassa catugāmasādhāraṇattāti iminā	620	
PA_tika-vin02_t:620_10	“vihārato ekaṃ gāmaṃ gantuṃ vaṭṭatī”ti ettha kāraṇamāha. Vihārassa catugāmasādhāraṇattāyeva	6201	
PA_tika-vin02_t:620_11	hi catūsu gāmesu yaṃkiñci ekaṃ gāmaṃ gantuṃ vaṭṭati.	6201	
PA_tika-vin02_t:621_0	Yatthāti yassaṃ nadiyaṃ. “Paṭhamaṃ pādaṃ uttārentiyā āpatti thullaccayassa, dutiyaṃ	621	
PA_tika-vin02_t:621_1	pādaṃ uttārentiyā āpatti saṅghādisesassā”ti vacanato nadiṃ otaritvā padasā uttarantiyā	621	
PA_tika-vin02_t:621_2	eva āpattīti āha “setunā gacchati, anāpattī”tiādi. Paratīrameva akkamantiyā anāpattīti	621	
PA_tika-vin02_t:621_3	nadiṃ anotaritvā yānanāvādīsu aññatarena gantvā paratīrameva akkamantiyā anāpatti.	621	
PA_tika-vin02_t:621_4	Ubhayatīresu vicaranti, vaṭṭatīti idaṃ asatipi nadīpāragamane upari vakkhamānassa	621	
PA_tika-vin02_t:621_5	vinicchayassa phalamattadassanatthaṃ vuttanti veditabbaṃ. Orimatīrameva āgacchati,	621	
PA_tika-vin02_t:621_6	āpattīti paratīraṃ gantukāmatāya otiṇṇattā vuttaṃ. Tameva tīranti tameva orimatīraṃ.	621	
PA_tika-vin02_t:621_7	Anāpattīti paratīraṃ gantukāmatāya abhāvato anāpatti.	621	
PA_tika-vin02_t:622_0	Tādise araññeti “bahiindakhīlā sabbametaṃ arañña”nti evaṃ vuttalakkhaṇe araññe. Atha	622	
PA_tika-vin02_t:622_1	tādisasseva araññassa gahitabhāvo kathaṃ viññāyatīti āha “tenevā”tiādi. Iminā hi	622	
PA_tika-vin02_t:622_2	aṭṭhakathāvacanena īdisepi gāmasamīpe dassanūpacāre vijahite satipi savanūpacāre	622	
PA_tika-vin02_t:622_3	āpatti hotīti viññāyati. Maggamūḷhā uccāsaddaṃ karontīti āha “maggamūḷhasaddena viyā”ti.	622	
PA_tika-vin02_t:622_4	Saddāyantiyāti saddaṃ karontiyā. Purimāyoti puretaraṃ gacchantiyo. Aññaṃ maggaṃ gaṇhātīti	622	
PA_tika-vin02_t:622_5	maggamūḷhattā, na ohātuṃ, tasmā dvinnampi anāpatti. Sesamettha uttānameva. Anantarāyena	622	
PA_tika-vin02_t:622_6	ekabhāvo, gāmantaragamanādīsu aññataratāpajjanaṃ, āpadāya abhāvoti imāni panettha tīṇi aṅgāni.	622	
PA_tika-vin02_t:623	Tatiyasaṅghādisesasikkhāpadavaṇṇanā niṭṭhitā.	62	
PA_tika-vin02_t:624	4. Catutthasaṅghādisesasikkhāpadavaṇṇanā	62	
PA_tika-vin02_t:625_0	694. Catutthe kārakagaṇassāti ukkhepanīyakammakārakagaṇassa. Tecattālīsappabhedaṃ	625	
PA_tika-vin02_t:625_1	vattaṃ khandhake āvi bhavissati. Netthāravatteti nittharaṇahetumhi vatte. Sesaṃ uttānameva.	625	
PA_tika-vin02_t:625_2	Dhammena kammena ukkhittatā, aññatra anuññātakāraṇā osāraṇanti imāni panettha dve aṅgāni.	625	
PA_tika-vin02_t:626	Catutthasaṅghādisesasikkhāpadavaṇṇanā niṭṭhitā.	62	
PA_tika-vin02_t:627	5. Pañcamasaṅghādisesasikkhāpadavaṇṇanā	62	
PA_tika-vin02_t:628_0	701. Pañcame etaṃ na vuttanti “bhikkhuniyā avassutabhāvo daṭṭhabbo”ti etaṃ niyamanaṃ	628	
PA_tika-vin02_t:628_1	na vuttaṃ. Tanti taṃ niyametvā avacanaṃ. Pāḷiyā sametīti “ekato avassute”ti avisesetvā	628	
PA_tika-vin02_t:628_2	vuttapāḷiyā “anavassutoti jānantī paṭiggaṇhātī”ti imāya ca pāḷiyā sameti. Yadi hi	628	
PA_tika-vin02_t:628_3	puggalassa avassutabhāvo nappamāṇaṃ, kiṃ “anavassutoti jānantī”ti iminā vacanena,	628	
PA_tika-vin02_t:628_4	“anāpatti ubhatoanavassutā honti, anavassutā paṭiggaṇhātī”ti ettakameva vattabbaṃ	628	
PA_tika-vin02_t:628_5	siyā. “Ubhatoanavassutā honti, anavassutoti jānantī paṭiggaṇhātī”ti imassa ca anāpattivārassa	628	
PA_tika-vin02_t:628_6	ayamattho. Ubho ce anavassutā, sabbathāpi anāpatti. Atha bhikkhunī anavassutā samānā	628	
PA_tika-vin02_t:628_7	avassutampi “anavassuto”ti saññāya tassa hatthato paṭiggaṇhāti, evampi anāpatti.	628	
PA_tika-vin02_t:628_8	Atha sayaṃ anavassutāpi aññaṃ anavassutaṃ vā avassutaṃ vā “avassuto”ti jānāti, dukkaṭameva.	628	
PA_tika-vin02_t:628_9	Vuttañhetaṃ anantarasikkhāpade “kissa tvaṃ ayye na paṭiggaṇhāsīti. Avassutā ayyeti.	628	
PA_tika-vin02_t:628_10	Tvaṃ pana ayye avassutāti. Nāhaṃ ayye avassutā”ti. Sesamettha uttānameva. Udakadantaponato	6281	
PA_tika-vin02_t:628_11	aññaṃ ajjhoharaṇīyaṃ, ubhatoavassutatā, sahatthā gahaṇaṃ, ajjhoharaṇanti imāni panettha cattāri aṅgāni.	6281	
PA_tika-vin02_t:629	Pañcamasaṅghādisesasikkhāpadavaṇṇanā niṭṭhitā.	62	
PA_tika-vin02_t:630	6. Chaṭṭhasaṅghādisesasikkhāpadavaṇṇanā	63	
PA_tika-vin02_t:631_0	705. Chaṭṭhe parivāragāthāya ayamattho. Na deti na paṭiggaṇhātīti na uyyojikā deti,	631	
PA_tika-vin02_t:631_1	nāpi uyyojitā tassā hatthato gaṇhāti. Paṭiggaho tena na vijjatīti teneva kāraṇena	631	
PA_tika-vin02_t:631_2	uyyojikāya hatthato uyyojitāya paṭiggaho na vijjati. Āpajjati garukanti evaṃ santepi	631	
PA_tika-vin02_t:631_3	avassutassa hatthato piṇḍaggahaṇe uyyojentī saṅghādisesāpattiṃ āpajjati. Tañca paribhogapaccayāti	631	
PA_tika-vin02_t:631_4	tañca pana āpattiṃ āpajjamānā tassā uyyojitāya paribhogapaccayā āpajjati. Tassā hi	631	
PA_tika-vin02_t:631_5	bhojanapariyosāne uyyojikāya saṅghādiseso hoti. Sesamettha uttānameva. Manussapurisatā,	631	
PA_tika-vin02_t:631_6	aññatra anuññātakāraṇā khādanīyaṃ bhojanīyaṃ gahetvā bhuñjāti uyyojanā, tena vacanena	631	
PA_tika-vin02_t:631_7	gahetvā itarissā bhojanapariyosānanti imāni panettha tīṇi aṅgāni.	631	
PA_tika-vin02_t:632	Chaṭṭhasaṅghādisesasikkhāpadavaṇṇanā niṭṭhitā.	63	
PA_tika-vin02_t:633	7. Sattamasaṅghādisesasikkhāpadavaṇṇanā	63	
PA_tika-vin02_t:634	709. Sattame kinnumāva samaṇiyoti kiṃ nu imā eva samaṇiyo. Tāsāhanti tāsaṃ ahaṃ. Sesaṃ uttānameva.	63	
PA_tika-vin02_t:635	Sattamasaṅghādisesasikkhāpadavaṇṇanā niṭṭhitā.	63	
PA_tika-vin02_t:636	715. Aṭṭhamaṃ uttānatthameva.	63	
PA_tika-vin02_t:637	9. Navamasaṅghādisesasikkhāpadavaṇṇanā	63	
PA_tika-vin02_t:638	721. Navame vajjappaṭicchādikāti khuddānukhuddakavajjassa paṭicchādikā. Samanubhāsanakammakāle cettha dve tisso ekato samanubhāsitabbā.	63	
PA_tika-vin02_t:639	Navamasaṅghādisesasikkhāpadavaṇṇanā niṭṭhitā.	63	
PA_tika-vin02_t:640	727. Dasamaṃ uttānatthameva.	64	
PA_tika-vin02_t:641	Bhikkhunīvibhaṅge saṅghādisesavaṇṇanā niṭṭhitā.	64	
PA_tika-vin02_t:642	Saṅghādisesakaṇḍaṃ niṭṭhitaṃ.	64	
PA_tika-vin02_t:643	3. Nissaggiyakaṇḍaṃ (bhikkhunīvibhaṅgavaṇṇanā)	64	
PA_tika-vin02_t:644	733. Nissaggiyesu paṭhamaṃ uttānameva.	64	
PA_tika-vin02_t:645_0	740. Dutiye “ayyāya dammīti evaṃ paṭiladdhanti nissaṭṭhapaṭiladdhaṃ. Teneva mātikāṭṭhakathāyampi	645	
PA_tika-vin02_t:645_1	“nissaṭṭhaṃ paṭilabhitvāpi yathādāneyeva upanetabba”nti vuttaṃ. Yathādāneyeva upanetabbanti	645	
PA_tika-vin02_t:645_2	yathā dāyakena dinnaṃ, tathā upanetabbaṃ, akālacīvarapakkheyeva ṭhapetabbanti vuttaṃ	645	
PA_tika-vin02_t:645_3	hoti. Ettha ca bhājāpitāya laddhacīvarameva nissaggiyaṃ hoti, taṃ vinayakammaṃ katvāpi	645	
PA_tika-vin02_t:645_4	attanā na labhati. Sesamettha uttānameva. Akālacīvaratā, tathāsaññitā, kālacīvaranti	645	
PA_tika-vin02_t:645_5	adhiṭṭhāya lesena bhājāpanaṃ, paṭilābhoti imāni panettha cattāri aṅgāni.	645	
PA_tika-vin02_t:646_0	743. Tatiye metanti me etaṃ. Sakasaññāya gahitattā pācittiyaṃ dukkaṭañca vuttaṃ.	646	
PA_tika-vin02_t:646_1	Itarathā bhaṇḍagghena kāretabbaṃ. Upasampannatā, parivattitacīvarassa vikappanupagatā,	646	
PA_tika-vin02_t:646_2	sakasaññāya acchindanaṃ vā acchindāpanaṃ vāti imāni panettha tīṇi aṅgāni.	646	
PA_tika-vin02_t:647_0	748-752. Catutthe āhaṭasappiṃ datvāti attano datvā. Yamakaṃ pacitabbanti sappiñca	647	
PA_tika-vin02_t:647_1	telañca ekato katvā pacitabbaṃ. Lesena gahetukāmatā, aññassa viññāpanaṃ, paṭilābhoti	647	
PA_tika-vin02_t:647_2	imāni panettha tīṇi aṅgāni.	647	
PA_tika-vin02_t:648_0	753. Pañcame sāti thullanandā. Ayanti ayaṃ sikkhamānā. Cetāpetvāti jānāpetvā icceva	648	
PA_tika-vin02_t:648_1	atthoti idha vuttaṃ, mātikāṭṭhakathāyaṃ pana “aññaṃ cetāpetvāti attano kappiyabhaṇḍena	648	
PA_tika-vin02_t:648_2	idaṃ nāma āharāti aññaṃ parivattāpetvā”ti vuttaṃ, tasmā “cetāpetvā”ti imassa parivattāpetvātipi	648	
PA_tika-vin02_t:648_3	attho daṭṭhabbo. Aññaṃ cetāpeyyāti “evaṃ me idaṃ datvā aññampi āharissatī”ti maññamānā	648	
PA_tika-vin02_t:648_4	“na me iminā attho, idaṃ nāma me āharā”ti tato aññaṃ cetāpeyya.	648	
PA_tika-vin02_t:649_0	758. Chaṭṭhe dhammakiccanti puññakammaṃ. Pāvārikassāti dussavāṇijakassa. Yāya cetāpitaṃ,	649	
PA_tika-vin02_t:649_1	tassāyeva nissaggiyaṃ nissaṭṭhapaṭilābho ca, tasmā tāya bhikkhuniyā nissaṭṭhaṃ paṭilabhitvā	649	
PA_tika-vin02_t:649_2	yathādāne upanetabbaṃ, na attanā gahetabbaṃ. Aññassatthāyāti cīvarādīsu aññatarassatthāya.	649	
PA_tika-vin02_t:649_3	Aññuddisikenāti purimassevatthadīpanaṃ. Parikkhārenāti kappiyabhaṇḍena.	649	
PA_tika-vin02_t:650_0	764. Sattame sayaṃ yācitakenāti sayaṃ yācitakenāpīti attho. Teneva pāḷiyaṃ “tena	650	
PA_tika-vin02_t:650_1	ca parikkhārena sayampi yācitvā”ti vuttaṃ, tatoyeva mātikāṭṭhakathāyaṃ “saññācikenāti	650	
PA_tika-vin02_t:650_2	sayaṃ yācitakenāpī”ti attho vutto.	650	
PA_tika-vin02_t:651	768-773. Aṭṭhamanavamadasamāni uttānatthāneva.	65	
PA_tika-vin02_t:652_0	784. Ekādasame yasmā pavāritaṭṭhāne viññatti nāma na paṭisedhetabbā, tasmā bhagavā	652	
PA_tika-vin02_t:652_1	dhammanimantanavasena pavāritaṭṭhāne “vadeyyāsi yenattho”ti vuttāya “catukkaṃsaparamaṃ	652	
PA_tika-vin02_t:652_2	viññāpetabba”nti paricchedaṃ dassetīti veditabbaṃ. Teneva mātikāṭṭhakathāyaṃ “cetāpetabbanti	652	
PA_tika-vin02_t:652_3	ṭhapetvā sahadhammike ca ñātakapavārite ca aññena kismiñcideva guṇe parituṭṭhena	652	
PA_tika-vin02_t:652_4	vadeyyāsi yenatthoti vuttāya viññāpetabba”nti vuttaṃ.	652	
PA_tika-vin02_t:653	788. Dvādasamaṃ uttānatthameva.	65	
PA_tika-vin02_t:654	Bhikkhunīvibhaṅge nissaggiyapācittiyasikkhāpadavaṇṇanā niṭṭhitā.	65	
PA_tika-vin02_t:655	Nissaggiyakaṇḍaṃ niṭṭhitaṃ.	65	
PA_tika-vin02_t:656	4. Pācittiyakaṇḍaṃ (bhikkhunīvibhaṅgavaṇṇanā)	65	
PA_tika-vin02_t:657	1. Lasuṇavaggavaṇṇanā	65	
PA_tika-vin02_t:658_0	793-797. Pācittiyesu lasuṇavaggassa paṭhame jātiṃ saratīti jātissaro. Sabhāvenevāti	658	
PA_tika-vin02_t:658_1	sūpasampākādiṃ vināva. Badarasāḷavaṃ nāma badaraphalāni sukkhāpetvā cuṇṇetvā kattabbā	658	
PA_tika-vin02_t:658_2	khādanīyavikati. Sesamettha uttānameva. Āmakalasuṇañceva ajjhoharaṇañcāti imāni panettha dve aṅgāni.	658	
PA_tika-vin02_t:659	798-802. Dutiyatatiyacatutthāni uttānatthāneva.	65	
PA_tika-vin02_t:660_0	812. Pañcame dvinnaṃ pabbānaṃ uparīti ettha dvinnaṃ aṅgulīnaṃ saha pavesane ekekāya	660	
PA_tika-vin02_t:660_1	aṅguliyā ekekaṃ pabbaṃ katvā dvinnaṃ pabbānaṃ upari. Ekaṅgulipavesane dvinnaṃ pabbānaṃ	660	
PA_tika-vin02_t:660_2	upari na vaṭṭatīti veditabbaṃ. Mahāpaccariyampi ayameva nayo dassito. Udakasuddhipaccayena	660	
PA_tika-vin02_t:660_3	pana satipi phassasādiyane yathāvuttaparicchede anāpatti.	660	
PA_tika-vin02_t:661_0	815-817. Chaṭṭhe āsumbhitvāti pātetvā. Dadhimatthūti dadhimaṇḍaṃ dadhimhi pasannodakaṃ.	661	
PA_tika-vin02_t:661_1	Bhuñjantassa bhikkhuno hatthapāse ṭhānaṃ, pānīyassa vā vidhūpanassa vā gahaṇanti	661	
PA_tika-vin02_t:661_2	imāni panettha dve aṅgāni.	661	
PA_tika-vin02_t:662_0	822. Sattame “paṭiggaṇhāti, āpatti dukkaṭassā”ti idaṃ pubbapayogadukkaṭassa nidassanamattanti	662	
PA_tika-vin02_t:662_1	āha “na kevalaṃ paṭiggahaṇeyeva hotī”tiādi. Pamāṇanti pācittiyāpattiyā pamāṇaṃ. Imehiyeva	662	
PA_tika-vin02_t:662_2	dvīhi pācittiyaṃ hoti, nāññehi bhajjanādīhīti attho. Vuttamevatthaṃ vitthārato dassetuṃ	662	
PA_tika-vin02_t:662_3	“tasmā”tiādimāha. Taṃ pubbāparaviruddhanti punapi vuttanti vuttavādaṃ sandhāyāha.	662	
PA_tika-vin02_t:662_4	Aññāya viññattiyā laddhampi hi anāṇattiyā viññattiyā imissā aviññattiyā laddhapakkhaṃ	662	
PA_tika-vin02_t:662_5	bhajati, tasmā heṭṭhā aviññattiyā laddhe karaṇakārāpanesu visesaṃ avatvā idha visesavacanaṃ	662	
PA_tika-vin02_t:662_6	pubbāparaviruddhaṃ. Yadi cettha karaṇe pācittiyaṃ, kārāpanepi pācittiyeneva bhavitabbaṃ.	662	
PA_tika-vin02_t:662_7	Atha kārāpane dukkaṭaṃ, karaṇepi dukkaṭeneva bhavitabbaṃ. Na hi karaṇe vā kārāpane	662	
PA_tika-vin02_t:662_8	vā viseso atthi, tasmā aññāya viññattiyā laddhaṃ sayaṃ bhajjanādīni katvāpi kārāpetvāpi	662	
PA_tika-vin02_t:662_9	bhuñjantiyā dukkaṭamevāti idamettha sanniṭṭhānaṃ. Avisesena vuttanti karaṇakārāpanānaṃ	662	
PA_tika-vin02_t:662_10	sāmaññato vuttaṃ. Sesamettha uttānameva. Sattannaṃ dhaññānaṃ aññatarassa viññāpanaṃ	6621	
PA_tika-vin02_t:662_11	vā viññāpāpanaṃ vā, paṭilābho, bhajjanādīni katvā vā kāretvā vā ajjhoharaṇanti imāni	6621	
PA_tika-vin02_t:662_12	panettha tīṇi aṅgāni.	6621	
PA_tika-vin02_t:663_0	824. Aṭṭhame nibbiṭṭhoti patiṭṭhāpito. Keṇīti rañño dātabbassa āyassetaṃ adhivacanaṃ.	663	
PA_tika-vin02_t:663_1	Ṭhānantaranti gāmajanapadādiṭhānantaraṃ. Sesamettha uttānameva. Uccārādibhāvo, anavalokanaṃ,	663	
PA_tika-vin02_t:663_2	vaḷañjanaṭṭhānaṃ, tirokuṭṭapākāratā, chaḍḍanaṃ vā chaḍḍāpanaṃ vāti imāni panettha pañca aṅgāni.	663	
PA_tika-vin02_t:664	830. Navame sabbesanti bhikkhussa bhikkhuniyā ca. Idha khettapālakā ārāmādigopakā ca sāmikā eva.	66	
PA_tika-vin02_t:665_0	836. Dasame ekapayogenāti ekadisāvalokanapayogena. Tesaṃyevāti yesaṃ naccaṃ passati.	665	
PA_tika-vin02_t:665_1	Kiñcāpi sayaṃ naccanādīsu pācittiyaṃ pāḷiyaṃ na vuttaṃ, tathāpi aṭṭhakathāpamāṇena	665	
PA_tika-vin02_t:665_2	gahetabbanti dassetuṃ “sabbaaṭṭhakathāsu vutta”nti āha. “Ārāme ṭhatvāti na kevalaṃ	665	
PA_tika-vin02_t:665_3	ṭhatvā, tato tato gantvāpi sabbiriyāpathehi labhati, ‘ārāme ṭhitā’ti pana ārāmapariyāpannabhāvadassanatthaṃ	665	
PA_tika-vin02_t:665_4	vuttaṃ. Itarathā nisinnāpi na labheyyā”ti tīsupi gaṇṭhipadesu vuttaṃ. Sesamettha	665	
PA_tika-vin02_t:665_5	uttānameva. Naccādīnaṃ aññataratā, aññatra anuññātakāraṇā gamanaṃ, dassanaṃ vā savanaṃ	665	
PA_tika-vin02_t:665_6	vāti imāni panettha tīṇi aṅgāni.	665	
PA_tika-vin02_t:666	Lasuṇavaggavaṇṇanā niṭṭhitā.	66	
PA_tika-vin02_t:667	2. Andhakāravaggavaṇṇanā	66	
PA_tika-vin02_t:668_0	841. Andhakāravaggassa paṭhame dāne vā pūjāya vāti dānanimittaṃ vā pūjānimittaṃ vā.	668	
PA_tika-vin02_t:668_1	Mantetīti katheti. Rattandhakāratā, purisassa hatthapāse ṭhānaṃ vā sallapanaṃ vā,	668	
PA_tika-vin02_t:668_2	sahāyābhāvo, rahopekkhatāti imāni panettha cattāri aṅgāni.	668	
PA_tika-vin02_t:669	842-846. Dutiyatatiyacatutthāni uttānatthāneva.	66	
PA_tika-vin02_t:670_0	856-857. Pañcame anovassakaṃ atikkāmentiyāti channassa anto nisīditvā pakkamantiṃ	670	
PA_tika-vin02_t:670_1	sandhāya vuttaṃ. “Upacāro dvādasahattho”ti vadanti. Pallaṅkassa anokāseti ūrubaddhāsanassa	670	
PA_tika-vin02_t:670_2	anokāse appahonte. Purebhattatā, antaraghare nisajjā, āsanassa pallaṅkokāsatā, aññatra	670	
PA_tika-vin02_t:670_3	anuññātakāraṇā anāpucchanaṃ, vuttaparicchedātikkamoti imāni panettha pañca aṅgāni.	670	
PA_tika-vin02_t:671	859-864. Chaṭṭhasattamādīni uttānatthāneva.	67	
PA_tika-vin02_t:672	Andhakāravaggavaṇṇanā niṭṭhitā.	67	
PA_tika-vin02_t:673	3. Naggavaggavaṇṇanā	67	
PA_tika-vin02_t:674	883-887. Naggavaggassa paṭhamadutiyāni uttānatthāneva.	67	
PA_tika-vin02_t:675_0	893. Tatiye visibbetvāti dussibbitaṃ puna sibbanatthāya visibbetvā vijaṭetvā. Aññatra	675	
PA_tika-vin02_t:675_1	catūhapañcāhāti visibbitadivasato pañca divase atikkamitvā. Nivāsanapāvuraṇūpagacīvaratā,	675	
PA_tika-vin02_t:675_2	upasampannāya santakatā, sibbanatthāya visibbanaṃ vā visibbāpanaṃ vā, aññatra anuññātakāraṇā	675	
PA_tika-vin02_t:675_3	pañcāhātikkamo, dhuranikkhepoti imāni panettha pañca aṅgāni.	675	
PA_tika-vin02_t:676_0	898. Catutthe pañcannaṃ cīvarānanti ticīvaraṃ udakasāṭikā saṅkaccikāti imesaṃ pañcannaṃ	676	
PA_tika-vin02_t:676_1	cīvarānaṃ. Pañcannaṃ cīvarānaṃ aññataratā, pañcāhātikkamo, anuññātakāraṇābhāvo, aparivattananti	676	
PA_tika-vin02_t:676_2	imāni panettha cattāri aṅgāni.	676	
PA_tika-vin02_t:677	902. Pañcamaṃ uttānatthameva.	67	
PA_tika-vin02_t:678	907. Chaṭṭhe cīvaralābhanti labhitabbacīvaraṃ. Vikappanupagapacchimatā, saṅghassa pariṇatabhāvo, vinā ānisaṃsadassanena antarāyakaraṇanti imāni panettha tīṇi aṅgāni.	67	
PA_tika-vin02_t:679	911. Sattamaṃ uttānatthameva.	67	
PA_tika-vin02_t:680_0	916. Aṭṭhame kumbhathūṇaṃ nāma kumbhasaddo, tena caranti kīḷanti, taṃ vā sippaṃ etesanti	680	
PA_tika-vin02_t:680_1	kumbhathūṇikā. Tenāha “ghaṭakena kīḷanakā”ti. Dīghanikāyaṭṭhakathāyaṃ pana “kumbhathūṇaṃ	680	
PA_tika-vin02_t:680_2	nāma caturassaambaṇakatāḷa”nti vuttaṃ. Caturassaambaṇakatāḷaṃ nāma rukkhasāradantādīsu	680	
PA_tika-vin02_t:680_3	yena kenaci caturassaambaṇaṃ katvā catūsu passesu cammena onandhitvā katavāditabhaṇḍaṃ.	680	
PA_tika-vin02_t:680_4	Bimbisakantipi tasseva vevacanaṃ, taṃ vādenti, taṃ vā sippaṃ etesanti kumbhathūṇikā.	680	
PA_tika-vin02_t:680_5	Tenāha “bimbisakavādakātipi vadantī”ti. Samaṇacīvaratā, ṭhapetvā sahadhammike mātāpitaro	680	
PA_tika-vin02_t:680_6	ca aññesaṃ dānaṃ, atāvakālikatāti imāni panettha tīṇi aṅgāni.	680	
PA_tika-vin02_t:681	920. Navamaṃ uttānatthameva.	68	
PA_tika-vin02_t:682_0	927. Dasame dhammikaṃ kathinuddhāranti sabbāsaṃ bhikkhunīnaṃ akālacīvaraṃ dātukāmena	682	
PA_tika-vin02_t:682_1	upāsakena yattako atthāramūlako ānisaṃso, tato adhikaṃ vā samakaṃ vā datvā yācitakena	682	
PA_tika-vin02_t:682_2	samaggena bhikkhunisaṅghena yaṃ kathinaṃ ñattidutiyena kammena antarā uddharīyati,	682	
PA_tika-vin02_t:682_3	tassa so uddhāro dhammikoti vuccati, evarūpaṃ kathinuddhāranti attho. Sesaṃ uttānatthameva.	682	
PA_tika-vin02_t:683	Naggavaggavaṇṇanā niṭṭhitā.	68	
PA_tika-vin02_t:684	932. Tuvaṭṭavagge sabbaṃ uttānameva.	68	
PA_tika-vin02_t:685	5. Cittāgāravaggavaṇṇanā	68	
PA_tika-vin02_t:686_0	978. Cittāgāravaggassa paṭhame kīḷanaupavananti antonagare ṭhitaṃ sandhāya vuttaṃ,	686	
PA_tika-vin02_t:686_1	kīḷanuyyānanti bahinagare ṭhitaṃ sandhāya. Pāṭekkā āpattiyoti gīvāya parivaṭṭanappayogagaṇanāya	686	
PA_tika-vin02_t:686_2	āpattiyo, na ummīlanagaṇanāya. “Ajjhārāme rājāgārādīni karonti, tāni passantiyā anāpattī”ti	686	
PA_tika-vin02_t:686_3	vacanato “antoārāme tattha tattha gantvā naccādīni passituṃ labhatī”tipi siddhaṃ.	686	
PA_tika-vin02_t:687	982. Dutiyādīni uttānatthāneva.	68	
PA_tika-vin02_t:688_0	1015. Navame hatthiādīsu sippa-saddo paccekaṃ yojetabbo, tathā āthabbaṇādīsu manta-saddo.	688	
PA_tika-vin02_t:688_1	Tattha āthabbaṇamanto nāma āthabbaṇavedavihito parūpaghātakaro manto, khīlanamanto	688	
PA_tika-vin02_t:688_2	nāma dārusārakhīlaṃ mantetvā pathaviyaṃ pavesetvā māraṇamanto, agadappayogo visayojanaṃ.	688	
PA_tika-vin02_t:688_3	Nāgamaṇḍalanti sappānaṃ pavesanivāraṇatthaṃ maṇḍalabaddhamanto.	688	
PA_tika-vin02_t:689	1018. Dasamaṃ uttānatthameva.	68	
PA_tika-vin02_t:690	Cittāgāravaggavaṇṇanā niṭṭhitā.	69	
PA_tika-vin02_t:691	1021. Ārāmavagge sabbaṃ uttānatthameva.	69	
PA_tika-vin02_t:692	1067. Gabbhinivaggepi sabbaṃ suviññeyyameva.	69	
PA_tika-vin02_t:693	8. Kumāribhūtavaggavaṇṇanā	69	
PA_tika-vin02_t:694_0	1119. Kumāribhūtavaggassa paṭhame sabbapaṭhamā dve mahāsikkhamānāti gabbhinivagge	694	
PA_tika-vin02_t:694_1	sabbapaṭhamaṃ vuttā dve sikkhamānā. Sikkhamānā icceva vattabbāti sammutikammādīsu	694	
PA_tika-vin02_t:694_2	evaṃ vattabbā. Gihigatāti vā kumāribhūtāti vā na vattabbāti sace vadanti, kammaṃ	694	
PA_tika-vin02_t:694_3	kuppatīti adhippāyo. Ito paraṃ navamapariyosānaṃ uttānatthameva.	694	
PA_tika-vin02_t:695_0	1163. Dasame apubbasamuṭṭhānasīsanti paṭhamapārājikasamuṭṭhānādīsu terasasu samuṭṭhānesu	695	
PA_tika-vin02_t:695_1	ananuññātasamuṭṭhānaṃ sandhāya vuttaṃ. Tañhi ito pubbe tādisassa samuṭṭhānasīsassa	695	
PA_tika-vin02_t:695_2	anāgatattā “apubbasamuṭṭhānasīsa”nti vuttaṃ.	695	
PA_tika-vin02_t:696	1166. Ekādasamādīni uttānatthāneva.	69	
PA_tika-vin02_t:697	Kumāribhūtavaggavaṇṇanā niṭṭhitā.	69	
PA_tika-vin02_t:698	9. Chattupāhanavaggavaṇṇanā	69	
PA_tika-vin02_t:699	1214. Chattupāhanavaggassa ekādasame upacāraṃ sandhāyāti samantā dvādasahatthupacāraṃ sandhāya. Sesaṃ sabbattha uttānameva.	69	
PA_tika-vin02_t:700	Chattupāhanavaggavaṇṇanā niṭṭhitā.	70	
PA_tika-vin02_t:701_0	Giraggasamajjādīni acittakāni lokavajjānīti vuttattā naccanti vā vaṇṇakanti vā ajānitvāva	701	
PA_tika-vin02_t:701_1	passantiyā vā nahāyantiyā vā āpattisambhavato vatthuajānanacittena acittakāni, naccanti	701	
PA_tika-vin02_t:701_2	vā vaṇṇakanti vā jānitvā passantiyā vā nahāyantiyā vā akusaleneva āpajjanato lokavajjānīti	701	
PA_tika-vin02_t:701_3	veditabbāni. Corīvuṭṭhāpanādīni corītiādinā vatthuṃ jānitvā karaṇe eva āpattisambhavato	701	
PA_tika-vin02_t:701_4	sacittakāni, upasampadādīnaṃ ekantaakusalacitteneva akattabbattā paṇṇattivajjāni.	701	
PA_tika-vin02_t:701_5	“Idha sacittakācittakatā paṇṇattijānanājānanatāya aggahetvā vatthujānanājānanatāya	701	
PA_tika-vin02_t:701_6	gahetabbā”ti tīsupi gaṇṭhipadesu vuttaṃ. Sesamettha uttānatthameva.	701	
PA_tika-vin02_t:702	Bhikkhunīvibhaṅge khuddakavaṇṇanā niṭṭhitā.	70	
PA_tika-vin02_t:703	Pācittiyakaṇḍaṃ niṭṭhitaṃ.	70	
PA_tika-vin02_t:704	5. Pāṭidesanīyakaṇḍaṃ (bhikkhunīvibhaṅgavaṇṇanā)	70	
PA_tika-vin02_t:705	Pāṭidesanīyasikkhāpadavaṇṇanā	70	
PA_tika-vin02_t:706	1228. Pāṭidesanīyā nāma ye aṭṭha dhammā saṅkhepeneva saṅgahaṃ āruḷhāti sambandho. Pāḷivinimuttakesūti pāḷiyaṃ anāgatesu sappiādīsu.	70	
PA_tika-vin02_t:707	Pāṭidesanīyasikkhāpadavaṇṇanā niṭṭhitā.	70	
PA_tika-vin02_t:708	Pāṭidesanīyakaṇḍaṃ niṭṭhitaṃ.	70	
PA_tika-vin02_t:709_0	Ye pana pañcasattati sekhiyā dhammā uddiṭṭhā, ye ca tesaṃ anantarā sattādhikaraṇavhayā	709	
PA_tika-vin02_t:709_1	dhammā uddiṭṭhāti sambandho. Tattha tesanti tesaṃ sekhiyānaṃ. Sattādhikaraṇavhayāti	709	
PA_tika-vin02_t:709_2	sattādhikaraṇasamathasaṅkhātā. Taṃ atthavinicchayaṃ tādisaṃyeva yasmā vidū vadantīti attho.	709	
PA_tika-vin02_t:710_0	Yathā niṭṭhitāti sambandho. Sabbāsavapahaṃ magganti sabbāsavavighātakaṃ arahattamaggaṃ	710	
PA_tika-vin02_t:710_1	patvā sasantāne uppādetvā. Passantu nibbutinti maggañāṇalocanena nibbānaṃ sacchikarontu,	710	
PA_tika-vin02_t:710_2	pappontūti vā pāṭho. Tattha nibbutinti khandhaparinibbānaṃ gahetabbaṃ.	710	
PA_tika-vin02_t:711	Iti samantapāsādikāya vinayaṭṭhakathāya sāratthadīpaniyaṃ.	71	
PA_tika-vin02_t:712	Bhikkhunīvibhaṅgavaṇṇanā niṭṭhitā.	71	
PA_tika-vin02_t:713	Ubhatovibhaṅgaṭṭhakathāvaṇṇanā niṭṭhitā.	71	
PA_tika-vin02_t:714	Pācittiyavaṇṇanā niṭṭhitā.	71	
PA_tika-vin02_t:715	Namo tassa bhagavato arahato sammāsambuddhassa	71	
PA_tika-vin02_t:716	Mahāvagga-ṭīkā	71	
PA_tika-vin02_t:717	1. Mahākhandhakaṃ	71	
PA_tika-vin02_t:718	Bodhikathāvaṇṇanā	71	
PA_tika-vin02_t:719_0	Idāni ubhatovibhaṅgānantaraṃ saṅgahamāropitassa mahāvaggacūḷavaggasaṅgahitassa khandhakassa	719	
PA_tika-vin02_t:719_1	atthasaṃvaṇṇanaṃ ārabhitukāmo “ubhinnaṃ pātimokkhāna”ntiādimāha. Tattha ubhinnaṃ	719	
PA_tika-vin02_t:719_2	pātimokkhānanti ubhinnaṃ pātimokkhavibhaṅgānaṃ. Pātimokkhaggahaṇena hettha tesaṃ	719	
PA_tika-vin02_t:719_3	vibhaṅgo abhedena gahito. Yaṃ khandhakaṃ saṅgāyiṃsūti sambandho. Khandhānaṃ samūho	719	
PA_tika-vin02_t:719_4	khandhako, khandhānaṃ vā pakāsanato dīpanato khandhako. “Khandhā”ti cettha pabbajjupasampadādivinayakammasaṅkhātā	719	
PA_tika-vin02_t:719_5	cārittavārittasikkhāpadasaṅkhātā ca paññattiyo adhippetā. Pabbajjādīni hi bhagavatā	719	
PA_tika-vin02_t:719_6	paññattattā “paññattiyo”ti vuccanti. Paññattiyañca khandhasaddo dissati “dārukkhandho	719	
PA_tika-vin02_t:719_7	aggikkhandho”tiādīsu viya. Apica bhāgarāsaṭṭhatāpettha yujjatiyeva tāsaṃ paññattīnaṃ	719	
PA_tika-vin02_t:719_8	bhāgato rāsito ca vibhattattā. Khandhakovidāti paññattibhāgarāsaṭṭhavasena khandhaṭṭhe kovidā.	719	
PA_tika-vin02_t:720_0	Padabhājanīye yesaṃ padānaṃ atthā yehi aṭṭhakathānayehi pakāsitāti yojetabbaṃ. Te	720	
PA_tika-vin02_t:720_1	ce puna vadeyyāmāti te ce aṭṭhakathānaye punapi vadeyyāma. Atha vā padabhājanīye	720	
PA_tika-vin02_t:720_2	yesaṃ padānaṃ ye atthā heṭṭhā pakāsitā, te ce atthe puna vadeyyāmāti yojetabbaṃ.	720	
PA_tika-vin02_t:720_3	Imasmiṃ pakkhe hi-saddo padapūraṇe daṭṭhabbo. Pariyosānanti saṃvaṇṇanāpariyosānaṃ.	720	
PA_tika-vin02_t:720_4	Uttānā ceva ye atthāti ye atthā pubbe apakāsitāpi uttānā agambhīrā.	720	
PA_tika-vin02_t:721_0	1. Visesakāraṇaṃ natthīti “yena samayena āyasmato sāriputtattherassa sikkhāpadapaññattiyācanahetubhūto	721	
PA_tika-vin02_t:721_1	parivitakko udapādi, tena samayenā”tiādinā vuttakāraṇaṃ viya idha visesakāraṇaṃ natthi.	721	
PA_tika-vin02_t:721_2	Ayamabhilāpoti “tena samayenā”ti ayamabhilāpo. Kiṃ panetassa vacane payojananti yadi	721	
PA_tika-vin02_t:721_3	visesakāraṇaṃ natthi, etassa vacane kiṃ payojananti adhippāyo. Nidānadassanaṃ payojananti	721	
PA_tika-vin02_t:721_4	yojetabbaṃ. Tameva vibhāvetuṃ “yā hi bhagavatā”tiādi vuttaṃ.	721	
PA_tika-vin02_t:722_0	Mahāvelā viya mahāvelā, vipulavālukapuñjatāya mahanto velātaṭo viyāti attho. Tenāha	722	
PA_tika-vin02_t:722_1	“mahante vālikarāsimhīti attho”ti. Uru maru sikatā vālukā vaṇṇu vālikāti ime saddā	722	
PA_tika-vin02_t:722_2	samānatthā, byañjanameva nānaṃ. Tenāha “urūti vālikā vuccatī”ti.	722	
PA_tika-vin02_t:723	Ito paṭṭhāya ca –	72	
PA_tika-vin02_t:724	Yasmā suttantapāḷīnaṃ, attho saṅkhepavaṇṇito;	72	
PA_tika-vin02_t:725	Tasmā mayaṃ karissāma, tāsaṃ atthassa dīpanaṃ.	72	
PA_tika-vin02_t:726_0	Najjāti nadati sandatīti nadī, tassā najjā, nadiyā ninnagāyāti attho. Nerañjarāyāti	726	
PA_tika-vin02_t:726_1	“nelañjalāyā”ti vattabbe la-kārassa ra-kāraṃ katvā “nerañjarāyā”ti vuttaṃ, kaddamasevālapaṇakādidosarahitasalilāyāti	726	
PA_tika-vin02_t:726_2	attho. Keci “nīlaṃjalāyāti vattabbe nerañjarāyāti vutta”nti vadanti, nāmameva vā	726	
PA_tika-vin02_t:726_3	etaṃ tassā nadiyāti veditabbaṃ. Tassā nadiyā tīre yattha bhagavā vihāsi, taṃ dassetuṃ	726	
PA_tika-vin02_t:726_4	“bodhirukkhamūle”ti vuttaṃ. “Bodhi vuccati catūsu maggesu ñāṇa”nti ettha maggañāṇaṃ	726	
PA_tika-vin02_t:726_5	bodhīti vuttaṃ, “pappoti bodhiṃ varabhūrimedhaso”ti ettha sabbaññutaññāṇaṃ. Tadubhayampi	726	
PA_tika-vin02_t:726_6	bodhiṃ bhagavā ettha pattoti rukkhopi “bodhirukkho”tveva nāmaṃ labhi. Atha vā satta	726	
PA_tika-vin02_t:726_7	bojjhaṅge bujjhatīti bhagavā bodhi. Tena bujjhantena sannissitattā so rukkho “bodhirukkho”ti	726	
PA_tika-vin02_t:726_8	nāmaṃ labhi. Aṭṭhakathāyaṃ pana ekadeseneva atthaṃ dassetuṃ “bodhi vuccati catūsu	726	
PA_tika-vin02_t:726_9	maggesu ñāṇa”ntiādi vuttaṃ. Mūleti samīpe. Paṭhamābhisambuddhoti anunāsikalopenāyaṃ	726	
PA_tika-vin02_t:726_10	niddesoti āha “paṭhamaṃ abhisambuddho”ti. Paṭhamanti ca bhāvanapuṃsakaniddeso, tasmā	7261	
PA_tika-vin02_t:726_11	abhisambuddho hutvā sabbapaṭhamaṃ bodhirukkhamūle viharatīti evamettha sambandho veditabbo.	7261	
PA_tika-vin02_t:727_0	Atha kho bhagavāti ettha athāti tasmiṃ samayeti evamattho gahetabbo anekatthattā	727	
PA_tika-vin02_t:727_1	nipātānaṃ, yasmiṃ samaye abhisambuddho hutvā bodhirukkhamūle viharati, tasmiṃ samayeti	727	
PA_tika-vin02_t:727_2	attho. Teneva udānapāḷiyaṃ “tena kho pana samayena bhagavā sattāhaṃ ekapallaṅkena	727	
PA_tika-vin02_t:727_3	nisinno hoti vimuttisukhapaṭisaṃvedī”ti vuttaṃ. Athāti vā pacchāti imasmiṃ atthe	727	
PA_tika-vin02_t:727_4	nipāto, tasmā abhisambodhito pacchāti evamattho gahetabbo. Khoti padapūraṇe nipāto.	727	
PA_tika-vin02_t:727_5	Satta ahāni sattāhaṃ. Accantasaṃyoge cetaṃ upayogavacanaṃ. Yasmā bhagavā taṃ sattāhaṃ	727	
PA_tika-vin02_t:727_6	nirantaratāya accantameva phalasamāpattisukhena vihāsi, tasmā “sattāha”nti accantasaṃyogavasena	727	
PA_tika-vin02_t:727_7	upayogavacanaṃ vuttaṃ. Ekapallaṅkenāti visākhapuṇṇamāya anatthaṅgateyeva sūriye aparājitapallaṅkavasena	727	
PA_tika-vin02_t:727_8	vajirāsane nisinnakālato paṭṭhāya sakimpi anuṭṭhahitvā yathābhujitena ekeneva pallaṅkena.	727	
PA_tika-vin02_t:728_0	Vimuttisukhapaṭisaṃvedīti ettha tadaṅgavikkhambhanasamucchedapaṭippassaddhinissaraṇavimuttīsu	728	
PA_tika-vin02_t:728_1	pañcasu paṭippassaddhivimuttisaṅkhātā bhagavato phalavimutti adhippetāti āha “vimuttisukhaṃ	728	
PA_tika-vin02_t:728_2	phalasamāpattisukhaṃ paṭisaṃvedayamāno”ti. Vimuttīti ca upakkilesehi paṭippassaddhivasena	728	
PA_tika-vin02_t:728_3	cittassa vimuttabhāvo, cittameva vā tathā vimuttaṃ veditabbaṃ. Tāya vimuttiyā jātaṃ,	728	
PA_tika-vin02_t:728_4	sampayuttaṃ vā sukhaṃ vimuttisukhaṃ. “Yāyaṃ, bhante, upekkhā sante sukhe vuttā bhagavatā”ti	728	
PA_tika-vin02_t:728_5	vacanato upekkhāpi cettha sukhamicceva veditabbā. Tathā hi vuttaṃ sammohavinodaniyaṃ	728	
PA_tika-vin02_t:728_6	“upekkhā pana santattā, sukhamicceva bhāsitā”ti. Bhagavā hi catutthajjhānikaṃ arahattaphalasamāpattiṃ	728	
PA_tika-vin02_t:728_7	samāpajjati, na itaraṃ. Atha vā “tesaṃ vūpasamo sukho”tiādīsu yathā saṅkhāradukkhavūpasamo	728	
PA_tika-vin02_t:728_8	“sukho”ti vuccati, evaṃ sakalakilesadukkhūpasamabhāvato aggaphale labbhamānā paṭippassaddhivimutti	728	
PA_tika-vin02_t:728_9	eva idha “sukha”nti veditabbā.	728	
PA_tika-vin02_t:729_0	Athāti adhikāratthe nipāto, khoti padapūraṇe. Tesu adhikāratthena “athā”ti iminā	729	
PA_tika-vin02_t:729_1	vimuttisukhapaṭisaṃvedanato aññaṃ adhikāraṃ dasseti. Ko panesoti? Paṭiccasamauppādamanasikāro.	729	
PA_tika-vin02_t:729_2	Rattiyāti avayavasambandhe sāmivacanaṃ. Paṭhamanti accantasaṃyogatthe upayogavacanaṃ.	729	
PA_tika-vin02_t:729_3	Bhagavā hi tassā rattiyā sakalampi paṭhamaṃ yāmaṃ teneva manasikārena yutto ahosīti.	729	
PA_tika-vin02_t:730_0	Paccayākāranti avijjādipaccayadhammaṃ. Paṭiccāti paṭimukhaṃ gantvā, kāraṇasāmaggiṃ	730	
PA_tika-vin02_t:730_1	apaṭikkhipitvāti attho. Paṭimukhagamanañca paccayassa kāraṇasāmaggiyā aṅgabhāvena	730	
PA_tika-vin02_t:730_2	phalassa uppādanameva. Apaṭikkhipitvāti pana vinā tāya kāraṇasāmaggiyā aṅgabhāvaṃ	730	
PA_tika-vin02_t:730_3	agantvā sayameva na uppādetīti attho. Etena kāraṇabahutā dassitā. Avijjādiekekahetusīsena	730	
PA_tika-vin02_t:730_4	hi hetusamūho niddiṭṭho. Sahiteti samudite, avinibbhutteti attho. Avijjādiko hi paccayadhammo	730	
PA_tika-vin02_t:730_5	sahiteyeva aññamaññaṃ avinibbhogavuttidhamme uppādeti. Iminā paccayuppannadhammabahutā	730	
PA_tika-vin02_t:730_6	dassitā. Ubhayenapi “ekaṃ na ekato”tiādinayo dīpito hoti. Ekato hi kāraṇato na idha	730	
PA_tika-vin02_t:730_7	kiñci ekaṃ phalamatthi, na anekaṃ, nāpi anekehi kāraṇehi ekaṃ, anekehi pana kāraṇehi	730	
PA_tika-vin02_t:730_8	anekameva hoti. Tathā hi anekehi utupathavībījasalilasaṅkhātehi kāraṇehi anekameva	730	
PA_tika-vin02_t:730_9	rūpagandharasādiaṅkurasaṅkhātaṃ phalamuppajjamānaṃ dissati. Yaṃ panetaṃ “avijjāpaccayā	730	
PA_tika-vin02_t:730_10	saṅkhārā, saṅkhārapaccayā viññāṇa”nti ekekahetuphaladīpanaṃ kataṃ, tattha payojanaṃ na vijjati.	7301	
PA_tika-vin02_t:731_0	Bhagavā hi katthaci padhānattā katthaci pākaṭattā katthaci asādhāraṇattā desanāvilāsassa	731	
PA_tika-vin02_t:731_1	ca veneyyānañca anurūpato ekameva hetuṃ vā phalaṃ vā dīpeti. “Phassapaccayā vedanā”ti	731	
PA_tika-vin02_t:731_2	hi ekameva hetuṃ phalañcāha. Phasso hi vedanāya padhānahetu yathāphassaṃ vedanāvavatthānato.	731	
PA_tika-vin02_t:731_3	Vedanā ca phassassa padhānaphalaṃ yathāvedanaṃ phassavavatthānato. “Semhasamuṭṭhānā	731	
PA_tika-vin02_t:731_4	ābādhā”ti pākaṭattā ekaṃ hetuṃ āha. Pākaṭo hi ettha semho, na kammādayo. “Ye keci,	731	
PA_tika-vin02_t:731_5	bhikkhave, akusalā dhammā, sabbete ayonisomanasikāramūlakā”ti asādhāraṇattā ekaṃ	731	
PA_tika-vin02_t:731_6	hetuṃ āha. Asādhāraṇo hi ayonisomanasikāro akusalānaṃ, sādhāraṇāni vatthārammaṇādīnīti.	731	
PA_tika-vin02_t:731_7	Tasmā avijjā tāvettha vijjamānesupi aññesu vatthārammaṇasahajātadhammādīsu saṅkhārakāraṇesu	731	
PA_tika-vin02_t:731_8	“assādānupassino taṇhā pavaḍḍhatī”ti ca “avijjāsamudayā āsavasamudayo”ti ca vacanato	731	
PA_tika-vin02_t:731_9	aññesampi taṇhādīnaṃ saṅkhārahetūnaṃ hetūti padhānattā, “avidvā, bhikkhave, avijjāgato	731	
PA_tika-vin02_t:731_10	puññābhisaṅkhārampi abhisaṅkharotī”ti pākaṭattā asādhāraṇattā ca saṅkhārānaṃ hetubhāvena	7311	
PA_tika-vin02_t:731_11	dīpitāti veditabbā. Evaṃ sabbattha ekekahetuphaladīpane yathāsambhavaṃ nayo netabbo. Tenāhu porāṇā –	7311	
PA_tika-vin02_t:732	“Ekaṃ na ekato idha, nānekamanekatopi no ekaṃ;	73	
PA_tika-vin02_t:733	Phalamatthi atthi pana eka-hetuphaladīpane attho”ti.	73	
PA_tika-vin02_t:734_0	Paccetumarahatīti paṭicco. Yo hi naṃ pacceti abhisameti, tassa accantameva dukkhavūpasamāya	734	
PA_tika-vin02_t:734_1	saṃvattati. Sammā saha ca uppādetīti samuppādo. Paccayadhammo hi attano phalaṃ uppādento	734	
PA_tika-vin02_t:734_2	sampuṇṇameva uppādeti, na vikalaṃ. Ye ca dhamme uppādeti, te sabbe saheva uppādeti,	734	
PA_tika-vin02_t:734_3	na ekekaṃ. Iti paṭicco ca so samuppādo cāti paṭiccasamuppādoti evampettha attho daṭṭhabbo.	734	
PA_tika-vin02_t:734_4	Vitthāroti paṭiccasamuppādapadavaṇṇanāpapañco. Mayampi taṃ atipapañcabhayā idha na	734	
PA_tika-vin02_t:734_5	dassayissāma, evaṃ parato vakkhamānampi vitthāraṃ. Anulomapaṭilomanti bhāvanapuṃsakaniddeso	734	
PA_tika-vin02_t:734_6	“visamaṃ candimasūriyā parivattantī”tiādīsu viya. Svevāti so eva paccayākāro. Purimanayena	734	
PA_tika-vin02_t:734_7	vā vuttoti “avijjāpaccayā saṅkhārā”tiādinā nayena vutto paccayākāro. Pavattiyāti	734	
PA_tika-vin02_t:734_8	saṃsārappavattiyā. Manasi akāsīti yo yo paccayadhammo yassa yassa paccayuppannadhammassa	734	
PA_tika-vin02_t:734_9	yathā yathā hetupaccayādinā paccayabhāvena paccayo hoti, taṃ sabbaṃ aviparītaṃ aparihāpetvā	734	
PA_tika-vin02_t:734_10	anavasesato paccavekkhaṇavasena citte akāsīti attho.	7341	
PA_tika-vin02_t:735_0	Avijjāpaccayātiādīsu avindiyaṃ kāyaduccaritādiṃ vindatīti avijjā, vindiyaṃ kāyasucaritādiṃ	735	
PA_tika-vin02_t:735_1	na vindatīti avijjā, dhammānaṃ aviparītasabhāvaṃ aviditaṃ karotīti avijjā, antavirahite	735	
PA_tika-vin02_t:735_2	saṃsāre bhavādīsu satte javāpetīti avijjā, avijjamānesu javati, vijjamānesu na javatīti	735	
PA_tika-vin02_t:735_3	avijjā, vijjāpaṭipakkhāti vā avijjā. Sā “dukkhe aññāṇa”ntiādinā catubbidhā veditabbā.	735	
PA_tika-vin02_t:735_4	Paṭicca naṃ na vinā phalaṃ eti uppajjati ceva pavattati cāti paccayo, upakāraṭṭho	735	
PA_tika-vin02_t:735_5	vā paccayo. Avijjā ca sā paccayo cāti avijjāpaccayo, tasmā avijjāpaccayā. Saṅkharontīti	735	
PA_tika-vin02_t:735_6	saṅkhārā, lokiyā kusalākusalacetanā. Te puññāpuññāneñcābhisaṅkhāravasena tividhā	735	
PA_tika-vin02_t:735_7	veditabbā. Vijānātīti viññāṇaṃ, taṃ lokiyavipākaviññāṇavasena bāttiṃsavidhaṃ. Namatīti	735	
PA_tika-vin02_t:735_8	nāmaṃ, vedanādikkhandhattayaṃ. Ruppatīti rūpaṃ, bhūtarūpaṃ cakkhādiupādārūpañca.	735	
PA_tika-vin02_t:735_9	Āyatanti, āyatañca saṃsāradukkhaṃ nayatīti āyatanaṃ. Phusatīti phasso. Vedayatīti	735	
PA_tika-vin02_t:735_10	vedanā. Idampi dvayaṃ dvāravasena chabbidhaṃ, vipākavasena gahaṇe bāttiṃsavidhaṃ.	7351	
PA_tika-vin02_t:735_11	Tassati paritassatīti taṇhā, sā kāmataṇhādivasena saṅkhepato tividhā, vitthārato	7351	
PA_tika-vin02_t:735_12	aṭṭhasatavidhā ca. Upādiyatīti upādānaṃ, taṃ kāmupādānādivasaena catubbidhaṃ.	7351	
PA_tika-vin02_t:736_0	Bhavati bhāvayati cāti bhavo, so kammopapattibhedato duvidho. Jananaṃ jāti. Jīraṇaṃ	736	
PA_tika-vin02_t:736_1	jarā. Maranti tenāti maraṇaṃ. Socanaṃ soko. Paridevanaṃ paridevo. Dukkhayatīti dukkhaṃ.	736	
PA_tika-vin02_t:736_2	Uppādaṭṭhitivasena dvedhā khanatīti vā dukkhaṃ. Dummanassa bhāvo domanassaṃ. Bhuso	736	
PA_tika-vin02_t:736_3	āyāso upāyāso. Sambhavantīti nibbattanti. Na kevalañca sokādīheva, atha kho sabbapadehi	736	
PA_tika-vin02_t:736_4	“sambhavantī”ti padassa yojanā kātabbā. Evañhi avijjāpaccayā saṅkhārā sambhavantīti	736	
PA_tika-vin02_t:736_5	paccayapaccayuppannavavatthānaṃ dassitaṃ hoti. Tenevāha “avijjāpaccayā saṅkhārā sambhavantīti	736	
PA_tika-vin02_t:736_6	iminā nayena sabbapadesu attho veditabbo”ti. Evametassa…pe… samudayo hotīti ettha	736	
PA_tika-vin02_t:736_7	pana ayamattho. Evanti niddiṭṭhanayanidassanaṃ. Tena avijjādīheva kāraṇehi, na issaranimmānādīhīti	736	
PA_tika-vin02_t:736_8	dasseti. Etassāti yathāvuttassa. Kevalassāti asammissassa, sakalassa vā. Dukkhakkhandhassāti	736	
PA_tika-vin02_t:736_9	dukkhasamūhassa, na sattassa nāpi subhasukhādīnaṃ. Samudayo hotīti nibbatti sambhavati.	736	
PA_tika-vin02_t:737_0	Accantameva saṅkhārehi virajjati etenāti virāgo, ariyamaggoti āha “virāgasaṅkhātena	737	
PA_tika-vin02_t:737_1	maggenā”ti. Asesaṃ nirodhā asesanirodhā, asesetvā nissesetvā nirodhā samucchindanā	737	
PA_tika-vin02_t:737_2	anusayappahānavasena aggamaggena avijjāya accantasamugghātatoti attho. Yadipi heṭṭhimamaggehipi	737	
PA_tika-vin02_t:737_3	pahīyamānā avijjā accantasamugghātavaseneva pahīyati, tathāpi na anavasesato pahīyati.	737	
PA_tika-vin02_t:737_4	Apāyagamanīyā hi avijjā paṭhamamaggena pahīyati, tathā sakideva imasmiṃ loke sabbattha	737	
PA_tika-vin02_t:737_5	ca anariyabhūmiyaṃ upapattiyā paccayabhūtā avijjā yathākkamaṃ dutiyatatiyamaggehi	737	
PA_tika-vin02_t:737_6	pahīyati, na itarāti, arahattamaggeneva pana sā anavasesaṃ pahīyatīti. Anuppādanirodho	737	
PA_tika-vin02_t:737_7	hotīti sabbesaṃ saṅkhārānaṃ anavasesaṃ anuppādanirodho hoti. Heṭṭhimena hi maggattayena	737	
PA_tika-vin02_t:737_8	keci saṅkhārā nirujjhanti, keci na nirujjhanti avijjāya sāvasesanirodhā, aggamaggena	737	
PA_tika-vin02_t:737_9	panassā anavasesanirodhā na keci saṅkhārā na nirujjhantīti. Evaṃ niruddhānanti evaṃ	737	
PA_tika-vin02_t:737_10	anuppādanirodhena niruddhānaṃ. Kevala-saddo niravasesavācako ca hoti “kevalā aṅgamagadhā”tiādīsu.	7371	
PA_tika-vin02_t:737_11	Asammissavācako ca “kevalā sālayo”tiādīsu. Tasmā ubhayathāpi atthaṃ vadati “sakalassa,	7371	
PA_tika-vin02_t:737_12	suddhassa vā”ti. Tattha sakalassāti anavasesassa sabbabhavādigatassa. Sattavirahitassāti	7371	
PA_tika-vin02_t:737_13	paraparikappitajīvarahitassa.	7371	
PA_tika-vin02_t:738_0	Apicettha kiñcāpi “avijjānirodhā saṅkhāranirodho, saṅkhāranirodhā viññāṇanirodho”ti	738	
PA_tika-vin02_t:738_1	ettāvatāpi sakalassa dukkhakkhandhassa anavasesato nirodho vutto hoti, tathāpi yathā	738	
PA_tika-vin02_t:738_2	anulome yassa yassa paccayadhammassa atthitāya yo yo paccayuppannadhammo na nirujjhati	738	
PA_tika-vin02_t:738_3	pavattati evāti imassa atthassa dassanatthaṃ “avijjāpaccayā saṅkhārā…pe… samudayo	738	
PA_tika-vin02_t:738_4	hotī”ti vuttaṃ. Evaṃ tappaṭipakkhato tassa tassa paccayassa abhāve so so paccayuppannadhammo	738	
PA_tika-vin02_t:738_5	nirujjhati na pavattatīti dassanatthaṃ idha “avijjānirodhā saṅkhāranirodho, saṅkhāranirodhā	738	
PA_tika-vin02_t:738_6	viññāṇanirodho, viññāṇanirodhā nāmarūpanirodho…pe… dukkhakkhandhassa nirodho hotī”ti	738	
PA_tika-vin02_t:738_7	vuttaṃ, na pana anulome viya kālattayapariyāpannassa dukkhakkhandhassa nirodhadassanatthaṃ.	738	
PA_tika-vin02_t:738_8	Anāgatasseva hi ariyamaggabhāvanāya asati uppajjanārahassa dukkhakkhandhassa ariyamaggabhāvanāya	738	
PA_tika-vin02_t:738_9	nirodho icchitoti ayampi viseso veditabbo.	738	
PA_tika-vin02_t:739_0	Yadā haveti ettha haveti byattanti imasmiṃ atthe nipāto. Keci pana “haveti āhave	739	
PA_tika-vin02_t:739_1	yuddhe”ti atthaṃ vadanti, “yodhetha māraṃ paññāvudhenā”ti hi vacanato kilesamārena	739	
PA_tika-vin02_t:739_2	yujjhanasamayeti tesaṃ adhippāyo. Ārammaṇūpanijjhānalakkhaṇenāti ārammaṇūpanijjhānasabhāvena.	739	
PA_tika-vin02_t:739_3	Lakkhaṇūpanijjhānalakkhaṇenāti etthāpi eseva nayo. Tattha ārammaṇūpanijjhānaṃ nāma	739	
PA_tika-vin02_t:739_4	aṭṭha samāpattiyo kasiṇārammaṇassa upanijjhāyanato. Lakkhaṇūpanijjhānaṃ nāma vipassanāmaggaphalāni.	739	
PA_tika-vin02_t:739_5	Vipassanā hi tīṇi lakkhaṇāni upanijjhāyatīti lakkhaṇūpanijjhānaṃ, maggo vipassanāya	739	
PA_tika-vin02_t:739_6	āgatakiccaṃ sādhetīti lakkhaṇūpanijjhānaṃ, phalaṃ tathalakkhaṇaṃ nirodhasaccaṃ upanijjhāyatīti	739	
PA_tika-vin02_t:739_7	lakkhaṇūpanijjhānaṃ. No kallo pañhoti ayutto pañho, duppañho esoti attho. Ādisaddena –	739	
PA_tika-vin02_t:740_0	“Phusatīti ahaṃ na vadāmi. Phusatīti cāhaṃ vadeyyaṃ, tatrassa kallo pañho ‘ko nu	740	
PA_tika-vin02_t:740_1	kho, bhante, phusatī’ti? Evañcāhaṃ na vadāmi, evaṃ maṃ avadantaṃ yo evaṃ puccheyya	740	
PA_tika-vin02_t:740_2	‘kiṃpaccayā nu kho, bhante, phasso’ti, esa kallo pañho. Tatra kallaṃ veyyākaraṇaṃ	740	
PA_tika-vin02_t:740_3	‘saḷāyatanapaccayā phasso, phassapaccayā vedanā’ti. Ko nu kho, bhante, vedayatīti?	740	
PA_tika-vin02_t:740_4	No kallo pañhoti bhagavā avoca, vedayatīti ahaṃ na vadāmi, vedayatīti cāhaṃ vadeyyaṃ,	740	
PA_tika-vin02_t:740_5	tatrassa kallo pañho ‘ko nu kho, bhante, vedayatī’ti? Evañcāhaṃ na vadāmi. Evaṃ maṃ	740	
PA_tika-vin02_t:740_6	avadantaṃ yo evaṃ puccheyya ‘kiṃpaccayā nu kho, bhante, vedanā’ti, esa kallo pañho.	740	
PA_tika-vin02_t:740_7	Tatra kallaṃ veyyākaraṇaṃ ‘phassapaccayā vedanā, vedanāpaccayā taṇhā”’ti –	740	
PA_tika-vin02_t:741	Evamādiṃ pāḷisesaṃ saṅgaṇhāti.	74	
PA_tika-vin02_t:742_0	Ādinā ca nayenāti ettha ādi-saddena pana “katamā nu kho, bhante, jāti, kassa ca panāyaṃ	742	
PA_tika-vin02_t:742_1	jātīti. ‘No kallo pañho’ti bhagavā avocā”ti evamādiṃ saṅgaṇhāti. Nanu cettha “katamaṃ	742	
PA_tika-vin02_t:742_2	nu kho, bhante, jarāmaraṇa”nti idaṃ supucchitanti? Kiñcāpi supucchitaṃ, yathā pana	742	
PA_tika-vin02_t:742_3	satasahassagghanake suvaṇṇathālake vaḍḍhitassa subhojanassa matthake āmalakamatte	742	
PA_tika-vin02_t:742_4	gūthapiṇḍe ṭhapite sabbaṃ bhojanaṃ dubbhojanaṃ hoti chaḍḍetabbaṃ, evameva “kassa	742	
PA_tika-vin02_t:742_5	ca panidaṃ jarāmaraṇa”nti iminā sattūpaladdhivādapadena gūthapiṇḍena taṃ bhojanaṃ	742	
PA_tika-vin02_t:742_6	dubbhojanaṃ viya ayampi sabbo duppañho jātoti.	742	
PA_tika-vin02_t:743_0	Soḷasa kaṅkhāti “ahosiṃ nu kho ahaṃ atītamaddhānaṃ, na nu kho ahosiṃ, kiṃ nu kho	743	
PA_tika-vin02_t:743_1	ahosiṃ, kathaṃ nu kho ahosiṃ, kiṃ hutvā kiṃ ahosiṃ nu kho ahaṃ atītamaddhānaṃ, bhavissāmi	743	
PA_tika-vin02_t:743_2	nu kho ahaṃ anāgatamaddhānaṃ, na nu kho bhavissāmi, kiṃ nu kho bhavissāmi, kathaṃ	743	
PA_tika-vin02_t:743_3	nu kho bhavissāmi, kiṃ hutvā kiṃ bhavissāmi nu kho ahaṃ anāgatamaddhānaṃ, ahaṃ nu	743	
PA_tika-vin02_t:743_4	khosmi, no nu khosmi, kiṃ nu khosmi, kathaṃ nu khosmi, ayaṃ nu kho satto kuto āgato,	743	
PA_tika-vin02_t:743_5	so kuhiṃ gāmī bhavissatī”ti evamāgatā atītānāgatapaccuppannavisayā soḷasavidhā kaṅkhā.	743	
PA_tika-vin02_t:744_0	Tattha ahosiṃ nu kho, na nu khoti sassatākārañca adhiccasamuppattiākārañca nissāya	744	
PA_tika-vin02_t:744_1	atīte attano vijjamānatañca avijjamānatañca kaṅkhati, kiṃ kāraṇanti na vattabbaṃ.	744	
PA_tika-vin02_t:744_2	Ummattako viya hi bālaputhujjano yathā tathā vā pavattati. Apica ayonisomanasikāroyevettha	744	
PA_tika-vin02_t:744_3	kāraṇaṃ. Evaṃ ayonisomanasikārassa pana kiṃ kāraṇanti? Sveva puthujjanabhāvo ariyānaṃ	744	
PA_tika-vin02_t:744_4	adassanādīni vā. Nanu ca puthujjanopi yoniso manasi karotīti. Ko vā evamāha “na manasi	744	
PA_tika-vin02_t:744_5	karotī”ti. Na pana tattha puthujjanabhāvo kāraṇaṃ, saddhammasavanakalyāṇamittādīni	744	
PA_tika-vin02_t:744_6	tattha kāraṇāni. Na hi macchamaṃsādīni attano pakatiyā sugandhāni, abhisaṅkhārapaccayā	744	
PA_tika-vin02_t:744_7	pana sugandhānipi honti.	744	
PA_tika-vin02_t:745	Kiṃ nu kho ahosinti jātiliṅgupapattiyo nissāya “khattiyo nu kho ahosiṃ, brāhmaṇavessasuddagahaṭṭhapabbajitadevamanussānaṃ aññataro”ti kaṅkhati.	74	
PA_tika-vin02_t:746_0	Kathaṃ nu khoti saṇṭhānākāraṃ nissāya “dīgho nu kho ahosiṃ, rassaodātakaṇhappamāṇikaappamāṇikādīnaṃ	746	
PA_tika-vin02_t:746_1	aññataro”ti kaṅkhati. Keci pana “issaranimmānādiṃ nissāya ‘kena nu kho kāraṇena ahosi’nti	746	
PA_tika-vin02_t:746_2	hetuto kaṅkhatī”ti vadanti.	746	
PA_tika-vin02_t:747_0	Kiṃ hutvā kiṃ ahosinti jātiādīni nissāya “khattiyo hutvā nu kho brāhmaṇo ahosiṃ…pe…	747	
PA_tika-vin02_t:747_1	devo hutvā manusso”ti attano paramparaṃ kaṅkhati. Sabbattheva pana addhānanti kālādhivacanametaṃ,	747	
PA_tika-vin02_t:747_2	tañca bhummatthe upayogavacanaṃ daṭṭhabbaṃ.	747	
PA_tika-vin02_t:748	Bhavissāmi nu kho, na nu khoti sassatākārañca ucchedākārañca nissāya anāgate attano vijjamānatañca avijjamānatañca kaṅkhati. Sesamettha vuttanayameva.	74	
PA_tika-vin02_t:749_0	Ahaṃ nu khosmīti attano atthibhāvaṃ kaṅkhati. Yuttaṃ panetanti? Yuttaṃ ayuttanti	749	
PA_tika-vin02_t:749_1	kā ettha cintā. Apicettha idaṃ vatthumpi udāharanti, cūḷamātāya kira putto muṇḍo,	749	
PA_tika-vin02_t:749_2	mahāmātāya putto amuṇḍo. Taṃ suttaṃ muṇḍesuṃ. So uṭṭhāya “ahaṃ nu kho cūḷamātāya	749	
PA_tika-vin02_t:749_3	putto”ti cintesi. Evaṃ “ahaṃ nu khosmī”ti kaṅkhā hoti.	749	
PA_tika-vin02_t:750_0	No nu khosmīti attano natthibhāvaṃ kaṅkhati. Tatrāpi idaṃ vatthu – eko kira macche	750	
PA_tika-vin02_t:750_1	gaṇhanto udake ciraṭṭhānena sītibhūtaṃ attano ūruṃ “maccho”ti cintetvā pahari. Aparo	750	
PA_tika-vin02_t:750_2	susānapasse khettaṃ rakkhanto bhīto saṅkuṭito sayi. So paṭibujjhitvā attano jaṇṇukāni	750	
PA_tika-vin02_t:750_3	“dve yakkhā”ti cintetvā pahari, evaṃ “no nu khosmī”ti kaṅkhati.	750	
PA_tika-vin02_t:751_0	Kiṃ nu khosmīti khattiyova samāno attano khattiyabhāvaṃ kaṅkhati kaṇṇo viya sūtaputtasaññī.	751	
PA_tika-vin02_t:751_1	Esa nayo sesesu. Devo pana samāno devabhāvaṃ ajānanto nāma natthi. Sopi pana “ahaṃ	751	
PA_tika-vin02_t:751_2	rūpī nu kho arūpī nu kho”tiādinā nayena kaṅkhati. Khattiyādayo kasmā na jānantīti	751	
PA_tika-vin02_t:751_3	ce? Appaccakkhā tesaṃ tattha tattha kule uppatti. Gahaṭṭhāpi ca pātalikādayo pabbajitasaññino.	751	
PA_tika-vin02_t:751_4	Pabbajitāpi “kuppaṃ nu kho me kamma”ntiādinā nayena gahaṭṭhasaññino. Manussāpi ca	751	
PA_tika-vin02_t:751_5	ekacce rājāno viya attani devasaññino honti.	751	
PA_tika-vin02_t:752_0	Kathaṃ nu khosmīti vuttanayameva. Kevalañhettha abbhantare jīvo nāma atthīti gahetvā	752	
PA_tika-vin02_t:752_1	tassa saṇṭhānākāraṃ nissāya “dīgho nu khosmi, rassacaturassachaḷaṃsaaṭṭhaṃsasoḷasaṃsādīnaṃ	752	
PA_tika-vin02_t:752_2	aññatarappakāro”ti kaṅkhanto “kathaṃ nu khosmī”ti kaṅkhatīti veditabbo. Sarīrasaṇṭhānaṃ	752	
PA_tika-vin02_t:752_3	pana paccuppannaṃ ajānanto nāma natthi.	752	
PA_tika-vin02_t:753	Kuto āgato, so kuhiṃ gāmī bhavissatīti attabhāvassa āgatigatiṭṭhānaṃ kaṅkhati.	75	
PA_tika-vin02_t:754	Vapayantīti viapayanti, ikāralopenāyaṃ niddeso. Byapayantīti vuttaṃ hoti. Tenāha “vapayanti apagacchantī”ti. Apagamanañca anuppattinirodhavasenāti āha “nirujjhantī”ti.	75	
PA_tika-vin02_t:755_0	3. Kadā panassa bodhipakkhiyadhammā catusaccadhammā vā pātubhavanti uppajjanti pakāsantīti?	755	
PA_tika-vin02_t:755_1	Vipassanāmaggañāṇesu pavattamānesu. Tattha vipassanāñāṇe tāva vipassanāñāṇasampayuttā	755	
PA_tika-vin02_t:755_2	satiādayo vipassanāñāṇañca yathārahaṃ attano attano visayesu tadaṅgappahānavasena	755	
PA_tika-vin02_t:755_3	subhasaññādike pajahantā kāyānupassanādivasena visuṃ visuṃ uppajjanti. Maggakkhaṇe	755	
PA_tika-vin02_t:755_4	pana te nibbānamālambitvā samucchedavasena paṭipakkhe pajahantā catūsupi ariyasaccesu	755	
PA_tika-vin02_t:755_5	asammohapaṭivedhasādhanavasena sakideva uppajjanti. Evaṃ tāvettha bodhipakkhiyadhammānaṃ	755	
PA_tika-vin02_t:755_6	uppajjanaṭṭhena pātubhāvo veditabbo. Ariyasaccadhammānaṃ pana lokiyānaṃ vipassanākkhaṇe	755	
PA_tika-vin02_t:755_7	vipassanāya ārammaṇakaraṇavasena lokuttarānaṃ tadadhimuttatāvasena maggakkhaṇe nirodhasaccassa	755	
PA_tika-vin02_t:755_8	ārammaṇābhisamayavasena sabbesampi kiccābhisamayavasena pākaṭabhāvato pakāsanaṭṭhena	755	
PA_tika-vin02_t:755_9	pātubhāvo veditabbo.	755	
PA_tika-vin02_t:756_0	Iti bhagavā satipi sabbākārena sabbadhammānaṃ attano ñāṇassa pākaṭabhāve paṭiccasamuppādamukhena	756	
PA_tika-vin02_t:756_1	vipassanābhinivesassa katattā nipuṇagambhīrasududdasatāya paccayākārassa taṃ paccavekkhitvā	756	
PA_tika-vin02_t:756_2	uppannabalavasomanasso paṭipakkhasamucchedavibhāvanena saddhiṃ attano tadabhisamayānubhāvadīpakamevettha udānaṃ udānesi.	756	
PA_tika-vin02_t:757	“Kāmā te paṭhamā senā”tiādinā nayena vuttappakāraṃ mārasenanti –	75	
PA_tika-vin02_t:758	“Kāmā te paṭhamā senā, dutiyā arati vuccati;	75	
PA_tika-vin02_t:759	Tatiyā khuppipāsā te, catutthī taṇhā pavuccati.	75	
PA_tika-vin02_t:760	“Pañcamī thinamiddhaṃ te, chaṭṭhā bhīrū pavuccati;	76	
PA_tika-vin02_t:761	Sattamī vicikicchā te, makkho thambho ca aṭṭhamā.	76	
PA_tika-vin02_t:762	“Lābho siloko sakkāro, micchāladdho ca yo yaso;	76	
PA_tika-vin02_t:763	Yo cattānaṃ samukkaṃse, pare ca avajānati.	76	
PA_tika-vin02_t:764	“Esā namuci te senā, kaṇhassābhippahārinī;	76	
PA_tika-vin02_t:765	Na naṃ asūro jināti, jetvā ca labhate sukha”nti. –	76	
PA_tika-vin02_t:766	Iminā nayena vuttappakāraṃ mārasenaṃ.	76	
PA_tika-vin02_t:767_0	Tattha yasmā āditova agāriyabhūte satte vatthukāmesu kilesakāmā mohayanti, te abhibhuyya	767	
PA_tika-vin02_t:767_1	anagāriyabhāvaṃ upagatānaṃ pantesu vā senāsanesu aññataraññataresu vā adhikusalesu	767	
PA_tika-vin02_t:767_2	dhammesu arati uppajjati. Vuttampi cetaṃ “pabbajitena kho, āvuso, abhirati dukkarā”ti.	767	
PA_tika-vin02_t:767_3	Tato te parapaṭibaddhajīvikattā khuppipāsā bādhati, tāya bādhitānaṃ pariyesana taṇhā	767	
PA_tika-vin02_t:767_4	cittaṃ kilamayati, atha nesaṃ kilantacittānaṃ thinamiddhaṃ okkamati, tato visesamanadhigacchantānaṃ	767	
PA_tika-vin02_t:767_5	durabhisambhavesu araññavanapatthesu senāsanesu viharataṃ utrāsasaññitā bhīru jāyati,	767	
PA_tika-vin02_t:767_6	tesaṃ ussaṅkitaparisaṅkitānaṃ dīgharattaṃ vivekarasamanassādayamānānaṃ viharataṃ	767	
PA_tika-vin02_t:767_7	“na siyā nu kho esa maggo”ti paṭipattiyaṃ vicikicchā uppajjati, taṃ vinodetvā viharataṃ	767	
PA_tika-vin02_t:767_8	appamattakena visesādhigamena mānamakkhathambhā jāyanti, tepi vinodetvā viharataṃ	767	
PA_tika-vin02_t:767_9	tato adhikataraṃ visesādhigamaṃ nissāya lābhasakkārasilokā uppajjanti, lābhādimucchitā	767	
PA_tika-vin02_t:767_10	dhammapatirūpakāni pakāsentā micchāyasaṃ adhigantvā tattha ṭhitā jātiādīhi attānaṃ	7671	
PA_tika-vin02_t:767_11	ukkaṃsenti paraṃ vambhenti, tasmā kāmādīnaṃ paṭhamasenādibhāvo veditabbo.	7671	
PA_tika-vin02_t:768_0	Evametaṃ dasavidhaṃ senaṃ uddisitvā yasmā sā kaṇhadhammasamannāgatattā kaṇhassa namucino	768	
PA_tika-vin02_t:768_1	upakārāya saṃvattati, tasmā naṃ “tava senā”ti niddisantena “esā namuci te senā, kaṇhassābhippahārinī”ti	768	
PA_tika-vin02_t:768_2	vuttaṃ. Tattha abhippahārinīti samaṇabrāhmaṇānaṃ ghātanī nippothanī, antarāyakarīti	768	
PA_tika-vin02_t:768_3	attho. Na naṃ asūro jināti, jetvā ca labhate sukhanti evaṃ tava senaṃ asūro kāye	768	
PA_tika-vin02_t:768_4	ca jīvite ca sāpekkho puriso na jināti, sūro pana jināti, jetvā ca maggasukhaṃ phalasukhañca	768	
PA_tika-vin02_t:768_5	adhigacchatīti attho. Sopi brāhmaṇoti sopi khīṇāsavabrāhmaṇo.	768	
PA_tika-vin02_t:769_0	Idāni “tena kho pana samayena bhagavā sattāhaṃ ekapallaṅkena nisinno hoti vimuttisukhapaṭisaṃvedī.	769	
PA_tika-vin02_t:769_1	Atha kho bhagavā tassa sattāhassa accayena tamhā samādhimhā vuṭṭhahitvā rattiyā paṭhamaṃ	769	
PA_tika-vin02_t:769_2	yāmaṃ paṭiccasamuppādaṃ anulomaṃ sādhukaṃ manasākāsi. Rattiyā majjhimaṃ yāmaṃ paṭiccasamuppādaṃ	769	
PA_tika-vin02_t:769_3	paṭilomaṃ sādhukaṃ manasākāsi. Rattiyā pacchimaṃ yāmaṃ paṭiccasamuppādaṃ anulomapaṭilomaṃ	769	
PA_tika-vin02_t:769_4	sādhukaṃ manasākāsī”ti evaṃ vuttāya udānapāḷiyā imissā ca khandhakapāḷiyā avirodhaṃ	769	
PA_tika-vin02_t:769_5	dassetuṃ “udāne panā”tiādi āraddhaṃ. Ettha tassa vasenāti tassa paccayākārapajānanassa	769	
PA_tika-vin02_t:769_6	paccayakkhayādhigamassa ca vasena. Ekekameva koṭṭhāsanti anulomapaṭilomesu ekekameva	769	
PA_tika-vin02_t:769_7	koṭṭhāsaṃ. Pāṭipadarattiyā evaṃ manasākāsīti rattiyā tīsupi yāmesu anulomapaṭilomaṃyeva	769	
PA_tika-vin02_t:769_8	manasākāsi. Bhagavā kira ṭhapetvā ratanagharasattāhaṃ sesesu chasu sattāhesu antarantarā	769	
PA_tika-vin02_t:769_9	dhammaṃ paccavekkhitvā yebhuyyena vimuttisukhapaṭisaṃvedī vihāsi, ratanagharasattāhe	769	
PA_tika-vin02_t:769_10	pana abhidhammapavicayavaseneva vihāsi. Tasmā antarantarā dhammapaccavekkhaṇavasena	7691	
PA_tika-vin02_t:769_11	uppāditamanasikāresu pāṭipadarattiyā uppāditaṃ manasikāraṃ sandhāya imissaṃ khandhakapāḷiyaṃ	7691	
PA_tika-vin02_t:769_12	evaṃ vuttanti adhippāyo.	7691	
PA_tika-vin02_t:770	Bodhikathāvaṇṇanā niṭṭhitā.	77	
PA_tika-vin02_t:771	Ajapālakathāvaṇṇanā	77	
PA_tika-vin02_t:772_0	4. Tassa sattāhassa accayenāti pallaṅkasattāhassa apagamanena. Tamhā samādhimhā vuṭṭhahitvāti	772	
PA_tika-vin02_t:772_1	tato arahattaphalasamāpattisamādhito yathākālaparicchedaṃ vuṭṭhahitvā. Aññepi buddhattakarāti	772	
PA_tika-vin02_t:772_2	visākhapuṇṇamito paṭṭhāya rattindivaṃ evaṃ niccasamāhitabhāvahetubhūtānaṃ buddhaguṇānaṃ	772	
PA_tika-vin02_t:772_3	upari aññepi buddhattasādhakā. “Ayaṃ buddho”ti buddhabhāvassa paresaṃ vibhāvanā dhammā	772	
PA_tika-vin02_t:772_4	kiṃ nu kho santīti yojanā. Ekaccānaṃ devatānanti yā adhigatamaggā sacchikatanirodhā	772	
PA_tika-vin02_t:772_5	ekapadesena buddhaguṇe jānanti, tā ṭhapetvā tadaññāsaṃ devatānaṃ. Animisehīti dhammapītivipphāravasena	772	
PA_tika-vin02_t:772_6	pasādavibhāvaniccaladalatāya nimesarahitehi. Ratanacaṅkameti devatāhi māpite ratanamayacaṅkame.	772	
PA_tika-vin02_t:772_7	“Ratanabhūtānaṃ sattannaṃ pakaraṇānaṃ tattha ca anuttarassa dhammaratanassa sammasanena	772	
PA_tika-vin02_t:772_8	taṃ ṭhānaṃ ratanagharacetiyaṃ nāma jāta”ntipi vadanti. Teneva aṭṭhasāliniyaṃ “ratanagharaṃ	772	
PA_tika-vin02_t:772_9	nāma na ratanamayaṃ gehaṃ, sattannaṃ pana pakaraṇānaṃ sammasitaṭṭhānaṃ ratanagharanti	772	
PA_tika-vin02_t:772_10	veditabba”nti vuttaṃ.	7721	
PA_tika-vin02_t:773_0	Kasmā panāyaṃ ajapālanigrodho nāma jātoti āha “tassa kirā”tiādi. Keci pana “yasmā	773	
PA_tika-vin02_t:773_1	tattha vede sajjhāyituṃ asamatthā mahallakabrāhmaṇā pākāraparikkhepayuttāni nivesanāni	773	
PA_tika-vin02_t:773_2	katvā sabbe vasiṃsu, tasmāssa ‘ajapālanigrodho’ti nāmaṃ jāta”nti vadanti. Tatrāyaṃ	773	
PA_tika-vin02_t:773_3	vacanattho – na japantīti ajapā, mantānaṃ anajjhāyakāti attho. Ajapā lanti ādiyanti	773	
PA_tika-vin02_t:773_4	nivāsaṃ etthāti ajapāloti. Apare pana vadanti “yasmā majjhanhike samaye anto paviṭṭhe	773	
PA_tika-vin02_t:773_5	aje attano chāyāya pāleti rakkhati, tasmā ‘ajapālo’tissa nāmaṃ ruḷha”nti. Sabbathāpi	773	
PA_tika-vin02_t:773_6	nāmametaṃ tassa rukkhassa.	773	
PA_tika-vin02_t:774_0	Vimuttisukhaṃ paṭisaṃvedentoti dhammaṃ vicinantoyeva antarantarā vimuttisukhañca	774	
PA_tika-vin02_t:774_1	paṭisaṃvedento. “Dhammaṃ vicinanto vimuttisukhañca paṭisaṃvedento”ti evaṃ vā ettha	774	
PA_tika-vin02_t:774_2	pāṭho gahetabbo. Udānaṭṭhakathāyampi hi ayameva pāṭho. Dhammaṃ vicinanto cettha evaṃ	774	
PA_tika-vin02_t:774_3	abhidhamme nayamaggaṃ sammasi paṭhamaṃ dhammasaṅgaṇīpakaraṇaṃ nāma, tato vibhaṅgappakaraṇaṃ,	774	
PA_tika-vin02_t:774_4	dhātukathāpakaraṇaṃ, puggalapaññattippakaraṇaṃ, kathāvatthuṃ nāma, yamakaṃ nāma,	774	
PA_tika-vin02_t:774_5	tato mahāpakaraṇaṃ paṭṭhānaṃ nāmāti. Tatthassa saṇhasukhumaṭṭhānamhi citte otiṇṇe	774	
PA_tika-vin02_t:774_6	pīti uppajji, pītiyā uppannāya lohitaṃ pasīdi, lohite pasanne chavi pasīdi, chaviyā	774	
PA_tika-vin02_t:774_7	pasannāya puratthimakāyato kūṭāgārādippamāṇā rasmiyo uṭṭhahitvā ākāse pakkhandaṃ	774	
PA_tika-vin02_t:774_8	chaddantanāgakulaṃ viya pācīnadisāya anantāni cakkavāḷāni pakkhandā. Pacchimakāyato	774	
PA_tika-vin02_t:774_9	uṭṭhahitvā pacchimadisāya, dakkhiṇaṃsakūṭato uṭṭhahitvā dakkhiṇadisāya, vāmaṃsakūṭato	774	
PA_tika-vin02_t:774_10	uṭṭhahitvā uttaradisāya anantāni cakkavāḷāni pakkhandā. Pādatalehi pavāḷaṅkuravaṇṇā	7741	
PA_tika-vin02_t:774_11	rasmiyo nikkhamitvā mahāpathaviṃ vinibbijjha udakaṃ dvidhā bhinditvā vātakkhandhaṃ	7741	
PA_tika-vin02_t:774_12	padāletvā ajaṭākāsaṃ pakkhandā. Sīsato saṃparivattiyamānaṃ maṇidāmaṃ viya nīlavaṇṇarasmivaṭṭi	7741	
PA_tika-vin02_t:774_13	uṭṭhahitvā cha devaloke vinivijjhitvā nava brahmaloke atikkamma ajaṭākāsaṃ pakkhandā.	7741	
PA_tika-vin02_t:774_14	Tasmiṃ divase aparimāṇesu cakkavāḷesu aparimāṇā sattā sabbe suvaṇṇavaṇṇāva ahesuṃ.	7741	
PA_tika-vin02_t:774_15	Taṃ divasañca pana bhagavato sarīrā nikkhantā yāvajjadivasāpi kira tā rasmiyo anantalokadhātuyo	7741	
PA_tika-vin02_t:774_16	gacchantiyeva. Na kevalañca imasmiṃyeva sattāhe dhammaṃ vicinantassa sarīrato rasmiyo	7741	
PA_tika-vin02_t:774_17	nikkhamiṃsu, atha kho ratanagharasattāhepi paṭṭhānaṃ sammasantassa evameva sarīrato	7741	
PA_tika-vin02_t:774_18	rasmiyo nikkhantā evāti veditabbaṃ.	7741	
PA_tika-vin02_t:775	Vuttañhetaṃ aṭṭhasāliniyaṃ –	77	
PA_tika-vin02_t:776_0	“Imesu ca ekavīsatiyā divasesu ekadivasepi satthu sarīrato rasmiyo na nikkhantā,	776	
PA_tika-vin02_t:776_1	catutthe pana sattāhe pacchimuttarāya disāya ratanaghare nisīdi. Tattha dhammasaṅgaṇiṃ	776	
PA_tika-vin02_t:776_2	sammasantassapi sarīrato rasmiyo na nikkhantā. Vibhaṅgappakaraṇaṃ, dhātukathaṃ, puggalapaññattiṃ,	776	
PA_tika-vin02_t:776_3	kathāvatthuppakaraṇaṃ, yamakappakaraṇaṃ sammasantassapi rasmiyo na nikkhantā. Yadā	776	
PA_tika-vin02_t:776_4	pana mahāpakaraṇaṃ oruyha ‘hetupaccayo ārammaṇapaccayo…pe… avigatapaccayo’ti sammasanaṃ	776	
PA_tika-vin02_t:776_5	ārabhi, athassa catuvīsatisamantapaṭṭhānaṃ sammasantassa ekantato sabbaññutaññāṇaṃ	776	
PA_tika-vin02_t:776_6	mahāpakaraṇe okāsaṃ labhi. Yathā hi timirapiṅgalamahāmaccho caturāsītiyojanasahassagambhīre	776	
PA_tika-vin02_t:776_7	mahāsamuddeyeva okāsaṃ labhati, evameva sabbaññutaññāṇaṃ ekantato mahāpakaraṇeyeva okāsaṃ labhi.	776	
PA_tika-vin02_t:777_0	“Satthu evaṃ laddhokāsena sabbaññutaññāṇena yathāsukhaṃ saṇhasukhumadhammaṃ sammasantassa	777	
PA_tika-vin02_t:777_1	sarīrato nīlapītalohitodātamañjiṭṭhapabhassaravasena chabbaṇṇarasmiyo nikkhamiṃsu.	777	
PA_tika-vin02_t:777_2	Kesamassūhi ceva akkhīnañca nīlaṭṭhānehi nīlarasmiyo nikkhamiṃsu, yāsaṃ vasena gaganatalaṃ	777	
PA_tika-vin02_t:777_3	añjanacuṇṇasamokiṇṇaṃ viya umāpupphanīluppaladalasañchannaṃ viya vītipatantamaṇitālavaṇṭaṃ	777	
PA_tika-vin02_t:777_4	viya sampasāritamecakapaṭaṃ viya ca ahosi. Chavito ceva akkhīnañca pītaṭṭhānehi pītarasmiyo	777	
PA_tika-vin02_t:777_5	nikkhamiṃsu, yāsaṃ vasena disābhāgā suvaṇṇarasanisiñcamānā viya suvaṇṇapaṭapasāritā	777	
PA_tika-vin02_t:777_6	viya kuṅkumacuṇṇakaṇikārapupphasamparikiṇṇā viya ca virociṃsu. Maṃsalohitehi ceva	777	
PA_tika-vin02_t:777_7	akkhīnañca rattaṭṭhānehi lohitarasmiyo nikkhamiṃsu, yāsaṃ vasena disābhāgā cīnapiṭṭhacuṇṇarañjitā	777	
PA_tika-vin02_t:777_8	viya supakkalākhārasanisiñcamānā viya rattakambalaparikkhittā viya jayasumanapāribaddhakabandhujīvakakusumasamparikiṇṇā	777	
PA_tika-vin02_t:777_9	viya ca virociṃsu. Aṭṭhīhi ceva dantehi ca akkhīnañca setaṭṭhānehi odātarasmiyo nikkhamiṃsu,	777	
PA_tika-vin02_t:777_10	yāsaṃ vasena disābhāgā rajatakuṭehi āsiñcamānakhīradhārāsamparikiṇṇā viya pasāritarajatapaṭavitānā	7771	
PA_tika-vin02_t:777_11	viya vītipatantarajatatālavaṇṭā viya kundakumudasindhuvārasumanamallikādikusumasañchannā	7771	
PA_tika-vin02_t:777_12	viya ca virociṃsu. Mañjiṭṭhapabhassarā pana tamhā tamhā sarīrappadesā nikkhamiṃsu.	7771	
PA_tika-vin02_t:777_13	Iti tā chabbaṇṇarasmiyo nikkhamitvā ghanamahāpathaviṃ gaṇhiṃsu.	7771	
PA_tika-vin02_t:778_0	“Catunahutādhikadviyojanasatasahassabahalā mahāpathavī niddhantasuvaṇṇapiṇḍi viya	778	
PA_tika-vin02_t:778_1	ahosi. Pathaviṃ bhinditvā heṭṭhā udakaṃ gaṇhiṃsu. Pathavīsandhārakaṃ aṭṭhanahutādhikacatuyojanasatasahassabahalaṃ	778	
PA_tika-vin02_t:778_2	udakaṃ suvaṇṇakalasehi āsiñcamānavilīnasuvaṇṇaṃ viya ahosi. Udakaṃ vinivijjhitvā	778	
PA_tika-vin02_t:778_3	vātaṃ aggahesuṃ. Channavutādhikanavayojanasatasahassabahalo vāto samussitasuvaṇṇakkhandho	778	
PA_tika-vin02_t:778_4	viya ahosi. Vātaṃ vinivijjhitvā heṭṭhā ajaṭākāsaṃ pakkhandiṃsu. Uparibhāgena uggantvāpi	778	
PA_tika-vin02_t:778_5	catumahārājike gaṇhiṃsu. Te vinivijjhitvā tāvatiṃse, tato yāme, tato tusite, tato	778	
PA_tika-vin02_t:778_6	nimmānaratī, tato paranimmitavasavattī, tato nava brahmaloke, tato vehapphale, tato	778	
PA_tika-vin02_t:778_7	pañca suddhāvāse vinivijjhitvā cattāro āruppe gaṇhiṃsu. Cattāro ca āruppe vinivijjhitvā	778	
PA_tika-vin02_t:778_8	ajaṭākāsaṃ pakkhandiṃsu.	778	
PA_tika-vin02_t:779_0	“Tiriyabhāgehi anantā lokadhātuyo pakkhandiṃsu, ettake ṭhāne candamhi candappabhā	779	
PA_tika-vin02_t:779_1	natthi, sūriye sūriyappabhā natthi, tārakarūpesu tārakarūpappabhā natthi, devatānaṃ	779	
PA_tika-vin02_t:779_2	uyyānavimānakapparukkhesu sarīre ābharaṇesūti sabbattha pabhā natthi. Tisahassimahāsahassilokadhātuyā	779	
PA_tika-vin02_t:779_3	ālokapharaṇasamattho mahābrahmāpi sūriyuggamane khajjopanako viya ahosi, candasūriyatārakarūpadevatuyyānavimānakapparukkhānaṃ	779	
PA_tika-vin02_t:779_4	paricchedamattakameva paññāyittha. Ettakaṃ ṭhānaṃ buddharasmīhiyeva ajjhotthaṭaṃ	779	
PA_tika-vin02_t:779_5	ahosi. Ayañca neva buddhānaṃ adhiṭṭhāniddhi, na bhāvanāmayiddhi. Saṇhasukhumadhammaṃ	779	
PA_tika-vin02_t:779_6	pana sammasato lokanāthassa lohitaṃ pasīdi, vatthurūpaṃ pasīdi, chavivaṇṇo pasīdi.	779	
PA_tika-vin02_t:779_7	Cittasamuṭṭhānā vaṇṇadhātu samantā asītihatthamatte padese niccalā aṭṭhāsī”ti.	779	
PA_tika-vin02_t:780_0	Evaṃ nisinneti tamhā samādhimhā vuṭṭhahitvā nisinne. Eko brāhmaṇoti nāmagottavasena	780	
PA_tika-vin02_t:780_1	anabhiññāto apākaṭo eko brāhmaṇo. “Huṃ hu”nti karonto vicaratīti sabbaṃ acokkhajātikaṃ	780	
PA_tika-vin02_t:780_2	passitvā jigucchanto “huṃ hu”nti karonto vicarati. Etadavocāti etaṃ idāni vattabbaṃ	780	
PA_tika-vin02_t:780_3	“kittāvatā nu kho”tiādivacanaṃ avoca. Tattha kittāvatāti kittakena pamāṇena. Nu-ti	780	
PA_tika-vin02_t:780_4	saṃsayatthe nipāto, kho-ti padapūraṇe. Bho-ti brāhmaṇānaṃ jātisamudāgataṃ ālapanaṃ.	780	
PA_tika-vin02_t:780_5	Tathā hi vuttaṃ “bhovādi nāma so hoti, sace hoti sakiñcano”ti. Gotamāti bhagavantaṃ	780	
PA_tika-vin02_t:780_6	gottena ālapati. Kathaṃ panāyaṃ brāhmaṇo sampati samāgato bhagavato gottaṃ jānātīti?	780	
PA_tika-vin02_t:780_7	Nāyaṃ sampati samāgato, chabbassāni padhānakaraṇakāle upaṭṭhahantehi pañcavaggiyehi	780	
PA_tika-vin02_t:780_8	saddhiṃ caramāno aparabhāge taṃ vataṃ chaḍḍetvā uruvelāyaṃ senanigame eko adutiyo	780	
PA_tika-vin02_t:780_9	hutvā piṇḍāya caramānopi tena brāhmaṇena diṭṭhapubbo ceva sallapitapubbo ca, tena	780	
PA_tika-vin02_t:780_10	so pubbe pañcavaggiyehi gayhamānaṃ bhagavato gottaṃ anussaranto “bho gotamā”ti bhagavantaṃ	7801	
PA_tika-vin02_t:780_11	gottena ālapati. Yato paṭṭhāya vā bhagavā mahābhinikkhamanaṃ nikkhanto anomānadītīre	7801	
PA_tika-vin02_t:780_12	pabbaji, tato pabhuti “samaṇo gotamo”ti cando viya sūriyo viya pākaṭo paññāto hoti,	7801	
PA_tika-vin02_t:780_13	na ca tassa gottajānane kāraṇaṃ gavesitabbaṃ. Brāhmaṇakaraṇāti brāhmaṇaṃ karontīti	7801	
PA_tika-vin02_t:780_14	brāhmaṇakaraṇā, brāhmaṇabhāvakarāti attho. Ettha ca “kittāvatā”ti etena yehi dhammehi	7801	
PA_tika-vin02_t:780_15	brāhmaṇo hoti, tesaṃ dhammānaṃ parimāṇaṃ pucchati. “Katame”ti pana iminā tesaṃ sarūpaṃ pucchati.	7801	
PA_tika-vin02_t:781_0	Udānaṃ udānesīti “yo brāhmaṇo”tiādikaṃ udānaṃ udānesi, na pana tassa brāhmaṇassa	781	
PA_tika-vin02_t:781_1	dhammaṃ desesi. Kasmā? Dhammadesanāya abhājanabhāvato. Tathā hi tassa brāhmaṇassa	781	
PA_tika-vin02_t:781_2	imaṃ gāthaṃ sutvā na saccābhisamayo ahosi. Yathā ca imassa, evaṃ upakassa ājīvakassa	781	
PA_tika-vin02_t:781_3	buddhaguṇappakāsanaṃ sutvā. Dhammacakkappavattanato hi pubbabhāge bhagavatā bhāsitaṃ	781	
PA_tika-vin02_t:781_4	paresaṃ suṇantānampi tapussabhallikānaṃ saraṇadānaṃ viya vāsanābhāgiyameva jātaṃ,	781	
PA_tika-vin02_t:781_5	na asekkhabhāgiyaṃ vā nibbedhabhāgiyaṃ vā. Esā hi dhammatāti. Vedehi vā antanti ettha	781	
PA_tika-vin02_t:781_6	antaṃ nāma sabbasaṅkhārapariyosānaṃ nibbānaṃ. Ime ussadā natthīti sabbaso ime pahīnattā na santi.	781	
PA_tika-vin02_t:782	Ajapālakathāvaṇṇanā niṭṭhitā.	78	
PA_tika-vin02_t:783	Mucalindakathāvaṇṇanā	78	
PA_tika-vin02_t:784_0	5. Mucalindamūleti ettha mucalindo vuccati nīparukkho, yo “niculo”tipi vuccati, tassa	784	
PA_tika-vin02_t:784_1	samīpeti attho. Keci pana “mucaloti tassa rukkhassa nāmaṃ, vanajeṭṭhakatāya pana	784	
PA_tika-vin02_t:784_2	mucalindoti vutta”nti vadanti. Udapādīti sakalacakkavāḷagabbhaṃ pūrento mahāmegho	784	
PA_tika-vin02_t:784_3	udapādi. Evarūpo kira megho dvīsuyeva kālesu vassati cakkavattimhi vā uppanne buddhe	784	
PA_tika-vin02_t:784_4	vā, idha buddhuppādakāle udapādi. Pokkharaṇiyā nibbattoti pokkharaṇiyā heṭṭhā nāgabhavanaṃ	784	
PA_tika-vin02_t:784_5	atthi, tattha nibbatto. Sakabhavanāti attano nāgabhavanato. Evaṃ bhogehi parikkhipitvāti	784	
PA_tika-vin02_t:784_6	satta vāre attano sarīrabhogehi bhagavato kāyaṃ parivāretvā. Uparimuddhani mahantaṃ	784	
PA_tika-vin02_t:784_7	phaṇaṃ vihaccāti bhagavato muddhappadesassa upari attano mahantaṃ phaṇaṃ pasāretvā.	784	
PA_tika-vin02_t:784_8	“Phaṇaṃ karitvā”tipi pāṭho, soyevattho.	784	
PA_tika-vin02_t:785_0	Tassa kira nāgarājassa etadahosi “bhagavā ca mayhaṃ bhavanasamīpe rukkhamūle nisinno,	785	
PA_tika-vin02_t:785_1	ayañca sattāhavaddalikā vattati, vāsāgāramassa laddhuṃ vaṭṭatī”ti. So sattaratanamayaṃ	785	
PA_tika-vin02_t:785_2	pāsādaṃ nimminituṃ sakkontopi “evaṃ kate kāyasāro gahito na bhavissati, dasabalassa	785	
PA_tika-vin02_t:785_3	kāyaveyyāvaccaṃ karissāmī”ti mahantaṃ attabhāvaṃ katvā satthāraṃ sattakkhattuṃ bhogehi	785	
PA_tika-vin02_t:785_4	parikkhipitvā upari phaṇaṃ dhāresi. “Tassa parikkhepabbhantaraṃ lohapāsāde bhaṇḍāgāragabbhappamāṇaṃ	785	
PA_tika-vin02_t:785_5	ahosī”ti idha vuttaṃ. Majjhimaṭṭhakathāyaṃ pana –	785	
PA_tika-vin02_t:786_0	“Parikkhepassa anto okāso heṭṭhā lohapāsādappamāṇo ahosi, ‘icchiticchitena iriyāpathena	786	
PA_tika-vin02_t:786_1	satthā viharissatī’ti nāgarājassa ajjhāsayo ahosi, tasmā evaṃ mahantaṃ okāsaṃ parikkhipi,	786	
PA_tika-vin02_t:786_2	majjhe ratanapallaṅko paññatto hoti, upari suvaṇṇatārakavicittaṃ samosaritagandhadāmakusumacelavitānaṃ	786	
PA_tika-vin02_t:786_3	ahosi, catūsu koṇesu gandhatelena dīpā jalitā, catūsu disāsu vivaritvā candanakaraṇḍakā ṭhapitā”ti –	786	
PA_tika-vin02_t:787	Vuttaṃ. Icchiticchitena iriyāpathena viharissatīti ca nāgarājassa ajjhāsayamattametaṃ, bhagavā pana yathānisinnova sattāhaṃ vītināmesi.	78	
PA_tika-vin02_t:788_0	Kiñcāpi…pe… cintetuṃ yuttanti ettha keci vadanti “uṇhaggahaṇaṃ bhogaparikkhepassa	788	
PA_tika-vin02_t:788_1	vipulabhāvakaraṇe kāraṇakittanaṃ. Khuddake hi tasmiṃ bhagavantaṃ nāgarājassa sarīrasambhūtā	788	
PA_tika-vin02_t:788_2	usmā bādheyya, vipulabhāvakaraṇena pana tādisaṃ mā uṇhaṃ bādhayitthā”ti. Saupasaggapadassa	788	
PA_tika-vin02_t:788_3	attho upasaggena vināpi viññāyatīti āha “viddhanti ubbiddha”nti, sā cassa ubbiddhatā	788	
PA_tika-vin02_t:788_4	upakkilesavigamena dūrabhāvena upaṭṭhānanti āha “meghavigamena dūrībhūta”nti. Indanīlamaṇi	788	
PA_tika-vin02_t:788_5	viya dibbati jotatīti devo, ākāso. Viditvāti “idāni vigatavalāhako ākāso, natthi	788	
PA_tika-vin02_t:788_6	bhagavato sītādiupaddavo”ti ñatvā. Viniveṭhetvāti apanetvā. Attano rūpanti attano	788	
PA_tika-vin02_t:788_7	nāgarūpaṃ. Paṭisaṃharitvāti antaradhāpetvā. Māṇavakavaṇṇanti kumārakarūpaṃ.	788	
PA_tika-vin02_t:789_0	Etamatthaṃ viditvāti “vivekasukhapaṭisaṃvedino yattha katthaci sukhameva hotī”ti	789	
PA_tika-vin02_t:789_1	etaṃ atthaṃ sabbākārena jānitvā. Imaṃ udānanti imaṃ vivekasukhānubhāvadīpakaṃ udānaṃ	789	
PA_tika-vin02_t:789_2	udānesi. Sutadhammassāti vissutadhammassa. Tenāha “pakāsitadhammassā”ti. Akuppanabhāvoti akuppanasabhāvo.	789	
PA_tika-vin02_t:790	Mucalindakathāvaṇṇanā niṭṭhitā.	79	
PA_tika-vin02_t:791	Rājāyatanakathāvaṇṇanā	79	
PA_tika-vin02_t:792_0	6. Osadhaharītakaṃ upanesīti na kevalaṃ osadhaharītakameva, dantakaṭṭhampi upanesi.	792	
PA_tika-vin02_t:792_1	Paccaggheti ettha purimaṃ atthavikappaṃ keci na icchanti, teneva ācariyadhammapālattherena	792	
PA_tika-vin02_t:792_2	vuttaṃ “paccaggheti abhinave. Paccekaṃ mahagghatāya paccaggheti keci, taṃ na sundaraṃ.	792	
PA_tika-vin02_t:792_3	Na hi buddhā bhagavanto mahagghaṃ paṭiggaṇhanti paribhuñjanti vā”ti.	792	
PA_tika-vin02_t:793	Rājāyatanakathāvaṇṇanā niṭṭhitā.	79	
PA_tika-vin02_t:794	Brahmayācanakathāvaṇṇanā	79	
PA_tika-vin02_t:795_0	7. Āciṇṇasamāciṇṇoti ācarito ceva ācarantehi ca sammadeva ācaritoti attho. Etena	795	
PA_tika-vin02_t:795_1	ayaṃ parivitakko sabbabuddhānaṃ paṭhamābhisambodhiyaṃ uppajjatevāti ayamettha dhammatāti	795	
PA_tika-vin02_t:795_2	dasseti. Gambhīropi dhammo paṭipakkhavidhamanena supākaṭo bhaveyya, paṭipakkhavidhamanaṃ	795	
PA_tika-vin02_t:795_3	pana sammāpaṭipattipaṭibaddhaṃ, sā saddhammasavanādhīnā, taṃ satthari dhamme ca pasādāyattaṃ.	795	
PA_tika-vin02_t:795_4	So visesato loke sambhāvanīyassa garukātabbassa abhipatthanāhetukoti paramparāya	795	
PA_tika-vin02_t:795_5	sattānaṃ dhammasampaṭipattiyā brahmuno yācanānimittanti taṃ dassento “brahmunā yācite	795	
PA_tika-vin02_t:795_6	desetukāmatāyā”tiādimāha.	795	
PA_tika-vin02_t:796_0	Adhigatoti paṭividdho, sayambhūñāṇena “idaṃ dukkha”ntiādinā yathābhūtaṃ avabuddhoti	796	
PA_tika-vin02_t:796_1	attho. Dhammoti catusaccadhammo tabbinimuttassa paṭivijjhitabbadhammassa abhāvato.	796	
PA_tika-vin02_t:796_2	Gambhīroti mahāsamuddo viya makasatuṇḍasūciyā aññatra samupacitaparipakkañāṇasambhārehi	796	
PA_tika-vin02_t:796_3	aññesaṃ ñāṇena alabbhaneyyapatiṭṭho. Gambhīrattāva duddaso dukkhena daṭṭhabbo, na	796	
PA_tika-vin02_t:796_4	sakkā sukhena daṭṭhuṃ. Yo hi alabbhaneyyapatiṭṭho, so ogāhituṃ asakkuṇeyyatāya sarūpato	796	
PA_tika-vin02_t:796_5	ca visesato ca sukhena passituṃ na sakkā, atha kho kicchena kenaci kadācideva daṭṭhabbo.	796	
PA_tika-vin02_t:796_6	Duddasattāva duranubodho dukkhena avabujjhitabbo, na sakkā sukhena avabujjhituṃ.	796	
PA_tika-vin02_t:796_7	Yañhi daṭṭhumeva na sakkā, tassa ogāhetvā anubujjhane kathā eva natthi avabodhassa	796	
PA_tika-vin02_t:796_8	dukkarabhāvato. Imasmiṃ ṭhāne “taṃ kiṃ maññatha, bhikkhave, katamaṃ nu kho dukkarataraṃ	796	
PA_tika-vin02_t:796_9	vā durabhisambhavataraṃ vā”ti suttapadaṃ vattabbaṃ.	796	
PA_tika-vin02_t:797_0	Santoti anupasantasabhāvānaṃ kilesānaṃ saṅkhārānañca abhāvato vūpasantasabbapariḷāhatāya	797	
PA_tika-vin02_t:797_1	santo nibbuto, santārammaṇatāya vā santo. Ettha ca nirodhasaccaṃ santaṃ ārammaṇanti	797	
PA_tika-vin02_t:797_2	santārammaṇaṃ, maggasaccaṃ santaṃ santārammaṇañcāti santārammaṇaṃ. Padhānabhāvaṃ	797	
PA_tika-vin02_t:797_3	nītoti paṇīto. Atha vā paṇītoti atittikaraṇaṭṭhena atappako sādurasabhojanaṃ viya.	797	
PA_tika-vin02_t:797_4	Santapaṇītabhāveneva cettha asecanakatāya atappakatā daṭṭhabbā. Idañhi dvayaṃ lokuttarameva	797	
PA_tika-vin02_t:797_5	sandhāya vuttaṃ. Atakkāvacaroti uttamañāṇavisayattā takkena avacaritabbo ogāhitabbo	797	
PA_tika-vin02_t:797_6	na hoti, ñāṇeneva avacaritabbo. Tato eva nipuṇañāṇagocaratāya saṇhasukhumasabhāvattā	797	
PA_tika-vin02_t:797_7	ca nipuṇo saṇho. Paṇḍitavedanīyoti bālānaṃ avisayattā sammāpaṭipadaṃ paṭipannehi	797	
PA_tika-vin02_t:797_8	paṇḍitehi eva veditabbo.	797	
PA_tika-vin02_t:798_0	Allīyanti abhiramitabbaṭṭhena seviyantīti ālayā, pañca kāmaguṇāti āha “sattā pañcakāmaguṇe	798	
PA_tika-vin02_t:798_1	allīyanti, tasmā te ālayāti vuccantī”ti. Tattha pañcakāmaguṇe allīyantīti pañcakāmaguṇe	798	
PA_tika-vin02_t:798_2	sevantīti attho. Teti pañca kāmaguṇā. Ramantīti ratiṃ vindanti kīḷanti laḷanti. Ālīyanti	798	
PA_tika-vin02_t:798_3	abhiramaṇavasena sevantīti ālayā, aṭṭhasataṃ taṇhāvicaritāni, tehi ālayehi ramantīti	798	
PA_tika-vin02_t:798_4	ālayarāmāti evampettha attho daṭṭhabbo. Ime hi sattā yathā kāmaguṇe, evaṃ rāgampi	798	
PA_tika-vin02_t:798_5	assādenti abhinandantiyeva. Yatheva hi susajjitapupphaphalabharitarukkhādisampannaṃ	798	
PA_tika-vin02_t:798_6	uyyānaṃ paviṭṭho rājā tāya tāya sampattiyā ramati, sammudito āmoditapamodito hoti,	798	
PA_tika-vin02_t:798_7	na ukkaṇṭhati, sāyampi nikkhamituṃ na icchati, evamimehi kāmālayataṇhālayehi sattā	798	
PA_tika-vin02_t:798_8	ramanti, saṃsāravaṭṭe sammoditā anukkaṇṭhitā vasanti. Tena nesaṃ bhagavā duvidhampi	798	
PA_tika-vin02_t:798_9	ālayaṃ uyyānabhūmiṃ viya dassento “ālayarāmā”tiādimāha. Ratāti niratā. Suṭṭhu muditāti	798	
PA_tika-vin02_t:798_10	ativiya muditā anukkaṇṭhanato.	7981	
PA_tika-vin02_t:799_0	Ṭhānaṃ sandhāyāti ṭhānasaddaṃ sandhāya. Atthato pana ṭhānanti ca paṭiccasamuppādo	799	
PA_tika-vin02_t:799_1	eva adhippeto. Tiṭṭhati ettha phalaṃ tadāyattavuttitāyāti ṭhānaṃ, saṅkhārādīnaṃ paccayabhūtā	799	
PA_tika-vin02_t:799_2	avijjādayo. Imesaṃ saṅkhārādīnaṃ paccayāti idappaccayā, avijjādayova. Idappaccayā	799	
PA_tika-vin02_t:799_3	eva idappaccayatā yathā devo eva devatā. Idappaccayānaṃ vā avijjādīnaṃ attano phalaṃ	799	
PA_tika-vin02_t:799_4	paṭicca paccayabhāvo uppādanasamatthatā idappaccayatā. Tena samatthapaccayalakkhaṇo	799	
PA_tika-vin02_t:799_5	paṭiccasamuppādo dassito hoti. Paṭicca samuppajjati phalaṃ etasmāti paṭiccasamuppādo.	799	
PA_tika-vin02_t:799_6	Padadvayenapi dhammānaṃ paccayaṭṭho eva vibhāvito. Saṅkhārādipaccayānañhi avijjādīnaṃ	799	
PA_tika-vin02_t:799_7	etaṃ adhivacanaṃ idappaccayatāpaṭiccasamuppādoti. Sabbasaṅkhārasamathotiādi sabbaṃ	799	
PA_tika-vin02_t:799_8	atthato nibbānameva. Yasmā hi taṃ āgamma paṭicca ariyamaggassa ārammaṇapaccayabhāvahetu	799	
PA_tika-vin02_t:799_9	sabbasaṅkhāravipphanditāni sammanti vūpasammanti, tasmā “sabbasaṅkhārasamatho”ti	799	
PA_tika-vin02_t:799_10	vuccati. Sabbasaṅkhatavisaṃyutte hi nibbāne saṅkhāravūpasamapariyāyo ñāyāgatoyevāti.	7991	
PA_tika-vin02_t:799_11	Idaṃ panettha nibbacanaṃ – sabbe saṅkhārā sammanti etthāti sabbasaṅkhārasamathoti.	7991	
PA_tika-vin02_t:800_0	Yasmā ca taṃ āgamma sabbe upadhayo paṭinissaṭṭhā samucchedavasena pariccattā honti,	800	
PA_tika-vin02_t:800_1	aṭṭhasatappabhedā sabbāpi taṇhā khīyanti, sabbe kilesarāgā virajjanti, jarāmaraṇādibhedaṃ	800	
PA_tika-vin02_t:800_2	sabbaṃ vaṭṭadukkhaṃ nirujjhati, tasmā “sabbūpadhipaṭinissaggo taṇhākkhayo virāgo	800	
PA_tika-vin02_t:800_3	nirodho”ti vuccati, yā panesā taṇhā tena tena bhavena bhavantaraṃ bhavanikantibhāvena	800	
PA_tika-vin02_t:800_4	vinati saṃsibbati, phalena vā saddhiṃ kammaṃ vinati saṃsibbatīti katvā vānanti vuccati,	800	
PA_tika-vin02_t:800_5	tato nikkhantaṃ vānatoti nibbānaṃ. Kilamathoti kāyakilamatho. Vihesāpi kāyavihesāyeva,	800	
PA_tika-vin02_t:800_6	citte pana ubhayampetaṃ buddhānaṃ natthi bodhimūleyeva samucchinnattā. Ettha ca ciranisajjācirabhāsanehi	800	
PA_tika-vin02_t:800_7	piṭṭhiāgilāyanatālugalasosādivasena kāyakilamatho ceva kāyavihesā ca veditabbā, sā	800	
PA_tika-vin02_t:800_8	ca kho desanāya atthaṃ ajānantānañca appaṭipajjantānañca vasena. Jānantānaṃ pana	800	
PA_tika-vin02_t:800_9	paṭipajjantānañca desanāya kāyaparissamopi satthu aparissamova, tenāha bhagavā “na	800	
PA_tika-vin02_t:800_10	ca maṃ dhammādhikaraṇaṃ vihesetī”ti. Teneva vuttaṃ “yā ajānantānaṃ desanā nāma, so	8001	
PA_tika-vin02_t:800_11	mama kilamatho assā”ti.	8001	
PA_tika-vin02_t:801_0	Apissūti sampiṇḍanatthe nipāto. So na kevalaṃ etadahosi, imāpi gāthā paṭibhaṃsūti	801	
PA_tika-vin02_t:801_1	dīpeti. Bhagavantanti paṭisaddayogena sāmiatthe upayogavacananti āha “bhagavato”ti.	801	
PA_tika-vin02_t:801_2	Vuddhippattā acchariyā vā anacchariyā. Vuddhiatthopi hi a-kāro hoti yathā “asekkhā	801	
PA_tika-vin02_t:801_3	dhammā”ti. Kappānaṃ cattāri asaṅkhyeyyāni satasahassañca sadevakassa lokassa dhammasaṃvibhāgakaraṇatthameva	801	
PA_tika-vin02_t:801_4	pāramiyo pūretvā idāni samadhigatadhammarajjassa tattha appossukkatāpattidīpanattā	801	
PA_tika-vin02_t:801_5	gāthātthassa anuacchariyatā tassa vuddhippatti ca veditabbā. Atthadvārena hi gāthānaṃ	801	
PA_tika-vin02_t:801_6	anacchariyatā. Gocarā ahesunti upaṭṭhahaṃsu, upaṭṭhānañca vitakkayitabbatāti āha	801	
PA_tika-vin02_t:801_7	“parivitakkayitabbabhāvaṃ pāpuṇiṃsū”ti.	801	
PA_tika-vin02_t:802_0	Kicchenāti na dukkhappaṭipadāya. Buddhānañhi cattāropi maggā sukhappaṭipadāva honti.	802	
PA_tika-vin02_t:802_1	Pāramīpūraṇakāle pana sarāgasadosasamohasseva sato āgatāgatānaṃ yācakānaṃ alaṅkatappaṭiyattaṃ	802	
PA_tika-vin02_t:802_2	sīsaṃ kantitvā galalohitaṃ nīharitvā suañjitāni akkhīni uppāṭetvā kulavaṃsappadīpaṃ	802	
PA_tika-vin02_t:802_3	puttaṃ manāpacāriniṃ bhariyanti evamādīni dentassa aññāni ca khantivādisadisesu attabhāvesu	802	
PA_tika-vin02_t:802_4	chejjabhejjādīni pāpuṇantassa āgamanīyapaṭipadaṃ sandhāyetaṃ vuttaṃ. Ha-iti vā byattanti	802	
PA_tika-vin02_t:802_5	etasmiṃ atthe nipāto. Ekaṃsattheti keci. Ha byattaṃ ekaṃsena vā alaṃ nippayojanaṃ	802	
PA_tika-vin02_t:802_6	evaṃ kicchena adhigataṃ dhammaṃ desetunti yojanā. Halanti vā alanti iminā samānatthaṃ	802	
PA_tika-vin02_t:802_7	padaṃ “halanti vadāmī”tiādīsu viya. “Pakāsita”ntipi paṭhanti, desitanti attho. Evaṃ	802	
PA_tika-vin02_t:802_8	kicchena adhigatassa dhammassa alaṃ desitaṃ pariyattaṃ desitaṃ, ko attho desitenāti	802	
PA_tika-vin02_t:802_9	vuttaṃ hoti. Rāgadosaparetehīti rāgadosaphuṭṭhehi, phuṭṭhavisena viya sappena rāgena	802	
PA_tika-vin02_t:802_10	dosena ca samphuṭṭhehi abhibhūtehīti attho. Atha vā rāgadosaparetehīti rāgadosānugatehi,	8021	
PA_tika-vin02_t:802_11	rāgena ca dosena ca anubandhehīti attho.	8021	
PA_tika-vin02_t:803_0	Paṭisotagāminti niccagāhādīnaṃ paṭisotaṃ aniccaṃ dukkhamanattā asubhanti evaṃ gataṃ	803	
PA_tika-vin02_t:803_1	pavattaṃ catusaccadhammanti attho. Rāgarattāti kāmarāgena bhavarāgena diṭṭhirāgena	803	
PA_tika-vin02_t:803_2	ca rattā. Na dakkhantīti aniccaṃ dukkhamanattā asubhanti iminā sabhāvena na passissanti,	803	
PA_tika-vin02_t:803_3	te apassante ko sakkhissati aniccantiādinā sabhāvena yāthāvato dhammaṃ jānāpetunti	803	
PA_tika-vin02_t:803_4	adhippāyo. Rāgadosaparetatāpi nesaṃ sammuḷhabhāvenevāti āha “tamokhandhena āvuṭā”ti,	803	
PA_tika-vin02_t:803_5	avijjārāsinā ajjhotthaṭāti attho.	803	
PA_tika-vin02_t:804	Appossukkatāya cittaṃ namatīti kasmā panassa evaṃ cittaṃ nami, nanu esa “muttohaṃ mocessāmi, tiṇṇohaṃ tāressāmi,	80	
PA_tika-vin02_t:805	Kiṃ me aññātavesena, dhammaṃ sacchikatenidha;	80	
PA_tika-vin02_t:806	Sabbaññutaṃ pāpuṇitvā, tārayissaṃ sadevaka”nti. –	80	
PA_tika-vin02_t:807_0	Patthanaṃ katvā pāramiyo pūretvā sabbaññutaṃ pattoti? Saccameva, tadeva paccavekkhaṇānubhāvena	807	
PA_tika-vin02_t:807_1	panassa evaṃ cittaṃ nami. Tassa hi sabbaññutaṃ patvā sattānaṃ kilesagahanataṃ dhammassa	807	
PA_tika-vin02_t:807_2	ca gambhīrataṃ paccavekkhantassa sattānaṃ kilesagahanatā ca dhammagambhīratā ca sabbākārena	807	
PA_tika-vin02_t:807_3	pākaṭā jātā. Athassa “ime sattā kañjiyapuṇṇalābu viya takkabharitacāṭi viya vasātelapītapilotikā	807	
PA_tika-vin02_t:807_4	viya añjanamakkhitahattho viya ca kilesabharitā atisaṃkiliṭṭhā rāgarattā dosaduṭṭhā	807	
PA_tika-vin02_t:807_5	mohamuḷhā, te kiṃ nāma paṭivijjhissantī”ti cintayato kilesagahanapaccavekkhaṇānubhāvenapi evaṃ cittaṃ nami.	807	
PA_tika-vin02_t:808_0	“Ayaṃ dhammo pathavīsandhārakaudakakkhandho viya gambhīro, pabbatena paṭicchādetvā	808	
PA_tika-vin02_t:808_1	ṭhapito sāsapo viya duddaso, satadhā bhinnassa vālassa koṭi viya aṇu. Mayā hi imaṃ	808	
PA_tika-vin02_t:808_2	dhammaṃ paṭivijjhituṃ vāyamantena adinnaṃ dānaṃ nāma natthi, arakkhitaṃ sīlaṃ nāma	808	
PA_tika-vin02_t:808_3	natthi, aparipūritā kāci pāramī nāma natthi, tassa me nirussāhaṃ viya mārabalaṃ vidhamantassapi	808	
PA_tika-vin02_t:808_4	pathavī na kampittha, paṭhamayāme pubbenivāsaṃ anussarantassapi na kampittha, majjhimayāme	808	
PA_tika-vin02_t:808_5	dibbacakkhuṃ visodhentassapi na kampittha, pacchimayāme pana paṭiccasamuppādaṃ paṭivijjhantasseva	808	
PA_tika-vin02_t:808_6	me dasasahassilokadhātu kampittha. Iti mādisenapi tikkhañāṇena kicchenevāyaṃ dhammo	808	
PA_tika-vin02_t:808_7	paṭividdho, taṃ lokiyamahājanā kathaṃ paṭivijjhissantī”ti dhammagambhīratāya paccavekkhaṇānubhāvenapi	808	
PA_tika-vin02_t:808_8	evaṃ cittaṃ namīti veditabbaṃ.	808	
PA_tika-vin02_t:809_0	Apica brahmunā yācite desetukāmatāyapissa evaṃ cittaṃ nami. Jānāti hi bhagavā “mama	809	
PA_tika-vin02_t:809_1	appossukkatāya citte namamāne mahābrahmā dhammadesanaṃ yācissati, ime ca sattā brahmagarukā,	809	
PA_tika-vin02_t:809_2	te ‘satthā kira dhammaṃ na desetukāmo ahosi, atha naṃ mahābrahmā yācitvā desāpeti,	809	
PA_tika-vin02_t:809_3	santo vata bho dhammo paṇīto’ti maññamānā sussūsissantī”ti. Idampissa kāraṇaṃ paṭicca	809	
PA_tika-vin02_t:809_4	appossukkatāya cittaṃ nami, no dhammadesanāyāti veditabbaṃ.	809	
PA_tika-vin02_t:810_0	8. Sahampatissāti so kira kassapassa bhagavato sāsane sahako nāma thero paṭhamajjhānaṃ	810	
PA_tika-vin02_t:810_1	nibbattetvā paṭhamajjhānabhūmiyaṃ kappāyukabrahmā hutvā nibbatto, tatra naṃ sahampati	810	
PA_tika-vin02_t:810_2	brahmāti sañjānanti. Taṃ sandhāyāha “brahmuno sahampatissā”ti. Nassati vatāti so	810	
PA_tika-vin02_t:810_3	kira imaṃ saddaṃ tathā nicchāreti, yathā dasasahassilokadhātubrahmāno sutvā sabbe	810	
PA_tika-vin02_t:810_4	sannipatiṃsu. Apparajakkhajātikāti paññāmaye akkhimhi appaṃ parittaṃ rāgadosamoharajaṃ	810	
PA_tika-vin02_t:810_5	etesaṃ evaṃsabhāvāti apparajakkhajātikā. Appaṃ rāgādirajaṃ yesaṃ te sabhāvā apparajakkhajātikāti	810	
PA_tika-vin02_t:810_6	evamettha attho daṭṭhabbo. Assavanatāti “sayaṃ abhiññā”tiādīsu viya karaṇatthe paccattavacanaṃ,	810	
PA_tika-vin02_t:810_7	assavanatāyāti attho. Bhavissantīti purimabuddhesu dasapuññakiriyavasena katādhikārā	810	
PA_tika-vin02_t:810_8	paripākagatapadumāni viya sūriyarasmisamphassaṃ dhammadesanaṃyeva ākaṅkhamānā catuppadikagāthāvasāne	810	
PA_tika-vin02_t:810_9	ariyabhūmiṃ okkamanārahā na eko, na dve, anekasatasahassā dhammassa aññātāro bhavissantīti dasseti.	810	
PA_tika-vin02_t:811_0	Pāturahosīti pātubhavi. Samalehi cintitoti samalehi pūraṇakassapādīhi chahi satthārehi	811	
PA_tika-vin02_t:811_1	cintito. Te hi puretaraṃ uppajjitvā sakalajambudīpe kaṇṭake pattharamānā viya visaṃ	811	
PA_tika-vin02_t:811_2	siñcamānā viya ca samalaṃ micchādiṭṭhidhammaṃ desayiṃsu. Te kira buddhakolāhalānussavena	811	
PA_tika-vin02_t:811_3	sañjātakutūhalā lokaṃ vañcetvā kohaññe ṭhatvā sabbaññutaṃ paṭijānantā yaṃ kiñci adhammaṃyeva	811	
PA_tika-vin02_t:811_4	dhammoti dīpesuṃ. Apāpuretanti vivara etaṃ. Amatassa dvāranti amatassa nibbānassa	811	
PA_tika-vin02_t:811_5	dvārabhūtaṃ ariyamaggaṃ. Idaṃ vuttaṃ hoti – etaṃ kassapassa bhagavato sāsanantaradhānato	811	
PA_tika-vin02_t:811_6	pabhuti pihitaṃ nibbānanagarassa mahādvāraṃ ariyamaggaṃ saddhammadesanāhatthena apāpura	811	
PA_tika-vin02_t:811_7	vivara ugghāṭehīti. Suṇantu dhammaṃ vimalenānubuddhanti ime sattā rāgādimalānaṃ abhāvato	811	
PA_tika-vin02_t:811_8	vimalena sammāsambuddhena anubuddhaṃ catusaccadhammaṃ suṇantu tāva bhagavāti yācati.	811	
PA_tika-vin02_t:812_0	Selapabbato ucco hoti thiro ca, na paṃsupabbato missakapabbato vāti āha “sele yathā	812	
PA_tika-vin02_t:812_1	pabbatamuddhaniṭṭhito”ti. Tassattho “selamaye ekagghane pabbatamuddhani yathāṭhitova.	812	
PA_tika-vin02_t:812_2	Na hi tattha ṭhitassa dassanatthaṃ gīvukkhipanapasāraṇādikiccaṃ atthī”ti. Tathūpamanti	812	
PA_tika-vin02_t:812_3	tappaṭibhāgaṃ selapabbatūpamaṃ. Dhammamayaṃ pāsādanti lokuttaradhammamāha. So hi	812	
PA_tika-vin02_t:812_4	sabbaso pasādāvaho sabbadhamme atikkamma abbhuggataṭṭhena pāsādasadiso ca, paññāpariyāyo	812	
PA_tika-vin02_t:812_5	vā idha dhamma-saddo. Paññā hi abbhuggataṭṭhena pāsādoti abhidhamme niddiṭṭhā. Tathā cāha –	812	
PA_tika-vin02_t:813	“Paññāpāsādamāruyha, asoko sokiniṃ pajaṃ;	81	
PA_tika-vin02_t:814	Pabbataṭṭhova bhūmaṭṭhe, dhīro bāle avekkhatī”ti. ;	81	
PA_tika-vin02_t:815_0	Ayaṃ panettha saṅkhepattho – yathā selapabbatamuddhani yathāṭhitova cakkhumā puriso	815	
PA_tika-vin02_t:815_1	samantato janataṃ passeyya, tathā tvampi sumedha sundarapañña sabbaññutaññāṇena samantacakkhu	815	
PA_tika-vin02_t:815_2	bhagavā dhammamayaṃ paññāmayaṃ pāsādamāruyha sayaṃ apetasoko sokāvatiṇṇaṃ jātijarābhibhūtaṃ	815	
PA_tika-vin02_t:815_3	janataṃ avekkhassu upadhāraya upaparikkhāti. Ayaṃ panettha adhippāyo – yathā hi pabbatapāde	815	
PA_tika-vin02_t:815_4	samantā mahantaṃ khettaṃ katvā tattha kedārapāḷīsu kuṭikāyo katvā rattiṃ aggiṃ jāleyyuṃ,	815	
PA_tika-vin02_t:815_5	caturaṅgasamannāgatañca andhakāraṃ assa, atha tassa pabbatassa matthake ṭhatvā cakkhumato	815	
PA_tika-vin02_t:815_6	purisassa bhūmiṃ olokayato neva khettaṃ, na kedārapāḷiyo, na kuṭiyo, na tattha sayitamanussā	815	
PA_tika-vin02_t:815_7	paññāyeyyuṃ anujjalabhāvato, kuṭikāsu pana aggijālāmattameva paññāyeyya ujjalabhāvato,	815	
PA_tika-vin02_t:815_8	evaṃ dhammapāsādaṃ āruyha sattanikāyaṃ olokayato tathāgatassa ye te akatakalyāṇā	815	
PA_tika-vin02_t:815_9	sattā, te ekavihāre dakkhiṇajāṇupasse nisinnāpi buddhacakkhussa āpāthaṃ nāgacchanti	815	
PA_tika-vin02_t:815_10	ñāṇagginā anujjalabhāvato anuḷārabhāvato ca, rattiṃ khittā sarā viya honti. Ye pana	8151	
PA_tika-vin02_t:815_11	katakalyāṇā veneyyapuggalā, te evassa dūrepi ṭhitā āpāthamāgacchanti paripakkañāṇaggitāya	8151	
PA_tika-vin02_t:815_12	samujjalabhāvato uḷārasantānatāya ca, so aggi viya himavantapabbato viya ca. Vuttampi cetaṃ –	8151	
PA_tika-vin02_t:816	“Dūre santo pakāsenti, himavantova pabbato;	81	
PA_tika-vin02_t:817	Asantettha na dissanti, rattiṃ khittā yathā sarā”ti. ;	81	
PA_tika-vin02_t:818_0	Uṭṭhehīti bhagavato dhammadesanatthaṃ cārikacaraṇaṃ yācanto bhaṇati. Uṭṭhehīti vā	818	
PA_tika-vin02_t:818_1	dhammadesanāya appossukkatāsaṅkhātasaṅkocāpattito kilāsubhāvato uṭṭhaha. Vīrātiādīsu	818	
PA_tika-vin02_t:818_2	bhagavā sātisayacatubbidhasammappadhānavīriyavantatāya vīro, devaputtamaccukilesābhisaṅkhārānaṃ	818	
PA_tika-vin02_t:818_3	vijitattā vijitasaṅgāmo, jātikantārādito veneyyasatthaṃ vāhanasamatthatāya nibbānasaṅkhātaṃ	818	
PA_tika-vin02_t:818_4	khemappadesaṃ sampāpanasamatthatāya satthavāho, kāmacchandaiṇassa abhāvato aṇaṇoti	818	
PA_tika-vin02_t:818_5	veditabbo. Yo hi paresaṃ iṇaṃ gahetvā vināseti, so tehi “iṇaṃ dehī”ti tajjamānopi	818	
PA_tika-vin02_t:818_6	pharusaṃ vuccamānopi vambhamānopi vadhiyamānopi kiñci paṭippaharituṃ na sakkoti,	818	
PA_tika-vin02_t:818_7	sabbaṃ titikkhati. Titikkhakāraṇañhissa taṃ iṇaṃ hoti, evameva yo yamhi kāmacchandena	818	
PA_tika-vin02_t:818_8	rajjati, taṇhāgahaṇena taṃ vatthuṃ gaṇhāti, so tena pharusaṃ vuccamānopi vambhamānopi	818	
PA_tika-vin02_t:818_9	vadhiyamānopi kiñci paṭippaharituṃ na sakkoti, sabbaṃ titikkhati. Titikkhakāraṇañhissa	818	
PA_tika-vin02_t:818_10	so kāmacchando hoti gharasāmikehi viheṭhiyamānānaṃ itthīnaṃ viya. Kasmā? Iṇasadisattā kāmacchandassa.	8181	
PA_tika-vin02_t:819_0	9. Ajjhesananti garuṭṭhānīyaṃ payirupāsitvā garutaraṃ payojanaṃ uddissa abhipatthanā	819	
PA_tika-vin02_t:819_1	ajjhesanā, sāpi atthato yācanā eva. Buddhacakkhunāti indriyaparopariyattañāṇena ca	819	
PA_tika-vin02_t:819_2	āsayānusayañāṇena ca. Imesañhi dvinnaṃ ñāṇānaṃ buddhacakkhūti nāmaṃ, sabbaññutaññāṇassa	819	
PA_tika-vin02_t:819_3	samantacakkhūti. Heṭṭhimānaṃ tiṇṇaṃ maggañāṇānaṃ dhammacakkhūti. Apparajakkhetiādīsu	819	
PA_tika-vin02_t:819_4	yesaṃ vuttanayeneva paññācakkhumhi rāgādirajaṃ appaṃ, te apparajakkhā. Yesaṃ taṃ	819	
PA_tika-vin02_t:819_5	mahantaṃ, te mahārajakkhā. Yesaṃ saddhādīni indriyāni tikkhāni, te tikkhindriyā.	819	
PA_tika-vin02_t:819_6	Yesaṃ tāni mudūni, te mudindriyā. Yesaṃ teyeva saddhādayo ākārā sundarā, te svākārā.	819	
PA_tika-vin02_t:819_7	Ye kathitakāraṇaṃ sallakkhenti, sukhena sakkā honti viññāpetuṃ, te suviññāpayā. Ye	819	
PA_tika-vin02_t:819_8	paralokañceva vajjañca bhayato passanti, te paralokavajjabhayadassāvino nāma.	819	
PA_tika-vin02_t:820_0	Uppalāni ettha santīti uppalinī, gacchopi jalāsayopi, idha pana jalāsayo adhippeto,	820	
PA_tika-vin02_t:820_1	tasmā uppaliniyanti uppalavaneti evamattho gahetabbo. Ito paresupi eseva nayo. Antonimuggaposīnīti	820	
PA_tika-vin02_t:820_2	yāni udakassa anto nimuggāneva hutvā pussanti vaḍḍhanti, tāni antonimuggaposīni.	820	
PA_tika-vin02_t:820_3	Udakaṃ accuggamma tiṭṭhantīti udakaṃ atikkamitvā tiṭṭhanti. Tattha yāni accuggamma	820	
PA_tika-vin02_t:820_4	ṭhitāni sūriyarasmisamphassaṃ āgamayamānāni, tāni ajja pupphanakāni. Yāni samodakaṃ	820	
PA_tika-vin02_t:820_5	ṭhitāni, tāni sve pupphanakāni. Yāni udakā anuggatāni antonimuggaposīni, tāni tatiyadivase	820	
PA_tika-vin02_t:820_6	pupphanakāni. Udakā pana anuggatāni aññānipi sarogauppalādīni nāma atthi, yāni neva	820	
PA_tika-vin02_t:820_7	pupphissanti macchakacchapabhakkhāneva bhavissanti, tāni pāḷiṃ nāruḷhāni, āharitvā	820	
PA_tika-vin02_t:820_8	pana dīpetabbānīti aṭṭhakathāyaṃ pakāsitāni. Yatheva hi tāni catubbidhāni pupphāni,	820	
PA_tika-vin02_t:820_9	evameva ugghaṭitaññū vipañcitaññū neyyo padaparamoti cattāro puggalā.	820	
PA_tika-vin02_t:821_0	Tattha yassa puggalassa saha udāhaṭavelāya dhammābhisamayo hoti, ayaṃ “cattāro satipaṭṭhānā”tiādinā	821	
PA_tika-vin02_t:821_1	nayena saṅkhittena mātikāya ṭhapiyamānāya desanānusārena ñāṇaṃ pesetvā arahattaṃ	821	
PA_tika-vin02_t:821_2	gaṇhituṃ samattho puggalo ugghaṭitaññūti vuccati. Yassa puggalassa saṅkhittena bhāsitassa	821	
PA_tika-vin02_t:821_3	vitthārena atthe vibhajiyamāne dhammābhisamayo hoti, ayaṃ vuccati puggalo vipañcitaññū.	821	
PA_tika-vin02_t:821_4	Yassa puggalassa uddesato paripucchato yoniso manasikaroto kalyāṇamitte sevato bhajato	821	
PA_tika-vin02_t:821_5	payirupāsato anupubbena dhammābhisamayo hoti, ayaṃ vuccati puggalo neyyo. Yassa puggalassa	821	
PA_tika-vin02_t:821_6	bahumpi suṇato bahumpi bhaṇato bahumpi dhārayato bahumpi vācayato na tāya jātiyā	821	
PA_tika-vin02_t:821_7	dhammābhisamayo hoti, tena attabhāvena maggaṃ vā phalaṃ vā antamaso jhānaṃ vā vipassanaṃ	821	
PA_tika-vin02_t:821_8	vā nibbattetuṃ na sakkoti, ayaṃ vuccati puggalo padaparamo. Tattha bhagavā uppalavanādisadisaṃ	821	
PA_tika-vin02_t:821_9	dasasahassilokadhātuṃ olokento ajja pupphanakāni viya ugghaṭitaññū, sve pupphanakāni	821	
PA_tika-vin02_t:821_10	viya vipañcitaññū, tatiyadivase pupphanakāni viya neyye, macchakacchapabhakkhapupphāni	8211	
PA_tika-vin02_t:821_11	viya padaparame ca addasa, passanto ca “ettakā apparajakkhā, ettakā mahārajakkhā,	8211	
PA_tika-vin02_t:821_12	tatrāpi ettakā ugghaṭitaññū”ti evaṃ sabbākāratova addasa.	8211	
PA_tika-vin02_t:822_0	Tattha tiṇṇaṃ puggalānaṃ imasmiññeva attabhāve bhagavato dhammadesanā atthaṃ sādheti.	822	
PA_tika-vin02_t:822_1	Padaparamānaṃ anāgatatthāya vāsanā hoti. Atha bhagavā imesaṃ catunnaṃ puggalānaṃ	822	
PA_tika-vin02_t:822_2	atthāvahaṃ dhammadesanaṃ viditvā desetukamyataṃ uppādetvā puna sabbepi tīsu bhavesu	822	
PA_tika-vin02_t:822_3	satte bhabbābhabbavasena dve koṭṭhāse akāsi. Ye sandhāya vuttaṃ “ye te sattā kammāvaraṇena	822	
PA_tika-vin02_t:822_4	samannāgatā vipākāvaraṇena samannāgatā kilesāvaraṇena samannāgatā assaddhā acchandikā	822	
PA_tika-vin02_t:822_5	duppaññā abhabbā niyāmaṃ okkamituṃ kusalesu dhammesu sammattaṃ, ime te sattā abhabbā.	822	
PA_tika-vin02_t:822_6	Katame te sattā bhabbā? Ye te sattā na kammāvaraṇena…pe… ime te sattā bhabbā”ti.	822	
PA_tika-vin02_t:822_7	Tattha sabbepi abhabbapuggale pahāya bhabbapuggaleyeva ñāṇena pariggahetvā “ettakā	822	
PA_tika-vin02_t:822_8	rāgacaritā, ettakā dosa, moha, vitakka, saddhā, buddhicaritā”ti cha koṭṭhāse akāsi,	822	
PA_tika-vin02_t:822_9	evaṃ katvā dhammaṃ desessāmīti cintesi. Ettha ca apparajakkhādibhabbādivasena āvajjentassa	822	
PA_tika-vin02_t:822_10	bhagavato te sattā puñjapuñjāva hutvā upaṭṭhahanti, na ekekāti daṭṭhabbaṃ.	8221	
PA_tika-vin02_t:823_0	Paccabhāsīti patiabhāsi. Apārutāti vivaṭā. Amatassa dvārāti ariyamaggo. So hi amatasaṅkhātassa	823	
PA_tika-vin02_t:823_1	nibbānassa dvāraṃ, so mayā vivaritvā ṭhapito mahākaruṇūpanissayena sayambhūñāṇena	823	
PA_tika-vin02_t:823_2	adhigatattāti dasseti. “Apārutaṃ tesaṃ amatassa dvāra”nti keci paṭhanti. Pamuñcantu	823	
PA_tika-vin02_t:823_3	saddhanti sabbe attano saddhaṃ muñcantu vissajjentu pavedentu, mayā desite dhamme	823	
PA_tika-vin02_t:823_4	mayi ca attano saddahanākāraṃ uṭṭhāpentūti attho. Pacchimapadadvaye ayamattho – ahañhi	823	
PA_tika-vin02_t:823_5	attano paguṇaṃ suppavattitampi imaṃ paṇītaṃ uttamaṃ dhammaṃ kāyavācākilamathasaññī	823	
PA_tika-vin02_t:823_6	hutvā na bhāsiṃ, na bhāsissāmīti cintesiṃ, idāni pana sabbo jano saddhābhājanaṃ upanetu,	823	
PA_tika-vin02_t:823_7	pūressāmi nesaṃ saṅkappanti. Antaradhāyīti satthāraṃ gandhamālādīhi pūjetvā antarahito,	823	
PA_tika-vin02_t:823_8	sakaṭṭhānameva gatoti attho. Satthusantikañhi upagatānaṃ devānaṃ brahmānañca tassa	823	
PA_tika-vin02_t:823_9	purato antaradhānaṃ nāma sakaṭṭhānagamanameva.	823	
PA_tika-vin02_t:824	Brahmayācanakathāvaṇṇanā niṭṭhitā.	82	
PA_tika-vin02_t:825	Pañcavaggiyakathāvaṇṇanā	82	
PA_tika-vin02_t:826_0	10. Etadahosīti etaṃ ahosi, “kassa nu kho ahaṃ paṭhamaṃ dhammaṃ deseyya”nti ayaṃ	826	
PA_tika-vin02_t:826_1	dhammadesanāpaṭisaṃyutto vitakko udapādīti attho. Āḷāroti tassa nāmaṃ. Dīghapiṅgalo	826	
PA_tika-vin02_t:826_2	kiresa. So hi tuṅgasarīratāya dīgho, piṅgalacakkhutāya piṅgalo, tenassa “āḷāro”ti	826	
PA_tika-vin02_t:826_3	nāmaṃ ahosi. Kālāmoti gottaṃ. Paṇḍitoti paṇḍiccena samannāgato, samāpattipaṭilābhasaṃsiddhena	826	
PA_tika-vin02_t:826_4	adhigamabāhusaccasaṅkhātena paṇḍitabhāvena samannāgatoti attho. Byattoti veyyattiyena	826	
PA_tika-vin02_t:826_5	samannāgato, samāpattipaṭilābhapaccayena pārihārikapaññāsaṅkhātena byattabhāvena	826	
PA_tika-vin02_t:826_6	samannāgatoti attho. Medhāvīti ṭhānuppattiyā paññāya samannāgato. Atha vā medhāvīti	826	
PA_tika-vin02_t:826_7	tihetukapaṭisandhipaññāsaṅkhātāya taṃtaṃitikattabbatāpaññāsaṅkhātāya ca medhāya samannāgatoti	826	
PA_tika-vin02_t:826_8	evamettha attho daṭṭhabbo. Apparajakkhajātikoti samāpattiyā vikkhambhitattā nikkilesajātiko	826	
PA_tika-vin02_t:826_9	visuddhasatto. Ājānissatīti sallakkhessati paṭivijjhissati.	826	
PA_tika-vin02_t:827_0	Bhagavatopi kho ñāṇaṃ udapādīti bhagavatopi sabbaññutaññāṇaṃ uppajji. Bhagavā kira	827	
PA_tika-vin02_t:827_1	devatāya kathiteneva niṭṭhaṃ agantvā sayampi sabbaññutaññāṇena olokento ito sattamadivasamatthake	827	
PA_tika-vin02_t:827_2	kālaṃ katvā ākiñcaññāyatane nibbattoti addasa. Taṃ sandhāyāha “bhagavatopi kho ñāṇaṃ	827	
PA_tika-vin02_t:827_3	udapādī”ti. Mahājāniyoti sattadivasabbhantare pattabbamaggaphalato parihīnattā mahatī	827	
PA_tika-vin02_t:827_4	jāni parihāni assāti mahājāniyo. Akkhaṇe nibbattatthā idha dhammadesanaṭṭhānaṃ āgamanapādāpi	827	
PA_tika-vin02_t:827_5	natthi, athāhaṃ tattha gaccheyyaṃ, gantvā desiyamānaṃ dhammampissa sotuṃ sotapasādopi	827	
PA_tika-vin02_t:827_6	natthi, evaṃ mahājāniyo jātoti dasseti. Kiṃ pana bhagavatā taṃ attano buddhānubhāvena	827	
PA_tika-vin02_t:827_7	dhammaṃ ñāpetuṃ na sakkāti? Āma na sakkā, na hi paratoghosamantarena sāvakānaṃ dhammābhisamayo	827	
PA_tika-vin02_t:827_8	sambhavati, aññathā itarapaccayarahitassapi dhammābhisamayena bhavitabbaṃ, na ca	827	
PA_tika-vin02_t:827_9	taṃ atthi. Vuttañhetaṃ – “dveme, bhikkhave, paccayā sammādiṭṭhiyā uppādāya parato	827	
PA_tika-vin02_t:827_10	ca ghoso ajjhattañca yonisomanasikāro”ti.	8271	
PA_tika-vin02_t:828_0	Udakoti tassa nāmaṃ, rāmassa pana puttatāya rāmaputto. Abhidosakālakatoti aḍḍharatte	828	
PA_tika-vin02_t:828_1	kālakato. Bhagavatopi kho ñāṇaṃ udapādīti idhāpi kira bhagavā devatāya kathitavacanena	828	
PA_tika-vin02_t:828_2	sanniṭṭhānaṃ akatvā sabbaññutaññāṇena olokento “hiyyo aḍḍharatte kālaṃ katvā udako	828	
PA_tika-vin02_t:828_3	rāmaputto nevasaññānāsaññāyatane nibbatto”ti addasa, tasmā evaṃ vuttaṃ. Sesaṃ purimasadisameva.	828	
PA_tika-vin02_t:829_0	Bahūpakārāti bahuupakārā. Padhānapahitattaṃ upaṭṭhahiṃsūti padhānatthāya pesitattabhāvaṃ	829	
PA_tika-vin02_t:829_1	vasanaṭṭhāne pariveṇasammajjanena pattacīvaraṃ gahetvā anubandhanena mukhodakadantakaṭṭhadānādinā	829	
PA_tika-vin02_t:829_2	ca upaṭṭhahiṃsu. Ke panete pañcavaggiyā nāma? Ye te –	829	
PA_tika-vin02_t:830	Rāmo dhajo lakkhaṇo cāpi mantī;	83	
PA_tika-vin02_t:831	Koṇḍañño ca bhojo suyāmo sudatto;	83	
PA_tika-vin02_t:832	Ete tadā aṭṭha ahesuṃ brāhmaṇā;	83	
PA_tika-vin02_t:833	Chaḷaṅgavā mantaṃ viyākariṃsūti. ;	83	
PA_tika-vin02_t:834_0	Bodhisattassa jātakāle supinapaṭiggāhakā ceva lakkhaṇapaṭiggāhakā ca aṭṭha brāhmaṇā.	834	
PA_tika-vin02_t:834_1	Tesu tayo dvedhā byākariṃsu “imehi lakkhaṇehi samannāgato agāraṃ ajjhāvasamāno rājā	834	
PA_tika-vin02_t:834_2	hohiti cakkavattī, pabbajamāno buddho”ti. Pañca brāhmaṇā ekaṃsabyākaraṇā ahesuṃ “imehi	834	
PA_tika-vin02_t:834_3	lakkhaṇehi samannāgato agāre na tiṭṭhati, buddhova hotī”ti. Tesu purimā tayo yathāmantapadaṃ	834	
PA_tika-vin02_t:834_4	gatā. Ete hi lakkhaṇamantasaṅkhātavedavacanānurūpaṃ paṭipannā dve gatiyo bhavanti	834	
PA_tika-vin02_t:834_5	anaññāti vuttaniyāmena nicchinituṃ asakkontā vuttameva paṭipajjiṃsu, na mahāpurisassa	834	
PA_tika-vin02_t:834_6	buddhabhāvappattiṃ paccāsīsiṃsu. Ime pana koṇḍaññādayo pañca “ekaṃsato buddho bhavissatī”ti	834	
PA_tika-vin02_t:834_7	jātanicchayattā mantapadaṃ atikkantā. Te attanā laddhaṃ tuṭṭhidānaṃ ñātakānaṃ vissajjetvā	834	
PA_tika-vin02_t:834_8	“ayaṃ mahāpuriso agāre na ajjhāvasissati, ekantena buddho bhavissatī”ti nibbematikā	834	
PA_tika-vin02_t:834_9	bodhisattaṃ uddissa samaṇapabbajjaṃ pabbajitā, tesaṃ puttātipi vadanti, taṃ aṭṭhakathāyaṃ	834	
PA_tika-vin02_t:834_10	paṭikkhittaṃ. Ete kira daharakāleva bahū mante jāniṃsu, tasmā ne brāhmaṇā ācariyaṭṭhāne	8341	
PA_tika-vin02_t:834_11	ṭhapayiṃsu. Te “pacchā amhehi puttadārajaṭaṃ chinditvā na sakkā bhavissati pabbajitu”nti	8341	
PA_tika-vin02_t:834_12	daharakāleyeva pabbajitvā ramaṇīyāni senāsanāni paribhuñjantā vicariṃsu. Kālena kālaṃ	8341	
PA_tika-vin02_t:834_13	pana “kiṃ bho mahāpuriso mahābhinikkhamanaṃ nikkhanto”ti pucchanti. Manussā “kuhiṃ	8341	
PA_tika-vin02_t:834_14	tumhe mahāpurisaṃ passissatha, tīsu pāsādesu vividhanāṭakamajjhe devo viya sampattiṃ	8341	
PA_tika-vin02_t:834_15	anubhotī”ti vadanti. Te sutvā “na tāva mahāpurisassa ñāṇaṃ paripākaṃ gacchatī”ti	8341	
PA_tika-vin02_t:834_16	appossukkā vihariṃsuyeva.	8341	
PA_tika-vin02_t:835_0	Kasmā panettha bhagavā “bahukārā kho me pañcavaggiyā”ti āha. Kiṃ upakārakānaṃyeva	835	
PA_tika-vin02_t:835_1	esa dhammaṃ deseti, anupakārakānaṃ na desetīti? No na deseti. Paricayavasena hesa	835	
PA_tika-vin02_t:835_2	āḷārañceva kālāmaṃ udakañca rāmaputtaṃ olokesi. Etasmiṃ pana buddhakkhette ṭhapetvā	835	
PA_tika-vin02_t:835_3	aññāsikoṇḍaññaṃ añño paṭhamaṃ dhammaṃ sacchikātuṃ samattho nāma natthi. Kasmā? Tathāvidhaupanissayattā.	835	
PA_tika-vin02_t:835_4	Pubbe kira puññakaraṇakāle dve bhātaro ahesuṃ. Te ca ekato sassaṃ akaṃsu. Tattha	835	
PA_tika-vin02_t:835_5	jeṭṭhassa “ekasmiṃ sasse nava vāre aggasassadānaṃ mayā dātabba”nti ahosi. So vappakāle	835	
PA_tika-vin02_t:835_6	bījaggaṃ nāma datvā gabbhakāle kaniṭṭhena saddhiṃ mantesi “gabbhakāle gabbhaṃ phāletvā	835	
PA_tika-vin02_t:835_7	dassāmī”ti. Kaniṭṭho “taruṇasassaṃ nāsetukāmosī”ti āha. Jeṭṭho kaniṭṭhassa ananuvattanabhāvaṃ	835	
PA_tika-vin02_t:835_8	ñatvā khettaṃ vibhajitvā attano koṭṭhāsato gabbhaṃ phāletvā khīraṃ nīharitvā sappiphāṇitena	835	
PA_tika-vin02_t:835_9	yojetvā adāsi, puthukakāle puthukaṃ kāretvā adāsi, lāyane lāyanaggaṃ, veṇikaraṇe	835	
PA_tika-vin02_t:835_10	veṇaggaṃ, veṇiyo purisabhāravasena bandhitvā kalāpakaraṇe kalāpaggaṃ, khale kalāpānaṃ	8351	
PA_tika-vin02_t:835_11	ṭhapanadivase khalaggaṃ, madditvā vīhīnaṃ rāsikaraṇadivase khalabhaṇḍaggaṃ, koṭṭhāgāre	8351	
PA_tika-vin02_t:835_12	dhaññassa pakkhipanadivase koṭṭhagganti evaṃ ekasmiṃ sasse nava vāre aggadānaṃ adāsi.	8351	
PA_tika-vin02_t:835_13	Kaniṭṭho pana khalato dhaññaṃ uddharitvā gahaṇadivase adāsi. Tesu jeṭṭho aññāsikoṇḍaññatthero	8351	
PA_tika-vin02_t:835_14	jāto, kaniṭṭho subhaddaparibbājako. Iti ekasmiṃ sasse navannaṃ aggadānānaṃ dinnattā	8351	
PA_tika-vin02_t:835_15	ṭhapetvā theraṃ añño paṭhamaṃ dhammaṃ sacchikātuṃ samattho nāma natthi. “Navannaṃ	8351	
PA_tika-vin02_t:835_16	aggadānānaṃ dinnattā”ti idañca tassa rattaññūnaṃ aggabhāvatthāya katābhinīhārānurūpaṃ	8351	
PA_tika-vin02_t:835_17	pavattitasāvakapāramiyā ciṇṇante pavattitattā vuttaṃ. Tiṇṇampi hi bodhisattānaṃ taṃtaṃpāramiyā	8351	
PA_tika-vin02_t:835_18	sikhāppattakāle pavattitaṃ puññaṃ apuññaṃ vā garutaravipākameva hoti, dhammassa ca	8351	
PA_tika-vin02_t:835_19	sabbapaṭhamaṃ sacchikiriyāya vinā kathaṃ rattaññūnaṃ aggabhāvasiddhīti? “Bahukārā	8351	
PA_tika-vin02_t:835_20	kho me pañcavaggiyā”ti idaṃ pana upakārānussaraṇamattakeneva vuttaṃ.	8352	
PA_tika-vin02_t:836_0	Isipatane migadāyeti tasmiṃ kira padese anuppanne buddhe paccekasambuddhā gandhamādanapabbate	836	
PA_tika-vin02_t:836_1	sattāhaṃ nirodhasamāpattiyā vītināmetvā nirodhā vuṭṭhāya nāgalatādantakaṭṭhaṃ khāditvā	836	
PA_tika-vin02_t:836_2	anotattadahe mukhaṃ dhovitvā pattacīvaramādāya ākāsena āgantvā nipatanti. Tattha	836	
PA_tika-vin02_t:836_3	cīvaraṃ pārupitvā nagare piṇḍāya caritvā katabhattakiccā gamanakālepi tatoyeva uppatitvā	836	
PA_tika-vin02_t:836_4	gacchanti. Iti isayo ettha nipatanti uppatanti cāti taṃ ṭhānaṃ “isipatana”nti saṅkhaṃ	836	
PA_tika-vin02_t:836_5	gataṃ, migānaṃ pana abhayatthāya dinnattā “migadāyo”ti vuccati. Tena vuttaṃ “isipatane	836	
PA_tika-vin02_t:836_6	migadāye”ti. Aññe buddhā paṭhamaṃ dhammadesanatthāya gacchantā ākāsena gantvā tattheva	836	
PA_tika-vin02_t:836_7	otaranti, amhākaṃ pana bhagavā upakassa ājīvakassa upanissayaṃ disvā “upako imaṃ	836	
PA_tika-vin02_t:836_8	addhānaṃ paṭipanno, so maṃ disvā sallapitvā gamissati, atha puna nibbinno āgamma	836	
PA_tika-vin02_t:836_9	arahattaṃ sacchikarissatī”ti ñatvā aṭṭhārasayojanaṃ maggaṃ padasāva agamāsi. Tena	836	
PA_tika-vin02_t:836_10	vuttaṃ “yena bārāṇasī, tena cārikaṃ pakkāmī”ti.	8361	
PA_tika-vin02_t:837_0	11. Antarā ca gayaṃ antarā ca bodhinti gayāya ca bodhissa ca vivare tigāvutantare	837	
PA_tika-vin02_t:837_1	ṭhāne. Bodhimaṇḍato hi gayā tīṇi gāvutāni, bārāṇasī aṭṭhārasa yojanāni. Upako bodhimaṇḍassa	837	
PA_tika-vin02_t:837_2	ca gayāya ca antare bhagavantaṃ addasa. Antarā-saddena pana yuttattā upayogavacanaṃ	837	
PA_tika-vin02_t:837_3	kataṃ. Īdisesu ca ṭhānesu akkharacintakā “antarā gāmañca nadiñca yātī”ti evaṃ ekameva	837	
PA_tika-vin02_t:837_4	antarā-saddaṃ payujjanti, so dutiyapadenapi yojetabbo hoti, ayojiyamāne upayogavacanaṃ	837	
PA_tika-vin02_t:837_5	na pāpuṇāti sāmivacanassa pasaṅge antarā-saddayogena upayogavacanassa icchitattā.	837	
PA_tika-vin02_t:837_6	Idha pana yojetvā eva vutto. Addhānamagganti addhānasaṅkhātaṃ maggaṃ, dīghamagganti	837	
PA_tika-vin02_t:837_7	attho. Addhānagamanasamayassa vibhaṅge “addhayojanaṃ gacchissāmīti bhuñjitabba”ntiādivacanato	837	
PA_tika-vin02_t:837_8	addhayojanampi addhānamaggo hoti. Bodhimaṇḍato pana gayā tigāvutaṃ. Vippasannānīti	837	
PA_tika-vin02_t:837_9	suṭṭhu pasannāni. Indriyānīti manacchaṭṭhāni indriyāni. Parisuddhoti niddoso. Pariyodātoti	837	
PA_tika-vin02_t:837_10	tasseva vevacanaṃ. Nirupakkilesatāyeva hi esa “pariyodāto”ti vutto, na setabhāvena.	8371	
PA_tika-vin02_t:837_11	Etassa pariyodātataṃ disvāva indriyānaṃ vippasannataṃ aññāsi, nayaggāhīpaññā kiresā tassa ājīvakassa.	8371	
PA_tika-vin02_t:838_0	Sabbābhibhūti sabbaṃ tebhūmakadhammaṃ abhibhavitvā ṭhito. Sabbavidūti sabbaṃ catubhūmakadhammaṃ	838	
PA_tika-vin02_t:838_1	avediṃ aññāsiṃ sabbaso ñeyyāvaraṇassa pahīnattā. Sabbesu dhammesu anūpalittoti sabbesu	838	
PA_tika-vin02_t:838_2	tebhūmakadhammesu rajjanadussanamuyhanādinā kilesalepena alitto. Sabbañjahoti sabbaṃ	838	
PA_tika-vin02_t:838_3	tebhūmakadhammaṃ jahitvā ṭhito. Appahātabbampi hi kusalābyākataṃ tappaṭibaddhakilesappahānena	838	
PA_tika-vin02_t:838_4	pahīnattā na hotīti jahitameva hoti. Taṇhakkhaye vimuttoti taṇhakkhaye nibbāne ārammaṇakaraṇavasena	838	
PA_tika-vin02_t:838_5	vimutto. Sayaṃ abhiññāyāti sabbaṃ catubhūmakadhammaṃ attanāva jānitvā. Kamuddiseyyanti	838	
PA_tika-vin02_t:838_6	kaṃ aññaṃ “ayaṃ me ācariyo”ti uddiseyyaṃ.	838	
PA_tika-vin02_t:839_0	Na me ācariyo atthīti lokuttaradhamme mayhaṃ ācariyo nāma natthi. Kiñcāpi hi lokiyadhammānampi	839	
PA_tika-vin02_t:839_1	yādiso lokanāthassa adhigamo, na tādiso adhigamo parūpadeso atthi, lokuttaradhamme	839	
PA_tika-vin02_t:839_2	panassa lesopi natthi. Natthi me paṭipuggaloti mayhaṃ sīlādīhi guṇehi paṭinidhibhūto	839	
PA_tika-vin02_t:839_3	puggalo nāma natthi. Sammāsambuddhoti hetunā nayena cattāri saccāni sayaṃ buddho.	839	
PA_tika-vin02_t:839_4	Sītibhūtoti sabbakilesagginibbāpanena sītibhūto, kilesānaṃ yeva nibbutattā nibbuto.	839	
PA_tika-vin02_t:840_0	Kāsinaṃ puranti kāsiraṭṭhe nagaraṃ. Āhañchanti āhanissāmi. Amatadundubhinti veneyyānaṃ	840	
PA_tika-vin02_t:840_1	amatādhigamāya ugghosanādiṃ katvā satthu dhammadesanā “amatadundubhī”ti vuttā, dhammacakkapaṭilābhāya	840	
PA_tika-vin02_t:840_2	taṃ amatabheriṃ paharissāmīti gacchāmīti vuttaṃ hoti.	840	
PA_tika-vin02_t:841_0	Arahasi anantajinoti anantajinopi bhavituṃ yuttoti attho. Anantañāṇo jitakilesoti	841	
PA_tika-vin02_t:841_1	anantajino. Hupeyyapāvusoti āvuso evampi nāma bhaveyya, evaṃvidhe nāma rūparatane	841	
PA_tika-vin02_t:841_2	īdisena ñāṇena bhavitabbanti adhippāyo. Ayañhissa pabbajjāya paccayo jāto. Katādhikāro	841	
PA_tika-vin02_t:841_3	hesa. Tathā hi bhagavā tena samāgamanatthaṃ padasāva taṃ maggaṃ paṭipajji. Pakkāmīti	841	
PA_tika-vin02_t:841_4	vaṅkahārajanapadaṃ nāma agamāsi.	841	
PA_tika-vin02_t:842_0	Tatthekaṃ migaluddakagāmakaṃ nissāya vāsaṃ kappesi, jeṭṭhakaluddako taṃ upaṭṭhāsi.	842	
PA_tika-vin02_t:842_1	Tasmiñca janapade caṇḍā makkhikā honti. Atha naṃ ekāya cāṭiyā vasāpesuṃ. Migaluddako	842	
PA_tika-vin02_t:842_2	dūraṃ migavaṃ gacchanto “amhākaṃ arahante mā pamajjī”ti cāpaṃ nāma dhītaraṃ āṇāpetvā	842	
PA_tika-vin02_t:842_3	agamāsi saddhiṃ puttabhātukehi. Sā cassa dhītā dassanīyā hoti koṭṭhāsasampannā. Dutiyadivase	842	
PA_tika-vin02_t:842_4	upako gharaṃ āgato taṃ dārikaṃ sabbaṃ upacāraṃ katvā parivisituṃ upagataṃ disvā rāgena	842	
PA_tika-vin02_t:842_5	abhibhūto bhuñjitumpi asakkonto bhājanena bhattaṃ ādāya vasanaṭṭhānaṃ gantvā bhattaṃ	842	
PA_tika-vin02_t:842_6	ekamantaṃ nikkhipitvā “sace cāpaṃ labhāmi, jīvāmi. No ce, marāmī”ti nirāhāro sayi.	842	
PA_tika-vin02_t:842_7	Sattame divase māgaviko āgantvā dhītaraṃ upakassa pavattiṃ pucchi. Sā “ekadivasameva	842	
PA_tika-vin02_t:842_8	āgantvā puna nāgatapubbo”ti āha.	842	
PA_tika-vin02_t:843_0	Māgaviko āgataveseneva naṃ upasaṅkamitvā pucchissāmīti taṅkhaṇaṃyeva gantvā “kiṃ,	843	
PA_tika-vin02_t:843_1	bhante, aphāsuka”nti pāde parāmasanto pucchi. Upako nitthunanto parivattatiyeva.	843	
PA_tika-vin02_t:843_2	So “vada bhante, yaṃ mayā sakkā kātuṃ, sabbaṃ karissāmī”ti āha. Upako “sace cāpaṃ	843	
PA_tika-vin02_t:843_3	labhāmi, jīvāmi, no ce, mayhameva maraṇaṃ seyyo”ti āha. Jānāsi kira, bhante, kiñci	843	
PA_tika-vin02_t:843_4	sippanti? Na jānāmīti. Na, bhante, kiñci sippaṃ ajānantena sakkā gharāvāsaṃ adhiṭṭhātunti.	843	
PA_tika-vin02_t:843_5	So āha “nāhaṃ kiñci sippaṃ jānāmi, apica tumhākaṃ maṃsahārako bhavissāmi, maṃsañca	843	
PA_tika-vin02_t:843_6	vikkiṇissāmī”ti. Māgaviko “amhākampi etadeva ruccatī”ti uttarasāṭakaṃ datvā gharaṃ	843	
PA_tika-vin02_t:843_7	ānetvā dhītaraṃ adāsi. Tesaṃ saṃvāsamanvāya putto vijāyi, “subhaddo”tissa nāmaṃ akaṃsu.	843	
PA_tika-vin02_t:843_8	Cāpā tassa rodanakāle “maṃsahārakassa putta migaluddakassa putta mā rodi mā rodī”tiādīni	843	
PA_tika-vin02_t:843_9	vadamānā puttatosanagītena upakaṃ uppaṇḍesi. “Bhadde tvaṃ maṃ anāthoti maññasi, atthi	843	
PA_tika-vin02_t:843_10	me anantajino nāma sahāyo, tassāhaṃ santikaṃ gamissāmī”ti āha. Cāpā “evamayaṃ aṭṭīyatī”ti	8431	
PA_tika-vin02_t:843_11	ñatvā punappunaṃ kathesi. So ekadivasaṃ anārocetvāva majjhimadesābhimukho pakkāmi.	8431	
PA_tika-vin02_t:844_0	Bhagavā ca tena samayena sāvatthiyaṃ viharati jetavane, atha kho bhagavā paṭikacceva	844	
PA_tika-vin02_t:844_1	bhikkhū āṇāpesi “yo, bhikkhave, anantajinoti pucchamāno āgacchati, tassa maṃ dasseyyāthā”ti.	844	
PA_tika-vin02_t:844_2	Upakopi kho “kuhiṃ anantajino vasatī”ti pucchanto anupubbena sāvatthiṃ āgantvā vihāramajjhe	844	
PA_tika-vin02_t:844_3	ṭhatvā “kuhiṃ anantajino”ti pucchi. Taṃ bhikkhū bhagavato santikaṃ nayiṃsu. So ca	844	
PA_tika-vin02_t:844_4	bhagavantaṃ disvā “sañjānātha maṃ bhagavā”ti āha. Āma upaka sañjānāmi, kuhiṃ pana	844	
PA_tika-vin02_t:844_5	tvaṃ vasitthāti. Vaṅkahārajanapade, bhanteti. Upaka mahallakosi jāto, pabbajituṃ	844	
PA_tika-vin02_t:844_6	sakkhissasīti. Pabbajissāmi, bhanteti. Bhagavā pabbājetvā tassa kammaṭṭhānaṃ adāsi.	844	
PA_tika-vin02_t:844_7	So kammaṭṭhāne kammaṃ karonto anāgāmiphale patiṭṭhāya kālaṃ katvā avihesu nibbatto,	844	
PA_tika-vin02_t:844_8	nibbattikkhaṇeyeva ca arahattaṃ pāpuṇi. Avihe nibbattamattā hi satta janā arahattaṃ	844	
PA_tika-vin02_t:844_9	pāpuṇiṃsu, tesaṃ so aññataro. Vuttañhetaṃ –	844	
PA_tika-vin02_t:845	“Avihaṃ upapannāse, vimuttā satta bhikkhavo;	84	
PA_tika-vin02_t:846	Rāgadosaparikkhīṇā, tiṇṇā loke visattikaṃ.	84	
PA_tika-vin02_t:847	“Upako palagaṇḍo ca, pukkusāti ca te tayo;	84	
PA_tika-vin02_t:848	Bhaddiyo khaṇḍadevo ca, bāhuraggi ca saṅgiyo;	84	
PA_tika-vin02_t:849	Te hitvā mānusaṃ dehaṃ, dibbayogaṃ upaccagu”nti. ;	84	
PA_tika-vin02_t:850_0	12. Saṇṭhapesunti “neva abhivādetabbo”tiādinā katikaṃ akaṃsu. Bāhullikoti cīvarabāhullādīnaṃ	850	
PA_tika-vin02_t:850_1	atthāya paṭipanno. Padhānavibbhantoti padhānato pubbe anuṭṭhitadukkaracaraṇato vibbhanto	850	
PA_tika-vin02_t:850_2	bhaṭṭho parihīno. Āvatto bāhullāyāti cīvarādibahubhāvatthāya āvatto. Apica kho āsanaṃ	850	
PA_tika-vin02_t:850_3	ṭhapetabbanti apica kho panassa uccakule nibbattassa āsanamattaṃ ṭhapetabbanti vadiṃsu.	850	
PA_tika-vin02_t:850_4	Asaṇṭhahantāti buddhānubhāvena buddhatejena abhibhūtā attano katikāya ṭhātuṃ asakkontā.	850	
PA_tika-vin02_t:850_5	Nāmena ca āvusovādena ca samudācarantīti “gotamā”ti ca “āvuso”ti ca vadanti, “āvuso	850	
PA_tika-vin02_t:850_6	gotama, mayaṃ uruvelāyaṃ padhānakāle tuyhaṃ pattacīvaraṃ gahetvā vicarimha, mukhodakaṃ	850	
PA_tika-vin02_t:850_7	dantakaṭṭhaṃ adamha, vutthapariveṇaṃ sammajjimha, pacchā te ko vattapaṭipattiṃ akāsi,	850	
PA_tika-vin02_t:850_8	kacci amhesu pakkantesu na cintayitthā”ti evarūpaṃ kathaṃ kathentīti attho.	850	
PA_tika-vin02_t:851_0	Na cirassevāti acireneva. Kulaputtāti duvidhā kulaputtā jātikulaputtā ācārakulaputtā	851	
PA_tika-vin02_t:851_1	ca, ete pana ubhayathāpi kulaputtāyeva. Agārasmāti gharā. Agārāya hitaṃ agāriyaṃ,	851	
PA_tika-vin02_t:851_2	kasigorakkhādi kuṭumbaposanakammaṃ vuccati. Natthi ettha agāriyanti anagāriyaṃ. Pabbajjāyetaṃ	851	
PA_tika-vin02_t:851_3	adhivacanaṃ. Pabbajantīti upagacchanti upasaṅkamanti. Tadanuttaranti taṃ anuttaraṃ.	851	
PA_tika-vin02_t:851_4	Brahmacariyapariyosānanti maggabrahmacariyassa pariyosānaṃ, arahattaphalanti vuttaṃ	851	
PA_tika-vin02_t:851_5	hoti. Tassa hi atthāya kulaputtā pabbajanti. Diṭṭheva dhammeti tasmiṃyeva attabhāve.	851	
PA_tika-vin02_t:851_6	Sayaṃ abhiññā sacchikatvāti attanoyeva paññāya paccakkhaṃ katvā, aparappaccayaṃ katvāti	851	
PA_tika-vin02_t:851_7	attho. Upasampajja viharissathāti pāpuṇitvā sampādetvā viharissatha.	851	
PA_tika-vin02_t:852_0	Iriyāyāti dukkarairiyāya. Paṭipadāyāti dukkarapaṭipattiyā. Dukkarakārikāyāti pasatapasatamuggayūsādiāharaṇādinā	852	
PA_tika-vin02_t:852_1	dukkarakaraṇena. Uttari manussadhammāti manussadhammato upari. Alaṃ ariyaṃ kātunti	852	
PA_tika-vin02_t:852_2	alamariyo, ariyabhāvāya samatthoti vuttaṃ hoti, ñāṇadassanameva ñāṇadassanaviseso,	852	
PA_tika-vin02_t:852_3	alamariyo ca so ñāṇadassanaviseso cāti alamariyañāṇadassanaviseso. Ñāṇadassananti	852	
PA_tika-vin02_t:852_4	ca dibbacakkhupi vipassanāpi maggopi phalampi paccavekkhaṇañāṇampi sabbaññutaññāṇampi	852	
PA_tika-vin02_t:852_5	vuccati. “Appamatto samāno ñāṇadassanaṃ ārādhetī”ti hi ettha dibbacakkhu ñāṇadassanaṃ	852	
PA_tika-vin02_t:852_6	nāma. “Ñāṇadassanāya cittaṃ abhinīharati abhininnāmetī”ti ettha vipassanāñāṇaṃ. “Abhabbā	852	
PA_tika-vin02_t:852_7	te ñāṇadassanāya anuttarāya sambodhāyā”ti ettha maggo. “Ayamañño uttarimanussadhammā	852	
PA_tika-vin02_t:852_8	alamariyañāṇadassanaviseso adhigato phāsuvihāro”ti ettha phalaṃ. “Ñāṇañca pana me	852	
PA_tika-vin02_t:852_9	dassanaṃ udapādi ‘akuppā me cetovimutti, ayamantimā jāti, natthi dāni punabbhavo”’ti	852	
PA_tika-vin02_t:852_10	ettha paccavekkhaṇañāṇaṃ. “Ñāṇañca pana me dassanaṃ udapādi ‘sattāhakālakato āḷāro	8521	
PA_tika-vin02_t:852_11	kālāmo”’ti ettha sabbaññutaññāṇaṃ. Idha pana sabbaññutaññāṇapadaṭṭhāno ariyamaggo	8521	
PA_tika-vin02_t:852_12	sabbaññutaññāṇameva vā adhippetaṃ.	8521	
PA_tika-vin02_t:853_0	Abhijānātha me noti abhijānātha nu me. Evarūpaṃ pabhāvitametanti ettha evarūpaṃ vākyabhedanti	853	
PA_tika-vin02_t:853_1	attho, api nu ahaṃ uruvelāyaṃ padhāne tumhākaṃ saṅgaṇhanatthaṃ anukkaṇṭhanatthaṃ	853	
PA_tika-vin02_t:853_2	rattiṃ vā divā vā āgantvā “āvuso, mayaṃ yattha katthaci gamissāmāti mā vitakkayittha,	853	
PA_tika-vin02_t:853_3	mayhaṃ obhāso vā kammaṭṭhānanimittaṃ vā paññāyatī”ti evarūpaṃ kañci vacanabhedaṃ	853	
PA_tika-vin02_t:853_4	akāsinti adhippāyo. Te ekapadeneva satiṃ labhitvā uppannagāravā “addhā esa buddho	853	
PA_tika-vin02_t:853_5	jāto”ti saddahitvā “no hetaṃ bhante”ti āhaṃsu. Asakkhi kho bhagavā pañcavaggiye bhikkhū	853	
PA_tika-vin02_t:853_6	saññāpetunti bhagavā pañcavaggiye bhikkhū “buddho aha”nti jānāpetuṃ asakkhi. Aññā	853	
PA_tika-vin02_t:853_7	cittaṃ upaṭṭhāpesunti aññāya arahattappattiyā cittaṃ upaṭṭhapesuṃ abhinīhariṃsu.	853	
PA_tika-vin02_t:854	Dhammacakkappavattanasuttavaṇṇanā	85	
PA_tika-vin02_t:855_0	13. Dveme, bhikkhave, antāti dve ime, bhikkhave, koṭṭhāsā, dve bhāgāti attho. Bhāgavacano	855	
PA_tika-vin02_t:855_1	hettha anta-saddo “pubbante ñāṇaṃ aparante ñāṇa”ntiādīsu viya. Imassa pana padassa	855	
PA_tika-vin02_t:855_2	uccāraṇasamakālaṃ pavattanigghoso buddhānubhāvena heṭṭhā avīciṃ upari bhavaggaṃ patvā	855	
PA_tika-vin02_t:855_3	dasasahassilokadhātuṃ pharitvā aṭṭhāsi. Tasmiṃyeva samaye paripakkakusalamūlā saccābhisambodhāya	855	
PA_tika-vin02_t:855_4	katādhikārā aṭṭhārasakoṭisaṅkhā brahmāno samāgacchiṃsu. Pacchimadisāya sūriyo atthameti,	855	
PA_tika-vin02_t:855_5	pācīnadisāya āsāḷhanakkhattena yutto puṇṇacando uggacchati. Tasmiṃ samaye bhagavā	855	
PA_tika-vin02_t:855_6	dhammacakkappavattanasuttaṃ ārabhanto “dveme, bhikkhave, antā”tiādimāha.	855	
PA_tika-vin02_t:856_0	Tattha pabbajitenāti gihibandhanaṃ chetvā pabbajjupagatena. Na sevitabbāti na vaḷañjetabbā	856	
PA_tika-vin02_t:856_1	nānuyuñjitabbā. Yo cāyaṃ kāmesu kāmasukhallikānuyogoti yo ca ayaṃ vatthukāmesu kilesakāmasukhassa	856	
PA_tika-vin02_t:856_2	anuyogo, kilesakāmasaṃyuttassa sukhassa anugatoti attho. Hīnoti lāmako. Gammoti gāmavāsīnaṃ	856	
PA_tika-vin02_t:856_3	santako tehi sevitabbatāya. Pothujjanikoti puthujjanena andhabālajanena āciṇṇo. Anariyoti	856	
PA_tika-vin02_t:856_4	na ariyo na visuddho na uttamo, na vā ariyānaṃ santako. Anatthasaṃhitoti na atthasaṃhito,	856	
PA_tika-vin02_t:856_5	hitasukhāvahakāraṇaṃ anissitoti attho. Attakilamathānuyogoti attano kilamathassa	856	
PA_tika-vin02_t:856_6	anuyogo, dukkhakaraṇaṃ dukkhuppādananti attho. Dukkhoti kaṇṭakāpassayaseyyādīhi attabādhanehi	856	
PA_tika-vin02_t:856_7	dukkhāvaho. Majjhimā paṭipadāti ariyamaggaṃ sandhāya vuttaṃ. Maggo hi kāmasukhallikānuyogo	856	
PA_tika-vin02_t:856_8	eko anto, attakilamathānuyogo eko anto, ete dve ante na upeti na upagacchati, vimutto	856	
PA_tika-vin02_t:856_9	etehi antehi, tasmā “majjhimā paṭipadā”ti vuccati. Etesaṃ majjhe bhavattā majjhimā,	856	
PA_tika-vin02_t:856_10	vaṭṭadukkhanissaraṇatthikehi paṭipajjitabbato ca paṭipadāti, tathā lobho eko anto,	8561	
PA_tika-vin02_t:856_11	doso eko anto. Sassataṃ ekaṃ antaṃ, ucchedo eko antoti purimanayeneva vitthāretabbaṃ.	8561	
PA_tika-vin02_t:857_0	Cakkhukaraṇītiādīhi tameva paṭipadaṃ thometi. Paññācakkhuṃ karotīti cakkhukaraṇī.	857	
PA_tika-vin02_t:857_1	Sā hi catunnaṃ saccānaṃ dassanāya saṃvattati pariññābhisamayādibhedassa dassanassa	857	
PA_tika-vin02_t:857_2	pavattanaṭṭhenāti “cakkhukaraṇī”ti vuccati. Tayidaṃ satipi paṭipadāya anaññatte avayavavasena	857	
PA_tika-vin02_t:857_3	sijjhamāno attho samudāyena kato nāma hotīti upacāravasena vuttanti daṭṭhabbaṃ. Dutiyapadaṃ	857	
PA_tika-vin02_t:857_4	tasseva vevacanaṃ. Upasamāyāti kilesupasamatthāya. Abhiññāyāti catunnaṃ saccānaṃ	857	
PA_tika-vin02_t:857_5	abhijānanatthāya. Sambodhāyāti tesaṃyeva sambujjhanatthāya. Nibbānāyāti nibbānasacchikiriyāya.	857	
PA_tika-vin02_t:857_6	Atha vā nibbānāyāti anupādisesanibbānāya. “Upasamāyā”ti hi iminā saupādisesanibbānaṃ gahitaṃ.	857	
PA_tika-vin02_t:858_0	Idāni taṃ majjhimappaṭipadaṃ sarūpato dassetukāmo “katamā ca sā”ti pucchitvā “ayamevā”tiādinā	858	
PA_tika-vin02_t:858_1	nayena vissajjesi. Tattha ayamevāti avadhāraṇavacanaṃ aññassa nibbānagāmimaggassa	858	
PA_tika-vin02_t:858_2	atthibhāvapaṭisedhanatthaṃ. Sattāpaṭikkhepo hi idha paṭisedhanaṃ alabbhamānattā aññassa	858	
PA_tika-vin02_t:858_3	maggassa. Ariyoti kilesānaṃ ārakattā ariyo niruttinayena. Aripahānāya saṃvattatītipi	858	
PA_tika-vin02_t:858_4	ariyo arayo pāpadhammā yanti apagacchanti etenāti katvā. Ariyena bhagavatā desitattā	858	
PA_tika-vin02_t:858_5	ariyassa ayantipi ariyo, ariyabhāvappaṭilābhāya saṃvattatītipi ariyo. Ettha pana	858	
PA_tika-vin02_t:858_6	ariyakaro ariyotipi uttarapadalopena ariya-saddasiddhi veditabbā. Aṭṭhahi aṅgehi	858	
PA_tika-vin02_t:858_7	upetattā aṭṭhaṅgiko. Maggaṅgasamudāye hi maggavohāro, samudāyo ca samudāyīhi samannāgato	858	
PA_tika-vin02_t:858_8	nāma hoti. Ayaṃ panettha vacanattho – attano avayavabhūtāni aṭṭhaṅgāni etassa santīti	858	
PA_tika-vin02_t:858_9	aṭṭhaṅgikoti. Paramatthato pana aṅgāniyeva maggo pañcaṅgikatūriyādīni viya, na ca	858	
PA_tika-vin02_t:858_10	aṅgavinimutto chaḷaṅgo vedo viya. Kilese mārento gacchatīti maggo niruttinayena,	8581	
PA_tika-vin02_t:858_11	nibbānaṃ maggati gavesatīti vā maggo. Ariyamaggo hi nibbānaṃ ārammaṇaṃ karonto gavesanto	8581	
PA_tika-vin02_t:858_12	viya hoti. Nibbānatthikehi maggīyatīti vā maggo vivaṭṭūpanissayapuññakaraṇato paṭṭhāya	8581	
PA_tika-vin02_t:858_13	tadatthapaṭipattito. Gammati vā tehi paṭipajjīyatīti maggo. Ettha pana ādiantavipariyāyena	8581	
PA_tika-vin02_t:858_14	saddasiddhi veditabbā.	8581	
PA_tika-vin02_t:859_0	Seyyathidanti nipāto, tassa katamo so iti ceti attho, katamāni vā tāni aṭṭhaṅgānīti.	859	
PA_tika-vin02_t:859_1	Sabbaliṅgavibhattivacanasādhāraṇo hi ayaṃ nipāto. Ekamekampi aṅgaṃ maggoyeva. Yathāha	859	
PA_tika-vin02_t:859_2	“sammādiṭṭhi maggo ceva hetu cā”ti. Porāṇāpi bhaṇanti “dassanamaggo sammādiṭṭhi,	859	
PA_tika-vin02_t:859_3	abhiniropanamaggo sammāsaṅkappo…pe… avikkhepamaggo sammāsamādhī”ti. Nanu ca aṅgāni	859	
PA_tika-vin02_t:859_4	samuditāni maggo antamaso sattaṅgavikalassa ariyamaggassa abhāvatoti? Saccametaṃ	859	
PA_tika-vin02_t:859_5	saccasampaṭivedhe, maggappaccayatāya pana yathāsakaṃ kiccakaraṇena paccekampi tāni	859	
PA_tika-vin02_t:859_6	maggoyeva, aññathā samuditānampi tesaṃ maggakiccaṃ na sambhaveyyāti. Sammādiṭṭhiādīsu	859	
PA_tika-vin02_t:859_7	sammā passatīti sammādiṭṭhi, sammā saṅkappeti sampayuttadhamme nibbānasaṅkhāte ārammaṇe	859	
PA_tika-vin02_t:859_8	abhiniropetīti sammāsaṅkappo, sammā vadati etāyāti sammāvācā, sammā karoti etenāti	859	
PA_tika-vin02_t:859_9	sammākammaṃ, tadeva sammākammanto, sammā ājīvati etenāti sammāājīvo, sammā vāyamati	859	
PA_tika-vin02_t:859_10	ussahatīti sammāvāyāmo, sammā sarati anussaratīti sammāsati, sammā samādhiyati cittaṃ	8591	
PA_tika-vin02_t:859_11	etenāti sammāsamādhīti evaṃ nibbacanaṃ veditabbaṃ. Idāni ayaṃ kho sā bhikkhaveti	8591	
PA_tika-vin02_t:859_12	tameva paṭipadaṃ nigamento āha. Tassattho – yvāyaṃ cattāropi lokuttaramagge ekato	8591	
PA_tika-vin02_t:859_13	katvā kathito aṭṭhaṅgiko maggo, ayaṃ kho sā bhikkhave…pe… nibbānāya saṃvattatīti.	8591	
PA_tika-vin02_t:860_0	14. Evaṃ majjhimapaṭipadaṃ sarūpato dassetvā idāni cattāri ariyasaccāni dassetuṃ	860	
PA_tika-vin02_t:860_1	“idaṃ kho pana, bhikkhave”tiādimāha. Tattha dukkhanti ettha du-iti ayaṃ saddo kucchite	860	
PA_tika-vin02_t:860_2	dissati. Kucchitañhi puttaṃ “duputto”ti vadanti, khaṃ-saddo pana tucche. Tucchañhi	860	
PA_tika-vin02_t:860_3	ākāsaṃ “kha”nti vuccati. Idañca paṭhamasaccaṃ kucchitaṃ anekaupaddavādhiṭṭhānato,	860	
PA_tika-vin02_t:860_4	tucchaṃ bālajanaparikappitadhuvasubhasukhattabhāvavirahitato, tasmā kucchitattā tucchattā	860	
PA_tika-vin02_t:860_5	ca “dukkha”nti vuccati. Yasmā panetaṃ buddhādayo ariyā paṭivijjhanti, tasmā “ariyasacca”nti	860	
PA_tika-vin02_t:860_6	vuccati. Ariyapaṭivijjhitabbañhi saccaṃ purimapade uttarapadalopena “ariyasacca”nti	860	
PA_tika-vin02_t:860_7	vuttaṃ. Ariyassa tathāgatassa saccantipi ariyasaccaṃ. Tathāgatena hi sayaṃ adhigatattā	860	
PA_tika-vin02_t:860_8	paveditattā tato eva ca aññehi adhigamanīyattā taṃ tassa hotīti. Atha vā etassa abhisambuddhattā	860	
PA_tika-vin02_t:860_9	ariyabhāvasiddhito ariyasādhakaṃ saccantipi ariyasaccaṃ pubbe viya uttarapadalopena.	860	
PA_tika-vin02_t:860_10	Avitathabhāvena vā araṇīyattā adhigantabbattā ariyaṃ saccantipi ariyasaccaṃ. Saccatthaṃ	8601	
PA_tika-vin02_t:860_11	pana catunnampi saccānaṃ parato ekajjhaṃ dassayissāma.	8601	
PA_tika-vin02_t:861_0	Idāni taṃ dukkhaṃ ariyasaccaṃ sarūpato dassetuṃ “jātipi dukkhā”tiādimāha. Tatrāyaṃ	861	
PA_tika-vin02_t:861_1	jāti-saddo anekattho. Tathā hesa “ekampi jātiṃ dvepi jātiyo”ti ettha bhave āgato.	861	
PA_tika-vin02_t:861_2	“Atthi, visākhe, nigaṇṭhā nāma samaṇajātī”ti ettha nikāye. “Jāti dvīhi khandhehi	861	
PA_tika-vin02_t:861_3	saṅgahitā”ti ettha saṅkhatalakkhaṇe. “Yaṃ mātukucchismiṃ paṭhamaṃ cittaṃ uppannaṃ	861	
PA_tika-vin02_t:861_4	paṭhamaṃ viññāṇaṃ pātubhūtaṃ, tadupādāya sāvassa jātī”ti ettha paṭisandhiyaṃ. “Sampatijāto,	861	
PA_tika-vin02_t:861_5	ānanda, bodhisatto”ti ettha pasūtiyaṃ. “Akkhitto anupakuṭṭho jātivādenā”ti ettha	861	
PA_tika-vin02_t:861_6	kule. Svāyamidha gabbhaseyyakānaṃ paṭisandhito paṭṭhāya yāva mātukucchimhā nikkhamanaṃ,	861	
PA_tika-vin02_t:861_7	tāva pavattesu khandhesu, itaresaṃ paṭisandhikkhaṇesvevāti daṭṭhabbo. Ayampi ca pariyāyakathāva,	861	
PA_tika-vin02_t:861_8	nippariyāyato pana tattha tattha nibbattamānānaṃ sattānaṃ ye khandhā pātubhavanti,	861	
PA_tika-vin02_t:861_9	tesaṃ paṭhamapātubhāvo jāti nāma.	861	
PA_tika-vin02_t:862_0	Kasmā panesā dukkhāti ce? Anekesaṃ dukkhānaṃ vatthubhāvato. Anekāni hi dukkhāni.	862	
PA_tika-vin02_t:862_1	Seyyathidaṃ – dukkhadukkhaṃ vipariṇāmadukkhaṃ saṅkhāradukkhaṃ paṭicchannadukkhaṃ	862	
PA_tika-vin02_t:862_2	appaṭicchannadukkhaṃ pariyāyadukkhaṃ nippariyāyadukkhanti. Tattha kāyikacetasikā	862	
PA_tika-vin02_t:862_3	dukkhā vedanā sabhāvato ca nāmato ca dukkhattā dukkhadukkhanti vuccati. Sukhā vedanā	862	
PA_tika-vin02_t:862_4	vipariṇāmadukkhuppattihetuto vipariṇāmadukkhaṃ. Upekkhā vedanā ceva sesā ca tebhūmakā	862	
PA_tika-vin02_t:862_5	saṅkhārā udayabbayapīḷitattā saṅkhāradukkhaṃ. Kaṇṇasūladantasūlarāgajapariḷāhadosajapariḷāhādikāyikacetasikā	862	
PA_tika-vin02_t:862_6	ābādhā pucchitvā jānitabbato upakkamassa ca apākaṭabhāvato paṭicchannadukkhaṃ. Dvattiṃsakammakāraṇādisamuṭṭhāno	862	
PA_tika-vin02_t:862_7	ābādho apucchitvāva jānitabbato upakkamassa ca pākaṭabhāvato appaṭicchannadukkhaṃ.	862	
PA_tika-vin02_t:862_8	Ṭhapetvā dukkhadukkhaṃ sesadukkhaṃ saccavibhaṅge āgataṃ jātiādi sabbampi tassa tassa	862	
PA_tika-vin02_t:862_9	dukkhassa vatthubhāvato pariyāyadukkhaṃ. Dukkhadukkhaṃ pana nippariyāyadukkhanti	862	
PA_tika-vin02_t:862_10	vuccati. Tatrāyaṃ jāti yaṃ taṃ bālapaṇḍitasuttādīsu bhagavatāpi upamāvasena pakāsitaṃ	8621	
PA_tika-vin02_t:862_11	āpāyikaṃ dukkhaṃ, yañca sugatiyampi manussaloke gabbhokkantimūlakādibhedaṃ dukkhaṃ	8621	
PA_tika-vin02_t:862_12	uppajjati, tassa vatthubhāvato dukkhā. Tenāhu porāṇā –	8621	
PA_tika-vin02_t:863	“Jāyetha no ce narakesu satto;	86	
PA_tika-vin02_t:864	Tatthaggidāhādikamappasayhaṃ;	86	
PA_tika-vin02_t:865	Labhetha dukkhaṃ na kuhiṃ patiṭṭhaṃ;	86	
PA_tika-vin02_t:866	Iccāha dukkhāti munīdha jātiṃ.	86	
PA_tika-vin02_t:867	“Dukkhaṃ tiracchesu kasāpatoda-	86	
PA_tika-vin02_t:868	Daṇḍābhighātādibhavaṃ anekaṃ;	86	
PA_tika-vin02_t:869	Yaṃ taṃ kathaṃ tattha bhaveyya jātiṃ;	86	
PA_tika-vin02_t:870	Vinā tahiṃ jāti tatopi dukkhā.	87	
PA_tika-vin02_t:871	“Petesu dukkhaṃ pana khuppipāsā-	87	
PA_tika-vin02_t:872	Vātātapādippabhavaṃ vicittaṃ;	87	
PA_tika-vin02_t:873	Yasmā ajātassa na tattha atthi;	87	
PA_tika-vin02_t:874	Tasmāpi dukkhaṃ muni jātimāha.	87	
PA_tika-vin02_t:875	“Tibbandhakāre ca asayha sīte;	87	
PA_tika-vin02_t:876	Lokantare yaṃ asuresu dukkhaṃ;	87	
PA_tika-vin02_t:877	Na taṃ bhave tattha na cassa jāti;	87	
PA_tika-vin02_t:878	Yato ayaṃ jāti tatopi dukkhā.	87	
PA_tika-vin02_t:879	“Yañcāpi gūthanarake viya mātu gabbhe;	87	
PA_tika-vin02_t:880	Satto vasaṃ ciramato bahi nikkhamañca;	88	
PA_tika-vin02_t:881	Pappoti dukkhamatighoramidampi natthi;	88	
PA_tika-vin02_t:882	Jātiṃ vinā itipi jāti ayañhi dukkhā.	88	
PA_tika-vin02_t:883	“Kiṃ bhāsitena bahunā nanu yaṃ kuhiñci;	88	
PA_tika-vin02_t:884	Atthīdha kiñcidapi dukkhamidaṃ kadāci;	88	
PA_tika-vin02_t:885	Nevatthi jātivirahena yato mahesi;	88	
PA_tika-vin02_t:886	Dukkhāti sabbapaṭhamaṃ imamāha jāti”nti. ;	88	
PA_tika-vin02_t:887_0	Jarāpi dukkhāti ettha pana duvidhā jarā saṅkhatalakkhaṇañca khaṇḍiccādisammato santatiyaṃ	887	
PA_tika-vin02_t:887_1	ekabhavapariyāpannakkhandhapurāṇabhāvo ca, sā idha adhippetā. Sā panesā jarā saṅkhāradukkhabhāvato	887	
PA_tika-vin02_t:887_2	ceva dukkhavatthuto ca dukkhā. Yañhi aṅgapaccaṅgasithilabhāvaindriyavikāravirūpatāyobbanavināsavīriyāvisādasatimativippavāsaparaparibhavādianekapaccayaṃ	887	
PA_tika-vin02_t:887_3	kāyikacetasikaṃ dukkhamuppajjati, jarā tassa vatthu. Tenāhu porāṇā –	887	
PA_tika-vin02_t:888	“Aṅgānaṃ sithilībhāvā, indriyānaṃ vikārato;	88	
PA_tika-vin02_t:889	Yobbanassa vināsena, balassa upaghātato.	88	
PA_tika-vin02_t:890	“Vippavāsā satādīnaṃ, puttadārehi attano;	89	
PA_tika-vin02_t:891	Appasādanīyato ceva, bhiyyo bālattapattiyā.	89	
PA_tika-vin02_t:892	“Pappoti dukkhaṃ yaṃ macco, kāyikaṃ mānasaṃ tathā;	89	
PA_tika-vin02_t:893	Sabbametaṃ jarāhetu, yasmā tasmā jarā dukhā”ti. ;	89	
PA_tika-vin02_t:894_0	Byādhipi dukkhoti idaṃ padaṃ vibhaṅge dukkhasaccaniddesapāḷiyaṃ na āgataṃ, teneva	894	
PA_tika-vin02_t:894_1	visuddhimaggepi dukkhasaccaniddese taṃ na uddhaṭaṃ, dhammacakkapavattanasuttantapāḷiyaṃyeva	894	
PA_tika-vin02_t:894_2	pana upalabbhati, tasmā tatthevimassa vacane aññattha ca avacane kāraṇaṃ vīmaṃsitabbaṃ.	894	
PA_tika-vin02_t:895_0	Maraṇampi dukkhanti etthāpi duvidhaṃ maraṇaṃ saṅkhatalakkhaṇañca. Yaṃ sandhāya vuttaṃ	895	
PA_tika-vin02_t:895_1	“jarāmaraṇaṃ dvīhi khandhehi saṅgahita”nti. Ekabhavapariyāpannajīvitindriyappabandhavicchedo	895	
PA_tika-vin02_t:895_2	ca. Yaṃ sandhāya vuttaṃ “niccaṃ maraṇato bhaya”nti, taṃ idha adhippetaṃ. Jātipaccayamaraṇaṃ	895	
PA_tika-vin02_t:895_3	upakkamamaraṇaṃ sarasamaraṇaṃ āyukkhayamaraṇaṃ puññakkhayamaraṇantipi tasseva nāmaṃ.	895	
PA_tika-vin02_t:895_4	Tayidaṃ dukkhassa vatthubhāvato dukkhanti veditabbaṃ. Tenāhu porāṇā –	895	
PA_tika-vin02_t:896	“Pāpassa pāpakammādi-nimittamanupassato;	89	
PA_tika-vin02_t:897	Bhaddassāpasahantassa, viyogaṃ piyavatthukaṃ;	89	
PA_tika-vin02_t:898	Mīyamānassa yaṃ dukkhaṃ, mānasaṃ avisesato.	89	
PA_tika-vin02_t:899	“Sabbesañcāpi yaṃ sandhi-bandhanacchedanādikaṃ;	89	
PA_tika-vin02_t:900	Vitujjamānamammānaṃ, hoti dukkhaṃ sarīrajaṃ.	90	
PA_tika-vin02_t:901	“Asayhamappaṭikāraṃ, dukkhassetassidaṃ yato;	90	
PA_tika-vin02_t:902	Maraṇaṃ vatthu tenetaṃ, dukkhamicceva bhāsita”nti. ;	90	
PA_tika-vin02_t:903	Imasmiñca ṭhāne “sokaparidevadukkhadomanassupāyāsāpi dukkhā”ti vibhaṅge dukkhasaccaniddese āgataṃ, idha pana taṃ natthi, tatthāpi kāraṇaṃ pariyesitabbaṃ.	90	
PA_tika-vin02_t:904	Appiyehi sampayogo dukkhoti ettha appiyasampayogo nāma amanāpehi sattasaṅkhārehi samodhānaṃ. Sopi dukkhavatthuto dukkho. Tenāhu porāṇā –	90	
PA_tika-vin02_t:905	“Disvāva appiye dukkhaṃ, paṭhamaṃ hoti cetasi;	90	
PA_tika-vin02_t:906	Tadupakkamasambhūta-matha kāye yato idha.	90	
PA_tika-vin02_t:907	“Tato dukkhadvayassāpi, vatthuto so mahesinā;	90	
PA_tika-vin02_t:908	Dukkho vuttoti viññeyyo, appiyehi samāgamo”ti.	90	
PA_tika-vin02_t:909	Piyehi vippayogo dukkhoti ettha pana piyavippayogo nāma manāpehi sattasaṅkhārehi vinābhāvo. Sopi sokadukkhassa vatthuto dukkho. Tenāhu porāṇā –	90	
PA_tika-vin02_t:910	“Ñātidhanādiviyogā;	91	
PA_tika-vin02_t:911	Sokasarasamappitā vitujjanti;	91	
PA_tika-vin02_t:912	Bālā yato tatoyaṃ;	91	
PA_tika-vin02_t:913	Dukkhoti mato piyavippayogo”ti.	91	
PA_tika-vin02_t:914_0	Yampicchaṃ na labhatīti ettha “aho vata mayaṃ na jātidhammā assāmā”tiādīsu alabbhaneyyavatthūsu	914	
PA_tika-vin02_t:914_1	icchāva “yampicchaṃ na labhati, tampi dukkha”nti vuttā, sāpi dukkhavatthuto dukkhā. Tenāhu porāṇā –	914	
PA_tika-vin02_t:915	“Taṃ taṃ patthayamānānaṃ, tassa tassa alābhato;	91	
PA_tika-vin02_t:916	Yaṃ vighātamayaṃ dukkhaṃ, sattānaṃ idha jāyati.	91	
PA_tika-vin02_t:917	“Alabbhaneyyavatthūnaṃ, patthanā tassa kāraṇaṃ;	91	
PA_tika-vin02_t:918	Yasmā tasmā jino dukkhaṃ, icchitālābhamabravī”ti.	91	
PA_tika-vin02_t:919_0	Saṃkhittena pañcupādānakkhandhā dukkhāti ettha pana yasmā indhanamiva pāvako, lakkhamiva	919	
PA_tika-vin02_t:919_1	paharaṇāni, gorūpaṃ viya ḍaṃsamakasādayo, khettamiva lāyakā, gāmaṃ viya gāmaghātakā,	919	
PA_tika-vin02_t:919_2	upādānakkhandhapañcakameva jātiādayo nānappakārehi vibādhentā tiṇalatādīni viya bhūmiyaṃ,	919	
PA_tika-vin02_t:919_3	pupphaphalapallavāni viya rukkhesu upādānakkhandhesuyeva nibbattanti, upādānakkhandhānañca	919	
PA_tika-vin02_t:919_4	ādidukkhaṃ jāti, majjhedukkhaṃ jarā, pariyosānadukkhaṃ maraṇaṃ, manorathavighātappattānañca	919	
PA_tika-vin02_t:919_5	icchāvighātadukkhaṃ icchitālābhoti evaṃ nānappakārato upaparikkhiyamānā upādānakkhandhāva	919	
PA_tika-vin02_t:919_6	dukkhāti yadetaṃ ekamekaṃ dassetvā vuccamānaṃ anekehipi kappehi na sakkā anavasesato	919	
PA_tika-vin02_t:919_7	vattuṃ, tasmā taṃ sabbampi dukkhaṃ ekajalabindumhi sakalasamuddajalarasaṃ viya yesu	919	
PA_tika-vin02_t:919_8	kesuci pañcupādānakkhandhesu saṅkhipitvā dassetuṃ “saṃkhittena pañcupādānakkhandhā	919	
PA_tika-vin02_t:919_9	dukkhā”ti bhagavā avoca. Tenāhu porāṇā –	919	
PA_tika-vin02_t:920	“Jātippabhutikaṃ dukkhaṃ, yaṃ vuttamidha tādinā;	92	
PA_tika-vin02_t:921	Avuttaṃ yañca taṃ sabbaṃ, vinā ete na vijjati.	92	
PA_tika-vin02_t:922	“Yasmā tasmā upādāna-kkhandhā saṅkhepato ime;	92	
PA_tika-vin02_t:923	Dukkhāti vuttā dukkhanta-desakena mahesinā”ti.	92	
PA_tika-vin02_t:924_0	Evaṃ sarūpato dukkhasaccaṃ dassetvā idāni samudayasaccaṃ dassetuṃ “idaṃ kho pana,	924	
PA_tika-vin02_t:924_1	bhikkhave, dukkhasamudaya”ntiādimāha. Tattha saṃ-iti ayaṃ saddo “samāgamo sameta”ntiādīsu	924	
PA_tika-vin02_t:924_2	saṃyogaṃ dīpeti, u-iti ayaṃ “uppannaṃ udita”ntiādīsu uppattiṃ. Aya-saddo pana kāraṇaṃ	924	
PA_tika-vin02_t:924_3	dīpeti. Idañcāpi dutiyasaccaṃ avasesapaccayasamāyoge sati dukkhassuppattikāraṇanti	924	
PA_tika-vin02_t:924_4	dukkhassa saṃyoge uppattikāraṇattā “dukkhasamudaya”nti vuccati. Yāyaṃ taṇhāti yā	924	
PA_tika-vin02_t:924_5	ayaṃ taṇhā. Ponobbhavikāti punabbhavakaraṇaṃ punabbhavo uttarapadalopena, punabbhavo	924	
PA_tika-vin02_t:924_6	sīlametissāti ponobbhavikā. Nandīrāgena sahagatāti nandīrāgasahagatā. Idaṃ vuttaṃ	924	
PA_tika-vin02_t:924_7	hoti “nandanato rajjanato ca nandīrāgabhāvaṃ sabbāsu avatthāsu appaccakkhāya vuttiyā	924	
PA_tika-vin02_t:924_8	nandīrāgasahagatā”ti. Tatratatrābhinandinīti yatra yatra attabhāvo nibbattati, tatratatrābhinandinī.	924	
PA_tika-vin02_t:925_0	Seyyathidanti nipāto, tassa sā katamāti ceti ayamattho. Rūpataṇhādibhedena chabbidhāyeva	925	
PA_tika-vin02_t:925_1	taṇhā pavattiākārabhedato kāmataṇhādivasena tividhā vuttā. Rūpataṇhāyeva hi yadā	925	
PA_tika-vin02_t:925_2	cakkhussa āpāthamāgataṃ rūpārammaṇaṃ kāmassādavasena assādayamānā pavattati, tadā	925	
PA_tika-vin02_t:925_3	kāmataṇhā nāma hoti. Yadā tadevārammaṇaṃ dhuvaṃ sassatanti pavattāya sassatadiṭṭhiyā	925	
PA_tika-vin02_t:925_4	saddhiṃ pavattati, tadā bhavataṇhā nāma hoti. Sassatadiṭṭhisahagato hi rāgo “bhavataṇhā”ti	925	
PA_tika-vin02_t:925_5	vuccati. Yadā pana tadevārammaṇaṃ ucchijjati vinassatīti pavattāya ucchedadiṭṭhiyā	925	
PA_tika-vin02_t:925_6	saddhiṃ pavattati, tadā vibhavataṇhā nāma hoti. Ucchedadiṭṭhisahagato hi rāgo “vibhavataṇhā”ti	925	
PA_tika-vin02_t:925_7	vuccati. Esa nayo saddataṇhādīsupi.	925	
PA_tika-vin02_t:926_0	Kasmā panettha taṇhāva samudayasaccaṃ vuttāti? Visesahetubhāvato. Avijjā hi bhavesu	926	
PA_tika-vin02_t:926_1	ādīnavaṃ paṭicchādentī diṭṭhiādiupādānañca tattha tattha abhinivisamānaṃ taṇhaṃ abhivaḍḍheti,	926	
PA_tika-vin02_t:926_2	dosādayopi kammassa kāraṇaṃ honti, taṇhā pana taṃtaṃbhavayonigativiññāṇaṭṭhitisattāāvāsasattanikāyakulabhogissariyādivicittataṃ	926	
PA_tika-vin02_t:926_3	abhipatthentī kammavicittatāya upanissayataṃ kammassa ca sahāyabhāvaṃ upagacchantī	926	
PA_tika-vin02_t:926_4	bhavādivicittataṃ niyameti, tasmā dukkhassa visesahetubhāvato aññesupi avijjāupādānakammādīsu	926	
PA_tika-vin02_t:926_5	sutte abhidhamme ca avasesakilesākusalamūlādīsu vuttesu dukkhahetūsu vijjamānesu	926	
PA_tika-vin02_t:926_6	taṇhāva “samudayasacca”nti vuttāti veditabbaṃ.	926	
PA_tika-vin02_t:927_0	Idāni dukkhanirodhaṃ ariyasaccaṃ dassetuṃ “idaṃ kho pana, bhikkhave, dukkhanirodha”ntiādimāha.	927	
PA_tika-vin02_t:927_1	Tattha yasmā ni-saddo abhāvaṃ, rodha-saddo ca cārakaṃ dīpeti, tasmā abhāvo ettha	927	
PA_tika-vin02_t:927_2	saṃsāracārakasaṅkhātassa dukkharodhassa sabbagatisuññattā, samadhigate vā tasmiṃ	927	
PA_tika-vin02_t:927_3	saṃsāracārakasaṅkhātassa dukkharodhassa abhāvo hoti tappaṭipakkhattātipi “dukkhanirodha”nti	927	
PA_tika-vin02_t:927_4	vuccati. Dukkhassa vā anuppādanirodhapaccayattā dukkhanirodhaṃ. Dukkhanirodhaṃ dassentena	927	
PA_tika-vin02_t:927_5	cettha “yo tassāyeva taṇhāyā”tiādinā nayena samudayanirodho vutto, so kasmā vuttoti	927	
PA_tika-vin02_t:927_6	ce? Samudayanirodhena dukkhanirodho. Byādhinimittavūpasamena byādhivūpasamo viya	927	
PA_tika-vin02_t:927_7	hi hetunirodhena phalanirodho, tasmā samudayanirodheneva dukkhaṃ nirujjhati, na aññathā. Tenāha –	927	
PA_tika-vin02_t:928	“Yathāpi mūle anupaddave daḷhe;	92	
PA_tika-vin02_t:929	Chinnopi rukkho punareva rūhati;	92	
PA_tika-vin02_t:930	Evampi taṇhānusaye anūhate;	93	
PA_tika-vin02_t:931	Nibbattatī dukkhamidaṃ punappuna”nti. ;	93	
PA_tika-vin02_t:932_0	Iti yasmā samudayanirodheneva dukkhaṃ nirujjhati, tasmā bhagavā dukkhanirodhaṃ dassento	932	
PA_tika-vin02_t:932_1	samudayanirodhena desesi. Sīhasamānavuttino hi tathāgatā. Te dukkhaṃ nirodhentā dukkhanirodhañca	932	
PA_tika-vin02_t:932_2	desentā hetumhi paṭipajjanti, na phale. Yathā hi sīho yenattani saro khitto, tattheva	932	
PA_tika-vin02_t:932_3	attano balaṃ dasseti, na sare, tathā buddhānaṃ kāraṇe paṭipatti, na phale. Titthiyā	932	
PA_tika-vin02_t:932_4	pana suvānavuttino. Te dukkhaṃ nirodhentā dukkhanirodhañca desentā attakilamathānuyogadesanādīhi	932	
PA_tika-vin02_t:932_5	phale paṭipajjanti, na hetumhi. Yathā hi sunakhā kenaci leḍḍuppahāre dinne bhussantā	932	
PA_tika-vin02_t:932_6	leḍḍuṃ khādanti, na pahāradāyake uṭṭhahanti, evaṃ aññatitthiyā dukkhaṃ nirodhetukāmā	932	
PA_tika-vin02_t:932_7	kāyakhedamanuyujjanti, na kilesanirodhanaṃ, evaṃ tāva dukkhanirodhassa samudayanirodhavasena	932	
PA_tika-vin02_t:932_8	desanāya payojanaṃ veditabbaṃ.	932	
PA_tika-vin02_t:933_0	Ayaṃ panettha attho. Tassāyeva taṇhāyāti tassā “ponobbhavikā”ti vatvā kāmataṇhādivasena	933	
PA_tika-vin02_t:933_1	vibhattataṇhāya. Virāgo vuccati maggo. “Virāgā vimuccatī”ti hi vuttaṃ. Virāgena nirodho	933	
PA_tika-vin02_t:933_2	virāganirodho, anusayasamugghātato aseso virāganirodho asesavirāganirodho. Atha vā	933	
PA_tika-vin02_t:933_3	virāgoti pahānaṃ vuccati, tasmā anusayasamugghātato aseso virāgo aseso nirodhoti	933	
PA_tika-vin02_t:933_4	evampettha yojanā daṭṭhabbā, atthato pana sabbāneva etāni nibbānassa vevacanāni.	933	
PA_tika-vin02_t:933_5	Paramatthato hi dukkhanirodho ariyasaccanti nibbānaṃ vuccati. Yasmā pana taṃ āgamma	933	
PA_tika-vin02_t:933_6	taṇhā virajjati ceva nirujjhati ca, tasmā “virāgo”ti ca “nirodho”ti ca vuccati. Yasmā	933	
PA_tika-vin02_t:933_7	ca tadeva āgamma tassā cāgādayo honti, kāmaguṇālayādīsu cettha ekopi ālayo natthi,	933	
PA_tika-vin02_t:933_8	tasmā cāgo paṭinissaggo mutti anālayoti vuccati.	933	
PA_tika-vin02_t:934_0	Idāni dukkhanirodhagāminipaṭipadāariyasaccaṃ dassetuṃ “idaṃ kho pana, bhikkhave,	934	
PA_tika-vin02_t:934_1	dukkhanirodhagāminī”tiādimāha. Yasmā panetaṃ ariyasaccaṃ dukkhanirodhaṃ gacchati	934	
PA_tika-vin02_t:934_2	ārammaṇavasaena tadabhimukhabhūtattā, paṭipadā ca hoti dukkhanirodhappattiyā, tasmā	934	
PA_tika-vin02_t:934_3	“dukkhanirodhagāminī paṭipadā”ti vuccati. Sesamettha vuttanayameva. Ko pana nesaṃ	934	
PA_tika-vin02_t:934_4	dukkhādīnaṃ saccaṭṭhoti? Yo paññācakkhunā upaparikkhiyamānānaṃ māyāva viparīto, marīciva	934	
PA_tika-vin02_t:934_5	visaṃvādako, titthiyānaṃ attā viya anupalabbhasabhāvo ca na hoti, atha kho bādhanappabhavasantiniyyānappakārena	934	
PA_tika-vin02_t:934_6	tacchāviparītabhūtabhāvena ariyañāṇassa gocaro hotiyeva, esa aggilakkhaṇaṃ viya lokapakati	934	
PA_tika-vin02_t:934_7	viya ca tacchāviparītabhūtabhāvo saccaṭṭhoti veditabbo. Ettha ca aggilakkhaṇaṃ nāma	934	
PA_tika-vin02_t:934_8	uṇhattaṃ. Tañhi katthaci kaṭṭhādiupādānabhede visaṃvādakaṃ viparītaṃ abhūtaṃ vā kadācipi	934	
PA_tika-vin02_t:934_9	na hoti, “jātidhammā jarādhammā, atho maraṇadhammino”ti evaṃ vuttajātiādikā lokapakatīti	934	
PA_tika-vin02_t:934_10	veditabbā. “Ekaccānaṃ tiracchānānaṃ tiriyaṃ dīghatā, manussādīnaṃ uddhaṃ dīghatā,	9341	
PA_tika-vin02_t:934_11	vuddhiniṭṭhappattānaṃ puna avaḍḍhananti evamādikā ca lokapakatī”ti vadanti.	9341	
PA_tika-vin02_t:935	Apica –	93	
PA_tika-vin02_t:936	Nābādhakaṃ yato dukkhaṃ, dukkhā aññaṃ na bādhakaṃ;	93	
PA_tika-vin02_t:937	Bādhakattaniyāmena, tato saccamidaṃ mataṃ.	93	
PA_tika-vin02_t:938	Taṃ vinā nāññato dukkhaṃ, na hoti na ca taṃ tato;	93	
PA_tika-vin02_t:939	Dukkhahetuniyāmena, iti saccaṃ visattikā.	93	
PA_tika-vin02_t:940	Nāññā nibbānato santi, santaṃ na ca na taṃ yato;	94	
PA_tika-vin02_t:941	Santabhāvaniyāmena, tato saccamidaṃ mataṃ.	94	
PA_tika-vin02_t:942	Maggā aññaṃ na niyyānaṃ, aniyyāno na cāpi so;	94	
PA_tika-vin02_t:943	Tacchaniyyānabhāvattā, iti so saccasammato.	94	
PA_tika-vin02_t:944	Iti tacchāvipallāsa-bhūtabhāvaṃ catūsupi;	94	
PA_tika-vin02_t:945	Dukkhādīsvavisesena, saccaṭṭhaṃ āhu paṇḍitāti. ;	94	
PA_tika-vin02_t:946_0	15. Pubbe ananussutesūti ito pubbe “idaṃ dukkha”ntiādinā na anussutesu assutapubbesu	946	
PA_tika-vin02_t:946_1	catusaccadhammesu. Cakkhuntiādīni ñāṇavevacanāneva. Ñāṇameva hettha paccakkhato dassanaṭṭhena	946	
PA_tika-vin02_t:946_2	cakkhu viyāti cakkhu, ñāṇaṭṭhena ñāṇaṃ, pakārato jānanaṭṭhena paññā, paṭivijjhanaṭṭhena	946	
PA_tika-vin02_t:946_3	vijjā, saccappaṭicchādakassa mohandhakārassa vidhamanato obhāsanaṭṭhena ālokoti vuttaṃ.	946	
PA_tika-vin02_t:946_4	Taṃ panetaṃ catūsu saccesu lokiyalokuttaramissakaṃ niddiṭṭhanti veditabbaṃ.	946	
PA_tika-vin02_t:947_0	16. Yāvakīvañcāti yattakaṃ kālaṃ. Tiparivaṭṭanti saccañāṇakiccañāṇakatañāṇasaṅkhātānaṃ	947	
PA_tika-vin02_t:947_1	tiṇṇaṃ parivaṭṭānaṃ vasena tiparivaṭṭaṃ. Saccañāṇādivasena hi tayo parivaṭṭā etassāti	947	
PA_tika-vin02_t:947_2	tiparivaṭṭanti vuccati ñāṇadassanaṃ. Ettha ca “idaṃ dukkhaṃ ariyasaccaṃ, idaṃ dukkhasamudaya”nti	947	
PA_tika-vin02_t:947_3	evaṃ catūsu saccesu yathābhūtañāṇaṃ saccañāṇaṃ nāma. Tesuyeva “pariññeyyaṃ pahātabbaṃ	947	
PA_tika-vin02_t:947_4	sacchikātabbaṃ bhāvetabba”nti evaṃ kattabbakiccajānanañāṇaṃ kiccañāṇaṃ nāma. “Pariññātaṃ	947	
PA_tika-vin02_t:947_5	pahīnaṃ sacchikataṃ bhāvita”nti evaṃ tassa katabhāvajānanañāṇaṃ katañāṇaṃ nāma. Dvādasākāranti	947	
PA_tika-vin02_t:947_6	tesaṃyeva ekekasmiṃ sacce tiṇṇaṃ tiṇṇaṃ ākārānaṃ vasena dvādasākāraṃ. Ñāṇadassananti	947	
PA_tika-vin02_t:947_7	etesaṃ tiparivaṭṭānaṃ dvādasannaṃ ākārānaṃ vasena uppannañāṇasaṅkhātaṃ dassanaṃ.	947	
PA_tika-vin02_t:948_0	Anuttaraṃ sammāsambodhinti uttaravirahitaṃ sabbaseṭṭhaṃ sammā sāmañca bodhiṃ. Atha	948	
PA_tika-vin02_t:948_1	vā pasatthaṃ sundarañca bodhiṃ. Bodhīti ca bhagavato arahattamaggo idhādhippeto.	948	
PA_tika-vin02_t:948_2	Sāvakānaṃ arahattamaggo anuttarā bodhi hoti, na hotīti? Na hoti. Kasmā? Asabbaguṇadāyakattā.	948	
PA_tika-vin02_t:948_3	Tesañhi kassaci arahattamaggo arahattaphalameva deti, kassaci tisso vijjā, kassaci	948	
PA_tika-vin02_t:948_4	cha abhiññā, kassaci catasso paṭisambhidā, kassaci sāvakapāramīñāṇaṃ. Paccekabuddhānampi	948	
PA_tika-vin02_t:948_5	paccekabodhiñāṇameva deti, buddhānaṃ pana sabbaguṇasampattiṃ deti abhiseko viya rañño	948	
PA_tika-vin02_t:948_6	sabbalokissariyabhāvaṃ. Tasmā aññassa kassacipi anuttarā bodhi na hotīti. Abhisambuddhoti	948	
PA_tika-vin02_t:948_7	paccaññāsinti abhisambuddho ahaṃ patto paṭivijjhitvā ṭhitoti evaṃ paṭijāniṃ. Ñāṇañca	948	
PA_tika-vin02_t:948_8	pana me dassanaṃ udapādīti adhigataguṇānaṃ yāthāvato dassanasamatthaṃ paccavekkhaṇañāṇañca	948	
PA_tika-vin02_t:948_9	pana me udapādi. Akuppā me vimuttīti ayaṃ mayhaṃ arahattaphalavimutti akuppā paṭipakkhehi	948	
PA_tika-vin02_t:948_10	na kopetabbāti evaṃ ñāṇaṃ udapādi. Tattha dvīhākārehi akuppatā veditabbā maggasaṅkhātakāraṇato	9481	
PA_tika-vin02_t:948_11	ca ārammaṇato ca. Sā hi catūhi maggehi samucchinnakilesānaṃ puna anivattanatāya kāraṇatopi	9481	
PA_tika-vin02_t:948_12	akuppā, akuppadhammaṃ nibbānaṃ ārammaṇaṃ katvā pavattatāya ārammaṇatopi akuppā anākuppārammaṇānaṃ	9481	
PA_tika-vin02_t:948_13	lokiyasamāpattīnaṃ tadabhāvato. Antimāti pacchimā. Natthi dāni punabbhavoti idāni	9481	
PA_tika-vin02_t:948_14	puna añño bhavo nāma natthīti.	9481	
PA_tika-vin02_t:949_0	Imasmiñca pana veyyākaraṇasminti imasmiṃ niggāthake sutte. Niggāthakañhi suttaṃ pucchāvissajjanasahitaṃ	949	
PA_tika-vin02_t:949_1	“veyyākaraṇa”nti vuccati. Bhaññamāneti bhaṇiyamāne, desiyamāneti attho. Virajanti	949	
PA_tika-vin02_t:949_2	apāyagamanīyarāgarajādīnaṃ vigamena virajaṃ. Vītamalanti anavasesadiṭṭhivicikicchāmalāpagamena	949	
PA_tika-vin02_t:949_3	vītamalaṃ. Paṭhamamaggavajjhakilesarajābhāvena vā virajaṃ, pañcavidhadussīlyamalāpagamena	949	
PA_tika-vin02_t:949_4	vītamalaṃ. Dhammacakkhunti brahmāyusutte heṭṭhimā tayo maggā vuttā, cūḷarāhulovāde	949	
PA_tika-vin02_t:949_5	āsavakkhayo, idha pana sotāpattimaggo adhippeto. Catusaccasaṅkhātesu dhammesu tesaṃ	949	
PA_tika-vin02_t:949_6	dassanaṭṭhena cakkhūti dhammacakkhu, heṭṭhimesu vā tīsu maggadhammesu ekaṃ sotāpattimaggasaṅkhātaṃ	949	
PA_tika-vin02_t:949_7	cakkhūti dhammacakkhu, samathavipassanādhammanibbattatāya sīlāditividhadhammakkhandhabhūtatāya	949	
PA_tika-vin02_t:949_8	vā dhammamayaṃ cakkhūtipi dhammacakkhu, tassa uppattiākāradassanatthaṃ “yaṃ kiñci	949	
PA_tika-vin02_t:949_9	samudayadhammaṃ, sabbaṃ taṃ nirodhadhamma”nti āha. Nanu ca maggañāṇaṃ asaṅkhatadhammārammaṇaṃ,	949	
PA_tika-vin02_t:949_10	na saṅkhatadhammārammaṇanti? Saccametaṃ, yasmā taṃ nirodhaṃ ārammaṇaṃ katvā kiccavasena	9491	
PA_tika-vin02_t:949_11	sabbasaṅkhataṃ asammohappaṭivedhavasena paṭivijjhantaṃ uppajjati, tasmā tathā vuttaṃ.	9491	
PA_tika-vin02_t:950_0	17. Dhammacakketi paṭivedhañāṇañceva desanāñāṇañca pavattanaṭṭhena cakkanti dhammacakkaṃ.	950	
PA_tika-vin02_t:950_1	Bodhipallaṅke nisinnassa hi catūsu saccesu uppannaṃ dvādasākāraṃ paṭivedhañāṇampi,	950	
PA_tika-vin02_t:950_2	isipatane nisinnassa dvādasākārāya saccadesanāya pavattakaṃ desanāñāṇampi dhammacakkaṃ	950	
PA_tika-vin02_t:950_3	nāma. Ubhayampi hetaṃ dasabalassa ure pavattañāṇameva. Tadubhayaṃ imāya desanāya	950	
PA_tika-vin02_t:950_4	pakāsentena bhagavatā dhammacakkaṃ pavattitaṃ nāma. Taṃ panetaṃ dhammacakkaṃ yāva	950	
PA_tika-vin02_t:950_5	aññāsikoṇḍaññatthero aṭṭhārasahi brahmakoṭīhi saddhiṃ sotāpattiphale patiṭṭhāti,	950	
PA_tika-vin02_t:950_6	tāva bhagavā pavatteti nāma pavattanakiccassa aniṭṭhitattā. Patiṭṭhite pavattitaṃ	950	
PA_tika-vin02_t:950_7	nāma kassapasammāsambuddhassa sāsanantaradhānato paṭṭhāya yāva buddhuppādo, ettakaṃ	950	
PA_tika-vin02_t:950_8	kālaṃ appavattapubbassa pavattitattā. Taṃ sandhāya “pavattite ca pana bhagavatā dhammacakke	950	
PA_tika-vin02_t:950_9	bhummā devā saddamanussāvesu”ntiādi vuttaṃ. Tattha bhummāti bhūmaṭṭhakadevatā. Saddamanussāvesunti	950	
PA_tika-vin02_t:950_10	ekappahāreneva sādhukāraṃ datvā “etaṃ bhagavatā”tiādīni vadantā anussāvayiṃsu. Obhāsoti	9501	
PA_tika-vin02_t:950_11	sabbaññutaññāṇānubhāvena pavatto cittapaccayautusamuṭṭhāno obhāso. So hi tadā devānaṃ	9501	
PA_tika-vin02_t:950_12	devānubhāvaṃ atikkamitvā virocittha. Aññāsi vata bho koṇḍaññoti imassapi udānassa	9501	
PA_tika-vin02_t:950_13	udāharaṇaghoso dasasahassilokadhātuṃ pharitvā aṭṭhāsi. Bhagavato hi dhammacakkappavattanassa	9501	
PA_tika-vin02_t:950_14	ārambhe viya parisamāpanepi ativiya uḷāratamaṃ pītisomanassaṃ udapādi.	9501	
PA_tika-vin02_t:951_0	18. Diṭṭho ariyasaccadhammo etenāti diṭṭhadhammo. Esa nayo sesapadesupi. Ettha ca	951	
PA_tika-vin02_t:951_1	dassanaṃ nāma ñāṇadassanato aññampi atthīti taṃnivattanatthaṃ “pattadhammo”ti vuttaṃ.	951	
PA_tika-vin02_t:951_2	Patti ca ñāṇasampattito aññāpi vijjatīti tato visesanatthaṃ “viditadhammo”ti vuttaṃ.	951	
PA_tika-vin02_t:951_3	Sā panesā viditadhammatā ekadesatopi hotīti nippadesato viditabhāvaṃ dassetuṃ “pariyogāḷhadhammo”ti	951	
PA_tika-vin02_t:951_4	vuttaṃ. Tenassa saccābhisambodhiṃyeva dīpeti. Maggañāṇañhi ekābhisamayavasena pariññādikiccaṃ	951	
PA_tika-vin02_t:951_5	sādhentaṃ nippadesena catusaccadhammaṃ samantato ogāḷhaṃ nāma hoti. Sappaṭibhayakantārasadisā	951	
PA_tika-vin02_t:951_6	soḷasavatthukā aṭṭhavatthukā ca tiṇṇā vicikicchā anenāti tiṇṇavicikiccho. Pavattiādīsu	951	
PA_tika-vin02_t:951_7	“evaṃ nukho na nukho”ti evaṃ pavattikā vigatā samucchinnā kathaṃkathā assāti vigatakathaṃkatho.	951	
PA_tika-vin02_t:951_8	Vesārajjappattoti sārajjakarānaṃ pāpadhammānaṃ pahīnattā tappaṭipakkhesu ca sīlādīsu	951	
PA_tika-vin02_t:951_9	guṇesu suppatiṭṭhitattā visāradabhāvaṃ veyyattiyaṃ patto adhigato. Svāyaṃ vesārajjappattisuppatiṭṭhitabhāvo	951	
PA_tika-vin02_t:951_10	katthāti āha “satthusāsane”ti. Attanā paccakkhato adhigatattā na paraṃ pacceti, parassa	9511	
PA_tika-vin02_t:951_11	saddhāya ettha nappavattati, na tassa paro paccetabbo atthīti aparappaccayo.	9511	
PA_tika-vin02_t:952_0	Labheyyāhanti labheyyaṃ ahaṃ, āyācanavacanametaṃ. Ehīti āyācitānaṃ pabbajjūpasampadānaṃ	952	
PA_tika-vin02_t:952_1	anumatabhāvappakāsanavacanaṃ, tasmā ehi sampaṭicchāhi yathāyācitaṃ pabbajjūpasampadavisesanti	952	
PA_tika-vin02_t:952_2	attho. Iti-saddo tassa ehibhikkhūpasampadāpaṭilābhanimittavacanapariyosānadassano.	952	
PA_tika-vin02_t:952_3	Tadavasāno hi tassa bhikkhubhāvo. Tenevāha “ehi bhikkhūti bhagavato vacanena abhinipphannā	952	
PA_tika-vin02_t:952_4	sāva tassa āyasmato ehibhikkhūpasampadā ahosī”ti. Cara brahmacariyanti uparimaggattayasaṅkhātaṃ	952	
PA_tika-vin02_t:952_5	brahmacariyaṃ samadhigaccha. Kimatthaṃ? Sammā dukkhassa antakiriyāya. Idhāpi “avocā”ti	952	
PA_tika-vin02_t:952_6	sambandhitabbaṃ. “Nava koṭisahassānī”tiādinā vuttappabhedānaṃ anekasahassānaṃ saṃvaravinayānaṃ	952	
PA_tika-vin02_t:952_7	samādiyitvā vattanena uparibhūtā aggabhūtā sampadāti upasampadā.	952	
PA_tika-vin02_t:953_0	19. Nīhārabhattoti nīhaṭabhatto, gāmato bhikkhaṃ nīharitvā bhikkhūhi dinnabhattoti	953	
PA_tika-vin02_t:953_1	attho. Bhagavā hi daharakumārake viya te bhikkhū pariharanto pāṭipadadivasato paṭṭhāya	953	
PA_tika-vin02_t:953_2	piṇḍapātatthāyapi gāmaṃ apavisitvā antovihāreyeva vasi.	953	
PA_tika-vin02_t:954	Dhammacakkappavattanasuttavaṇṇanā niṭṭhitā.	95	
PA_tika-vin02_t:955	Anattalakkhaṇasuttavaṇṇanā	95	
PA_tika-vin02_t:956_0	20. Āmantesīti āsāḷhīpuṇṇamadivase dhammacakkappavattanato paṭṭhāya anukkamena sotāpattiphale	956	
PA_tika-vin02_t:956_1	patiṭṭhite aññāsikoṇḍaññappamukhe pañcavaggiye “idāni tesaṃ āsavakkhayāya dhammaṃ	956	
PA_tika-vin02_t:956_2	desessāmī”ti pañcamiyā pakkhassa āmantesi. Anattāti avasavattanaṭṭhena asāmikaṭṭhena	956	
PA_tika-vin02_t:956_3	suññataṭṭhena attapaṭikkhepaṭṭhenāti evaṃ catūhi kāraṇehi anattā. Tattha “uppannaṃ	956	
PA_tika-vin02_t:956_4	rūpaṃ ṭhitiṃ mā pāpuṇātu, ṭhānappattaṃ mā jīratu, jarappattaṃ mā bhijjatu, udayabbayehi	956	
PA_tika-vin02_t:956_5	mā kilamayatū”ti na ettha kassaci vasībhāvo atthi, svāyamassa avasavattanaṭṭho. Sāmibhūtassa	956	
PA_tika-vin02_t:956_6	kassaci abhāvo asāmikaṭṭho. Nivāsīkārakavedakaadhiṭṭhāyakavirahena tato suññatā suññataṭṭho.	956	
PA_tika-vin02_t:956_7	Paraparikappitaattasabhāvābhāvo eva attapaṭikkhepaṭṭho. Idāni anattataṃyeva vibhāvetuṃ	956	
PA_tika-vin02_t:956_8	“rūpañca hidaṃ bhikkhave”tiādimāha. Tattha attā abhavissāti kārako vedako sayaṃvasīti	956	
PA_tika-vin02_t:956_9	evaṃbhūto attā abhavissāti adhippāyo. Evañhi sati rūpassa ābādhāya saṃvattanaṃ ayujjamānakaṃ	956	
PA_tika-vin02_t:956_10	siyā. Kāmañcettha “yasmā ca kho, bhikkhave, rūpaṃ anattā, tasmā rūpaṃ ābādhāya saṃvattatī”ti	9561	
PA_tika-vin02_t:956_11	rūpassa anattatāya dukkhatā vibhāvitā viya dissati, tathāpi “yasmā rūpaṃ ābādhāya	9561	
PA_tika-vin02_t:956_12	saṃvattati, tasmā anattā”ti pākaṭāya sābādhatāya rūpassa attasārābhāvo vibhāvito,	9561	
PA_tika-vin02_t:956_13	tato eva ca “na ca labbhati rūpe ‘evaṃ me rūpaṃ hotu, evaṃ me rūpaṃ mā ahosī’ti”	9561	
PA_tika-vin02_t:956_14	rūpe kassaci anissaratā tassa ca avasavattanākāro dassito. Vedanādīsupi eseva nayo.	9561	
PA_tika-vin02_t:957_0	21. Taṃ kiṃmaññatha bhikkhaveti idaṃ kasmā āraddhaṃ? Ettakena ṭhānena anattalakkhaṇameva	957	
PA_tika-vin02_t:957_1	kathitaṃ, na aniccadukkhalakkhaṇāni, idāni tāni dassetvā samodhānetvā tīṇipi lakkhaṇāni	957	
PA_tika-vin02_t:957_2	dassetuṃ idamāraddhanti veditabbaṃ. Aniccaṃ bhanteti bhante yasmā hutvā na hoti,	957	
PA_tika-vin02_t:957_3	tasmā aniccaṃ. Yasmā pubbe asantaṃ paccayasamavāyena hutvā uppajjitvā puna bhaṅgupagamanena	957	
PA_tika-vin02_t:957_4	na hoti, tasmā na niccanti aniccaṃ, addhuvanti adhippāyo. Atha vā uppādavayavantatāya	957	
PA_tika-vin02_t:957_5	tāvakālikatāya vipariṇāmakoṭiyā niccappaṭikkhepatoti imehipi kāraṇehi aniccaṃ. Ettha	957	
PA_tika-vin02_t:957_6	khaṇe khaṇe uppajjanavasena nirujjhanavasena ca pavattanato uppādavayavantatā. Taṅkhaṇikatāya	957	
PA_tika-vin02_t:957_7	tāvakālikatā. Vipariṇāmavantatāya vipariṇāmakoṭi. Rūpañhi uppādādivikārāpajjanena	957	
PA_tika-vin02_t:957_8	vipariṇāmantaṃ vināsaṃ pāpuṇāti. Niccasabhāvābhāvo eva niccapaṭikkhepo. Aniccā hi	957	
PA_tika-vin02_t:957_9	dhammā, teneva attano aniccabhāvena atthato niccataṃ paṭikkhipanti nāma.	957	
PA_tika-vin02_t:958_0	Dukkhaṃ bhanteti bhante paṭipīḷanākārena dukkhaṃ. Uppādajarābhaṅgavasena hi rūpassa	958	
PA_tika-vin02_t:958_1	nirantaraṃ bādhati, paṭipīḷanākārenassa dukkhatā. Atha vā santāpaṭṭhena dukkhamaṭṭhena	958	
PA_tika-vin02_t:958_2	dukkhavatthukaṭṭhena sukhapaṭikkhepaṭṭhena cāti catūhi kāraṇehi dukkhaṃ. Ettha ca	958	
PA_tika-vin02_t:958_3	santāpo nāma dukkhadukkhatādivasena santāpanaṃ paridahanaṃ. Tato evassa dussahatāya	958	
PA_tika-vin02_t:958_4	dukkhamatā. Tissannaṃ dukkhatānaṃ saṃsāradukkhassa ca adhiṭṭhānatāya dukkhavatthukatā.	958	
PA_tika-vin02_t:958_5	Sukhasabhāvābhāvo eva sukhapaṭikkhepo. Vipariṇāmadhammanti jarāya maraṇena ca vipariṇāmasabhāvaṃ.	958	
PA_tika-vin02_t:958_6	Kallaṃ nūti yuttaṃ nu. Tanti evaṃ aniccaṃ dukkhaṃ vipariṇāmadhammaṃ rūpaṃ. Etaṃ mamāti	958	
PA_tika-vin02_t:958_7	taṇhāgāho mamaṅkārabhāvato. Esohamasmīti mānagāho ahaṅkārabhāvato. Eso me attāti	958	
PA_tika-vin02_t:958_8	diṭṭhigāho attabhāvavipallāsaggāhato. Taṇhāgāho cettha aṭṭhasatataṇhāvicaritavasena,	958	
PA_tika-vin02_t:958_9	mānagāho navavidhamānavasena, diṭṭhigāho dvāsaṭṭhidiṭṭhivasena veditabbo. Imesaṃ	958	
PA_tika-vin02_t:958_10	tiṇṇaṃ taṇhāmānadiṭṭhigāhānaṃ vasena yuttaṃ nu taṃ samanupassitunti vuttaṃ hoti.	9581	
PA_tika-vin02_t:959_0	Iti bhagavā aniccadukkhavasena anattalakkhaṇaṃyeva dassesi. Bhagavā hi katthaci aniccavasena	959	
PA_tika-vin02_t:959_1	anattataṃ dasseti, katthaci dukkhavasena, katthaci ubhayavasena. Tathā hi “cakkhu	959	
PA_tika-vin02_t:959_2	attāti yo vadeyya, taṃ na upapajjati, cakkhussa uppādopi vayopi paññāyati. Yassa	959	
PA_tika-vin02_t:959_3	kho pana uppādopi vayopi paññāyati, ‘attā me uppajjati ceva veti cā’ti iccassa evamāgataṃ	959	
PA_tika-vin02_t:959_4	hoti, tasmā taṃ na upapajjati. ‘Cakkhu attā’ti yo vadeyya, iti cakkhu anattā”ti imasmiñca	959	
PA_tika-vin02_t:959_5	chachakkasutte aniccavasena anattataṃ dassesi. “Rūpañca hidaṃ, bhikkhave, attā abhavissa…pe…	959	
PA_tika-vin02_t:959_6	evaṃ me rūpaṃ mā ahosī”ti imasmiṃyeva anattalakkhaṇasutte dukkhavasena anattataṃ	959	
PA_tika-vin02_t:959_7	dassesi. “Rūpaṃ, bhikkhave, aniccaṃ, yadaniccaṃ taṃ dukkhaṃ, yaṃ dukkhaṃ tadanattā,	959	
PA_tika-vin02_t:959_8	yadanattā, taṃ ‘netaṃ mama, nesohamasmi, na me so attā’ti evametaṃ yathābhūtaṃ sammappaññāya	959	
PA_tika-vin02_t:959_9	daṭṭhabba”nti imasmiṃ arahantasutte ubhayavasena anattataṃ dassesi. Kasmā? Aniccaṃ	959	
PA_tika-vin02_t:959_10	dukkhañca pākaṭaṃ, anattā apākaṭaṃ. Paribhogabhājanādīsu hi bhinnesu “aho anicca”nti	9591	
PA_tika-vin02_t:959_11	vadanti, “aho anattā”ti pana vattā nāma natthi. Sarīre gaṇḍapiḷakāsu vā uṭṭhitāsu	9591	
PA_tika-vin02_t:959_12	kaṇṭakena vā viddhā “aho dukkha”nti vadanti, “aho anattā”ti pana vattā nāma natthi.	9591	
PA_tika-vin02_t:959_13	Kasmā? Idañhi anattalakkhaṇaṃ nāma avibhūtaṃ duddasaṃ duppaññāpanaṃ. Tathā hi sarabhaṅgādayopi	9591	
PA_tika-vin02_t:959_14	satthāro nāddasaṃsu, kuto paññāpanā, tena naṃ bhagavā aniccavasena vā dukkhavasena	9591	
PA_tika-vin02_t:959_15	vā ubhayavasena vā dassesi. Tayidaṃ imasmimpi teparivaṭṭe aniccadukkhavaseneva dassitaṃ.	9591	
PA_tika-vin02_t:959_16	Vedanādīsupi eseva nayo.	9591	
PA_tika-vin02_t:960_0	22. Tasmātihāti tasmā icceva vuttaṃ. Ti-kāra ha-kārā nipātā, yasmā ime pañcakkhandhā	960	
PA_tika-vin02_t:960_1	aniccā dukkhā anattā, tasmāti attho. Yaṃ kiñcīti anavasesapariyādānametaṃ. Yanti	960	
PA_tika-vin02_t:960_2	hi sāmaññena aniyamadassanaṃ, kiñcīti pakārato bhedaṃ āmasitvā aniyamadassanaṃ. Ubhayenapi	960	
PA_tika-vin02_t:960_3	atītaṃ vā…pe… santike vā appaṃ vā bahuṃ vā yādisaṃ vā tādisaṃ vā napuṃsakaniddesārahaṃ	960	
PA_tika-vin02_t:960_4	sabbaṃ byāpetvā saṅgaṇhāti, tasmā anavasesapariyādānametaṃ “yaṃ kiñcī”ti. Evañca	960	
PA_tika-vin02_t:960_5	sati aññesupi napuṃsakaniddesārahesu pasaṅgaṃ disvā tattha adhippetatthaṃ adhicca	960	
PA_tika-vin02_t:960_6	pavattanato atippasaṅgassa niyamanatthaṃ “rūpa”nti vuttaṃ. Evaṃ padadvayenapi rūpassa	960	
PA_tika-vin02_t:960_7	asesapariggaho kato hoti. Athassa atītādivibhāgaṃ ārabhati “atītānāgatapaccuppanna”ntiādinā.	960	
PA_tika-vin02_t:960_8	Tañhi kiñci atītaṃ kiñci anāgatādibhedanti. Esa nayo vedanādīsupi.	960	
PA_tika-vin02_t:961_0	Tattha rūpaṃ tāva addhāsantatisamayakhaṇavasena catudhā atītaṃ nāma hoti, tathā anāgatapaccuppannaṃ.	961	
PA_tika-vin02_t:961_1	Tattha addhāvasena tāva ekassa ekasmiṃ bhave paṭisandhito pubbe atītaṃ, cutito uddhamanāgataṃ,	961	
PA_tika-vin02_t:961_2	ubhinnamantare paccuppannaṃ. Santativasena sabhāgekautusamuṭṭhānaekāhārasamauṭṭhānañca	961	
PA_tika-vin02_t:961_3	pubbāpariyavasena vattamānampi paccuppannaṃ, tato pubbe visabhāgautuāhārasamuṭṭhānaṃ	961	
PA_tika-vin02_t:961_4	atītaṃ, pacchā anāgataṃ. Cittajaṃ ekavīthiekajavanaekasamāpattisamuṭṭhānaṃ paccuppannaṃ,	961	
PA_tika-vin02_t:961_5	tato pubbe atītaṃ, pacchā anāgataṃ. Kammasamuṭṭhānassa pāṭiyekkaṃ santativasena atītādibhedo	961	
PA_tika-vin02_t:961_6	natthi. Tesaṃyeva pana utuāhāracittasamuṭṭhānānaṃ upatthambhakavasena tassa atītādibhāvo	961	
PA_tika-vin02_t:961_7	veditabbo. Samayavasena ekamuhuttapubbaṇhasāyanharattidivādīsu samayesu santānavasena	961	
PA_tika-vin02_t:961_8	pavattamānaṃ taṃtaṃsamayavantaṃ rūpaṃ paccuppannaṃ nāma, tato pubbe atītaṃ, pacchā	961	
PA_tika-vin02_t:961_9	anāgataṃ. Khaṇavasena uppādādikkhaṇattayapariyāpannaṃ paccuppannaṃ, tato pubbe atītaṃ,	961	
PA_tika-vin02_t:961_10	pacchā anāgataṃ, idamevettha nippariyāyaṃ, sesā pariyāyakathā.	9611	
PA_tika-vin02_t:962_0	Ajjhattaṃ vā bahiddhā vāti cakkhādipañcavidhaṃ rūpaṃ attabhāvaṃ adhikicca pavattattā	962	
PA_tika-vin02_t:962_1	ajjhattaṃ, sesaṃ tato bāhirattā bahiddhā. Apica niyakajjhattampi idha ajjhattaṃ,	962	
PA_tika-vin02_t:962_2	parapuggalikampi ca bahiddhāti veditabbaṃ. Oḷārikaṃ vā sukhumaṃ vāti cakkhādīni nava,	962	
PA_tika-vin02_t:962_3	āpodhātuvajjā tisso dhātuyo cāti dvādasavidhaṃ rūpaṃ ghaṭṭanavasena gahetabbato oḷārikaṃ,	962	
PA_tika-vin02_t:962_4	sesaṃ tato viparītattā sukhumaṃ. Hīnaṃ vā paṇītaṃ vāti ettha hīnapaṇītabhāvo pariyāyato	962	
PA_tika-vin02_t:962_5	nippariyāyato ca. Tattha akaniṭṭhānaṃ rūpato sudassīnaṃ rūpaṃ hīnaṃ, tadeva sudassānaṃ	962	
PA_tika-vin02_t:962_6	rūpato paṇītaṃ. Evaṃ yāva narakasattānaṃ rūpaṃ, tāva pariyāyato hīnapaṇītatā veditabbā.	962	
PA_tika-vin02_t:962_7	Nippariyāyato pana yaṃ ārammaṇaṃ katvā akusalavipākaviññāṇaṃ uppajjati, taṃ hīnaṃ	962	
PA_tika-vin02_t:962_8	aniṭṭhabhāvato. Yaṃ pana ārammaṇaṃ katvā kusalavipākaviññāṇaṃ uppajjati, taṃ paṇītaṃ	962	
PA_tika-vin02_t:962_9	iṭṭhabhāvato. Yathā hi akusalavipāko sayaṃ aniṭṭho aniṭṭhe eva uppajjati, na iṭṭhe,	962	
PA_tika-vin02_t:962_10	evaṃ kusalavipākopi sayaṃ iṭṭho iṭṭheyeva uppajjati, na aniṭṭhe. Yaṃ dūre santike	9621	
PA_tika-vin02_t:962_11	vāti yaṃ sukhumaṃ, tadeva duppaṭivijjhasabhāvattā dūre, itaraṃ suppaṭivijjhasabhāvattā	9621	
PA_tika-vin02_t:962_12	santike. Apicettha okāsatopi upādāyupādāya dūrasantikatā veditabbā. Taṃ sabbanti	9621	
PA_tika-vin02_t:962_13	taṃ atītādīhi padehi visuṃ niddiṭṭhaṃ sabbaṃ rūpaṃ. Sammappaññāya daṭṭhabbanti sahavipassanāya	9621	
PA_tika-vin02_t:962_14	maggapaññāya daṭṭhabbaṃ.	9621	
PA_tika-vin02_t:963_0	Yā kāci vedanātiādīsu pana santativasena ca khaṇavasena ca vedanāya atītānāgatapaccuppannabhāvo	963	
PA_tika-vin02_t:963_1	veditabbo. Tattha santativasena ekavīthiekajavanaekasamāpattipariyāpannā ekavidhavisayasamāyogappavattā	963	
PA_tika-vin02_t:963_2	ca divasampi buddharūpaṃ passantassa dhammaṃ suṇantassa pavattasaddhādisahitavedanā	963	
PA_tika-vin02_t:963_3	paccuppannā, tato pubbe atītā, pacchā anāgatā. Khaṇavasena khaṇattayapariyāpannā	963	
PA_tika-vin02_t:963_4	paccuppannā, tato pubbe atītā, pacchā anāgatā. Ajjhattabahiddhābhedo niyakajjhattavasena	963	
PA_tika-vin02_t:963_5	veditabbo. Oḷārikasukhumabhedo “akusalā vedanā oḷārikā, kusalābyākatā vedanā sukhumā”tiādinā	963	
PA_tika-vin02_t:963_6	nayena vibhaṅge vuttena jātisabhāvapuggalalokiyalokuttaravasena veditabbo. Jātivasena	963	
PA_tika-vin02_t:963_7	tāva akusalavedanā sāvajjakiriyahetuto kilesasantāpasabhāvato ca avūpasantavuttīti	963	
PA_tika-vin02_t:963_8	kusalavedanāya oḷārikā, sabyāpārato saussāhato savipākato kilesasantāpasabhāvato	963	
PA_tika-vin02_t:963_9	sāvajjato ca vipākābyākatāya oḷārikā, savipākato kilesasantāpasabhāvato sabyāpajjato	963	
PA_tika-vin02_t:963_10	sāvajjato ca kiriyābyākatāya oḷārikā, kusalābyākatā pana vuttavipariyāyato akusalāya	9631	
PA_tika-vin02_t:963_11	sukhumā. Dvepi kusalākusalavedanā sabyāpārato saussāhato savipākato ca yathāyogaṃ	9631	
PA_tika-vin02_t:963_12	duvidhāyapi abyākatāya oḷārikā, vuttavipariyāyena duvidhāpi abyākatā tāhi sukhumā.	9631	
PA_tika-vin02_t:963_13	Evaṃ tāva jātivasena oḷārikasukhumatā veditabbā.	9631	
PA_tika-vin02_t:964_0	Sabhāvavasena pana dukkhavedanā nirassādato savipphārato ubbejanīyato abhibhavanato	964	
PA_tika-vin02_t:964_1	ca itarāhi dvīhi oḷārikā, itarā pana dve sātato santato paṇītato manāpato majjhattato	964	
PA_tika-vin02_t:964_2	ca yathāyogaṃ dukkhāya sukhumā. Ubho pana sukhadukkhā savipphārato khobhakaraṇato	964	
PA_tika-vin02_t:964_3	pākaṭato ca adukkhamasukhāya oḷārikā, sā vuttavipariyāyena tadubhayato sukhumā. Evaṃ	964	
PA_tika-vin02_t:964_4	sabhāvavasena oḷārikasukhumatā veditabbā. Puggalavasena pana asamāpannassa vedanā	964	
PA_tika-vin02_t:964_5	nānārammaṇavikkhittabhāvato samāpannassa vedanāya oḷārikā, vipariyāyena itarā sukhumā.	964	
PA_tika-vin02_t:964_6	Evaṃ puggalavasena oḷārikasukhumatā veditabbā. Lokiyalokuttaravasena pana sāsavā	964	
PA_tika-vin02_t:964_7	vedanā lokiyā. Sā āsavuppattihetuto oghaniyato yoganiyato ganthaniyato nīvaraṇiyato	964	
PA_tika-vin02_t:964_8	upādāniyato saṃkilesikato puthujjanasādhāraṇato ca anāsavāya oḷārikā, sā vipariyāyena	964	
PA_tika-vin02_t:964_9	sāsavāya sukhumā. Evaṃ lokiyalokuttaravasena oḷārikasukhumatā veditabbā.	964	
PA_tika-vin02_t:965_0	Tattha jātiādivasena sambhedo pariharitabbo. Akusalavipākakāyaviññāṇasampayuttā hi	965	
PA_tika-vin02_t:965_1	vedanā jātivasena abyākatattā sukhumāpi samānā sabhāvādivasena oḷārikā hoti. Vuttañhetaṃ	965	
PA_tika-vin02_t:965_2	“abyākatā vedanā sukhumā, dukkhā vedanā oḷārikā. Asamāpannassa vedanā oḷārikā, sāsavā	965	
PA_tika-vin02_t:965_3	vedanā oḷārikā”ti. Yathā ca dukkhavedanā, evaṃ sukhādayopi jātivasena oḷārikā, sabhāvādivasena	965	
PA_tika-vin02_t:965_4	sukhumā honti. Tasmā yathā jātiādivasena sambhedo na hoti, tathā vedanānaṃ oḷārikasukhumatā	965	
PA_tika-vin02_t:965_5	veditabbā. Seyyathidaṃ – abyākatā jātivasena kusalākusalāhi sukhumā. Na tattha “katamā	965	
PA_tika-vin02_t:965_6	abyākatā, kiṃ dukkhā, kiṃ sukhā, kiṃ samāpannassa, kiṃ asamāpannassa, kiṃ sāsavā,	965	
PA_tika-vin02_t:965_7	kiṃ anāsavā”ti evaṃ sabhāvādibhedo parāmasitabbo. Esa nayo sabbattha.	965	
PA_tika-vin02_t:966_0	Apica “taṃ taṃ vā pana vedanaṃ upādāyupādāya vedanā oḷārikā sukhumā daṭṭhabbā”ti	966	
PA_tika-vin02_t:966_1	vacanato akusalādīsupi lobhasahagatāya dosasahagatavedanā aggi viya attano nissayadahanato	966	
PA_tika-vin02_t:966_2	oḷārikā, lobhasahagatā sukhumā. Dosasahagatāpi niyatā oḷārikā, aniyatā sukhumā. Niyatāpi	966	
PA_tika-vin02_t:966_3	kappaṭṭhitikā oḷārikā, itarā sukhumā. Kappaṭṭhitikāsupi asaṅkhārikā oḷārikā, itarā	966	
PA_tika-vin02_t:966_4	sukhumā. Lobhasahagatā pana diṭṭhisampayuttā oḷārikā, itarā sukhumā. Sāpi niyatā	966	
PA_tika-vin02_t:966_5	kappaṭṭhitikā asaṅkhārikā oḷārikā, itarā sukhumā, avisesena akusalā bahuvipākā oḷārikā,	966	
PA_tika-vin02_t:966_6	appavipākā sukhumā. Kusalā pana appavipākā oḷārikā, bahuvipākā sukhumā.	966	
PA_tika-vin02_t:967_0	Apica kāmāvacarakusalā oḷārikā, rūpāvacarā sukhumā, tato arūpāvacarā, tato lokuttarā.	967	
PA_tika-vin02_t:967_1	Kāmāvacarā ca dānamayā oḷārikā, sīlamayā sukhumā, tato bhāvanāmayā. Bhāvanāmayāpi	967	
PA_tika-vin02_t:967_2	duhetukā oḷārikā, tihetukā sukhumā. Tihetukāpi sasaṅkhārikā oḷārikā, asaṅkhārikā	967	
PA_tika-vin02_t:967_3	sukhumā. Rūpāvacarā paṭhamajjhānikā oḷārikā…pe… pañcamajjhānikā sukhumāva. Arūpāvacarā	967	
PA_tika-vin02_t:967_4	ākāsānañcāyatanasampayuttā oḷārikā…pe… nevasaññānāsaññāyatanasampayuttā sukhumāva.	967	
PA_tika-vin02_t:967_5	Lokuttarā ca sotāpattimaggasampayuttā oḷārikā…pe… arahattamaggasampayuttā sukhumāva.	967	
PA_tika-vin02_t:967_6	Esa nayo taṃtaṃbhūmivipākakiriyavedanāsu dukkhādiasamāpannādisāsavādivasena vuttavedanāsu ca.	967	
PA_tika-vin02_t:968_0	Okāsavasena cāpi niraye dukkhā oḷārikā, tiracchānayoniyaṃ sukhumā…pe… paranimmitavasavattī	968	
PA_tika-vin02_t:968_1	sukhumāva. Yathā ca dukkhā, evaṃ sukhāpi sabbattha yathānurūpaṃ yojetabbā. Vatthuvasena	968	
PA_tika-vin02_t:968_2	cāpi hīnavatthukā yā kāci vedanā oḷārikā, paṇītavatthukā sukhumā. Hīnappaṇītabhede	968	
PA_tika-vin02_t:968_3	yā oḷārikā, sā hīnā. Yā ca sukhumā, sā paṇītāti veditabbā. Dūrapadaṃ pana akusalā	968	
PA_tika-vin02_t:968_4	vedanā kusalābyākatāhi vedanāhi dūre, santikapadaṃ akusalā vedanā akusalāya vedanāya	968	
PA_tika-vin02_t:968_5	santiketiādinā nayena vibhattaṃ. Tasmā akusalā vedanā visabhāgato asaṃsaṭṭhato asarikkhato	968	
PA_tika-vin02_t:968_6	ca kusalābyākatāhi dūre, tathā kusalābyākatā akusalāya. Esa nayo sabbavāresu. Akusalā	968	
PA_tika-vin02_t:968_7	pana vedanā sabhāgato ca saṃsaṭṭhato ca sarikkhato ca akusalāya santiketi. Taṃtaṃvedanāsampayuttānaṃ	968	
PA_tika-vin02_t:968_8	pana saññādīnampi evameva veditabbaṃ.	968	
PA_tika-vin02_t:969_0	23. Sutavāti āgamādhigamasaṅkhātena bāhusaccena samannāgatattā sutavā. Nibbindatīti	969	
PA_tika-vin02_t:969_1	ukkaṇṭhati. Ettha ca nibbidāti vuṭṭhānagāminīvipassanā adhippetā. Nibbindaṃ virajjatīti	969	
PA_tika-vin02_t:969_2	ettha virāgavasena cattāro maggā kathitā. Virāgā vimuccatīti virāgena maggeneva hetubhūtena	969	
PA_tika-vin02_t:969_3	paṭippassaddhivimuttivasena vimuccati. Iminā cattāri sāmaññaphalāni kathitāni. Vimuttasmiṃ	969	
PA_tika-vin02_t:969_4	vimuttamiti ñāṇaṃ hotīti iminā pana paccavekkhaṇañāṇaṃ kathitaṃ. Khīṇā jātītiādīhi	969	
PA_tika-vin02_t:969_5	tassa bhūmi. Tena hi ñāṇena ariyasāvako paccavekkhanto “khīṇā jātī”tiādīni pajānāti.	969	
PA_tika-vin02_t:969_6	Katamā panassa jāti khīṇā, kathañca naṃ pajānātīti? Na tāvassa atītā jāti khīṇā pubbeva	969	
PA_tika-vin02_t:969_7	khīṇattā, na anāgatā anāgate vāyāmābhāvato, na paccuppannā. Yā pana maggassa abhāvitattā	969	
PA_tika-vin02_t:969_8	uppajjeyya ekacatupañcavokārabhavesu ekacatupañcakkhandhappabhedā jāti, sā maggassa	969	
PA_tika-vin02_t:969_9	bhāvitattā anuppādadhammataṃ āpajjanena khīṇā, taṃ so maggabhāvanāya pahīnakilese	969	
PA_tika-vin02_t:969_10	paccavekkhitvā kilesābhāve vijjamānampi kammaṃ āyatiṃ appaṭisandhikaṃ hotīti jānanto pajānāti.	9691	
PA_tika-vin02_t:970_0	Vusitanti vutthaṃ parivutthaṃ, kataṃ caritaṃ niṭṭhitanti attho. Brahmacariyanti maggabrahmacariyaṃ.	970	
PA_tika-vin02_t:970_1	Puthujjanakalyāṇakena hi saddhiṃ satta sekkhā maggabrahmacariyaṃ vasanti nāma, khīṇāsavo	970	
PA_tika-vin02_t:970_2	vutthavāso, tasmā ariyasāvako attano brahmacariyavāsaṃ paccavekkhanto “vusitaṃ brahmacariya”nti	970	
PA_tika-vin02_t:970_3	pajānāti. Kataṃ karaṇīyanti catūsu saccesu catūhi maggehi pariññāpahānasacchikiriyābhāvanāvasena	970	
PA_tika-vin02_t:970_4	soḷasavidhampi kiccaṃ niṭṭhāpitanti attho. Puthujjanakalyāṇakādayo hi taṃ kiccaṃ	970	
PA_tika-vin02_t:970_5	karonti, khīṇāsavo katakaraṇīyo. Tasmā ariyasāvako attano karaṇīyaṃ paccavekkhanto	970	
PA_tika-vin02_t:970_6	“kataṃ karaṇīya”nti pajānāti. Nāparaṃ itthattāyāti idāni puna itthabhāvāya evaṃsoḷasakiccabhāvāya,	970	
PA_tika-vin02_t:970_7	kilesakkhayāya vā maggabhāvanākiccaṃ me natthīti pajānāti. Atha vā itthattāyāti itthabhāvā	970	
PA_tika-vin02_t:970_8	imasmā evaṃpakārā idāni vattamānakkhandhasantānā aparaṃ khandhasantānaṃ mayhaṃ natthi,	970	
PA_tika-vin02_t:970_9	ime pana pañcakkhandhā pariññātā tiṭṭhanti chinnamūlakā rukkhā viya. Te carimakaviññāṇanirodhena	970	
PA_tika-vin02_t:970_10	anupādāno viya jātavedo nibbāyissantīti pajānāti.	9701	
PA_tika-vin02_t:971_0	24. Attamanā te bhikkhū bhagavato bhāsitaṃ abhinandunti te bhikkhū sakamanā tuṭṭhamanā,	971	
PA_tika-vin02_t:971_1	pītisomanassehi vā samattamanā hutvā karavīkarutamañjunā kaṇṇasukhena paṇḍitajanahadayānaṃ	971	
PA_tika-vin02_t:971_2	amatābhisekasadisena brahmassarena bhāsato bhagavato vacanaṃ sukathitaṃ sulapitaṃ	971	
PA_tika-vin02_t:971_3	“evametaṃ bhagavā, evametaṃ sugatā”ti matthakena sampaṭicchantā anumodiṃsu ceva sampaṭicchiṃsu	971	
PA_tika-vin02_t:971_4	cāti attho. Ayañhi abhinanda-saddo “abhinandati abhivadatī”tiādīsu taṇhāyapi āgato.	971	
PA_tika-vin02_t:971_5	“Annamevābhinandanti, ubhaye devamānusā”tiādīsu upagamanepi.	971	
PA_tika-vin02_t:972	“Cirappavāsiṃ purisaṃ, dūrato sotthimāgataṃ;	97	
PA_tika-vin02_t:973	Ñātimittā suhajjā ca, abhinandanti āgata”nti. –	97	
PA_tika-vin02_t:974_0	Ādīsu sampaṭicchanepi. “Abhinanditvā anumoditvā”tiādīsu anumodanepi. Svāyamidha anumodanasampaṭicchanesu	974	
PA_tika-vin02_t:974_1	yujjati. Tena vuttaṃ “anumodiṃsu ceva sampaṭicchiṃsu cā”ti. Anupādāya āsavehi cittāni	974	
PA_tika-vin02_t:974_2	vimucciṃsūti anuppādanirodhena nirujjhamānehi āsavehi anupādāya aggahetvā kañci dhammaṃ	974	
PA_tika-vin02_t:974_3	“ahaṃ mamā”ti anādiyitvāva cittāni vimucciṃsu. Cha arahantoti bhagavatā saddhiṃ cha	974	
PA_tika-vin02_t:974_4	janā arahanto. Aññesaṃ pana devabrahmānampi arahattappattisambhavato idaṃ manussaarahanteyeva	974	
PA_tika-vin02_t:974_5	sandhāya vuttanti āha “cha manussā arahanto hontī”ti.	974	
PA_tika-vin02_t:975	Anattalakkhaṇasuttavaṇṇanā niṭṭhitā.	97	
PA_tika-vin02_t:976	Pañcavaggiyakathā niṭṭhitā.	97	
PA_tika-vin02_t:977	Yasassa pabbajjākathāvaṇṇanā	97	
PA_tika-vin02_t:978_0	25. Idāni yasassa pabbajjaṃ dassetuṃ “tena kho pana samayenā”tiādi āraddhaṃ. Tatrāyaṃ	978	
PA_tika-vin02_t:978_1	anuttānapadavaṇṇanā – hemantikotiādīsu yattha sukhaṃ hoti hemantakāle vasituṃ, ayaṃ	978	
PA_tika-vin02_t:978_2	hemantiko. Itaresupi eseva nayo. Ayaṃ panettha vacanattho – hemante vāso hemantaṃ	978	
PA_tika-vin02_t:978_3	uttarapadalopena, hemantaṃ arahatīti hemantiko. Itaresupi eseva nayo. Tattha vassiko	978	
PA_tika-vin02_t:978_4	pāsādo nātiucco hoti nātinīco, dvāravātapānānipissa nātibahūni nātitanūni, bhūmattharaṇapaccattharaṇakhajjabhojjānipettha	978	
PA_tika-vin02_t:978_5	missakāneva vaṭṭanti. Hemantike thambhāpi bhittiyopi nīcā honti, dvāravātapānāni	978	
PA_tika-vin02_t:978_6	tanukāni sukhumachiddāni, uṇhappavesanatthāya bhittiniyyūhāni hariyanti, bhūmattharaṇapaccattharaṇanivāsanapārupanāni	978	
PA_tika-vin02_t:978_7	panettha uṇhavikiriyāni kambalādīni vaṭṭanti, khajjabhojjaṃ siniddhaṃ kaṭukasannissitañca.	978	
PA_tika-vin02_t:978_8	Gimhike thambhāpi bhittiyopi uccā honti, dvāravātapānāni panettha bahūni vipulajātāni	978	
PA_tika-vin02_t:978_9	honti, bhūmattharaṇāni sītavikiriyāni dukūlamayāni vaṭṭanti, khajjabhojjāni madhurarasasītavikiriyāni,	978	
PA_tika-vin02_t:978_10	vātapānasamīpesu cettha navā cāṭiyo ṭhapetvā udakassa pūretvā nīluppalādīhi sañchādenti,	9781	
PA_tika-vin02_t:978_11	tesu tesu padesesu udakayantāni karonti, yehi deve vassante viya udakadhārā nikkhamanti.	9781	
PA_tika-vin02_t:979_0	Nippurisehīti purisavirahitehi. Na kevalañcettha tūriyāneva nippurisāni, sabbaṭṭhānānipi	979	
PA_tika-vin02_t:979_1	nippurisāneva. Dovārikāpi itthiyova, nahāpanādiparikammakarāpi itthiyova. Pitā kira	979	
PA_tika-vin02_t:979_2	“tathārūpaṃ issariyasukhasampattiṃ anubhavamānassa purisaṃ disvā parisaṅkā uppajjati,	979	
PA_tika-vin02_t:979_3	sā me puttassa mā ahosī”ti sabbakiccesu itthiyova ṭhapāpesi. Pañcahi kāmaguṇehīti	979	
PA_tika-vin02_t:979_4	rūpasaddādīhi pañcahi kāmakoṭṭhāsehi. Samappitassāti sammā appitassa, upetassāti	979	
PA_tika-vin02_t:979_5	attho. Samaṅgībhūtassāti tasseva vevacanaṃ. Paricārayamānassāti parito cārayamānassa,	979	
PA_tika-vin02_t:979_6	tasmiṃ tasmiṃ kāmaguṇe indriyāni cārayamānassāti attho. Āḷambaranti paṇavaṃ. Vikesikanti	979	
PA_tika-vin02_t:979_7	muttakesaṃ, vippakiṇṇakesanti attho. Vikkheḷikanti vissandamānalālaṃ. Vippalapantiyoti	979	
PA_tika-vin02_t:979_8	viruddhaṃ palapantiyo vā rudantiyo vā. Susānaṃ maññeti āmakasusānaṃ viya addasa sakaṃ	979	
PA_tika-vin02_t:979_9	parijananti sambandho. Udānaṃ udānesīti saṃvegavasena udānaṃ udānesi, saṃvegavasappavattaṃ	979	
PA_tika-vin02_t:979_10	vācaṃ nicchāresīti attho.	9791	
PA_tika-vin02_t:980_0	26. Idaṃ kho yasāti bhagavā nibbānaṃ sandhāyāha. Tañhi taṇhādīhi kilesehi anupaddutaṃ	980	
PA_tika-vin02_t:980_1	anupassaṭṭhañca. Anupubbiṃ kathanti dānānantaraṃ sīlaṃ, sīlānantaraṃ saggaṃ, saggānantaraṃ	980	
PA_tika-vin02_t:980_2	magganti evamanupaṭipāṭikathaṃ. Tattha dānakathā nāma “idaṃ dānaṃ nāma sukhānaṃ nidānaṃ,	980	
PA_tika-vin02_t:980_3	sampattīnaṃ mūlaṃ, bhogānaṃ patiṭṭhā, visamagatassa tāṇaṃ leṇaṃ gati parāyaṇaṃ, idhalokaparalokesu	980	
PA_tika-vin02_t:980_4	dānasadiso avassayo patiṭṭhā ārammaṇaṃ tāṇaṃ leṇaṃ gati parāyaṇaṃ natthi. Idañhi	980	
PA_tika-vin02_t:980_5	avassayaṭṭhena ratanamayasīhāsanasadisaṃ, patiṭṭhānaṭṭhena mahāpathavīsadisaṃ, ārammaṇaṭṭhena	980	
PA_tika-vin02_t:980_6	ālambanarajjusadisaṃ, idañhi dukkhanittharaṇaṭṭhena nāvā, samassāsanaṭṭhena saṅgāmasūro,	980	
PA_tika-vin02_t:980_7	bhayaparittāṇaṭṭhena susaṅkhatanagaraṃ, maccheramalādīhi anupalittaṭṭhena padumaṃ,	980	
PA_tika-vin02_t:980_8	tesaṃ nidahanaṭṭhena aggi, durāsadaṭṭhena āsīviso, asantāsanaṭṭhena sīho, balavantaṭṭhena	980	
PA_tika-vin02_t:980_9	hatthī, abhimaṅgalasammataṭṭhena setausabho, khemantabhūmisampāpanaṭṭhena valāhako	980	
PA_tika-vin02_t:980_10	assarājā. Dānaṃ nāmetaṃ mayā gatamaggo, mayheveso vaṃso, mayā dasa pāramiyo pūrentena	9801	
PA_tika-vin02_t:980_11	velāmamahāyaññā mahāgovindamahāyaññā mahāsudassanamahāyaññā vessantaramahāyaññāti	9801	
PA_tika-vin02_t:980_12	aneke mahāyaññā pavattitā, sasabhūtena jalite aggikkhandhe attānaṃ niyyātentena sampattayācakānaṃ	9801	
PA_tika-vin02_t:980_13	cittaṃ gahitaṃ. Dānañhi loke sakkasampattiṃ deti, mārasampattiṃ brahmasampattiṃ cakkavattisampattiṃ	9801	
PA_tika-vin02_t:980_14	sāvakapāramiñāṇaṃ paccekabodhiñāṇaṃ abhisambodhiñāṇaṃ detī”ti evamādinā dānaguṇappaṭisaṃyuttakathā.	9801	
PA_tika-vin02_t:981_0	Yasmā pana dānaṃ dadanto sīlaṃ samādātuṃ sakkoti, tasmā tadanantaraṃ sīlakathaṃ kathesi.	981	
PA_tika-vin02_t:981_1	Dānañhi nāma dakkhiṇeyyesu hitajjhāsayena pūjanajjhāsayena vā attano santakassa paresaṃ	981	
PA_tika-vin02_t:981_2	pariccajanaṃ, tasmā dāyako sattesu ekantahitajjhāsayo purisapuggalo, paresaṃ vā santakaṃ	981	
PA_tika-vin02_t:981_3	haratīti aṭṭhānametaṃ. Tasmā dānaṃ dadanto sīlaṃ samādātuṃ sakkotīti dānānantaraṃ	981	
PA_tika-vin02_t:981_4	sīlaṃ vuttaṃ. Apica dānakathā tāva pacurajanesupi pavattiyā sabbasādhāraṇattā sukarattā	981	
PA_tika-vin02_t:981_5	sīle patiṭṭhānassa upāyabhāvato ca ādito kathitā. Pariccāgasīlo hi puggalo pariggahavatthūsu	981	
PA_tika-vin02_t:981_6	nissaṅgabhāvato sukheneva sīlāni samādiyati, tattha ca suppatiṭṭhito hoti. Sīlena	981	
PA_tika-vin02_t:981_7	dāyakapaṭiggāhakavisuddhito parānuggahaṃ vatvā parapīḷānivattivacanato kiriyadhammaṃ	981	
PA_tika-vin02_t:981_8	vatvā akiriyadhammavacanato bhogayasasampattihetuṃ vatvā bhavasampattihetuvacanato	981	
PA_tika-vin02_t:981_9	ca dānakathānantaraṃ sīlakathā kathitā.	981	
PA_tika-vin02_t:982_0	Sīlakathā nāma “sīlaṃ nāmetaṃ avassayo patiṭṭhā ārammaṇaṃ tāṇaṃ leṇaṃ gati parāyaṇaṃ.	982	
PA_tika-vin02_t:982_1	Sīlaṃ nāmetaṃ mama vaṃso, ahaṃ saṅkhapālanāgarājakāle bhūridattanāgarājakāle campeyyanāgarājakāle	982	
PA_tika-vin02_t:982_2	sīlavarājakāle mātuposakahatthirājakāle chaddantahatthirājakāleti anantesu attabhāvesu	982	
PA_tika-vin02_t:982_3	sīlaṃ paripūresiṃ. Idhalokaparalokasampattīnañhi sīlasadiso avassayo sīlasadisā patiṭṭhā	982	
PA_tika-vin02_t:982_4	ārammaṇaṃ tāṇaṃ leṇaṃ gati parāyaṇaṃ natthi, sīlālaṅkārasadiso alaṅkāro natthi, sīlapupphasadisaṃ	982	
PA_tika-vin02_t:982_5	pupphaṃ natthi, sīlagandhasadiso gandho natthi. Sīlālaṅkārena hi alaṅkataṃ sīlakusumapiḷandhanaṃ	982	
PA_tika-vin02_t:982_6	sīlagandhānulittaṃ sadevakopi loko olokento tittiṃ na gacchatī”ti evamādisīlaguṇappaṭisaṃyuttakathā.	982	
PA_tika-vin02_t:983_0	Idaṃ pana sīlaṃ nissāya ayaṃ saggo labbhatīti dassanatthaṃ sīlānantaraṃ saggakathaṃ	983	
PA_tika-vin02_t:983_1	kathesi. Saggakathā nāma “ayaṃ saggo nāma iṭṭho kanto manāpo, niccamettha kīḷā, niccaṃ	983	
PA_tika-vin02_t:983_2	sampattiyo labbhanti, cātumahārājikā devā navutivassasatasahassāni dibbasukhaṃ dibbasampattiṃ	983	
PA_tika-vin02_t:983_3	paṭilabhanti, tāvatiṃsā tisso ca vassakoṭiyo saṭṭhi ca vassasatasahassānī”ti evamādisaggaguṇapaṭisaṃyuttakathā.	983	
PA_tika-vin02_t:983_4	Saggasampattiṃ kathayantānañhi buddhānaṃ mukhaṃ nappahoti. Vuttampi cetaṃ “anekapariyāyena	983	
PA_tika-vin02_t:983_5	kho ahaṃ, bhikkhave, saggakathaṃ katheyya”ntiādi.	983	
PA_tika-vin02_t:984_0	Evaṃ saggakathāya palobhetvā puna hatthiṃ alaṅkaritvā tassa soṇḍaṃ chindanto viya	984	
PA_tika-vin02_t:984_1	ayampi saggo anicco addhuvo, na ettha chandarāgo kātabboti dassanatthaṃ “appassādā	984	
PA_tika-vin02_t:984_2	kāmā bahudukkhā bahupāyāsā, ādīnavo ettha bhiyyo”tiādinā nayena kāmānaṃ ādīnavaṃ	984	
PA_tika-vin02_t:984_3	okāraṃ saṃkilesaṃ kathesi. Tattha ādīnavoti doso, aniccatādinā appassādatādinā ca	984	
PA_tika-vin02_t:984_4	dūsitabhāvoti attho. Atha vā ādīnaṃ vāti pavattatīti ādīnavo, paramakapaṇatā. Tathā	984	
PA_tika-vin02_t:984_5	ca kāmā yathābhūtaṃ paccavekkhantānaṃ paccupatiṭṭhanti. Okāroti lāmakabhāvo nihīnabhāvo	984	
PA_tika-vin02_t:984_6	aseṭṭhehi sevitabbatā seṭṭhehi na sevitabbatā ca. Saṃkilesoti tehi sattānaṃ saṃkilissanaṃ,	984	
PA_tika-vin02_t:984_7	vibādhetabbatā upatāpetabbatāti attho.	984	
PA_tika-vin02_t:985_0	Evaṃ kāmādīnavena tajjetvā nekkhamme ānisaṃsaṃ pakāsesi. Yattakā ca kāmesu ādīnavā,	985	
PA_tika-vin02_t:985_1	paṭipakkhato tattakāva nekkhamme ānisaṃsā. Apica “nekkhammaṃ nāmetaṃ asambādhaṃ asaṃkiliṭṭhaṃ,	985	
PA_tika-vin02_t:985_2	nikkhantaṃ kāmehi, nikkhantaṃ kāmasaññāya, nikkhantaṃ kāmavitakkehi, nikkhantaṃ kāmapariḷāhehi,	985	
PA_tika-vin02_t:985_3	nikkhantaṃ byāpārato”tiādinā nayena nekkhamme ānisaṃsaṃ pakāsesi, pabbajjāya jhānādīsu	985	
PA_tika-vin02_t:985_4	ca guṇe vibhāvesi vaṇṇesi. Ettha ca saggaṃ kathetvā svāyaṃ saggo rāgādīhi upakkiliṭṭho,	985	
PA_tika-vin02_t:985_5	sabbathāpi anupakkiliṭṭho ariyamaggoti dassanatthaṃ saggānantaraṃ maggo kathetabbo.	985	
PA_tika-vin02_t:985_6	Maggañca kathentena tadadhigamupāyasandassanatthaṃ saggapariyāpannāpi pageva itare	985	
PA_tika-vin02_t:985_7	sabbepi kāmā nāma bahvādīnavā aniccā addhuvā vipariṇāmadhammāti kāmānaṃ ādīnavo,	985	
PA_tika-vin02_t:985_8	hīnā gammā pothujjanikā anariyā anatthasañhitāti tesaṃ okāro lāmakabhāvo, sabbepi	985	
PA_tika-vin02_t:985_9	bhavā kilesānaṃ vatthubhūtāti tattha saṃkileso, sabbasaṃkilesavippamuttaṃ nibbānanti	985	
PA_tika-vin02_t:985_10	nekkhamme ānisaṃso ca kathetabboti kāmesu ādīnavo okāro saṃkileso nekkhamme ca ānisaṃso	9851	
PA_tika-vin02_t:985_11	pakāsitoti daṭṭhabbaṃ.	9851	
PA_tika-vin02_t:986_0	Kallacittanti kammaniyacittaṃ, heṭṭhā pavattitadesanāya assaddhiyādīnaṃ cittadosānaṃ	986	
PA_tika-vin02_t:986_1	vigatattā uparidesanāya bhājanabhāvūpagamanena kammakkhamacittanti attho. Assaddhiyādayo	986	
PA_tika-vin02_t:986_2	vā yasmā cittassa rogabhūtā tadā tassa vigatā, tasmā kallacittaṃ arogacittanti attho.	986	
PA_tika-vin02_t:986_3	Diṭṭhimānādikilesavigamena muducittaṃ, kāmacchandādivigamena vinīvaraṇacittaṃ, sammāpaṭipattiyaṃ	986	
PA_tika-vin02_t:986_4	uḷārapītipāmojjayogena udaggacittaṃ. Tattha saddhāsampattiyā pasannacittaṃ yadā bhagavā	986	
PA_tika-vin02_t:986_5	aññāsīti sambandho. Atha vā kallacittanti kāmacchandavigamena arogacittaṃ. Muducittanti	986	
PA_tika-vin02_t:986_6	byāpādavigamena mettāvasena akaṭhinacittaṃ. Vinīvaraṇacittanti uddhaccakukkuccavigamena	986	
PA_tika-vin02_t:986_7	vikkhepassa vigatattā tena apihitacittaṃ. Udaggacittanti thinamiddhavigamena sampaggahavasena	986	
PA_tika-vin02_t:986_8	alīnacittaṃ. Pasannacittanti vicikicchāvigamena sammāpaṭipattiyaṃ adhimuttacittanti	986	
PA_tika-vin02_t:986_9	evampettha attho veditabbo. Sāmukkaṃsikāti sāmaṃ ukkaṃsikā, attanāyeva uddharitvā	986	
PA_tika-vin02_t:986_10	gahitā, sayambhūñāṇena diṭṭhā asādhāraṇā aññesanti attho. Kā ca pana sāti? Ariyasaccadesanā.	9861	
PA_tika-vin02_t:986_11	Tenevāha “dukkhaṃ samudayaṃ nirodhaṃ magga”nti.	9861	
PA_tika-vin02_t:987_0	Seyyathāpītiādinā upamāvasena tassa kilesappahānaṃ ariyamagguppādañca dasseti. Apagatakāḷakanti	987	
PA_tika-vin02_t:987_1	vigatakāḷakaṃ. Sammadevāti suṭṭhu eva. Rajananti nīlapītādiraṅgajātaṃ. Paṭiggaṇheyyāti	987	
PA_tika-vin02_t:987_2	gaṇheyya, pabhassaraṃ bhaveyya. Tasmiṃyeva āsaneti tassaṃyeva nisajjāyaṃ. Etenassa	987	
PA_tika-vin02_t:987_3	lahuvipassakatā tikkhapaññatā sukhapaṭipadakhippābhiññatā ca dassitā hoti. Virajantiādi	987	
PA_tika-vin02_t:987_4	vuttanayameva. Tatridaṃ upamāsaṃsandanaṃ – vatthaṃ viya cittaṃ, vatthassa āgantukamalehi	987	
PA_tika-vin02_t:987_5	kiliṭṭhabhāvo viya cittassa rāgādimalehi saṃkiliṭṭhabhāvo, dhovanasilā viya anupubbikathā,	987	
PA_tika-vin02_t:987_6	udakaṃ viya saddhā, udakena temetvā temetvā ūsagomayachārikakhārakehi kāḷakapadese	987	
PA_tika-vin02_t:987_7	sammadditvā vatthassa dhovanapayogo viya saddhāsinehena temetvā temetvā satisamādhipaññāhi	987	
PA_tika-vin02_t:987_8	dose sithile katvā sīlasutādividhinā cittassa sodhane vīriyārambho, tena payogena	987	
PA_tika-vin02_t:987_9	vatthe kāḷakāpagamo viya vīriyārambhena kilesavikkhambhanaṃ, raṅgajātaṃ viya ariyamaggo,	987	
PA_tika-vin02_t:987_10	tena suddhassa vatthassa pabhassarabhāvo viya vikkhambhitakilesassa cittassa maggena pariyodapananti.	9871	
PA_tika-vin02_t:988_0	27. Assadūteti āruḷhaasse dūte. Iddhābhisaṅkhāranti iddhikiriyaṃ. Abhisaṅkharesīti	988	
PA_tika-vin02_t:988_1	abhisaṅkhari, akāsīti attho. Kimatthanti ce? Ubhinnaṃ paṭilabhitabbavisesantarāyanisedhanatthaṃ.	988	
PA_tika-vin02_t:988_2	Yadi hi so puttaṃ passeyya, puttassapi arahattappatti seṭṭhissapi dhammacakkhupaṭilābho	988	
PA_tika-vin02_t:988_3	na siyā. Adiṭṭhasaccopi hi “dehi te mātuyā jīvita”nti yācanto kathañhi nāma vikkhepaṃ	988	
PA_tika-vin02_t:988_4	paṭibāhitvā bhagavato dhammadesanānusārena ñāṇaṃ pesetvā dhammacakkhuṃ paṭilabheyya,	988	
PA_tika-vin02_t:988_5	yaso ca evaṃ tena yāciyamāno kathaṃ taṃ vikkhepaṃ paṭibāhitvā arahatte patiṭṭhaheyya.	988	
PA_tika-vin02_t:989	Etadavocāti bhagavato dhammadesanaṃ abbhanumodamāno etaṃ “abhikkantaṃ bhante”tiādivacanaṃ avoca. Abhikkanta-saddo cāyamidha abbhanumodane, tasmā sādhu sādhu bhanteti vuttaṃ hoti.	98	
PA_tika-vin02_t:990	“Bhaye kodhe pasaṃsāyaṃ, turite kotūhalacchare;	99	
PA_tika-vin02_t:991	Hāse soke pasāde ca, kare āmeḍitaṃ budho”ti. –	99	
PA_tika-vin02_t:992_0	Imināva lakkhaṇena idha pasādavasena pasaṃsāvasena cāyaṃ dvikkhattuṃ vuttoti veditabbo.	992	
PA_tika-vin02_t:992_1	Seyyathāpītiādinā catūhi upamāhi bhagavato desanaṃ thometi. Tattha nikkujjitanti	992	
PA_tika-vin02_t:992_2	adhomukhaṭhapitaṃ, heṭṭhāmukhajātaṃ vā. Ukkujjeyyāti uparimukhaṃ kareyya. Paṭicchannanti	992	
PA_tika-vin02_t:992_3	tiṇapaṇṇādichāditaṃ. Vivareyyāti ugghāṭeyya. Mūḷhassāti disāmūḷhassa. Maggaṃ ācikkheyyāti	992	
PA_tika-vin02_t:992_4	hatthe gahetvā “esa maggo”ti vadeyya. Andhakāreti kāḷapakkhacātuddasī aḍḍharatti	992	
PA_tika-vin02_t:992_5	ghanavanasaṇḍameghapaṭalehi caturaṅgatame.	992	
PA_tika-vin02_t:993_0	Evaṃ desanaṃ thometvā imāya desanāya ratanattaye pasannacitto pasannākāraṃ karonto	993	
PA_tika-vin02_t:993_1	“esāha”ntiādimāha. Tattha esāhanti eso ahaṃ. Upāsakaṃ maṃ bhagavā dhāretūti maṃ bhagavā	993	
PA_tika-vin02_t:993_2	“upāsako aya”nti evaṃ dhāretu, jānātūti attho. Ajjataggeti etthāyaṃ agga-saddo ādiatthe,	993	
PA_tika-vin02_t:993_3	tasmā ajjataggeti ajjataṃ ādiṃ katvāti evamattho veditabbo. Ajjatanti ajjabhāvaṃ.	993	
PA_tika-vin02_t:993_4	“Ajjadagge”ti vā pāṭho, da-kāro padasandhikaro, ajja aggaṃ katvāti attho. Pāṇupetanti	993	
PA_tika-vin02_t:993_5	pāṇehi upetaṃ. Yāva me jīvitaṃ pavattati, tāva upetaṃ, anaññasatthukaṃ tīhi saraṇagamanehi	993	
PA_tika-vin02_t:993_6	saraṇaṃ gataṃ upāsakaṃ kappiyakārakaṃ maṃ bhagavā dhāretu jānātu. Ahañhi sacepi me	993	
PA_tika-vin02_t:993_7	tikhiṇena asinā sīsaṃ chindeyya, neva buddhaṃ “na buddho”ti vā, dhammaṃ “na dhammo”ti	993	
PA_tika-vin02_t:993_8	vā, saṅghaṃ “na saṅgho”ti vā vadeyyanti evaṃ attasanniyyātanena saraṇaṃ agamāsi.	993	
PA_tika-vin02_t:993_9	Evaṃ “abhikkanta”ntiādīnaṃ anuttānapadattho veditabbo, vitthāro pana heṭṭhā verañjakaṇḍavaṇṇanāyaṃ	993	
PA_tika-vin02_t:993_10	āgatoyevāti idha na dassito.	9931	
PA_tika-vin02_t:994_0	28. Bhūmiṃ paccavekkhantassāti attanā diṭṭhamatthaṃ paccavekkhantassa. Iddhābhisaṅkhāraṃ	994	
PA_tika-vin02_t:994_1	paṭippassambhesīti yathā taṃ seṭṭhi gahapati tattha nisinnova yasaṃ kulaputtaṃ passati,	994	
PA_tika-vin02_t:994_2	tathā adhiṭṭhāsīti attho. Adhivāsetūti sampaṭicchatu. Ajjatanāyāti yaṃ me tumhesu	994	
PA_tika-vin02_t:994_3	sakkāraṃ karoto ajja bhavissati puññañca pītipāmojjañca, tadatthāya. Adhivāsesi bhagavā	994	
PA_tika-vin02_t:994_4	tuṇhībhāvenāti bhagavā kāyaṅgaṃ vā vācaṅgaṃ vā acopetvā abbhantareyeva khantiṃ karonto	994	
PA_tika-vin02_t:994_5	tuṇhībhāvena adhivāsesi, seṭṭhissa anuggahatthaṃ manasāva sampaṭicchīti vuttaṃ hoti.	994	
PA_tika-vin02_t:994_6	“Ehi bhikkhū”ti bhagavā avocāti tassa kira iddhimayapattacīvarassa upanissayaṃ olokento	994	
PA_tika-vin02_t:994_7	anekāsu jātīsu cīvarādiaṭṭhaparikkhāradānaṃ disvā “ehi bhikkhū”ti avoca. So tāvadeva	994	
PA_tika-vin02_t:994_8	bhaṇḍu kāsāvavasano aṭṭhahi bhikkhuparikkhārehi sarīre paṭimukkeheva vassasaṭṭhikatthero	994	
PA_tika-vin02_t:994_9	viya bhagavantaṃ namassamānova nisīdi. Yo hi cīvarādike aṭṭha parikkhāre pattacīvarameva	994	
PA_tika-vin02_t:994_10	vā sotāpannādiariyassa puthujjanasseva vā sīlasampannassa datvā “idaṃ parikkhāradānaṃ	9941	
PA_tika-vin02_t:994_11	anāgate ehibhikkhubhāvāya paccayo hotū”ti patthanaṃ paṭṭhapeti, tassa taṃ sati adhikārasampattiyaṃ	9941	
PA_tika-vin02_t:994_12	buddhānaṃ sammukhībhāve iddhimayaparikkhāralābhāya saṃvattatīti veditabbaṃ.	9941	
PA_tika-vin02_t:995_0	29. Paṇītenāti uttamena. Sahatthāti sahatthena. Santappetvāti suṭṭhu tappetvā, paripuṇṇaṃ	995	
PA_tika-vin02_t:995_1	suhitaṃ yāvadatthaṃ katvā. Sampavāretvāti suṭṭhu pavāretvā, alaṃ alanti hatthasaññāya	995	
PA_tika-vin02_t:995_2	paṭikkhipāpetvā. Bhuttāvinti bhuttavantaṃ. Onītapattapāṇinti pattato onītapāṇiṃ,	995	
PA_tika-vin02_t:995_3	apanītahatthanti vuttaṃ hoti. “Onittapattapāṇi”ntipi pāṭho, tassattho – onittaṃ nānābhūtaṃ	995	
PA_tika-vin02_t:995_4	vinābhūtaṃ pattaṃ pāṇito assāti onittapattapāṇi, taṃ onittapattapāṇiṃ, hatthe ca	995	
PA_tika-vin02_t:995_5	pattañca dhovitvā ekamantaṃ pattaṃ nikkhipitvā nisinnanti attho. Ekamantaṃ nisīdiṃsūti	995	
PA_tika-vin02_t:995_6	bhagavantaṃ evaṃbhūtaṃ ñatvā ekasmiṃ okāse nisīdiṃsūti attho. Dhammiyā kathāyātiādīsu	995	
PA_tika-vin02_t:995_7	taṅkhaṇānurūpāya dhammiyā kathāya diṭṭhadhammikasamparāyikaatthaṃ sandassetvā kusale	995	
PA_tika-vin02_t:995_8	ca dhamme samādapetvā tattha ca naṃ samuttejetvā saussāhaṃ katvā tāya ca saussāhatāya	995	
PA_tika-vin02_t:995_9	aññehi ca vijjamānaguṇehi sampahaṃsetvā dhammaratanavassaṃ vassitvā uṭṭhāyāsanā pakkāmi.	995	
PA_tika-vin02_t:996	Yasassa pabbajjākathāvaṇṇanā niṭṭhitā.	99	
PA_tika-vin02_t:997	Catugihisahāyapabbajjākathāvaṇṇanā	99	
PA_tika-vin02_t:998_0	30. Idāni tassa sahāyānaṃ pabbajjaṃ dassento “assosuṃ kho”tiādimāha. Tatrāyaṃ anuttānapadavaṇṇanā	998	
PA_tika-vin02_t:998_1	– seṭṭhino ca anuseṭṭhino ca yesaṃ kulānaṃ tāni seṭṭhānuseṭṭhīni kulāni, tesaṃ seṭṭhānuseṭṭhīnaṃ	998	
PA_tika-vin02_t:998_2	kulānaṃ, paveṇivasena āgatehi seṭṭhīhi ca anuseṭṭhīhi ca samannāgatānaṃ kulānanti	998	
PA_tika-vin02_t:998_3	attho. Vimalotiādīni tesaṃ puttānaṃ nāmāni. Kesamassuṃ ohāretvāti kesañca massuñca	998	
PA_tika-vin02_t:998_4	oropetvā. Kāsāyāni vatthānīti kasāyarasapītāni brahmacariyaṃ carantānaṃ anucchavikāni	998	
PA_tika-vin02_t:998_5	vatthāni. Orakoti ūnako lāmako. Sesamettha vuttanayameva.	998	
PA_tika-vin02_t:999	Catugihisahāyapabbajjākathāvaṇṇanā niṭṭhitā.	99	
PA_tika-vin02_t:1000	Paññāsagihisahāyapabbajjākathāvaṇṇanā	100	
PA_tika-vin02_t:1001_0	31. Paññāsamattānaṃ gihisahāyānaṃ pabbajjāyapi yaṃ vattabbaṃ, taṃ vuttameva. Imesaṃ	1001	
PA_tika-vin02_t:1001_1	pana sabbesaṃ pubbayogo vattabboti taṃ dassetuṃ “yasaādīnaṃ kulaputtānaṃ ayaṃ pubbayogo”tiādimāha.	1001	
PA_tika-vin02_t:1001_2	Tattha vaggabandhanenāti gaṇabandhanena, ekībhūtāti vuttaṃ hoti. Anāthasarīrānīti	1001	
PA_tika-vin02_t:1001_3	anāthāni matakaḷevarāni. Paṭijaggantāti bahi nīharitvā jhāpentā.	1001	
PA_tika-vin02_t:1002	Paññāsagihisahāyapabbajjākathāvaṇṇanā niṭṭhitā.	100	
PA_tika-vin02_t:1003	Mārakathāvaṇṇanā	100	
PA_tika-vin02_t:1004_0	32. Idāni saraṇagamanūpasampadaṃ dassetuṃ “atha kho bhagavā”tiādi āraddhaṃ. Tatrāyaṃ	1004	
PA_tika-vin02_t:1004_1	anupubbapadavaṇṇanā – muttāhanti mutto ahaṃ. Cārikanti anupubbagamanacārikaṃ, gāmanigamarājadhānīsu	1004	
PA_tika-vin02_t:1004_2	anukkamena gamanasaṅkhātaṃ cārikanti attho. Carathāti divasaṃ yojanaparamaṃ gacchantā	1004	
PA_tika-vin02_t:1004_3	caratha. Mā ekena dve agamitthāti ekena maggena dvīsu gatesu ekasmiṃ dhammaṃ desente	1004	
PA_tika-vin02_t:1004_4	ekena tuṇhībhūtena ṭhātabbaṃ hoti, tasmā evamāha. Ādikalyāṇanti ādimhi kalyāṇaṃ sundaraṃ	1004	
PA_tika-vin02_t:1004_5	bhaddakaṃ, tathā majjhapariyosānesu. Ādimajjhapariyosānañca nāmetaṃ sāsanassa ca	1004	
PA_tika-vin02_t:1004_6	desanāya ca vasena dubbidhaṃ. Tattha sāsanassa sīlaṃ ādi, samathavipassanāmaggā majjhaṃ,	1004	
PA_tika-vin02_t:1004_7	phalanibbānāni pariyosānaṃ. Sīlasamādhayo vā ādi, vipassanāmaggā majjhaṃ, phalanibbānāni	1004	
PA_tika-vin02_t:1004_8	pariyosānaṃ. Sīlasamādhivipassanā vā ādi, maggo majjhaṃ, phalanibbānāni pariyosānaṃ.	1004	
PA_tika-vin02_t:1004_9	Desanāya pana catuppadikagāthāya tāva paṭhamapādo ādi, dutiyatatiyā majjhaṃ, catuttho	1004	
PA_tika-vin02_t:1004_10	pariyosānaṃ. Pañcapadachappadānaṃ paṭhamapādo ādi, avasānapādo pariyosānaṃ, sesā	10041	
PA_tika-vin02_t:1004_11	majjhaṃ. Ekānusandhikassa suttassa nidānaṃ ādi, idamavocāti pariyosānaṃ, sesaṃ majjhaṃ.	10041	
PA_tika-vin02_t:1004_12	Anekānusandhikassa suttassa majjhe bahukampi anusandhi majjhameva, nidānaṃ ādi, idamavocāti	10041	
PA_tika-vin02_t:1004_13	pariyosānaṃ. Sātthanti sātthakaṃ katvā desetha. Sabyañjananti byañjanehi ceva padehi	10041	
PA_tika-vin02_t:1004_14	ca paripūraṃ katvā desetha. Kevalaparipuṇṇanti sakalaparipuṇṇaṃ. Parisuddhanti nirupakkilesaṃ.	10041	
PA_tika-vin02_t:1004_15	Brahmacariyanti sikkhattayasaṅgahaṃ sāsanabrahmacariyaṃ. Pakāsethāti āvi karotha.	10041	
PA_tika-vin02_t:1005_0	Apparajakkhajātikāti paññācakkhumhi appakilesarajasabhāvā, dukūlasāṇiyā paṭicchannā	1005	
PA_tika-vin02_t:1005_1	viya catuppadikagāthāpariyosāne arahattaṃ pattuṃ samatthā sattā santīti attho. Parihāyantīti	1005	
PA_tika-vin02_t:1005_2	alābhaparihāniyā dhammato parihāyanti. Tenevāha “anadhigataṃ nādhigacchantā visesādhigamato	1005	
PA_tika-vin02_t:1005_3	parihāyantī”ti. Senānigamoti senāya nigamo. Paṭhamakappikānaṃ kira tasmiṃ ṭhāne senāniveso	1005	
PA_tika-vin02_t:1005_4	ahosi, tasmā so padeso “senānigamo”ti vuccati. “Senānigāmo”tipi pāṭho, senāni nāma	1005	
PA_tika-vin02_t:1005_5	sujātāya pitā, tassa gāmoti attho. Tenupasaṅkamissāmīti nāhaṃ tumhe uyyojetvā pariveṇādīni	1005	
PA_tika-vin02_t:1005_6	kāretvā upaṭṭhākādīhi paricariyamāno viharissāmi, tiṇṇaṃ pana jaṭilānaṃ aḍḍhuḍḍhāni	1005	
PA_tika-vin02_t:1005_7	pāṭihāriyasahassāni dassetvā dhammameva desetuṃ upasaṅkamissāmi.	1005	
PA_tika-vin02_t:1006_0	33. Māro pāpimāti attano visayaṃ atikkamituṃ paṭipanne satte māretīti māro, pare	1006	
PA_tika-vin02_t:1006_1	pāpe niyojeti, sayaṃ vā pāpe niyuttoti pāpimā. Aññānipissa kaṇho adhipati vasavattī	1006	
PA_tika-vin02_t:1006_2	antako namuci pamattabandhūtiādīni bahūni nāmāni, idha pana nāmadvayameva gahitaṃ.	1006	
PA_tika-vin02_t:1006_3	Upasaṅkamīti “ayaṃ samaṇo gotamo mahāyuddhaṃ vicārento viya ‘mā ekena dve agamittha,	1006	
PA_tika-vin02_t:1006_4	dhammaṃ desethā’ti saṭṭhi jane uyyojeti, imasmiṃ pana ekasmimpi dhammaṃ desente mayhaṃ	1006	
PA_tika-vin02_t:1006_5	cittassa sātaṃ natthi, evaṃ bahūsu desentesu kuto bhavissati, paṭibāhāmi na”nti cintetvā upasaṅkami.	1006	
PA_tika-vin02_t:1007_0	Sabbapāsehīti sabbehi kilesapāsehi. Ye dibbā ye ca mānusāti ye dibbakāmaguṇasaṅkhātā	1007	
PA_tika-vin02_t:1007_1	mānusakakāmaguṇasaṅkhātā ca kilesapāsā nāma atthi, sabbehi tehi tvaṃ baddhoti vadati.	1007	
PA_tika-vin02_t:1007_2	Mahābandhanabaddhoti mahatā kilesabandhanena baddho, mahati vā bandhane baddho, kilesabandhanassa	1007	
PA_tika-vin02_t:1007_3	ṭhānabhūte bhavacārake baddhoti attho. Na me samaṇa mokkhasīti samaṇa tvaṃ mama visayato	1007	
PA_tika-vin02_t:1007_4	na muccissasi. “Na me samaṇa mokkhasī”ti ca idaṃ māro “muttāhaṃ, bhikkhave, sabbapāsehī”ti	1007	
PA_tika-vin02_t:1007_5	bhagavato vacanaṃ asaddahanto vadati, saddahantopi vā “evamayaṃ paresaṃ sattānaṃ	1007	
PA_tika-vin02_t:1007_6	mokkhāya ussāhaṃ na kareyyā”ti santajjento kohaññe ṭhatvā vadati.	1007	
PA_tika-vin02_t:1008_0	Nihatoti tvaṃ mayā nihato, nibbisevanabhāvaṃ gamito parājitoti attho. Antalikkhe	1008	
PA_tika-vin02_t:1008_1	carante pañcābhiññepi bandhatīti antalikkhacaro. Rāgapāso hi antalikkhacaresupi kiccasādhanato	1008	
PA_tika-vin02_t:1008_2	“antalikkhacaro”ti vuccati, teneva naṃ māropi antalikkhacaroti maññati. Manasi jātoti	1008	
PA_tika-vin02_t:1008_3	mānaso, manasampayuttoti attho. Sesamettha uttānatthameva.	1008	
PA_tika-vin02_t:1009	Mārakathāvaṇṇanā niṭṭhitā.	100	
PA_tika-vin02_t:1010	Pabbajjūpasampadākathāvaṇṇanā	101	
PA_tika-vin02_t:1011_0	34. “Anujānāmi bhikkhave”tiādikāya pana pāḷiyā yo pabbajjūpasampadāvinicchayo vattabbo,	1011	
PA_tika-vin02_t:1011_1	taṃ vitthārato dassetuṃ “pabbajjāpekkhaṃ kulaputtaṃ pabbājentenā”tiādimāha. Tattha	1011	
PA_tika-vin02_t:1011_2	ye puggalā paṭikkhittāti sambandho. Sayaṃ pabbājetabboti kesacchedanādīni sayaṃ karontena	1011	
PA_tika-vin02_t:1011_3	pabbājetabbo. Kesacchedanaṃ kāsāyacchādanaṃ saraṇadānanti hi imāni tīṇi karonto “pabbājetī”ti	1011	
PA_tika-vin02_t:1011_4	vuccati. Etesu ekaṃ dve vāpi karonto tathā voharīyatiyeva, tasmā etaṃ pabbājehīti	1011	
PA_tika-vin02_t:1011_5	kesacchedanaṃ kāsāyacchādanañca sandhāya vuttaṃ. Upajjhāyaṃ uddissa pabbājetīti etthāpi	1011	
PA_tika-vin02_t:1011_6	eseva nayo. Khaṇḍasīmaṃ netvāti bhaṇḍukammārocanapariharaṇatthaṃ vuttaṃ. Tena sabhikkhuke	1011	
PA_tika-vin02_t:1011_7	vihāre aññampi “etassa kese chindā”ti vattuṃ na vaṭṭati. Pabbājetvāti kesacchedanaṃ	1011	
PA_tika-vin02_t:1011_8	sandhāya vadati. Bhikkhuto añño pabbājetuṃ na labhatīti saraṇadānaṃ sandhāya vuttaṃ.	1011	
PA_tika-vin02_t:1011_9	Tenevāha “sāmaṇero panā”tiādi. Bhabbarūpoti bhabbasabhāvo. Tamevatthaṃ pariyāyantarena	1011	
PA_tika-vin02_t:1011_10	vibhāveti “sahetuko”ti. Ñātoti pākaṭo. Yasassīti parivārasampattiyā samannāgato.	10111	
PA_tika-vin02_t:1012_0	Vaṇṇasaṇṭhānagandhāsayokāsavasena asucijegucchapaṭikūlabhāvaṃ pākaṭaṃ karontenāti	1012	
PA_tika-vin02_t:1012_1	sambandho. Tattha kesā nāmete vaṇṇatopi paṭikūlā, saṇṭhānatopi gandhatopi āsayatopi	1012	
PA_tika-vin02_t:1012_2	okāsatopi paṭikūlā. Manuññepi hi yāgupatte vā bhattapatte vā kesavaṇṇaṃ kiñci disvā	1012	
PA_tika-vin02_t:1012_3	“kesamissakamidaṃ, haratha na”nti jigucchanti, evaṃ kesā vaṇṇato paṭikūlā. Rattiṃ	1012	
PA_tika-vin02_t:1012_4	bhuñjantāpi kesasaṇṭhānaṃ akkavākaṃ vā makacivākaṃ vā chupitvā tatheva jigucchanti,	1012	
PA_tika-vin02_t:1012_5	evaṃ saṇṭhānato paṭikūlā. Telamakkhanapupphadhūmādisaṅkhāravirahitānañca kesānaṃ	1012	
PA_tika-vin02_t:1012_6	gandho paramajeguccho hoti, tato jegucchataro aggimhi pakkhittānaṃ. Kesā hi vaṇṇasaṇṭhānato	1012	
PA_tika-vin02_t:1012_7	appaṭikūlāpi siyuṃ, gandhena pana paṭikūlāyeva. Yathā hi daharassa kumārakassa vaccaṃ	1012	
PA_tika-vin02_t:1012_8	vaṇṇato haliddivaṇṇaṃ, saṇṭhānatopi haliddipiṇḍisaṇṭhānaṃ. Saṅkāraṭṭhāne chaḍḍitañca	1012	
PA_tika-vin02_t:1012_9	uddhumātakakāḷasunakhasarīraṃ vaṇṇato tālapakkavaṇṇaṃ, saṇṭhānato vaṭṭetvā vissaṭṭhamudiṅgasaṇṭhānaṃ,	1012	
PA_tika-vin02_t:1012_10	dāṭhāpissa sumanamakuḷasadisā, taṃ ubhayampi vaṇṇasaṇṭhānato siyā appaṭikūlaṃ, gandhena	10121	
PA_tika-vin02_t:1012_11	pana paṭikūlameva, evaṃ kesāpi siyuṃ vaṇṇasaṇṭhānato appaṭikūlā, gandhena pana paṭikūlāyevāti.	10121	
PA_tika-vin02_t:1012_12	Yathā pana asuciṭṭhāne gāmanissandena jātāni sūpeyyapaṇṇāni nāgarikamanussānaṃ jegucchāni	10121	
PA_tika-vin02_t:1012_13	honti aparibhogāni, evaṃ kesāpi pubbalohitamuttakarīsapittasemhādinissandena jātattā	10121	
PA_tika-vin02_t:1012_14	paramajegucchāti evaṃ āsayato paṭikūlā. Ime ca kesā nāma gūtharāsimhi uṭṭhitakaṇṇakaṃ	10121	
PA_tika-vin02_t:1012_15	viya ekatiṃsakoṭṭhāsarāsimhi jātā, te susānasaṅkāraṭṭhānādīsu jātasākaṃ viya parikhādīsu	10121	
PA_tika-vin02_t:1012_16	jātakamalakuvalayādipupphaṃ viya ca asuciṭṭhāne jātattā paramajegucchāti evaṃ okāsato	10121	
PA_tika-vin02_t:1012_17	paṭikūlātiādinā nayena tacapañcakassa vaṇṇādivasena paṭikūlabhāvaṃ pakāsentenāti attho.	10121	
PA_tika-vin02_t:1013_0	Nijjīvanissattabhāvaṃ vā pākaṭaṃ karontenāti ime kesā nāma sīsakaṭāhapaliveṭhanacamme	1013	
PA_tika-vin02_t:1013_1	jātā. Tattha yathā vammikamatthake jātesu kunthatiṇesu na vammikamatthako jānāti	1013	
PA_tika-vin02_t:1013_2	“mayi kunthatiṇāni jātānī”ti, nāpi kunthatiṇāni jānanti “mayaṃ vammikamatthake jātānī”ti,	1013	
PA_tika-vin02_t:1013_3	evameva na sīsakaṭāhapaliveṭhanacammaṃ jānāti “mayi kesā jātā”ti, nāpi kesā jānanti	1013	
PA_tika-vin02_t:1013_4	“mayaṃ sīsakaṭāhapaliveṭhanacamme jātā”ti. Aññamaññaṃ ābhogapaccavekkhaṇarahitā ete	1013	
PA_tika-vin02_t:1013_5	dhammā. Iti kesā nāma imasmiṃ sarīre pāṭiyekko koṭṭhāso acetano abyākato suñño nissatto	1013	
PA_tika-vin02_t:1013_6	thaddho pathavīdhātūtiādinā nayena nijjīvanissattabhāvaṃ pakāsentena. Pubbeti purimabuddhānaṃ	1013	
PA_tika-vin02_t:1013_7	santike. Madditasaṅkhāroti nāmarūpavavatthānena ceva paccayapariggahavasena ca ñāṇena	1013	
PA_tika-vin02_t:1013_8	parimadditasaṅkhāro. Bhāvitabhāvanoti kalāpasammasanādinā sabbaso kusalabhāvanāya	1013	
PA_tika-vin02_t:1013_9	pūraṇena bhāvitabhāvano.	1013	
PA_tika-vin02_t:1014_0	Adinnaṃ na vaṭṭatīti ettha pabbajjā na ruhatīti vadanti. Anuññātaupasampadāti ñatticatutthakammena	1014	
PA_tika-vin02_t:1014_1	anuññātaupasampadā. Ṭhānakaraṇasampadanti ettha urādīni ṭhānāni, saṃvutādīni karaṇānīti	1014	
PA_tika-vin02_t:1014_2	veditabbāni. Anunāsikantaṃ katvā dānakāle antarā vicchedaṃ akatvā dātabbānīti dassetuṃ	1014	
PA_tika-vin02_t:1014_3	“ekasambandhānī”ti vuttaṃ. Vicchinditvāti ma-kārantaṃ katvā dānasamaye vicchedaṃ	1014	
PA_tika-vin02_t:1014_4	katvā. Sabbamassa kappiyākappiyaṃ ācikkhitabbanti dasasikkhāpadavinimuttaṃ parāmāsāparāmāsādibhedaṃ	1014	
PA_tika-vin02_t:1014_5	kappiyākappiyaṃ ācikkhitabbaṃ. Ābhisamācārikesu vinetabboti iminā sekhiyaupajjhāyavattādiābhisamācārikasīlamanena	1014	
PA_tika-vin02_t:1014_6	pūretabbaṃ, tattha ca kattabbassa akaraṇe akattabbassa ca karaṇe daṇḍakammāraho hotīti dīpeti.	1014	
PA_tika-vin02_t:1015	Pabbajjūpasampadākathāvaṇṇanā niṭṭhitā.	101	
PA_tika-vin02_t:1016	Dutiyamārakathāvaṇṇanā	101	
PA_tika-vin02_t:1017_0	35. Atha kho bhagavā vassaṃvuṭṭhotiādikāya pana pāḷiyā ayaṃ apubbapadavaṇṇanā. Yonisomanasikārāti	1017	
PA_tika-vin02_t:1017_1	upāyamanasikārena, aniccādīsu aniccādito manasikaraṇenāti attho. Yoniso sammappadhānāti	1017	
PA_tika-vin02_t:1017_2	upāyavīriyena, anuppannākusalānuppādanādividhinā pavattavīriyenāti attho. Vimuttīti	1017	
PA_tika-vin02_t:1017_3	ukkaṭṭhaniddesena arahattaphalavimutti vuttā. Ajjhabhāsīti “ayaṃ attanā vīriyaṃ katvā	1017	
PA_tika-vin02_t:1017_4	arahattaṃ patvāpi na tussati, idāni aññesampi ‘pāpuṇāthā’ti ussāhaṃ karoti, paṭibāhessāmi	1017	
PA_tika-vin02_t:1017_5	na”nti cintetvā abhāsi. Mārapāsenāti kilesapāsena. Sesamettha vuttanayameva.	1017	
PA_tika-vin02_t:1018	Dutiyamārakathāvaṇṇanā niṭṭhitā.	101	
PA_tika-vin02_t:1019	Bhaddavaggiyakathāvaṇṇanā	101	
PA_tika-vin02_t:1020_0	36. Tiṃsabhaddavaggiyavatthumhi yathābhirantaṃ viharitvāti yathāajjhāsayaṃ viharitvā.	1020	
PA_tika-vin02_t:1020_1	Buddhānañhi ekasmiṃ ṭhāne vasantānaṃ chāyūdakādīnaṃ vipattiṃ vā aphāsukasenāsanaṃ	1020	
PA_tika-vin02_t:1020_2	vā manussānaṃ assaddhādibhāvaṃ vā āgamma anabhirati nāma natthi, tesaṃ sampattiyā	1020	
PA_tika-vin02_t:1020_3	“idha phāsuṃ viharāmā”ti abhiramitvā ciravihāropi natthi. Yattha pana tathāgate viharante	1020	
PA_tika-vin02_t:1020_4	sattā saraṇesu vā tīsu patiṭṭhahanti, sīlāni vā samādiyanti, pabbajanti vā, sotāpattimaggādīnaṃ	1020	
PA_tika-vin02_t:1020_5	vā paresaṃ upanissayo hoti, tattha buddhā satte tāsu sampattīsu patiṭṭhāpanaajjhāsayena	1020	
PA_tika-vin02_t:1020_6	vasanti, tāsaṃ abhāve pakkamanti. Tena vuttaṃ “yathāajjhāsayaṃ viharitvā”ti. Ajjhogāhetvāti	1020	
PA_tika-vin02_t:1020_7	pavisitvā. Tiṃsamattāti tiṃsapamāṇā. Sesamettha vuttanayameva.	1020	
PA_tika-vin02_t:1021	Bhaddavaggiyakathāvaṇṇanā niṭṭhitā.	102	
PA_tika-vin02_t:1022	Uruvelapāṭihāriyakathāvaṇṇanā	102	
PA_tika-vin02_t:1023_0	37-38. Uruvelakassapavatthumhi jaṭiloti jaṭādharo. Jaṭā assa atthīti hi jaṭilo. Netīti	1023	
PA_tika-vin02_t:1023_1	nāyako, sāmaṃ vineti attano laddhiṃ sikkhāpetīti vināyako. Sace te kassapa agarūti	1023	
PA_tika-vin02_t:1023_2	kassapa sace tuyhaṃ bhāriyaṃ aphāsukaṃ kiñci natthi. Agyāgāreti aggisālāyaṃ. Ubhinnaṃ	1023	
PA_tika-vin02_t:1023_3	sajotibhūtānanti ubhosu sajotibhūtesu pajjalitesu. Yatra hi nāmāti yo nāma.	1023	
PA_tika-vin02_t:1024_0	39. Ajjaṇhoti ajja ekadivasaṃ. Aggisālamhīti agyāgāre. Sumanamanasoti sundaracittasaṅkhātamano.	1024	
PA_tika-vin02_t:1024_1	Tejodhātūsu kusaloti tejokasiṇasamāpattīsu kusalo. Udicchareti ullokesuṃ, parivāresunti	1024	
PA_tika-vin02_t:1024_2	vā attho. Pattamhi odahitvāti patte pakkhipitvā. Dhuvabhattenāti niccabhattena.	1024	
PA_tika-vin02_t:1025_0	40. Abhikkantāya rattiyāti ettha abhikkanta-saddo khaye vattati, tena parikkhīṇāyarattiyāti	1025	
PA_tika-vin02_t:1025_1	attho. Ete hi cattāro mahārājāno majjhimayāmasamanantare āgatā. Niyāmo kiresa devatānaṃ,	1025	
PA_tika-vin02_t:1025_2	yadidaṃ buddhānaṃ vā buddhasāvakānaṃ vā upaṭṭhānaṃ āgacchantā majjhimayāmasamanantare	1025	
PA_tika-vin02_t:1025_3	āgacchanti. Abhikkantavaṇṇāti abhirūpachavivaṇṇā, iṭṭhavaṇṇā manāpavaṇṇāti vuttaṃ	1025	
PA_tika-vin02_t:1025_4	hoti. Devatā hi manussalokaṃ āgacchamānā pakativaṇṇaṃ pakatiiddhiṃ jahitvā oḷārikaṃ	1025	
PA_tika-vin02_t:1025_5	attabhāvaṃ katvā atirekavaṇṇavatthālaṅkārakāyādīhi obhāsaṃ muñcamānādivasena ca dibbaṃ	1025	
PA_tika-vin02_t:1025_6	iddhānubhāvañca nimminitvā naṭasamajjādīni gacchantā manussā viya abhisaṅkhatena	1025	
PA_tika-vin02_t:1025_7	kāyena āgacchanti. Tattha kāmāvacarā anabhisaṅkhatenapi āgantuṃ sakkonti oḷārikarūpattā.	1025	
PA_tika-vin02_t:1025_8	Tathā hi te kabaḷīkārāhārabhakkhā, rūpāvacarā pana anabhisaṅkhatena kāyena āgantuṃ	1025	
PA_tika-vin02_t:1025_9	na sakkonti sukhumatararūpattā. Tesañhi atisukhumova attabhāvo, na tena iriyāpathakappanaṃ	1025	
PA_tika-vin02_t:1025_10	hoti. Tasmā brahmalokepi brahmāno yebhuyyena nimmitarūpeneva pavattanti. Mūlapaṭisandhirūpañhi	10251	
PA_tika-vin02_t:1025_11	nesaṃ ativiya sukhumamahārūpaṃ, kevalaṃ taṃ cittuppādassa nissayādhiṭṭhānabhūtaṃ	10251	
PA_tika-vin02_t:1025_12	saṇṭhānavantaṃ hutvā tiṭṭhati.	10251	
PA_tika-vin02_t:1026_0	Kevalakappanti ettha kevala-saddassa anavasesattaṃ attho, kappa-saddassa samantabhāvo,	1026	
PA_tika-vin02_t:1026_1	tasmā kevalakappaṃ vanasaṇḍanti anavasesaṃ samantato vanasaṇḍanti attho. Anavasesaṃ	1026	
PA_tika-vin02_t:1026_2	pharituṃ samatthassapi hi obhāsassa kenaci kāraṇena ekadesapharaṇampi siyā, ayaṃ	1026	
PA_tika-vin02_t:1026_3	pana sabbaso pharatīti dassetuṃ samantattho kappa-saddo gahito. Atha vā īsaṃ asamatthaṃ	1026	
PA_tika-vin02_t:1026_4	kevalakappaṃ. Bhagavato pabhāya anobhāsitameva hi padesaṃ devatā attano pabhāya obhāsenti.	1026	
PA_tika-vin02_t:1026_5	Na hi bhagavato pabhā kāyaci pabhāya abhibhūyati, sūriyādīnampi pana pabhaṃ sā abhibhuyya	1026	
PA_tika-vin02_t:1026_6	tiṭṭhatīti. Obhāsetvāti vatthālaṅkārasarīrasamuṭṭhitāya ābhāya pharitvā, cando viya	1026	
PA_tika-vin02_t:1026_7	sūriyo viya ca ekobhāsaṃ ekapajjotaṃ karitvāti attho. Devatānañhi sarīrābhā dasadvādasayojanamattaṭṭhānaṃ	1026	
PA_tika-vin02_t:1026_8	tato bhiyyopi pharitvā tiṭṭhati, tathā vatthābharaṇādīsu samuṭṭhitā pabhā. Catuddisāti	1026	
PA_tika-vin02_t:1026_9	catūsu disāsu. Yatra hi nāmāti yaṃ nāma.	1026	
PA_tika-vin02_t:1027_0	43. Aṅgamagadhāti ubho aṅgamagadharaṭṭhavāsino. Iddhipāṭihāriyanti iddhibhūtaṃ pāṭihāriyaṃ,	1027	
PA_tika-vin02_t:1027_1	na ādesanānusāsanīpāṭihāriyanti attho. Tividhañhi pāṭihāriyaṃ iddhipāṭihāriyaṃ ādesanāpāṭihāriyaṃ	1027	
PA_tika-vin02_t:1027_2	anusāsanīpāṭihāriyanti. Tattha “idha bhikkhu ekopi hutvā bahudhā hoti, bahudhāpi	1027	
PA_tika-vin02_t:1027_3	hutvā eko hoti āvibhāvaṃ tirobhāva”ntiādinayappavattaṃ iddhividhameva iddhipāṭihāriyaṃ.	1027	
PA_tika-vin02_t:1027_4	“Idha bhikkhu parasattānaṃ parapuggalānaṃ cittampi ādisati, cetasikampi ādisati,	1027	
PA_tika-vin02_t:1027_5	vitakkitampi ādisati, vicāritampi ādisati ‘evampi te mano, itthampi te mano”’tiādinayappavattaṃ	1027	
PA_tika-vin02_t:1027_6	parassa cittaṃ ñatvā kathanaṃ ādesanāpāṭihāriyaṃ. “Idha bhikkhu evamanusāsati ‘evaṃ	1027	
PA_tika-vin02_t:1027_7	vitakketha, mā evaṃ vitakkayittha, evaṃ manasi karotha, mā evaṃ mānasā karittha,	1027	
PA_tika-vin02_t:1027_8	idaṃ pajahatha, idaṃ upasampajja viharathā”’ti evamādinayappavattā sāvakānaṃ buddhānañca	1027	
PA_tika-vin02_t:1027_9	sabbakālaṃ desetabbadhammadesanā anusāsanīpāṭihāriyaṃ.	1027	
PA_tika-vin02_t:1028_0	Tattha pāṭihāriyapadassa vacanatthaṃ paṭipakkhaharaṇato rāgādikilesāpanayanato pāṭihāriyanti	1028	
PA_tika-vin02_t:1028_1	vadanti. Bhagavato pana paṭipakkhā rāgādayo na santi ye haritabbā, puthujjanānampi	1028	
PA_tika-vin02_t:1028_2	vigatūpakkilese aṭṭhaguṇasamannāgate citte hatapaṭipakkhe iddhividhaṃ vattati, tasmā	1028	
PA_tika-vin02_t:1028_3	tattha pavattavohārena ca na sakkā idha pāṭihāriyanti vattuṃ. Sace pana mahākāruṇikassa	1028	
PA_tika-vin02_t:1028_4	bhagavato veneyyagatā ca kilesā paṭipakkhā, tesaṃ haraṇato pāṭihāriyanti vuttaṃ,	1028	
PA_tika-vin02_t:1028_5	evaṃ sati yuttametaṃ. Atha vā bhagavato ca sāsanassa ca paṭipakkhā titthiyā, tesaṃ	1028	
PA_tika-vin02_t:1028_6	haraṇato pāṭihāriyaṃ. Te hi diṭṭhiharaṇavasena diṭṭhippakāsane asamatthabhāvena ca	1028	
PA_tika-vin02_t:1028_7	iddhiādesanānusāsanīhi haritā apanītā hontīti. Paṭīti vā ayaṃ saddo pacchāti etassa	1028	
PA_tika-vin02_t:1028_8	atthaṃ bodheti “tasmiṃ paṭipaviṭṭhamhi, añño āgañchi brāhmaṇo”tiādīsu viya, tasmā	1028	
PA_tika-vin02_t:1028_9	samāhite citte vigatūpakkilesena katakiccena pacchā haritabbaṃ pavattetabbanti paṭihāriyaṃ,	1028	
PA_tika-vin02_t:1028_10	attano vā upakkilesesu catutthajjhānamaggehi haritesu pacchā haraṇaṃ paṭihāriyaṃ,	10281	
PA_tika-vin02_t:1028_11	iddhiādesanānusāsaniyo ca vigatūpakkilesena katakiccena sattahitatthaṃ puna pavattetabbā,	10281	
PA_tika-vin02_t:1028_12	haritesu ca attano upakkilesesu parasattānaṃ upakkilesaharaṇāni hontīti paṭihāriyāni	10281	
PA_tika-vin02_t:1028_13	bhavanti, paṭihāriyameva pāṭihāriyaṃ. Paṭihāriye vā iddhiādesanānusāsanīsamudāye	10281	
PA_tika-vin02_t:1028_14	bhavaṃ ekekaṃ pāṭihāriyanti vuccati. Paṭihāriyaṃ vā catutthajjhānaṃ maggo ca paṭipakkhaharaṇato,	10281	
PA_tika-vin02_t:1028_15	tattha jātaṃ nimittabhūte, tato vā āgatanti pāṭihāriyaṃ. Svātanāyāti sve dātabbassa atthāya.	10281	
PA_tika-vin02_t:1029_0	44. Paṃsukūlaṃ uppannaṃ hotīti pariyesamānassa paṭilābhavasena uppannaṃ hoti. Vicittapāṭihāriyadassanatthāva	1029	
PA_tika-vin02_t:1029_1	sā pariyesanā. Yasmā pāṇinā phuṭṭhamatte sā pokkharaṇī nimmitā ahosi, tasmā vuttaṃ	1029	
PA_tika-vin02_t:1029_2	“pāṇinā pokkharaṇiṃ khaṇitvā”ti.	1029	
PA_tika-vin02_t:1030_0	46-49. Jaṭilāti tāpasā. Te hi jaṭādhāritāya idha “jaṭilā”ti vuttā. Antaraṭṭhakāsu	1030	
PA_tika-vin02_t:1030_1	himapātasamayeti hemantassa utuno abbhantarabhūte māghamāsassa avasāne catasso, phagguṇamāsassa	1030	
PA_tika-vin02_t:1030_2	ādimhi catassoti evaṃ ubhinnamantare aṭṭharattīsu himapatanakāle. Nerañjarāya ummujjantīti	1030	
PA_tika-vin02_t:1030_3	keci tasmiṃ titthasammate udake paṭhamaṃ nimuggasakalasarīrā tato ummujjantā vuṭṭhahanti	1030	
PA_tika-vin02_t:1030_4	uppilavanti. Nimujjantīti sasīsaṃ udake osīdanti. Ummujjananimujjanampi karontīti	1030	
PA_tika-vin02_t:1030_5	punappunaṃ ummujjananimujjanānipi karonti. Tattha hi keci “ekummujjaneneva pāpasuddhi	1030	
PA_tika-vin02_t:1030_6	hotī”ti evaṃdiṭṭhikā, te ummujjanameva katvā gacchanti. Ummujjanaṃ pana nimujjanamantarena	1030	
PA_tika-vin02_t:1030_7	natthīti avinābhāvato nimujjanampi te karontiyeva. Yepi “ekanimujjaneneva pāpasuddhi	1030	
PA_tika-vin02_t:1030_8	hotī”ti evaṃdiṭṭhikā, tepi ekavārameva nimujjitvā vuttanayeneva avinābhāvato ummujjanampi	1030	
PA_tika-vin02_t:1030_9	katvā pakkamanti. Apare “punappunaṃ ummujjananimujjanāni katvā nahāte pāpasuddhi	1030	
PA_tika-vin02_t:1030_10	hotī”ti evaṃdiṭṭhikā, te kālena kālaṃ ummujjananimujjanāni karonti. Te sabbepi sandhāya	10301	
PA_tika-vin02_t:1030_11	vuttaṃ “ummujjantipi nimujjantipi ummujjananimujjanampi karontī”ti. Ettha ca kiñcāpi	10301	
PA_tika-vin02_t:1030_12	nimujjanapubbakaṃ ummujjanaṃ, nimujjanameva pana karontā katipayā, ummujjanaṃ tadubhayañca	10301	
PA_tika-vin02_t:1030_13	karontā bahūti tesaṃ yebhuyyabhāvadassanatthaṃ ummujjanaṃ paṭhamaṃ vuttaṃ.	10301	
PA_tika-vin02_t:1031_0	50-51. Udakavāhakoti udakogho. Reṇuhatāyāti rajogatāya, rajokiṇṇāyāti vuttaṃ hoti.	1031	
PA_tika-vin02_t:1031_1	Neva ca kho tvaṃ kassapa arahāti etena tadā kassapassa asekkhabhāvaṃ paṭikkhipati,	1031	
PA_tika-vin02_t:1031_2	nāpi arahattamaggasamāpannoti etena sekkhabhāvaṃ. Ubhayenapissa anariyabhāvameva	1031	
PA_tika-vin02_t:1031_3	dīpeti. Sāpi te paṭipadā natthi, yāya tvaṃ arahā vā assasi arahattamaggaṃ vā samāpannoti	1031	
PA_tika-vin02_t:1031_4	iminā panassa kalyāṇaputhujjanabhāvampi paṭikkhipati. Tattha paṭipadāti sīlavisuddhiādayo	1031	
PA_tika-vin02_t:1031_5	cha visuddhiyo. Paṭipajjati etāya ariyamaggoti paṭipadā. Assasīti bhaveyyāsi. Cirapaṭikāti	1031	
PA_tika-vin02_t:1031_6	cirakālato paṭṭhāya, nāgadamanato paṭṭhāyāti attho. Khārikājamissanti ettha khārīti	1031	
PA_tika-vin02_t:1031_7	araṇīkamaṇḍalusūciādayo tāpasaparikkhārā, taṃ haraṇakājaṃ khārikājaṃ. Aggihutamissanti	1031	
PA_tika-vin02_t:1031_8	dabbiādiaggipūjopakaraṇaṃ.	1031	
PA_tika-vin02_t:1032_0	52-53. Upasaggoti upaddavo. Idāni aḍḍhuḍḍhāni pāṭihāriyasahassāni ekato gaṇetvā dassetuṃ	1032	
PA_tika-vin02_t:1032_1	“bhagavato adhiṭṭhānena pañca kaṭṭhasatāni na phāliyiṃsū”tiādi āraddhaṃ. Nāgadamanādīni	1032	
PA_tika-vin02_t:1032_2	pana soḷasa pāṭihāriyāni idha na gaṇitāni, tehi saddhiṃ soḷasātirekaaḍḍhuḍḍhapāṭihāriyasahassānīti veditabbaṃ.	1032	
PA_tika-vin02_t:1033	Ādittapariyāyasuttavaṇṇanā	103	
PA_tika-vin02_t:1034_0	54. Idāni tassa bhikkhusahassassa ādittapariyāyadesanāya arahattappattiṃ dassetuṃ	1034	
PA_tika-vin02_t:1034_1	“atha kho bhagavā”tiādi āraddhaṃ. Tattha gayāyaṃ viharati gayāsīseti gayānāmikāya	1034	
PA_tika-vin02_t:1034_2	nadiyā avidūre bhavattā gāmo gayā nāma, tassaṃ gayāyaṃ viharati. Samīpatthe cetaṃ	1034	
PA_tika-vin02_t:1034_3	bhummavacanaṃ. Gayāgāmassa hi avidūre gayāti ekā pokkharaṇīpi atthi nadīpi gayāsīsanāmako	1034	
PA_tika-vin02_t:1034_4	hatthikumbhasadiso piṭṭhipāsāṇopi. Yattha bhikkhusahassassa okāso pahoti, bhagavā	1034	
PA_tika-vin02_t:1034_5	tattha viharati. Tena vuttaṃ “gayāsīse”ti, gayāgāmassa āsanne gayāsīsanāmake piṭṭhipāsāṇe	1034	
PA_tika-vin02_t:1034_6	viharatīti vuttaṃ hoti. Bhikkhū āmantesīti tesaṃ sappāyadhammadesanaṃ vicinitvā taṃ	1034	
PA_tika-vin02_t:1034_7	desessāmīti āmantesi. Bhagavā hi taṃ iddhimayapattacīvaradharaṃ samaṇasahassaṃ ādāya	1034	
PA_tika-vin02_t:1034_8	gayāsīsaṃ gantvā tena parivārito nisīditvā “katarā nu kho etesaṃ dhammakathā sappāyā”ti	1034	
PA_tika-vin02_t:1034_9	cintento “ime sāyaṃ pātaṃ aggiṃ paricaranti, imesaṃ dvādasāyatanāni ādittāni sampajjalitāni	1034	
PA_tika-vin02_t:1034_10	viya katvā dassessāmi, evaṃ ime arahattaṃ pāpuṇituṃ sakkhissantī”ti sanniṭṭhānamakāsi.	10341	
PA_tika-vin02_t:1034_11	Atha nesaṃ tathā desetuṃ “sabbaṃ, bhikkhave, āditta”ntiādinā imaṃ ādittapariyāyaṃ abhāsi.	10341	
PA_tika-vin02_t:1035	Tattha sabbaṃ nāma catubbidhaṃ sabbasabbaṃ āyatanasabbaṃ sakkāyasabbaṃ padesasabbanti. Tattha –	103	
PA_tika-vin02_t:1036	“Na tassa addiṭṭhamidhatthi kiñci;	103	
PA_tika-vin02_t:1037	Atho aviññātamajānitabbaṃ;	103	
PA_tika-vin02_t:1038	Sabbaṃ abhiññāsi yadatthi neyyaṃ;	103	
PA_tika-vin02_t:1039	Tathāgato tena samantacakkhū”ti –	103	
PA_tika-vin02_t:1040_0	Idaṃ sabbasabbaṃ nāma. “Sabbaṃ vo, bhikkhave, desessāmi, taṃ suṇāthā”ti idaṃ āyatanasabbaṃ	1040	
PA_tika-vin02_t:1040_1	nāma. “Sabbadhammamūlapariyāyaṃ vo, bhikkhave, desessāmī”ti idaṃ sakkāyasabbaṃ nāma.	1040	
PA_tika-vin02_t:1040_2	“Sabbadhammesu vā paṭhamasamannāhāro uppajjati cittaṃ mano mānasaṃ tajjā manoviññāṇadhātū”ti	1040	
PA_tika-vin02_t:1040_3	idaṃ padesasabbaṃ nāma. Iti pañcārammaṇamattaṃ padesasabbaṃ, tebhūmakā dhammā sakkāyasabbaṃ,	1040	
PA_tika-vin02_t:1040_4	catubhūmakā dhammā āyatanasabbaṃ, yaṃ kiñci neyyaṃ sabbasabbaṃ. Padesasabbaṃ sakkāyasabbaṃ	1040	
PA_tika-vin02_t:1040_5	na pāpuṇāti tassa tebhūmakadhammesupi ekadesassa asaṅgaṇhanato. Sakkāyasabbaṃ āyatanasabbaṃ	1040	
PA_tika-vin02_t:1040_6	na pāpuṇāti lokuttaradhammānaṃ asaṅgaṇhanato. Āyatanasabbaṃ sabbasabbaṃ na pāpuṇāti.	1040	
PA_tika-vin02_t:1040_7	Kasmā? Yasmā āyatanasabbena catubhūmakadhammāva pariggahitā, na lakkhaṇapaññattiyoti.	1040	
PA_tika-vin02_t:1040_8	Imasmiṃ pana sutte āyatanasabbaṃ adhippetaṃ, tatthāpi idha vipassanupagadhammāva gahetabbā.	1040	
PA_tika-vin02_t:1041_0	Cakkhūti dve cakkhūni ñāṇacakkhu ceva maṃsacakkhu ca. Tattha ñāṇacakkhu pañcavidhaṃ	1041	
PA_tika-vin02_t:1041_1	buddhacakkhu dhammacakkhu samantacakkhu dibbacakkhu paññācakkhūti. Tesu buddhacakkhu	1041	
PA_tika-vin02_t:1041_2	nāma āsayānusayañāṇañceva indriyaparopariyattañāṇañca, yaṃ “buddhacakkhunā lokaṃ	1041	
PA_tika-vin02_t:1041_3	volokento”ti āgataṃ. Dhammacakkhu nāma heṭṭhimā tayo maggā tīṇi ca phalāni, yaṃ “virajaṃ	1041	
PA_tika-vin02_t:1041_4	vītamalaṃ dhammacakkhuṃ udapādī”ti āgataṃ. Samantacakkhu nāma sabbaññutaññāṇaṃ, yaṃ	1041	
PA_tika-vin02_t:1041_5	“pāsādamāruyha samantacakkhū”ti āgataṃ. Dibbacakkhu nāma ālokavaḍḍhanena uppannañāṇaṃ,	1041	
PA_tika-vin02_t:1041_6	yaṃ “dibbena cakkhunā visuddhenā”ti āgataṃ. Paññācakkhu nāma catusaccaparicchedakañāṇaṃ,	1041	
PA_tika-vin02_t:1041_7	yaṃ “cakkhuṃ udapādī”ti āgataṃ. Maṃsacakkhupi duvidhaṃ sasambhāracakkhu pasādacakkhūti.	1041	
PA_tika-vin02_t:1041_8	Tesu yvāyaṃ akkhikūpake akkhipaṭalehi parivārito maṃsapiṇḍo, yattha catasso dhātuyo	1041	
PA_tika-vin02_t:1041_9	vaṇṇagandharasojā sambhavo jīvitaṃ bhāvo cakkhuppasādo kāyappasādoti saṅkhepato terasa	1041	
PA_tika-vin02_t:1041_10	sambhārā honti, vitthārato pana catasso dhātuyo vaṇṇagandharasojā sambhavoti ime	10411	
PA_tika-vin02_t:1041_11	nava catusamuṭṭhānavasena chattiṃsa, jīvitaṃ bhāvo cakkhuppasādo kāyappasādoti ime	10411	
PA_tika-vin02_t:1041_12	kammasamuṭṭhānā tāva cattāroti cattālīsa sambhārā honti, idaṃ sasambhāracakkhu nāma.	10411	
PA_tika-vin02_t:1041_13	Yaṃ panettha setamaṇḍalaparicchinnena kaṇhamaṇḍalena parivārite diṭṭhimaṇḍale sanniviṭṭhaṃ	10411	
PA_tika-vin02_t:1041_14	rūpadassanasamatthaṃ pasādamattaṃ, idaṃ pasādacakkhu nāma. Tassa tato paresañca sotādīnaṃ	10411	
PA_tika-vin02_t:1041_15	vitthārakathā visuddhimagge vuttāva.	10411	
PA_tika-vin02_t:1042_0	Tattha yadidaṃ pasādacakkhu, tañca gahetvā bhagavā “cakkhu āditta”ntiādimāha. Tattha	1042	
PA_tika-vin02_t:1042_1	ādittanti padittaṃ, sampajjalitaṃ ekādasahi aggīhi ekajālībhūtanti attho. Cakkhusannissitaṃ	1042	
PA_tika-vin02_t:1042_2	viññāṇaṃ cakkhuviññāṇaṃ, cakkhussa vā kāraṇabhūtassa viññāṇaṃ cakkhuviññāṇaṃ. Kāmaṃ	1042	
PA_tika-vin02_t:1042_3	rūpālokamanasikārādayopi tassa viññāṇassa kāraṇaṃ, te pana sādhāraṇakāraṇaṃ, cakkhu	1042	
PA_tika-vin02_t:1042_4	asādhāraṇanti asādhāraṇakāraṇenāyaṃ niddeso yathā “yavaṅkuro”ti. Sotaviññāṇādīsupi	1042	
PA_tika-vin02_t:1042_5	eseva nayo. Cakkhusannissito phasso cakkhusamphasso, cakkhuviññāṇasampayuttaphassassetaṃ	1042	
PA_tika-vin02_t:1042_6	adhivacanaṃ. Sotasamphassādīsupi eseva nayo. Cakkhusamphassapaccayā uppajjati vedayitanti	1042	
PA_tika-vin02_t:1042_7	cakkhusamphassaṃ mūlapaccayaṃ katvā uppannā sampaṭicchanasantīraṇavoṭṭhabbanajavanavedanā.	1042	
PA_tika-vin02_t:1042_8	Cakkhuviññāṇasampayuttāya pana vedanāya cakkhusamphassassa paccayabhāve vattabbameva	1042	
PA_tika-vin02_t:1042_9	natthi. Cakkhusamphasso hi sahajātāya vedanāya sahajātādivasena, asahajātāya upanissayādivasena	1042	
PA_tika-vin02_t:1042_10	paccayo hoti. Teneva “cakkhusamphassapaccayā uppajjati vedayitaṃ sukhaṃ vā dukkhaṃ	10421	
PA_tika-vin02_t:1042_11	vā adukkhamasukhaṃ vā”ti vuttaṃ. Sotadvāravedanādīsupi eseva nayo. Ettha pana manoti	10421	
PA_tika-vin02_t:1042_12	bhavaṅgacittaṃ manodvārassa adhippetattā. Dhammāti dhammārammaṇaṃ. Manoviññāṇanti	10421	
PA_tika-vin02_t:1042_13	sahāvajjanakaṃ javanaṃ. Manosamphassoti bhavaṅgasahajāto phasso. Vedayitanti āvajjanavedanāya	10421	
PA_tika-vin02_t:1042_14	saddhiṃ javanavedanā. Bhavaṅgasampayuttāya pana vedanāya gahaṇe vattabbameva natthi.	10421	
PA_tika-vin02_t:1042_15	Āvajjanaṃ vā bhavaṅgato amocetvā manoti sāvajjanaṃ bhavaṅgaṃ daṭṭhabbaṃ. Dhammāti	10421	
PA_tika-vin02_t:1042_16	dhammārammaṇameva. Manoviññāṇanti javanaviññāṇaṃ. Manosamphassoti bhavaṅgāvajjanasahajāto	10421	
PA_tika-vin02_t:1042_17	phasso. Vedayitanti javanasahajātā vedanā, bhavaṅgāvajjanasahajātāpi vaṭṭatiyeva.	10421	
PA_tika-vin02_t:1043_0	Rāgagginātiādīsu rāgova anudahanaṭṭhena aggīti rāgaggi. Rāgo hi tikhiṇaṃ hutvā uppajjamāno	1043	
PA_tika-vin02_t:1043_1	satte anudahati jhāpeti, tasmā “aggī”ti vuccati. Itaresupi dvīsu eseva nayo. Tatrimāni	1043	
PA_tika-vin02_t:1043_2	vatthūni – ekā daharabhikkhunī cittalapabbatavihāre uposathāgāraṃ gantvā dvārapālarūpaṃ	1043	
PA_tika-vin02_t:1043_3	olokayamānā ṭhitā. Athassā anto rāgo tikhiṇataro hutvā uppanno, tasmā taṃsamuṭṭhānā	1043	
PA_tika-vin02_t:1043_4	tejodhātu ativiya tikhiṇabhāvena saddhiṃ attanā sahajātadhammehi hadayapadesaṃ jhāpesi	1043	
PA_tika-vin02_t:1043_5	yathā taṃ bāhirā tejodhātu sannissayaṃ, tena sā bhikkhunī jhāyitvā kālamakāsi. Bhikkhuniyo	1043	
PA_tika-vin02_t:1043_6	gacchamānā “ayaṃ daharā ṭhitā, pakkosatha na”nti āhaṃsu. Ekā gantvā “kasmā ṭhitāsī”ti	1043	
PA_tika-vin02_t:1043_7	hatthe gaṇhi. Gahitamattā parivattitvā papatā. Idaṃ tāva rāgassa anudahanatāya vatthu.	1043	
PA_tika-vin02_t:1044_0	Dosassa pana anudahanatāya manopadosikā devā daṭṭhabbā. Tesu kira eko devaputto “nakkhattaṃ	1044	
PA_tika-vin02_t:1044_1	kīḷissāmī”ti saparivāro rathena vīthiṃ paṭipajjati. Athañño nikkhamanto taṃ purato	1044	
PA_tika-vin02_t:1044_2	gacchantaṃ disvā “bho ayaṃ kapaṇo adiṭṭhapubbaṃ viya etaṃ disvā pītiyā uddhumāto	1044	
PA_tika-vin02_t:1044_3	viya bhijjamāno viya ca gacchatī”ti kujjhati. Purato gacchantopi nivattitvā taṃ kuddhaṃ	1044	
PA_tika-vin02_t:1044_4	disvā kuddhā nāma suvijānā hontīti kuddhabhāvamassa ñatvā “tvaṃ kuddho mayhaṃ kiṃ	1044	
PA_tika-vin02_t:1044_5	karissasi, ayaṃ sampatti mayā dānasīlādīnaṃ vasena laddhā, na tuyhaṃ vasenā”ti paṭikujjhati.	1044	
PA_tika-vin02_t:1044_6	Ekasmiñhi kuddhe itaro akuddho rakkhati. Kuddhassa hi so kodho itarasmiṃ akujjhante	1044	
PA_tika-vin02_t:1044_7	anupādāno ekavārameva uppattiyā anāsevano cāvetuṃ na sakkoti, udakaṃ patvā aggi viya	1044	
PA_tika-vin02_t:1044_8	nibbāyati, tasmā akuddho taṃ cavanato rakkhati. Ubhosu pana kuddhesu ekassa kodho	1044	
PA_tika-vin02_t:1044_9	itarassa paccayo hoti, tassapi kodho itarassa paccayo hotīti ubho kandantānaṃyeva	1044	
PA_tika-vin02_t:1044_10	orodhānaṃ cavanti. Ubhosu hi kuddhesu bhiyyo bhiyyo aññamaññamhi parivaḍḍhanavasena	10441	
PA_tika-vin02_t:1044_11	tikhiṇasamudācāro nissayadahanaraso kodho uppajjamāno hadayavatthuṃ niddahanto accantasukhumālaṃ	10441	
PA_tika-vin02_t:1044_12	karajakāyaṃ vināseti, tato sakalopi attabhāvo antaradhāyati. Idaṃ dosassa anudahanatāya vatthu.	10441	
PA_tika-vin02_t:1045_0	Mohassa pana anudahanatāya khiḍḍāpadosikā devā daṭṭhabbā. Mohavasena hi tesaṃ satisammoso	1045	
PA_tika-vin02_t:1045_1	hoti, tasmā khiḍḍāvasena āhārakālaṃ ativattetvā kālaṃ karonti. Te kira puññavisesādhigatena	1045	
PA_tika-vin02_t:1045_2	mahantena attano sirivibhavena nakkhattaṃ kīḷantā tāya sampattimahantatāya “āhāraṃ	1045	
PA_tika-vin02_t:1045_3	paribhuñjimha, na paribhuñjimhā”tipi na jānanti. Atha ekāhārātikkamanato paṭṭhāya	1045	
PA_tika-vin02_t:1045_4	nirantaraṃ khādantāpi pivantāpi cavantiyeva na tiṭṭhanti. Kasmā? Kammajatejassa balavatāya.	1045	
PA_tika-vin02_t:1045_5	Manussānañhi kammajatejo mando, karajakāyo balavā. Tesaṃ tejassa mandatāya karajakāyassa	1045	
PA_tika-vin02_t:1045_6	balavatāya sattāhampi atikkamitvā uṇhodakaacchayāguādīhi sakkā vatthuṃ upatthambhetuṃ.	1045	
PA_tika-vin02_t:1045_7	Devānaṃ pana tejo balavā hoti uḷārapuññanibbattattā uḷāragarusiniddhasudhāhārajiraṇato	1045	
PA_tika-vin02_t:1045_8	ca, karajaṃ mandaṃ mudusukhumālabhāvato. Teneva hi bhagavā indasālaguhāyaṃ pakatipathaviyaṃ	1045	
PA_tika-vin02_t:1045_9	patiṭṭhātuṃ asakkontaṃ sakkaṃ devarājānaṃ “oḷārikakāyaṃ adhiṭṭhāhī”ti āha, tasmā	1045	
PA_tika-vin02_t:1045_10	te ekaṃ āhāravelaṃ atikkamitvā saṇṭhātuṃ na sakkonti. Yathā nāma gimhānaṃ majjhanhike	10451	
PA_tika-vin02_t:1045_11	tattapāsāṇe ṭhapitaṃ padumaṃ vā uppalaṃ vā sāyanhasamaye ghaṭasatenapi siñciyamānaṃ	10451	
PA_tika-vin02_t:1045_12	pākatikaṃ na hoti vinassatiyeva, evameva pacchā nirantaraṃ khādantāpi pivantāpi cavantiyeva na tiṭṭhanti.	10451	
PA_tika-vin02_t:1046_0	Ko pana tesaṃ āhāro, kā āhāravelāti? Sabbesampi kāmāvacaradevānaṃ sudhā āhāro, so	1046	
PA_tika-vin02_t:1046_1	heṭṭhimehi heṭṭhimehi uparimānaṃ uparimānaṃ paṇītatamo hoti. Taṃ yathāsakaṃ divasavasena	1046	
PA_tika-vin02_t:1046_2	divase divase bhuñjanti. Keci pana “biḷārapadappamāṇaṃ sudhāhāraṃ bhuñjanti. So jivhāya	1046	
PA_tika-vin02_t:1046_3	ṭhapitamatto yāva kesagganakhaggā kāyaṃ pharati, tesaṃyeva divasavasena sattadivasaṃ	1046	
PA_tika-vin02_t:1046_4	yāpanasamatthova hotī”ti vadanti.	1046	
PA_tika-vin02_t:1047_0	Ke pana te khiḍḍāpadosikā nāma devāti? Ime nāmāti aṭṭhakathāyaṃ vicāraṇā natthi,	1047	
PA_tika-vin02_t:1047_1	“kammajatejo balavā hoti, karajaṃ manda”nti avisesena vuttattā pana ye keci kabaḷīkārāhārūpajīvino	1047	
PA_tika-vin02_t:1047_2	evaṃ karonti, te evaṃ cavantīti veditabbā. Keci panāhu “nimmānaratiparanimmitavasavattino	1047	
PA_tika-vin02_t:1047_3	te devā. Khiḍḍāya padussanamatteneva hete khiḍḍāpadosikāti vuttā”ti. Manopadosikā	1047	
PA_tika-vin02_t:1047_4	pana cātumahārājikāti aṭṭhakathāyameva vuttaṃ. Keci pana “khiḍḍāpadosikāpi cātumahārājikāyevā”ti	1047	
PA_tika-vin02_t:1047_5	vadanti. Evaṃ tāva rāgādayo tayo anudahanaṭṭhena “aggī”ti veditabbā. Jātiādittayaṃ	1047	
PA_tika-vin02_t:1047_6	pana nānappakāradukkhavatthubhāvena anudahanato aggi. Sokādīnaṃ anudahanatā pākaṭāyeva.	1047	
PA_tika-vin02_t:1047_7	Sesamettha vuttanayameva. Iti imasmiṃ sutte dukkhalakkhaṇaṃ kathitaṃ cakkhādīnaṃ	1047	
PA_tika-vin02_t:1047_8	ekādasahi aggīhi ādittabhāvena dukkhamatāya dukkhabhāvassa kathitattā.	1047	
PA_tika-vin02_t:1048	Ādittapariyāyasuttavaṇṇanā niṭṭhitā.	104	
PA_tika-vin02_t:1049	Uruvelapāṭihāriyakathāvaṇṇanā niṭṭhitā.	104	
PA_tika-vin02_t:1050	Bimbisārasamāgamakathāvaṇṇanā	105	
PA_tika-vin02_t:1051_0	55. Idāni “atha kho bhagavā gayāsīse yathābhirantaṃ viharitvā”tiādīsu yā sā anuttānapadavaṇṇanā,	1051	
PA_tika-vin02_t:1051_1	taṃ dassetuṃ “laṭṭhivaneti tāluyyāne”tiādi āraddhaṃ. Tattha tāluyyāneti tālarukkhānaṃ	1051	
PA_tika-vin02_t:1051_2	bahubhāvato evaṃladdhanāme uyyāne. Appekacce yena bhagavā tenañjaliṃ paṇāmetvātiādīsu	1051	
PA_tika-vin02_t:1051_3	añjaliṃ paṇāmetvāti ye ubhatopakkhikā, te sandhāyetaṃ vuttaṃ. Te kira evaṃ cintayiṃsu	1051	
PA_tika-vin02_t:1051_4	“sace no micchādiṭṭhikā codessanti ‘kasmā tumhe samaṇaṃ gotamaṃ vanditthā’ti, tesaṃ	1051	
PA_tika-vin02_t:1051_5	‘kiṃ añjalimattakaraṇenapi vanditaṃ hotī’ti vakkhāma. Sace no sammādiṭṭhikā codessanti	1051	
PA_tika-vin02_t:1051_6	‘kasmā bhagavantaṃ na vanditthā’ti, ‘kiṃ sīsena bhūmiṃ paharanteneva vanditaṃ hoti,	1051	
PA_tika-vin02_t:1051_7	nanu añjalikammampi vandanā evā’ti vakkhāmā”ti. Nāmagottaṃ sāvetvāti “bho gotama,	1051	
PA_tika-vin02_t:1051_8	ahaṃ asukassa putto datto nāma mitto nāma idha āgato”ti vadantā nāmaṃ sāventi nāma,	1051	
PA_tika-vin02_t:1051_9	“bho gotama, ahaṃ vāseṭṭho nāma kaccāno nāma idhāgato”ti vadantā gottaṃ sāventi nāma.	1051	
PA_tika-vin02_t:1051_10	Ete kira daliddā jiṇṇakulaputtā parisamajjhe nāmagottavasena pākaṭā bhavissāmāti	10511	
PA_tika-vin02_t:1051_11	evaṃ akaṃsu. Ye pana tuṇhībhūtā nisīdiṃsu, te kerāṭikā ceva andhabālā ca. Tattha	10511	
PA_tika-vin02_t:1051_12	kerāṭikā “ekaṃ dve kathāsallāpe karonte vissāsiko hoti, atha vissāse sati ekaṃ dve	10511	
PA_tika-vin02_t:1051_13	bhikkhā adātuṃ na yutta”nti tato attānaṃ mocentā tuṇhī nisīdanti. Andhabālā aññāṇatāyeva	10511	
PA_tika-vin02_t:1051_14	avakkhittā mattikāpiṇḍo viya yattha katthaci tuṇhībhūtā nisīdanti.	10511	
PA_tika-vin02_t:1052_0	Kisakovadānoti ettha kisakānaṃ ovadāno kisakovadānoti imaṃ tāva atthavikappaṃ dassetuṃ	1052	
PA_tika-vin02_t:1052_1	“tāpasacariyāya kisasarīrattā”tiādi vuttaṃ. Aggihuttanti aggiparicaraṇaṃ. Rūpādayova	1052	
PA_tika-vin02_t:1052_2	idha kāmanīyaṭṭhena “kāmā”ti vuttāti āha “ete rūpādayo kāme”ti. Yaññā abhivadantīti	1052	
PA_tika-vin02_t:1052_3	yāgahetu ijjhantīti vadanti. Upadhīsūti ettha cattāro upadhī kāmupadhi khandhupadhi	1052	
PA_tika-vin02_t:1052_4	kilesupadhi abhisaṅkhārupadhīti. Kāmāpi hi “yaṃ pañca kāmaguṇe paṭicca uppajjati	1052	
PA_tika-vin02_t:1052_5	sukhaṃ somanassaṃ, ayaṃ kāmānaṃ assādo”ti evaṃ vuttassa sukhassa adhiṭṭhānabhāvato	1052	
PA_tika-vin02_t:1052_6	upadhīyati ettha sukhanti iminā vacanatthena “upadhī”ti vuccanti. Khandhāpi khandhamūlakassa	1052	
PA_tika-vin02_t:1052_7	dukkhassa adhiṭṭhānabhāvato, kilesāpi apāyadukkhassa adhiṭṭhānabhāvato, abhisaṅkhārāpi	1052	
PA_tika-vin02_t:1052_8	bhavadukkhassa adhiṭṭhānabhāvato “upadhī”ti vuccanti, tesu khandhupadhi idhādhippetoti	1052	
PA_tika-vin02_t:1052_9	āha “khandhupadhīsu malanti ñatvā”ti. Yaññā malameva vadantīti yāgahetu malameva	1052	
PA_tika-vin02_t:1052_10	ijjhatīti vadanti. Yiṭṭheti mahāyāge. Huteti divase divase kattabbaaggiparicaraṇe.	10521	
PA_tika-vin02_t:1052_11	Kāmabhave asattanti kāmabhave alaggaṃ, tabbinimuttanti vuttaṃ hoti.	10521	
PA_tika-vin02_t:1053_0	57-58. Āsīsanāti patthanā. Dibbasuvaṇṇesupi siṅgīsuvaṇṇassa sabbaseṭṭhattā “siṅgīnikkhasavaṇṇo”ti	1053	
PA_tika-vin02_t:1053_1	vuttaṃ. Yatheva hi manussaparibhoge suvaṇṇe yuttikataṃ hīnaṃ, tato rasaviddhaṃ seṭṭhaṃ,	1053	
PA_tika-vin02_t:1053_2	rasaviddhato ākaruppannaṃ, tato yaṃ kiñci dibbaṃ seṭṭhaṃ, evaṃ dibbasuvaṇṇesupi cāmīkarato	1053	
PA_tika-vin02_t:1053_3	sātakumbhaṃ, sātakumbhato jambunadaṃ, jambunadato siṅgīsuvaṇṇaṃ, tasmā taṃ sabbaseṭṭhaṃ.	1053	
PA_tika-vin02_t:1053_4	Siṅgīnikkhanti ca nikkhaparimāṇena siṅgīsuvaṇṇena kataṃ suvaṇṇapaṭṭaṃ. Ūnakanikkhena	1053	
PA_tika-vin02_t:1053_5	katañhi ghaṭṭanamajjanakkhamaṃ na hoti, atirekena kataṃ ghaṭṭanamajjanaṃ khamati,	1053	
PA_tika-vin02_t:1053_6	vaṇṇavantaṃ pana na hoti, pharusadhātukaṃ khāyati, nikkhena kataṃ ghaṭṭanamajjanañceva	1053	
PA_tika-vin02_t:1053_7	khamati vaṇṇavantañca hoti. Nikkhaṃ pana vīsatisuvaṇṇanti keci. Pañcavīsatisuvaṇṇanti	1053	
PA_tika-vin02_t:1053_8	apare. Majjhimanikāyaṭṭhakathāyaṃ pana “nikkhaṃ nāma pañcasuvaṇṇā”ti vuttaṃ. Suvaṇṇo	1053	
PA_tika-vin02_t:1053_9	nāma catudharaṇanti vadanti.	1053	
PA_tika-vin02_t:1054	Dasasu ariyavāsesu vutthavāsoti –	105	
PA_tika-vin02_t:1055_0	“Idha, bhikkhave, bhikkhu pañcaṅgavippahīno hoti chaḷaṅgasamannāgato ekārakkho caturāpasseno	1055	
PA_tika-vin02_t:1055_1	panuṇṇapaccekasacco samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapañño.	1055	
PA_tika-vin02_t:1056_0	“Kathañca, bhikkhave, bhikkhu pañcaṅgavippahīno hoti? Idha, bhikkhave, bhikkhuno	1056	
PA_tika-vin02_t:1056_1	kāmacchando pahīno hoti, byāpādo pahīno hoti, thinamiddhaṃ pahīnaṃ hoti, uddhaccakukkuccaṃ	1056	
PA_tika-vin02_t:1056_2	pahīnaṃ hoti, vicikicchā pahīnā hoti. Evaṃ kho, bhikkhave, bhikkhu pañcaṅgavippahīno hoti.	1056	
PA_tika-vin02_t:1057_0	“Kathañca, bhikkhave, bhikkhu chaḷaṅgasamannāgato hoti? Idha, bhikkhave, bhikkhu	1057	
PA_tika-vin02_t:1057_1	cakkhunā rūpaṃ disvā neva sumano hoti na dummano, upekkhako viharati sato sampajāno.	1057	
PA_tika-vin02_t:1057_2	Sotena saddaṃ sutvā…pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ	1057	
PA_tika-vin02_t:1057_3	phusitvā… manasā dhammaṃ viññāya neva sumano hoti na dummano, upekkhako viharati	1057	
PA_tika-vin02_t:1057_4	sato sampajāno. Evaṃ kho, bhikkhave, bhikkhu chaḷaṅgasamannāgato hoti.	1057	
PA_tika-vin02_t:1058	“Kathañca, bhikkhave, bhikkhu ekārakkho hoti? Idha, bhikkhave, bhikkhu satārakkhena cetasā samannāgato hoti. Evaṃ kho, bhikkhave, bhikkhu ekārakkho hoti.	105	
PA_tika-vin02_t:1059_0	“Kathañca, bhikkhave, bhikkhu caturāpasseno hoti? Idha, bhikkhave, bhikkhu saṅkhāyekaṃ	1059	
PA_tika-vin02_t:1059_1	paṭisevati, saṅkhāyekaṃ adhivāseti, saṅkhāyekaṃ parivajjeti, saṅkhāyekaṃ vinodeti.	1059	
PA_tika-vin02_t:1059_2	Evaṃ kho, bhikkhave, bhikkhu caturāpasseno hoti.	1059	
PA_tika-vin02_t:1060_0	“Kathañca, bhikkhave, bhikkhu panuṇṇapaccekasacco hoti? Idha, bhikkhave, bhikkhu	1060	
PA_tika-vin02_t:1060_1	yāni tāni puthusamaṇabrāhmaṇānaṃ puthupaccekasaccāni, sabbāni tāni nuṇṇāni honti	1060	
PA_tika-vin02_t:1060_2	panuṇṇāni cattāni vantāni muttāni pahīnāni paṭinissaṭṭhāni. Evaṃ kho, bhikkhave,	1060	
PA_tika-vin02_t:1060_3	bhikkhu panuṇṇapaccekasacco hoti.	1060	
PA_tika-vin02_t:1061_0	“Kathañca, bhikkhave, bhikkhu samavayasaṭṭhesano hoti? Idha, bhikkhave, bhikkhuno	1061	
PA_tika-vin02_t:1061_1	kāmesanā pahīnā hoti, bhavesanā pahīnā hoti, brahmacariyesanā paṭippassaddhā. Evaṃ	1061	
PA_tika-vin02_t:1061_2	kho, bhikkhave, bhikkhu samavayasaṭṭhesano hoti.	1061	
PA_tika-vin02_t:1062_0	“Kathañca, bhikkhave, bhikkhu anāvilasaṅkappo hoti? Idha, bhikkhave, bhikkhuno kāmasaṅkappo	1062	
PA_tika-vin02_t:1062_1	pahīno hoti, byāpādasaṅkappo pahīno hoti, vihiṃsāsaṅkappo pahīno hoti. Evaṃ kho,	1062	
PA_tika-vin02_t:1062_2	bhikkhave, bhikkhu anāvilasaṅkappo hoti.	1062	
PA_tika-vin02_t:1063_0	“Kathañca, bhikkhave, bhikkhu passaddhakāyasaṅkhāro hoti? Idha, bhikkhave, bhikkhu	1063	
PA_tika-vin02_t:1063_1	sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ	1063	
PA_tika-vin02_t:1063_2	upekkhāsatipārisuddhiṃ catutthaṃ jhānaṃ upasampajja viharati. Evaṃ kho, bhikkhave,	1063	
PA_tika-vin02_t:1063_3	bhikkhu passaddhakāyasaṅkhāro hoti.	1063	
PA_tika-vin02_t:1064_0	“Kathañca, bhikkhave, bhikkhu suvimuttacitto hoti? Idha, bhikkhave, bhikkhuno rāgācittaṃ	1064	
PA_tika-vin02_t:1064_1	vimuttaṃ hoti, dosā cittaṃ vimuttaṃ hoti, mohā cittaṃ vimuttaṃ hoti. Evaṃ kho, bhikkhave,	1064	
PA_tika-vin02_t:1064_2	bhikkhu suvimuttacitto hoti.	1064	
PA_tika-vin02_t:1065_0	“Kathañca, bhikkhave, bhikkhu suvimuttapañño hoti? Idha, bhikkhave, bhikkhu ‘rāgo	1065	
PA_tika-vin02_t:1065_1	me pahīno ucchinnamūlo tālāvatthukato anabhāvaṃkato āyatiṃ anuppādadhammo’ti pajānāti,	1065	
PA_tika-vin02_t:1065_2	‘doso me pahīno…pe… moho me pahīno ucchinnamūlo tālāvatthukato anabhāvaṃkato āyatiṃ	1065	
PA_tika-vin02_t:1065_3	anuppādadhammo’ti pajānāti. Evaṃ kho, bhikkhave, bhikkhu suvimuttapañño hotī”ti –	1065	
PA_tika-vin02_t:1066	Evamāgatesu dasasu ariyavāsesu vutthavāso.	106	
PA_tika-vin02_t:1067_0	Tattha vasanti etthāti vāsā, ariyānaṃ eva vāsāti ariyavāsā anariyānaṃ tādisānaṃ vāsānaṃ	1067	
PA_tika-vin02_t:1067_1	asambhavato. Ariyāti cettha ukkaṭṭhaniddesena khīṇāsavā gahitā. Ekārakkhoti ekā satisaṅkhātā	1067	
PA_tika-vin02_t:1067_2	ārakkhā etassāti ekārakkho. Khīṇāsavassa hi tīsu dvāresu sabbakāle sati ārakkhakiccaṃ	1067	
PA_tika-vin02_t:1067_3	sādheti. Tenevassa carato ca tiṭṭhato ca suttassa ca jāgarassa ca satataṃ samitaṃ	1067	
PA_tika-vin02_t:1067_4	ñāṇadassanaṃ paccupaṭṭhitaṃ hotīti vuccati.	1067	
PA_tika-vin02_t:1068_0	Caturāpassenoti cattāri apassenāni apassayā etassāti caturāpasseno. Saṅkhāyāti ñāṇena.	1068	
PA_tika-vin02_t:1068_1	Paṭisevatīti ñāṇena ñatvā sevitabbayuttakameva sevati. Tassa vitthāro “paṭisaṅkhā	1068	
PA_tika-vin02_t:1068_2	yoniso cīvaraṃ paribhuñjatī”tiādinā nayena veditabbo. Saṅkhāyekaṃ adhivāsetīti ñāṇena	1068	
PA_tika-vin02_t:1068_3	ñatvā adhivāsetabbayuttakameva adhivāseti. Vitthāro panettha “paṭisaṅkhā yoniso khamo	1068	
PA_tika-vin02_t:1068_4	hoti sītassā”tiādinā nayena veditabbo. Parivajjetīti ñāṇena ñatvā parivajjetabbayuttakameva	1068	
PA_tika-vin02_t:1068_5	parivajjeti. Tassa vitthāro “paṭisaṅkhā yoniso caṇḍaṃ hatthiṃ parivajjetī”tiādinā	1068	
PA_tika-vin02_t:1068_6	nayena veditabbo. Vinodetīti ñāṇena ñatvā vinodetabbameva vinodeti nudati nīharati	1068	
PA_tika-vin02_t:1068_7	anto vasituṃ na deti. Tassa vitthāro “uppannaṃ kāmavitakkaṃ nādhivāsetī”tiādinā nayena veditabbo.	1068	
PA_tika-vin02_t:1069_0	Panuṇṇapaccekasaccoti “idameva dassanaṃ saccaṃ, idameva sacca”nti evaṃ pāṭiyekkaṃ	1069	
PA_tika-vin02_t:1069_1	gahitattā paccekasaṅkhātāni diṭṭhisaccāni panuṇṇāni nīhaṭāni pahīnāni assāti panuṇṇapaccekasacco.	1069	
PA_tika-vin02_t:1069_2	Puthusamaṇabrāhmaṇānanti bahūnaṃ samaṇabrāhmaṇānaṃ. Ettha ca samaṇāti pabbajjupagatā.	1069	
PA_tika-vin02_t:1069_3	Brāhmaṇāti bhovādino. Puthupaccekasaccānīti bahūni pāṭekkasaccāni, “idameva dassanaṃ	1069	
PA_tika-vin02_t:1069_4	saccaṃ, idameva sacca”nti pāṭiyekkaṃ gahitāni bahūni saccānīti attho. Nuṇṇānīti nīhaṭāni.	1069	
PA_tika-vin02_t:1069_5	Panuṇṇānīti suṭṭhu nīhatāni. Cattānīti vissaṭṭhāni. Vantānīti vamitāni. Muttānīti	1069	
PA_tika-vin02_t:1069_6	chinnabandhanāni katāni. Pahīnānīti pajahitāni. Paṭinissaṭṭhānīti yathā na puna cittaṃ	1069	
PA_tika-vin02_t:1069_7	ārohanti, evaṃ paṭivissajjitāni. Sabbāneva cetāni ariyamaggādhigamato pubbe gahitassa	1069	
PA_tika-vin02_t:1069_8	diṭṭhiggāhassa vissaṭṭhabhāvavevacanāni.	1069	
PA_tika-vin02_t:1070_0	Samavayasaṭṭhesanoti ettha avayāti anūnā. Saṭṭhāti nissaṭṭhā. Sammā avayā saṭṭhā	1070	
PA_tika-vin02_t:1070_1	esanā assāti samavayasaṭṭhesano, sammā vissaṭṭhasabbaesanoti attho. “Rāgā cittaṃ	1070	
PA_tika-vin02_t:1070_2	vimutta”ntiādīhi maggassa kiccanipphatti kathitā rāgādīnaṃ pahīnabhāvadīpanato. “Rāgo	1070	
PA_tika-vin02_t:1070_3	me pahīno”tiādīhi paccavekkhaṇāmukhena ariyaphalaṃ kathitaṃ. Adhigate hi aggaphale	1070	
PA_tika-vin02_t:1070_4	sabbaso rāgādīnaṃ anuppādadhammataṃ pajānāti, tañca pajānanaṃ paccavekkhaṇañāṇanti.	1070	
PA_tika-vin02_t:1070_5	Tattha pañcaṅgavippahānapaccekasaccāpanodanaesanāsamavayasajjanāni “saṅkhāyekaṃ paṭisevati	1070	
PA_tika-vin02_t:1070_6	adhivāseti parivajjeti vinodetī”ti vuttesu apassenesu vinodanā ca maggakiccāneva,	1070	
PA_tika-vin02_t:1070_7	itare ca maggeneva samijjhanti.	1070	
PA_tika-vin02_t:1071_0	Dasabaloti kāyabalasaṅkhātāni ñāṇabalasaṅkhātāni ca dasa balāni etassāti dasabalo.	1071	
PA_tika-vin02_t:1071_1	Duvidhañhi tathāgatassa balaṃ kāyabalaṃ ñāṇabalañca. Tesu kāyabalaṃ hatthikulānusārena	1071	
PA_tika-vin02_t:1071_2	veditabbaṃ. Vuttañhetaṃ porāṇehi –	1071	
PA_tika-vin02_t:1072	“Kāḷāvakañca gaṅgeyyaṃ, paṇḍaraṃ tambapiṅgalaṃ;	107	
PA_tika-vin02_t:1073	Gandhamaṅgalahemañca, uposathachaddantime dasā”ti. ;	107	
PA_tika-vin02_t:1074_0	Imāni hi dasa hatthikulāni. Tattha kāḷāvakanti pakatihatthikulaṃ daṭṭhabbaṃ. Yaṃ	1074	
PA_tika-vin02_t:1074_1	dasannaṃ purisānaṃ kāyabalaṃ, taṃ ekassa kāḷāvakassa hatthino. Yaṃ dasannaṃ kāḷāvakānaṃ	1074	
PA_tika-vin02_t:1074_2	balaṃ, taṃ ekassa gaṅgeyyassa. Yaṃ dasannaṃ gaṅgeyyānaṃ, taṃ ekassa paṇḍarassa. Yaṃ	1074	
PA_tika-vin02_t:1074_3	dasannaṃ paṇḍarānaṃ, taṃ ekassa tambassa. Yaṃ dasannaṃ tambānaṃ, taṃ ekassa piṅgalassa.	1074	
PA_tika-vin02_t:1074_4	Yaṃ dasannaṃ piṅgalānaṃ, taṃ ekassa gandhahatthino. Yaṃ dasannaṃ gandhahatthīnaṃ,	1074	
PA_tika-vin02_t:1074_5	taṃ ekassa maṅgalassa. Yaṃ dasannaṃ maṅgalānaṃ, taṃ ekassa hemavatassa. Yaṃ dasannaṃ	1074	
PA_tika-vin02_t:1074_6	hemavatānaṃ, taṃ ekassa uposathassa. Yaṃ dasannaṃ uposathānaṃ, taṃ ekassa chaddantassa.	1074	
PA_tika-vin02_t:1074_7	Yaṃ dasannaṃ chaddantānaṃ, taṃ ekassa tathāgatassa kāyabalaṃ. Nārāyanasaṅghātabalantipi	1074	
PA_tika-vin02_t:1074_8	idameva vuccati. Tattha nārā vuccanti rasmiyo, tā bahū nānāvidhā tato uppajjantīti	1074	
PA_tika-vin02_t:1074_9	nārāyanaṃ, vajiraṃ, tasmā vajirasaṅghātabalanti attho. Tadetaṃ pakatihatthigaṇanāya	1074	
PA_tika-vin02_t:1074_10	hatthīnaṃ koṭisahassānaṃ, purisagaṇanāya dasannaṃ purisakoṭisahassānaṃ balaṃ hoti.	10741	
PA_tika-vin02_t:1074_11	Idaṃ tāva tathāgatassa kāyabalaṃ.	10741	
PA_tika-vin02_t:1075	Ñāṇabalaṃ pana pāḷiyaṃ āgatameva. Tatrāyaṃ pāḷi –	107	
PA_tika-vin02_t:1076_0	“Dasa kho panimāni, sāriputta, tathāgatassa tathāgatabalāni, yehi balehi samannāgato	1076	
PA_tika-vin02_t:1076_1	tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.	1076	
PA_tika-vin02_t:1076_2	Katamāni dasa? Idha, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṃ	1076	
PA_tika-vin02_t:1076_3	pajānāti, yampi, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṃ	1076	
PA_tika-vin02_t:1076_4	pajānāti. Idampi, sāriputta, tathāgatassa tathāgatabalaṃ hoti, yaṃ balaṃ āgamma tathāgato	1076	
PA_tika-vin02_t:1076_5	āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. (1)	1076	
PA_tika-vin02_t:1077	“Puna caparaṃ, sāriputta, tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ pajānāti…pe…. (2)	107	
PA_tika-vin02_t:1078	“Puna caparaṃ, sāriputta, tathāgato sabbatthagāminiṃ paṭipadaṃ yathābhūtaṃ pajānāti…pe…. (3)	107	
PA_tika-vin02_t:1079	“Puna caparaṃ, sāriputta, tathāgato anekadhātuṃ nānādhātuṃ lokaṃ yathābhūtaṃ pajānāti…pe…. (4)	107	
PA_tika-vin02_t:1080	“Puna caparaṃ, sāriputta, tathāgato sattānaṃ nānādhimuttikataṃ yathābhūtaṃ pajānāti…pe…. (5)	108	
PA_tika-vin02_t:1081	“Puna caparaṃ, sāriputta, tathāgato parasattānaṃ parapuggalānaṃ indriyaparopariyattaṃ yathābhūtaṃ pajānāti…pe…. (6)	108	
PA_tika-vin02_t:1082	“Puna caparaṃ, sāriputta, tathāgato jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ pajānāti…pe…. (7)	108	
PA_tika-vin02_t:1083_0	“Puna caparaṃ, sāriputta, tathāgato anekavihitaṃ pubbenivāsaṃ anussarati. Seyyathidaṃ?	1083	
PA_tika-vin02_t:1083_1	Ekampi jātiṃ dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati…pe…. (8)	1083	
PA_tika-vin02_t:1084_0	“Puna caparaṃ, sāriputta, tathāgato dibbena cakkhunā visuddhena atikkantamānusakena	1084	
PA_tika-vin02_t:1084_1	satte passati cavamāne upapajjamāne hīne paṇīte suvaṇṇe dubbaṇṇe sugate duggate,	1084	
PA_tika-vin02_t:1084_2	yathākammūpage satte pajānāti…pe…. (9)	1084	
PA_tika-vin02_t:1085_0	“Puna caparaṃ, sāriputta, tathāgato āsavānaṃ khayā anāsavaṃ cetovimuttiṃ paññāvimuttiṃ	1085	
PA_tika-vin02_t:1085_1	diṭṭheva dhamme sayaṃ abhiññā sacchikatvā upasampajja viharati…pe… idampi, sāriputta,	1085	
PA_tika-vin02_t:1085_2	tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti,	1085	
PA_tika-vin02_t:1085_3	parisāsu sīhanādaṃ nadati, brahmacakkaṃ pavatteti. Imāni kho, sāriputta, dasa tathāgatassa	1085	
PA_tika-vin02_t:1085_4	tathāgatabalānī”ti. (10)	1085	
PA_tika-vin02_t:1086_0	Tattha ṭhānañca ṭhānatoti kāraṇañca kāraṇato. “Ye ye dhammā yesaṃ yesaṃ dhammānaṃ	1086	
PA_tika-vin02_t:1086_1	hetū paccayā uppādāya, taṃ taṃ ṭhānaṃ. Ye ye dhammā yesaṃ yesaṃ dhammānaṃ na hetū	1086	
PA_tika-vin02_t:1086_2	na paccayā uppādāya, taṃ taṃ aṭṭhāna”nti pajānanto ṭhānañca ṭhānato aṭṭhānañca aṭṭhānato	1086	
PA_tika-vin02_t:1086_3	yathābhūtaṃ pajānāti. Yampīti yena ñāṇena.	1086	
PA_tika-vin02_t:1087_0	Kammasamādānānanti samādiyitvā katānaṃ kusalākusalakammānaṃ, kammameva vā kammasamādānaṃ.	1087	
PA_tika-vin02_t:1087_1	Ṭhānaso hetusoti paccayato ceva hetuto ca. Tattha gatiupadhikālapayogā vipākassa	1087	
PA_tika-vin02_t:1087_2	ṭhānaṃ, kammaṃ hetu.	1087	
PA_tika-vin02_t:1088_0	Sabbatthagāmininti sabbagatigāminiñca agatigāminiñca. Paṭipadanti maggaṃ. Yathābhūtaṃ	1088	
PA_tika-vin02_t:1088_1	pajānātīti bahūsupi manussesu ekameva pāṇaṃ ghātentesu kāmaṃ sabbesampi cetanā tassevekassa	1088	
PA_tika-vin02_t:1088_2	jīvitindriyārammaṇā, taṃ pana kammaṃ tesaṃ nānākāraṃ. Tesu hi eko ādarena chandajāto	1088	
PA_tika-vin02_t:1088_3	karoti, eko “ehi tvampi karohī”ti parehi nippīḷito karoti, eko samānacchando viya	1088	
PA_tika-vin02_t:1088_4	hutvā appaṭibāhiyamāno vicarati, tasmā tesu eko teneva kammena niraye nibbattati,	1088	
PA_tika-vin02_t:1088_5	eko tiracchānayoniyaṃ, eko pettivisaye. Taṃ tathāgato āyūhanakkhaṇeyeva “iminā nīhārena	1088	
PA_tika-vin02_t:1088_6	āyūhitattā esa niraye nibbattissati, esa tiracchānayoniyaṃ, esa pettivisaye”ti jānāti.	1088	
PA_tika-vin02_t:1088_7	Niraye nibbattamānampi “esa mahāniraye nibbattissati, esa ussadaniraye”ti jānāti.	1088	
PA_tika-vin02_t:1088_8	Tiracchānayoniyaṃ nibbattamānampi “esa apādako bhavissati, esa dvipādako, esa catuppādo,	1088	
PA_tika-vin02_t:1088_9	esa bahuppādo”ti jānāti. Pettivisaye nibbattamānampi “esa nijjhāmataṇhiko bhavissati,	1088	
PA_tika-vin02_t:1088_10	esa khuppipāsiko, esa paradattūpajīvī”ti jānāti. Tesu ca kammesu “idaṃ kammaṃ paṭisandhiṃ	10881	
PA_tika-vin02_t:1088_11	ākaḍḍhissati, etaṃ aññena dinnāya paṭisandhiyā upadhivepakkaṃ bhavissatī”ti jānāti.	10881	
PA_tika-vin02_t:1089_0	Tathā sakalagāmavāsikesu ekato piṇḍapātaṃ dadamānesu kāmaṃ sabbesampi cetanā piṇḍapātārammaṇāva,	1089	
PA_tika-vin02_t:1089_1	taṃ pana kammaṃ tesaṃ nānākāraṃ. Tesu hi eko ādarena karotīti sabbaṃ purimasadisaṃ.	1089	
PA_tika-vin02_t:1089_2	Tasmā tesu ca keci devaloke nibbattanti, keci manussaloke. Taṃ tathāgato āyūhanakkhaṇeyeva	1089	
PA_tika-vin02_t:1089_3	jānāti. “Iminā nīhārena āyūhitattā esa manussaloke nibbattissati, esa devaloke, tatthāpi	1089	
PA_tika-vin02_t:1089_4	esa khattiyakule, esa brāhmaṇakule, esa vessakule, esa suddakule, esa paranimmitavasavattīsu,	1089	
PA_tika-vin02_t:1089_5	esa nimmānaratīsu, esa tusitesu, esa yāmesu, esa tāvatiṃsesu, esa cātumahārājikesu,	1089	
PA_tika-vin02_t:1089_6	esa bhummadevesū”tiādinā tattha tattha hīnapaṇītasuvaṇṇadubbaṇṇaappaparivāramahāparivāratādibhedaṃ	1089	
PA_tika-vin02_t:1089_7	taṃ taṃ visesaṃ āyūhanakkhaṇeyeva jānāti.	1089	
PA_tika-vin02_t:1090_0	Tathā vipassanaṃ paṭṭhapentesuyeva “iminā nīhārena esa kiñci sallakkhetuṃ na sakkhissati,	1090	
PA_tika-vin02_t:1090_1	esa mahābhūtamattameva vavatthapessati, esa rūpapariggahe eva ṭhassati, esa arūpapariggaheyeva,	1090	
PA_tika-vin02_t:1090_2	esa nāmarūpapariggaheyeva, esa paccayapariggaheyeva, esa lakkhaṇārammaṇikavipassanāyameva,	1090	
PA_tika-vin02_t:1090_3	esa paṭhamaphaleyeva, esa dutiyaphale eva, esa tatiyaphale eva, esa arahattaṃ pāpuṇissatī”ti	1090	
PA_tika-vin02_t:1090_4	jānāti. Kasiṇaparikammaṃ karontesupi “imassa parikammamattameva bhavissati, esa nimittaṃ	1090	
PA_tika-vin02_t:1090_5	uppādessati, esa appanaṃ eva pāpuṇissati, esa jhānaṃ pādakaṃ katvā vipassanaṃ paṭṭhapetvā	1090	
PA_tika-vin02_t:1090_6	arahattaṃ gaṇhissatī”ti jānāti.	1090	
PA_tika-vin02_t:1091_0	Anekadhātunti cakkhudhātuādīhi, kāmadhātuādīhi vā dhātūhi bahudhātuṃ. Nānādhātunti	1091	
PA_tika-vin02_t:1091_1	tāsaṃyeva dhātūnaṃ vilakkhaṇattā nānappakāradhātuṃ. Lokanti khandhāyatanadhātulokaṃ.	1091	
PA_tika-vin02_t:1091_2	Yathābhūtaṃ pajānātīti tāsaṃ dhātūnaṃ aviparītato sabhāvaṃ paṭivijjhati.	1091	
PA_tika-vin02_t:1092_0	Nānādhimuttikatanti hīnādīhi adhimuttīhi nānādhimuttikabhāvaṃ. Parasattānanti padhānasattānaṃ.	1092	
PA_tika-vin02_t:1092_1	Parapuggalānanti tato paresaṃ hīnasattānaṃ. Ekatthameva vā etaṃ padadvayaṃ, veneyyavasena	1092	
PA_tika-vin02_t:1092_2	pana dvedhā vuttaṃ. Indriyaparopariyattanti saddhādīnaṃ indriyānaṃ parabhāvañca aparabhāvañca,	1092	
PA_tika-vin02_t:1092_3	vuddhiñca hāniñcāti attho.	1092	
PA_tika-vin02_t:1093_0	Jhānavimokkhasamādhisamāpattīnanti paṭhamādīnaṃ catunnaṃ jhānānaṃ, “rūpī rūpāni passatī”tiādīnaṃ	1093	
PA_tika-vin02_t:1093_1	aṭṭhannaṃ vimokkhānaṃ, savitakkasavicārādīnaṃ tiṇṇaṃ samādhīnaṃ, paṭhamajjhānasamāpattiādīnañca	1093	
PA_tika-vin02_t:1093_2	navannaṃ anupubbasamāpattīnaṃ. Saṃkilesanti hānabhāgiyadhammaṃ. Vodānanti visesabhāgiyadhammaṃ.	1093	
PA_tika-vin02_t:1093_3	Vuṭṭhānanti “vodānampi vuṭṭhānaṃ, tamhā tamhā samādhimhā vuṭṭhānampi vuṭṭhāna”nti	1093	
PA_tika-vin02_t:1093_4	evaṃ vuttaṃ paguṇajjhānañceva bhavaṅgaphalasamāpattiyo ca. Heṭṭhimaṃ heṭṭhimañhi	1093	
PA_tika-vin02_t:1093_5	paguṇajjhānaṃ uparimassa uparimassa padaṭṭhānaṃ hoti, tasmā “vodānampi vuṭṭhāna”nti	1093	
PA_tika-vin02_t:1093_6	vuttaṃ. Bhavaṅgena sabbajhānehi vuṭṭhānaṃ hoti, phalasamāpattiyā nirodhasamāpattito	1093	
PA_tika-vin02_t:1093_7	vuṭṭhānaṃ hoti. Tametaṃ sandhāya “tamhā tamhā samādhimhā vuṭṭhānampi vuṭṭhāna”nti	1093	
PA_tika-vin02_t:1093_8	vuttaṃ. Sabbañāṇānañca vitthārakathāya vinicchayo sammohavinodaniyaṃ vibhaṅgaṭṭhakathāyaṃ	1093	
PA_tika-vin02_t:1093_9	vutto. Pubbenivāsānussatidibbacakkhuāsavakkhayañāṇakathā pana verañjakaṇḍe vitthāritāyeva.	1093	
PA_tika-vin02_t:1094_0	Imāni kho sāriputtāti yāni pubbe “dasa kho panimāni, sāriputta, tathāgatassa tathāgatabalānī”ti	1094	
PA_tika-vin02_t:1094_1	avocaṃ, imāni tānīti appanaṃ karoti. Tattha paravādikathā hoti “dasabalañāṇaṃ nāma	1094	
PA_tika-vin02_t:1094_2	pāṭiyekkaṃ natthi, sabbaññutaññāṇassevāyaṃ pabhedo”ti, taṃ na tathā daṭṭhabbaṃ. Aññameva	1094	
PA_tika-vin02_t:1094_3	hi dasabalañāṇaṃ, aññaṃ sabbaññutaññāṇaṃ. Dasabalañāṇaṃ sakasakakiccameva jānāti,	1094	
PA_tika-vin02_t:1094_4	sabbaññutaññāṇaṃ tampi tato avasesampi pajānāti. Dasabalañāṇesu hi paṭhamaṃ kāraṇākāraṇameva	1094	
PA_tika-vin02_t:1094_5	jānāti, dutiyaṃ kammantaravipākantarameva, tatiyaṃ kammaparicchedameva, catutthaṃ	1094	
PA_tika-vin02_t:1094_6	dhātunānattakāraṇameva, pañcamaṃ sattānaṃ ajjhāsayādhimuttimeva, chaṭṭhaṃ indriyānaṃ	1094	
PA_tika-vin02_t:1094_7	tikkhamudubhāvameva, sattamaṃ jhānādīhi saddhiṃ tesaṃ saṃkilesādimeva, aṭṭhamaṃ pubbenivutthakkhandhasantatimeva,	1094	
PA_tika-vin02_t:1094_8	navamaṃ sattānaṃ cutipaṭisandhimeva, dasamaṃ saccaparicchedameva. Sabbaññutaññāṇaṃ	1094	
PA_tika-vin02_t:1094_9	pana etehi jānitabbañca tato uttariñca pajānāti, etesaṃ pana kiccaṃ na sabbaṃ karoti.	1094	
PA_tika-vin02_t:1094_10	Tañhi jhānaṃ hutvā appetuṃ na sakkoti, iddhi hutvā vikubbituṃ na sakkoti, maggo hutvā	10941	
PA_tika-vin02_t:1094_11	kilese khepetuṃ na sakkoti. Iti yathāvuttakāyabalena ceva ñāṇabalena ca samannāgatattā	10941	
PA_tika-vin02_t:1094_12	bhagavā “dasabalo”ti vuccati.	10941	
PA_tika-vin02_t:1095_0	Dasahi asekkhehi aṅgehi upetoti “asekkhā sammādiṭṭhi, asekkho sammāsaṅkappo, asekkhā	1095	
PA_tika-vin02_t:1095_1	sammāvācā, asekkho sammākammanto, asekkho sammāājīvo, asekkho sammāvāyāmo, asekkhā	1095	
PA_tika-vin02_t:1095_2	sammāsati, asekkho sammāsamādhi, asekkhaṃ sammāñāṇaṃ, asekkhā sammāvimuttī”ti evaṃ	1095	
PA_tika-vin02_t:1095_3	vuttehi dasahi asekkhadhammehi samannāgato. Asekkhā sammādiṭṭhiādayo ca sabbe phalasampayuttadhammā	1095	
PA_tika-vin02_t:1095_4	eva. Ettha ca sammādiṭṭhi sammāñāṇanti dvīsu ṭhānesu paññāva kathitā “sammā dassanaṭṭhena	1095	
PA_tika-vin02_t:1095_5	sammādiṭṭhi, sammā pajānanaṭṭhena sammāñāṇa”nti. Atthi hi dassanajānanānaṃ visaye	1095	
PA_tika-vin02_t:1095_6	pavattiākāraviseso. Sammāvimuttīti iminā pana padena vuttāvasesā phalasamāpattisahagatadhammā	1095	
PA_tika-vin02_t:1095_7	saṅgahitāti veditabbā. Ariyaphalasampayuttadhammāpi hi sabbaso paṭipakkhato vimuttataṃ	1095	
PA_tika-vin02_t:1095_8	upādāya vimuttīti vattabbataṃ labhanti.	1095	
PA_tika-vin02_t:1096_0	59. Vacanasaddena appasaddanti ārāmupacārena gacchato addhikajanassapi vacanasaddena	1096	
PA_tika-vin02_t:1096_1	appasaddaṃ. Nagaranigghosasaddenāti avibhāvitatthena nagare manussānaṃ nigghosasaddena.	1096	
PA_tika-vin02_t:1096_2	Manussehi samāgamma ekajjhaṃ pavattitasaddo hi nigghoso. Anusañcaraṇajanassāti antosañcārino	1096	
PA_tika-vin02_t:1096_3	janassa. Manussānaṃ rahassakiriyaṭṭhāniyanti manussānaṃ rahassakaraṇassa yuttaṃ anucchavikaṃ.	1096	
PA_tika-vin02_t:1096_4	Vivekānurūpanti ekībhāvassa anurūpaṃ. Sesamettha uttānameva.	1096	
PA_tika-vin02_t:1097	Bimbisārasamāgamakathāvaṇṇanā niṭṭhitā.	109	
PA_tika-vin02_t:1098	Sāriputtamoggallānapabbajjākathāvaṇṇanā	109	
PA_tika-vin02_t:1099_0	60. Idāni “tena kho pana samayena sañcayo paribbājako”tiādīsu apubbapadavaṇṇanaṃ	1099	
PA_tika-vin02_t:1099_1	dassento “sāriputtamoggallānā”tiādimāha. Tattha sārībrāhmaṇiyā putto sāriputto, moggallībrāhmaṇiyā	1099	
PA_tika-vin02_t:1099_2	putto moggallāno. Amhākaṃ kira bhagavato nibbattito puretarameva sāriputto rājagahanagarassa	1099	
PA_tika-vin02_t:1099_3	avidūre upatissagāme sārībrāhmaṇiyā nāma kucchiyaṃ paṭisandhiṃ gaṇhi. Taṃdivasamevassa	1099	
PA_tika-vin02_t:1099_4	sahāyopi rājagahasseva avidūre kolitagāme moggallībrāhmaṇiyā kucchiyaṃ paṭisandhiṃ	1099	
PA_tika-vin02_t:1099_5	gaṇhi. Tāni kira dvepi kulāni yāva sattamā kulaparivaṭṭā ābaddhapaṭibaddhasahāyāneva.	1099	
PA_tika-vin02_t:1099_6	Tesaṃ dvinnaṃ ekadivasameva gabbhaparihāraṃ adaṃsu. Dasamāsaccayena jātānampi tesaṃ	1099	
PA_tika-vin02_t:1099_7	chasaṭṭhi dhātiyo upanayiṃsu. Nāmaggahaṇadivase sārībrāhmaṇiyā puttassa upatissagāme	1099	
PA_tika-vin02_t:1099_8	jeṭṭhakulassa puttattā “upatisso”ti nāmaṃ akaṃsu, itarassa kolitagāme jeṭṭhakulassa	1099	
PA_tika-vin02_t:1099_9	puttattā “kolito”ti nāmaṃ akaṃsu. Tena vuttaṃ “gihikāle upatisso kolitoti evaṃ paññāyamānanāmā”ti.	1099	
PA_tika-vin02_t:1100	Aḍḍhateyyasatamāṇavakaparivārāti ettha pañcapañcasatamāṇavakaparivārātipi vadanti. Vuttañhetaṃ aṅguttaranikāyaṭṭhakathāyaṃ –	110	
PA_tika-vin02_t:1101_0	“Upatissamāṇavakassa kīḷanatthāya nadiṃ vā uyyānaṃ vā gamanakāle pañca suvaṇṇasivikāsatāni	1101	
PA_tika-vin02_t:1101_1	parivārāni honti, kolitamāṇavakassa pañca ājaññarathasatāni. Dvepi janā pañcapañcamāṇavakasataparivārā hontī”ti.	1101	
PA_tika-vin02_t:1102_0	Rājagahe ca anusaṃvaccharaṃ giraggasamajjaṃ nāma hoti. Tesaṃ dvinnampi ekaṭṭhāneyeva	1102	
PA_tika-vin02_t:1102_1	mañcakaṃ bandhanti. Dvepi ekatova nisīditvā samajjaṃ passitvā hasitabbaṭṭhāne hasanti,	1102	
PA_tika-vin02_t:1102_2	saṃvegaṭṭhāne saṃvijjanti, dāyaṃ dātuṃ yuttaṭṭhāne dāyaṃ denti. Tesaṃ imināva niyāmena	1102	
PA_tika-vin02_t:1102_3	ekadivasaṃ samajjaṃ passantānaṃ paripākagatattā ñāṇassa purimadivasesu viya hasitabbaṭṭhāne	1102	
PA_tika-vin02_t:1102_4	hāso vā saṃvegaṭṭhāne saṃvijjanaṃ vā dāyaṃ dātuṃ yuttaṭṭhāne dāyadānaṃ vā nāhosi.	1102	
PA_tika-vin02_t:1102_5	Dvepi pana janā evaṃ cintayiṃsu “kiṃ ettha oloketabbaṃ atthi, sabbepime appatte vassasate	1102	
PA_tika-vin02_t:1102_6	apaṇṇattikabhāvaṃ gamissanti, amhehi pana ekaṃ mokkhadhammaṃ gavesituṃ vaṭṭatī”ti	1102	
PA_tika-vin02_t:1102_7	ārammaṇaṃ gahetvā nisīdiṃsu. Tato kolito upatissaṃ āha “samma upatissa, na tvaṃ aññadivasesu	1102	
PA_tika-vin02_t:1102_8	viya haṭṭhapahaṭṭho, anattamanadhātukosi, kiṃ te sallakkhita”nti. “Samma kolita,	1102	
PA_tika-vin02_t:1102_9	etesaṃ olokane sāro natthi, niratthakametaṃ, attano mokkhadhammaṃ gavesituṃ vaṭṭatī”ti	1102	
PA_tika-vin02_t:1102_10	idaṃ cintayanto nisinnomhīti. Tvaṃ pana kasmā anattamanoti. Sopi tatheva āha. Athassa	11021	
PA_tika-vin02_t:1102_11	attanā saddhiṃ ekajjhāsayataṃ ñatvā upatisso evamāha “amhākaṃ ubhinnaṃ sucintitaṃ,	11021	
PA_tika-vin02_t:1102_12	mokkhadhammaṃ pana gavesantehi ekā pabbajjā laddhuṃ vaṭṭati, kassa santike pabbajāmā”ti.	11021	
PA_tika-vin02_t:1103_0	Tena kho pana samayena sañcayo paribbājako rājagahe paṭivasati mahatiyā paribbājakaparisāya	1103	
PA_tika-vin02_t:1103_1	saddhiṃ. Te “tassa santike pabbajissāmā”ti pañcahi māṇavakasatehi saddhiṃ sañcayassa	1103	
PA_tika-vin02_t:1103_2	santike pabbajiṃsu. Tesaṃ pabbajitakālato paṭṭhāya sañcayo atirekalābhaggayasaggappatto	1103	
PA_tika-vin02_t:1103_3	ahosi. Te katipāheneva sabbaṃ sañcayassa samayaṃ parimadditvā “ācariya, tumhākaṃ	1103	
PA_tika-vin02_t:1103_4	jānanasamayo ettakova, udāhu uttaripi atthī”ti pucchiṃsu. Sañcayo “ettakova, sabbaṃ	1103	
PA_tika-vin02_t:1103_5	tumhehi ñāta”nti āha. Tassa kathaṃ sutvā cintayiṃsu “evaṃ sati imassa santike brahmacariyavāso	1103	
PA_tika-vin02_t:1103_6	niratthako, mayaṃ mokkhadhammaṃ gavesituṃ nikkhantā, so imassa santike uppādetuṃ	1103	
PA_tika-vin02_t:1103_7	na sakkā, mahā kho pana jambudīpo, gāmanigamarājadhāniyo carantā avassaṃ mokkhadhammadesakaṃ	1103	
PA_tika-vin02_t:1103_8	ācariyaṃ labhissāmā”ti. Te tato paṭṭhāya “yattha yattha paṇḍitā samaṇabrāhmaṇā atthī”ti	1103	
PA_tika-vin02_t:1103_9	suṇanti, tattha tattha gantvā pañhasākacchaṃ karonti, tehi puṭṭhaṃ pañhaṃ añño kathetuṃ	1103	
PA_tika-vin02_t:1103_10	samattho nāma natthi, te pana tesaṃ pañhaṃ vissajjenti. Evaṃ sakalajambudīpaṃ pariggaṇhitvā	11031	
PA_tika-vin02_t:1103_11	nivattitvā sakaṭṭhānameva āgantvā “samma kolita, yo paṭhamaṃ amataṃ adhigacchati,	11031	
PA_tika-vin02_t:1103_12	so ārocetū”ti katikaṃ akaṃsu. Imameva vatthuṃ saṅkhipitvā dassento “tatra nesaṃ mahājanaṃ	11031	
PA_tika-vin02_t:1103_13	disvā…pe… katikaṃ akaṃsū”ti āha.	11031	
PA_tika-vin02_t:1104_0	Tattha channaparibbājakassāti setapaṭadharassa paribbājakassa. Tena nāyaṃ naggaparibbājakoti	1104	
PA_tika-vin02_t:1104_1	dasseti. Pāsādikena abhikkantenātiādīsu pāsādikenāti pasādāvahena sāruppena samaṇānucchavikena.	1104	
PA_tika-vin02_t:1104_2	Abhikkantenāti gamanena. Paṭikkantenāti nivattanena. Ālokitenāti purato dassanena.	1104	
PA_tika-vin02_t:1104_3	Vilokitenāti ito cito dassanena. Samiñjitenāti pabbasaṅkocanena. Pasāritenāti tesaṃyeva	1104	
PA_tika-vin02_t:1104_4	pasāraṇena. Sabbattha itthambhūtalakkhaṇe karaṇavacanaṃ, tasmā satisampajaññakehi	1104	
PA_tika-vin02_t:1104_5	vabhisaṅkhatattā pāsādikaabhikkantapaṭikkantaālokitavilokitasamiñjitapasārito hutvāti	1104	
PA_tika-vin02_t:1104_6	vuttaṃ hoti. Okkhittacakkhūti heṭṭhākhittacakkhu. Iriyāpathasampannoti tāya pāsādikaabhikkantāditāya	1104	
PA_tika-vin02_t:1104_7	sampannairiyāpatho. Atthikehi upaññātanti “maraṇe sati amatenapi bhavitabba”nti evaṃ	1104	
PA_tika-vin02_t:1104_8	anumānañāṇena “atthī”ti upagataṃ nibbānaṃ nāma, taṃ magganto pariyesanto yannūnāhaṃ	1104	
PA_tika-vin02_t:1104_9	imaṃ bhikkhuṃ piṭṭhito piṭṭhito anubandheyyanti sambandho. Sudinnakaṇḍe vuttappakāranti	1104	
PA_tika-vin02_t:1104_10	“dānapatīnaṃ gharesu sālā honti, āsanāni cettha paññattāni honti, upaṭṭhāpitaṃ udakakañjiyaṃ,	11041	
PA_tika-vin02_t:1104_11	tattha pabbajitā piṇḍāya caritvā nisīditvā bhuñjanti. Sace icchanti, dānapatīnampi	11041	
PA_tika-vin02_t:1104_12	santakaṃ gaṇhanti, tasmā tampi aññatarassa kulassa īdisāya sālāya aññataraṃ kuṭṭamūlanti	11041	
PA_tika-vin02_t:1104_13	veditabba”nti evaṃ vuttappakāraṃ.	11041	
PA_tika-vin02_t:1105_0	Appaṃ vā bahuṃ vā bhāsassūti paribbājako “ahaṃ upatisso nāma, tvaṃ yathāsattiyā appaṃ	1105	
PA_tika-vin02_t:1105_1	vā bahuṃ vā pāvada, etaṃ nayasatena nayasahassena paṭivijjhituṃ mayhaṃ bhāro”ti cintetvā	1105	
PA_tika-vin02_t:1105_2	evamāha. Nirodho ca nirodhupāyo ca ekadesasarūpekasesanayena “nirodho”ti vuttoti	1105	
PA_tika-vin02_t:1105_3	dassento “atha vā”tiādimāha. Paṭipādentoti nigamento. Imaṃ dhammapariyāyaṃ sutvā	1105	
PA_tika-vin02_t:1105_4	virajaṃ vītamalaṃ dhammacakkhuṃ udapādīti ettha paribbājako paṭhamapadadvayameva	1105	
PA_tika-vin02_t:1105_5	sutvā sahassanayasampanne sotāpattiphale patiṭṭhahi. Itarapadadvayaṃ sotāpannakāle	1105	
PA_tika-vin02_t:1105_6	niṭṭhāsīti veditabbaṃ.	1105	
PA_tika-vin02_t:1106_0	Bahukehi kappanahutehīti ettha dasa dasakāni sataṃ, dasa satāni sahassaṃ, sahassānaṃ	1106	
PA_tika-vin02_t:1106_1	sataṃ satasahassaṃ, satasahassānaṃ sataṃ koṭi, koṭisatasahassānaṃ sataṃ pakoṭi, pakoṭisatasahassānaṃ	1106	
PA_tika-vin02_t:1106_2	sataṃ koṭipakoṭi, koṭipakoṭisatasahassānaṃ sataṃ ekanahutanti veditabbaṃ.	1106	
PA_tika-vin02_t:1107_0	61. Atha kho sāriputto paribbājako yena moggallāno paribbājako tenupasaṅkamīti sotāpanno	1107	
PA_tika-vin02_t:1107_1	hutvā uparivisese appavattante “bhavissati ettha kāraṇa”nti sallakkhetvā theraṃ āha	1107	
PA_tika-vin02_t:1107_2	“bhante, mā upari dhammadesanaṃ vaḍḍhayittha, ettakameva hotu, kahaṃ amhākaṃ satthā	1107	
PA_tika-vin02_t:1107_3	vasatī”ti. Veḷuvane paribbājakāti. “Bhante, tumhe purato yātha, mayhaṃ eko sahāyako	1107	
PA_tika-vin02_t:1107_4	atthi, amhehi ca aññamaññaṃ katikā katā ‘yo paṭhamaṃ amataṃ adhigacchati, so ārocetū’ti,	1107	
PA_tika-vin02_t:1107_5	ahaṃ taṃ paṭiññaṃ mocetvā sahāyakaṃ gahetvā tumhākaṃ gatamaggeneva satthu santikaṃ	1107	
PA_tika-vin02_t:1107_6	āgamissāmī”ti pañcapatiṭṭhitena therassa pādesu nipatitvā tikkhattuṃ padakkhiṇaṃ	1107	
PA_tika-vin02_t:1107_7	katvā theraṃ uyyojetvā paribbājakārāmābhimukho agamāsi.	1107	
PA_tika-vin02_t:1108_0	62. Sāriputtaṃ paribbājakaṃ etadavocāti “ajja mayhaṃ sahāyassa mukhavaṇṇo na aññadivasesu	1108	
PA_tika-vin02_t:1108_1	viya, addhā anena amataṃ adhigataṃ bhavissatī”ti amatādhigamaṃ pucchanto etadavoca.	1108	
PA_tika-vin02_t:1108_2	Sopissa “āmāvuso, amataṃ adhigata”nti paṭijānitvā sabbaṃ pavattiṃ ārocetvā tameva	1108	
PA_tika-vin02_t:1108_3	gāthaṃ abhāsi. Gāthāpariyosāne moggallāno paribbājako sotāpattiphale patiṭṭhahi.	1108	
PA_tika-vin02_t:1108_4	Tena vuttaṃ “atha kho moggallānassa paribbājakassa…pe… dhammacakkhuṃ udapādī”ti.	1108	
PA_tika-vin02_t:1108_5	Gacchāma mayaṃ, āvuso, bhagavato santiketi “kahaṃ samma satthā vasatī”ti pucchitvā	1108	
PA_tika-vin02_t:1108_6	“veḷuvane kira samma, evaṃ no ācariyena assajittherena kathita”nti vutte evamāha.	1108	
PA_tika-vin02_t:1109_0	Sāriputtatthero ca nāmesa sadāpi ācariyapūjakova, tasmā sahāyaṃ moggallānaṃ paribbājakaṃ	1109	
PA_tika-vin02_t:1109_1	evamāha “amhehi adhigataṃ amataṃ amhākaṃ ācariyassa sañcayaparibbājakassapi kathessāma,	1109	
PA_tika-vin02_t:1109_2	bujjhamāno paṭivijjhissati, appaṭivijjhanto amhākaṃ saddahitvā satthu santikaṃ gamissati,	1109	
PA_tika-vin02_t:1109_3	buddhānaṃ desanaṃ sutvā maggaphalappaṭivedhaṃ karissatī”ti. Tato dvepi janā sañcayassa	1109	
PA_tika-vin02_t:1109_4	santikaṃ agamaṃsu. Tena vuttaṃ “atha kho sāriputtamoggallānā yena sañcayo paribbājako	1109	
PA_tika-vin02_t:1109_5	tenupasaṅkamiṃsū”ti. Upasaṅkamitvā ca “ācariya, tvaṃ kiṃ karosi, loke buddho uppanno,	1109	
PA_tika-vin02_t:1109_6	svākkhāto dhammo, suppaṭipanno saṅgho, āyāma dasabalaṃ passissāmā”ti. So “kiṃ vadatha	1109	
PA_tika-vin02_t:1109_7	tātā”ti tepi vāretvā lābhaggayasaggappavattimeva nesaṃ dīpeti. Te “amhākaṃ evarūpo	1109	
PA_tika-vin02_t:1109_8	antevāsikavāso niccameva hotu, tumhākaṃ pana gamanaṃ vā agamanaṃ vā jānāthā”ti āhaṃsu.	1109	
PA_tika-vin02_t:1109_9	Sañcayo “ime ettakaṃ jānantā mama vacanaṃ na karissantī”ti ñatvā “gacchatha tumhe	1109	
PA_tika-vin02_t:1109_10	tātā, ahaṃ mahallakakāle antevāsikavāsaṃ vasituṃ na sakkomī”ti āha. Te anekehipi	11091	
PA_tika-vin02_t:1109_11	kāraṇasatehi taṃ bodhetuṃ asakkontā attano ovāde vattamānaṃ janaṃ ādāya veḷuvanaṃ	11091	
PA_tika-vin02_t:1109_12	agamaṃsu. Pañcasu antevāsikasatesu aḍḍhateyyasatā nivattiṃsu, aḍḍhateyyasatā tehi	11091	
PA_tika-vin02_t:1109_13	saddhiṃ agamaṃsu. Tena vuttaṃ “atha kho sāriputtamoggallānā tāni aḍḍhateyyāni paribbājakasatāni	11091	
PA_tika-vin02_t:1109_14	ādāya yena veḷuvanaṃ tenupasaṅkamiṃsū”ti.	11091	
PA_tika-vin02_t:1110	Vimutteti yathāvuttalakkhaṇe nibbāne tadārammaṇāya phalavimuttiyā adhimutte ne sāriputtamoggallāne byākāsīti sambandho.	111	
PA_tika-vin02_t:1111_0	Evaṃ byākaritvā ca satthā catuparisamajjhe dhammaṃ desento nesaṃ parisāya cariyavasena	1111	
PA_tika-vin02_t:1111_1	dhammadesanaṃ vaḍḍhesi, ṭhapetvā dve aggasāvake sabbepi aḍḍhateyyasatā paribbājakā	1111	
PA_tika-vin02_t:1111_2	arahattaṃ pāpuṇiṃsu. Satthā “etha bhikkhavo”ti hatthaṃ pasāresi, sabbesaṃ kesamassu	1111	
PA_tika-vin02_t:1111_3	antaradhāyi, iddhimayapattacīvaraṃ kāyapaṭibaddhaṃ ahosi. Aggasāvakānampi iddhimayapattacīvaraṃ	1111	
PA_tika-vin02_t:1111_4	āgataṃ, uparimaggattayakiccaṃ pana na niṭṭhāti. Kasmā? Sāvakapāramīñāṇassa mahantatāya.	1111	
PA_tika-vin02_t:1111_5	Athāyasmā mahāmoggallāno pabbajitadivasato sattame divase magadharaṭṭhe kallavāḷagāmakaṃ	1111	
PA_tika-vin02_t:1111_6	upanissāya samaṇadhammaṃ karonto thinamiddhaṃ okkamanto satthārā saṃvejito thinamiddhaṃ	1111	
PA_tika-vin02_t:1111_7	vinodetvā tathāgatena dinnaṃ dhātukammaṭṭhānaṃ suṇantova uparimaggattayakiccaṃ niṭṭhāpetvā	1111	
PA_tika-vin02_t:1111_8	sāvakapāramīñāṇassa matthakaṃ patto. Sāriputtattheropi pabbajitadivasato addhamāsaṃ	1111	
PA_tika-vin02_t:1111_9	atikkamitvā satthārā saddhiṃ tameva rājagahaṃ upanissāya sūkarakhataleṇe viharanto	1111	
PA_tika-vin02_t:1111_10	attano bhāgineyyassa dīghanakhaparibbājakassa vedanāpariggahasuttante desiyamāne	11111	
PA_tika-vin02_t:1111_11	suttānusārena ñāṇaṃ pesetvā parassa vaḍḍhitabhattaṃ bhuñjanto viya sāvakapāramīñāṇassa	11111	
PA_tika-vin02_t:1111_12	matthakaṃ patto. Tenevāha “mahāmoggallānatthero sattahi divasehi arahatte patiṭṭhito,	11111	
PA_tika-vin02_t:1111_13	sāriputtatthero addhamāsenā”ti.	11111	
PA_tika-vin02_t:1112_0	Yadipi mahāmoggallānatthero na cirasseva arahattaṃ patto, dhammasenāpati tato cirena,	1112	
PA_tika-vin02_t:1112_1	evaṃ santepi sāriputtattherova mahāpaññataro. Mahāmoggallānatthero hi sāvakānaṃ sammasanacāraṃ	1112	
PA_tika-vin02_t:1112_2	yaṭṭhikoṭiyā uppīḷento viya ekadesameva sammasanto satta divase vāyamitvā arahattaṃ	1112	
PA_tika-vin02_t:1112_3	patto. Sāriputtatthero ṭhapetvā buddhānaṃ paccekabuddhānañca sammasanacāraṃ sāvakānaṃ	1112	
PA_tika-vin02_t:1112_4	sammasanacāraṃ nippadesaṃ sammasi, evaṃ sammasanto addhamāsaṃ vāyami. Ukkaṃsagatassa	1112	
PA_tika-vin02_t:1112_5	sāvakānaṃ sammasanacārassa nippadesena pavattiyamānattā sāvakapāramīñāṇassa ca tathā	1112	
PA_tika-vin02_t:1112_6	paripācetabbattā. Yathā hi puriso “veṇuyaṭṭhiṃ gaṇhissāmī”ti mahājaṭaṃ veṇuṃ disvā	1112	
PA_tika-vin02_t:1112_7	“jaṭaṃ chindantassa papañco bhavissatī”ti antarena hatthaṃ pavesetvā sampattameva	1112	
PA_tika-vin02_t:1112_8	yaṭṭhiṃ mūle ca agge ca chinditvā ādāya pakkameyya, so kiñcāpi paṭhamataraṃ gacchati,	1112	
PA_tika-vin02_t:1112_9	yaṭṭhiṃ pana sāraṃ vā ujuṃ vā na labhati. Aparo tathārūpameva veṇuṃ disvā sace sampattayaṭṭhiṃ	1112	
PA_tika-vin02_t:1112_10	gaṇhissāmi, sāraṃ vā ujuṃ vā na labhissāmīti kacchaṃ bandhitvā mahantena satthena	11121	
PA_tika-vin02_t:1112_11	veṇujaṭaṃ chinditvā sārā ceva ujū ca yaṭṭhiyo uccinitvā ādāya pakkameyya, ayaṃ kiñcāpi	11121	
PA_tika-vin02_t:1112_12	pacchā gacchati, yaṭṭhiyo pana sārā ceva ujū ca labhati, evaṃsampadamidaṃ imesaṃ	11121	
PA_tika-vin02_t:1112_13	dvinnaṃ therānaṃ padhānaṃ.	11121	
PA_tika-vin02_t:1113_0	Sammasanacāro ca nāmettha vipassanābhūmi veditabbā sammasanaṃ carati etthāti sammasanacāroti	1113	
PA_tika-vin02_t:1113_1	katvā. Tattha buddhānaṃ sammasanacāro dasasahassalokadhātuyaṃ sattasantānagatā anindriyabaddhā	1113	
PA_tika-vin02_t:1113_2	ca saṅkhārāti vadanti. Koṭisatasahassacakkavāḷesūti apare. Tathā hi attaniyavasena	1113	
PA_tika-vin02_t:1113_3	paṭiccasamuppādanayaṃ otaritvā chattiṃsakoṭisatasahassamukhena buddhānaṃ mahāvajirañāṇaṃ	1113	
PA_tika-vin02_t:1113_4	pavattaṃ. Paccekabuddhānaṃ sasantānagatehi saddhiṃ majjhimadesavāsīsattasantānagatā	1113	
PA_tika-vin02_t:1113_5	anindriyabaddhā ca saṅkhārā sammasanacāroti vadanti. Jambudīpavāsīsantānagatāti keci.	1113	
PA_tika-vin02_t:1113_6	Sasantānagate sabbadhamme parasantānagate ca santānavibhāgaṃ akatvā bahiddhābhāvasāmaññato	1113	
PA_tika-vin02_t:1113_7	sammasanaṃ, ayaṃ sāvakānaṃ sammasanacāro. Moggallānatthero pana bahiddhā dhammepi	1113	
PA_tika-vin02_t:1113_8	sasantānavibhāgena keci keci uddharitvā sammasi, tañca kho ñāṇena phuṭṭhamattaṃ katvā.	1113	
PA_tika-vin02_t:1113_9	Tena vuttaṃ “yaṭṭhikoṭiyā uppīḷento viya ekadesameva sammasanto”ti. Tattha ñāṇena	1113	
PA_tika-vin02_t:1113_10	nāma yāvatā neyyaṃ vattitabbaṃ, tāvatā avattanato “yaṭṭhikoṭiyā uppīḷento viyā”ti	11131	
PA_tika-vin02_t:1113_11	vuttaṃ, anupadadhammavipassanāya abhāvato “ekadesameva sammasanto”ti vuttaṃ. Dhammasenāpatinopi	11131	
PA_tika-vin02_t:1113_12	yathāvuttasāvakānaṃ vipassanāya bhūmiyeva sammasanacāro. Tattha pana thero sātisayaṃ	11131	
PA_tika-vin02_t:1113_13	niravasesaṃ anupadañca sammā vipassi. Tena vuttaṃ “sāvakānaṃ sammasanacāraṃ nippadesaṃ sammasī”ti.	11131	
PA_tika-vin02_t:1114_0	Ettha ca sukkhavipassakā lokiyābhiññappattā pakatisāvakā mahāsāvakā aggasāvakā paccekabuddhā	1114	
PA_tika-vin02_t:1114_1	sammāsambuddhāti chasu janesu sukkhavipassakānaṃ jhānābhiññāhi anadhigatapaññānepuññattā	1114	
PA_tika-vin02_t:1114_2	andhānaṃ viya icchitapadesokkamanaṃ vipassanākāle icchiticchitadhammabhāvanā natthi,	1114	
PA_tika-vin02_t:1114_3	te yathāpariggahitadhammamatteyeva vipassanaṃ vaḍḍhenti. Lokiyābhiññappattā pana	1114	
PA_tika-vin02_t:1114_4	pakatisāvakā yena mukhena vipassanaṃ ārabhanti, tato aññenapi vipassanaṃ vitthārikaṃ	1114	
PA_tika-vin02_t:1114_5	kātuṃ sakkonti vipulañāṇattā. Mahāsāvakā abhinīhārasampannattā tato sātisayaṃ vipassanaṃ	1114	
PA_tika-vin02_t:1114_6	vitthārikaṃ kātuṃ sakkonti. Aggasāvakesu dutiyo abhinīhārasampattiyā samādhānassa	1114	
PA_tika-vin02_t:1114_7	sātisayattā vipassanaṃ tatopi vitthārikaṃ karoti. Paṭhamo pana tatopi mahāpaññatāya	1114	
PA_tika-vin02_t:1114_8	sāvakehi asādhāraṇaṃ katvā vipassanaṃ vitthārikaṃ karoti. Paccekabuddhā tehipi mahābhinīhāratāya	1114	
PA_tika-vin02_t:1114_9	attano abhinīhārānurūpaṃ tatopi vitthārikaṃ vipassanaṃ karonti. Buddhānaṃ sammadeva	1114	
PA_tika-vin02_t:1114_10	paripūritapaññāpāramīpabhāvitā sabbaññutaññāṇādhigamassa anurūpā yathā nāma katavālavedhaparicayena	11141	
PA_tika-vin02_t:1114_11	sarabhaṅgasadisena dhanuggahena khitto saro antarā rukkhalatādīsu asajjamāno lakkheyeva	11141	
PA_tika-vin02_t:1114_12	patati, na sajjati na virajjati, evaṃ antarā asajjamānā avirajjamānā vipassanā sammasanīyadhammesu	11141	
PA_tika-vin02_t:1114_13	yāthāvato nānānayehi pavattati, yaṃ “mahāvajirañāṇa”nti vuccati.	11141	
PA_tika-vin02_t:1115_0	Etesu ca sukkhavipassakānaṃ vipassanācāro khajjotappabhāsadiso, abhiññappattapakatisāvakānaṃ	1115	
PA_tika-vin02_t:1115_1	dīpappabhāsadiso, mahāsāvakānaṃ ukkāppabhāsadiso, aggasāvakānaṃ osadhitārakappabhāsadiso,	1115	
PA_tika-vin02_t:1115_2	paccekabuddhānaṃ candappabhāsadiso, sammāsambuddhānaṃ rasmisahassapaṭimaṇḍitasaradasūriyamaṇḍalasadiso	1115	
PA_tika-vin02_t:1115_3	hutvā upaṭṭhāti. Tathā sukkhavipassakānaṃ vipassanācāro andhānaṃ yaṭṭhikoṭiyā gamanasadiso,	1115	
PA_tika-vin02_t:1115_4	lokiyābhiññappattapakatisāvakānaṃ daṇḍakasetugamanasadiso, mahāsāvakānaṃ jaṅghasetugamanasadiso,	1115	
PA_tika-vin02_t:1115_5	aggasāvakānaṃ sakaṭasetugamanasadiso, paccekabuddhānaṃ mahājaṅghamaggagamanasadiso,	1115	
PA_tika-vin02_t:1115_6	sammāsambuddhānaṃ mahāsakaṭamaggagamanasadiso. Tathā buddhānaṃ paccekabuddhānañca	1115	
PA_tika-vin02_t:1115_7	vipassanā cintāmayañāṇasaṃvaḍḍhitattā sayambhūñāṇabhūtā, itaresaṃ sutamayañāṇasaṃvaḍḍhitattā	1115	
PA_tika-vin02_t:1115_8	paropadesasambhūtāti veditabbā.	1115	
PA_tika-vin02_t:1116	Idāni ubhinnampi therānaṃ pubbayogaṃ dassetuṃ “atīte kirā”tiādimāha. Taṃ sabbaṃ uttānatthameva.	111	
PA_tika-vin02_t:1117_0	63. Giribbajanagaranti samantā pabbataparikkhittaṃ vajasadisaṃ hutvā tiṭṭhatīti giribbajanti	1117	
PA_tika-vin02_t:1117_1	evaṃladdhanāmaṃ rājagahanagaraṃ. Usūyanakiriyāya kammabhāvaṃ sandhāya “upayogatthe vā”ti vuttaṃ.	1117	
PA_tika-vin02_t:1118	Sāriputtamoggallānapabbajjākathāvaṇṇanā niṭṭhitā.	111	
PA_tika-vin02_t:1119	Upajjhāyavattakathāvaṇṇanā	111	
PA_tika-vin02_t:1120_0	64. Vajjāvajjaṃ upanijjhāyatīti upajjhāyo, natthi upajjhāyo etesanti anupajjhāyakā.	1120	
PA_tika-vin02_t:1120_1	Tenāha “vajjāvajjaṃ upanijjhāyakena garunā virahitā”ti. Tattha vajjāvajjanti khuddakaṃ	1120	
PA_tika-vin02_t:1120_2	mahantañca vajjaṃ. Vuddhiattho hi ayamakāro “phalāphala”ntiādīsu viya. Uttiṭṭhapattanti	1120	
PA_tika-vin02_t:1120_3	ettha ucchiṭṭha-saddasamānattho uttiṭṭha-saddo. Tenevāha “tasmiñhi manussā ucchiṭṭhasaññino,	1120	
PA_tika-vin02_t:1120_4	tasmā uttiṭṭhapattanti vutta”nti. Piṇḍāya caraṇakapattanti iminā pana pattassa sarūpadassanamukhena	1120	
PA_tika-vin02_t:1120_5	ucchiṭṭhakappanāya kāraṇaṃ vibhāvitaṃ. Tasminti tasmiṃ piṇḍāya caraṇakapatte.	1120	
PA_tika-vin02_t:1121_0	65. Sagāravā sappatissāti ettha garubhāvo gāravaṃ, pāsāṇacchattaṃ viya garukaraṇīyatā.	1121	
PA_tika-vin02_t:1121_1	Saha gāravenāti sagāravā. Garunā kismiñci vutte gāravavasena patissavanaṃ patisso,	1121	
PA_tika-vin02_t:1121_2	patissavabhūtaṃ taṃsabhāgañca yaṃkiñci gāravanti attho. Saha patissenāti sappatissā,	1121	
PA_tika-vin02_t:1121_3	ovādaṃ sampaṭicchantāti attho. Patissīyatīti vā patisso, garukātabbo. Tena saha patissenāti	1121	
PA_tika-vin02_t:1121_4	sappatissā. Aṭṭhakathāyaṃ pana byañjanavicāraṃ akatvā atthamattameva dassetuṃ “garukabhāvañceva	1121	
PA_tika-vin02_t:1121_5	jeṭṭhakabhāvañca upaṭṭhapetvā”ti vuttaṃ. Sāhūti sādhu. Lahūti agaru, mama tuyhaṃ	1121	
PA_tika-vin02_t:1121_6	upajjhāyabhāve bhāriyaṃ nāma natthīti attho. Opāyikanti upāyapaṭisaṃyuttaṃ te upajjhāyaggahaṇaṃ	1121	
PA_tika-vin02_t:1121_7	iminā upāyena tvaṃ me ito paṭṭhāya bhāro jātosīti vuttaṃ hoti. Patirūpanti anurūpaṃ	1121	
PA_tika-vin02_t:1121_8	tava upajjhāyaggahaṇanti attho. Pāsādikenāti pasādāvahena kāyavacīpayogena. Sampādehīti	1121	
PA_tika-vin02_t:1121_9	tividhasikkhaṃ nipphādehīti attho. Kāyena vāti hatthamuddādiṃ dassento kāyena vā	1121	
PA_tika-vin02_t:1121_10	viññāpeti. Gahito tayā…pe… viññāpetīti “sāhū”tiādīsu ekaṃ vadantoyeva imamatthaṃ	11211	
PA_tika-vin02_t:1121_11	viññāpetīti vuccati. Tenevāha “idameva hī”tiādi. Sādhūti sampaṭicchanaṃ sandhāyāti	11211	
PA_tika-vin02_t:1121_12	upajjhāyena “sāhū”ti vutte saddhivihārikassa “sādhū”ti sampaṭicchanavacanaṃ sandhāya.	11211	
PA_tika-vin02_t:1121_13	Kasmā nappamāṇanti āha “āyācanadānamattena hī”tiādi, saddhivihārikassa “upajjhāyo	11211	
PA_tika-vin02_t:1121_14	me, bhante, hohī”ti āyācanamattena, upajjhāyassa ca “sāhū”tiādinā dānavacanamattenāti	11211	
PA_tika-vin02_t:1121_15	attho. Na ettha sampaṭicchanaṃ aṅganti saddhivihārikassa sampaṭicchanavacanaṃ ettha	11211	
PA_tika-vin02_t:1121_16	upajjhāyaggahaṇe aṅgaṃ na hoti.	11211	
PA_tika-vin02_t:1122_0	66. Sammāvattanāti sammāpavatti. Assāti saddhivihārikassa. Tādisameva mukhadhovanodakaṃ	1122	
PA_tika-vin02_t:1122_1	dātabbanti utumhi sarīrasabhāve ca ekākāre tādisameva dātabbaṃ. Dve cīvarānīti pārupanaṃ	1122	
PA_tika-vin02_t:1122_2	saṅghāṭiñca sandhāya vadati. Yadi evaṃ “saṅghāṭiyo”ti kasmā vuttanti āha “sabbañhi	1122	
PA_tika-vin02_t:1122_3	cīvaraṃ saṅghaṭitattā saṅghāṭīti vuccatī”ti. Padavītihārehīti ettha padaṃ vītiharati	1122	
PA_tika-vin02_t:1122_4	etthāti padavītihāro, padavītiharaṇaṭṭhānaṃ dūtavilambitaṃ akatvā samagamane dvinnaṃ	1122	
PA_tika-vin02_t:1122_5	padānaṃ antare muṭṭhiratanamattaṃ. Padānaṃ vā vītiharaṇaṃ abhimukhaṃ haritvā nikkhepo	1122	
PA_tika-vin02_t:1122_6	padavītihāroti evamettha attho daṭṭhabbo. Ito paṭṭhāyāti “na upajjhāyassa bhaṇamānassā”ti	1122	
PA_tika-vin02_t:1122_7	ettha vutta na-kārato paṭṭhāya. Sabbattha dukkaṭāpatti veditabbāti “īdisesu gilānopi	1122	
PA_tika-vin02_t:1122_8	na muccatī”ti dassanatthaṃ vuttaṃ. Aññampi hi yathāvuttaṃ upajjhāyavattaṃ anādariyena	1122	
PA_tika-vin02_t:1122_9	akarontassa agilānassa vattabhede sabbattha dukkaṭameva. Teneva vakkhati “agilānena	1122	
PA_tika-vin02_t:1122_10	hi saddhivihārikena saṭṭhivassenapi sabbaṃ upajjhāyavattaṃ kātabbaṃ, anādarena akarontassa	11221	
PA_tika-vin02_t:1122_11	vattabhede dukkaṭaṃ. Na-kārapaṭisaṃyuttesu pana padesu gilānassapi paṭikkhittakiriyaṃ	11221	
PA_tika-vin02_t:1122_12	karontassa dukkaṭamevā”ti. Āpattiyā āsannavācanti āpattijanakameva vacanaṃ sandhāya	11221	
PA_tika-vin02_t:1122_13	vadati. Yāya hi vācāya āpattiṃ āpajjati, sā vācā tassā āpattiyā āsannāti vuccati.	11221	
PA_tika-vin02_t:1123_0	Cīvarena pattaṃ veṭhetvāti ettha “uttarāsaṅgassa ekena kaṇṇena veṭhetvā”ti gaṇṭhipadesu	1123	
PA_tika-vin02_t:1123_1	vuttaṃ. Gāmeti gāmapariyāpanne tādise kismiñci padese. Antaraghareti antogehe. Paṭikkamaneti	1123	
PA_tika-vin02_t:1123_2	āsanasālāyaṃ. Tikkhattuṃ pānīyena pucchitabboti sambandho, ādimhi majjhe anteti evaṃ	1123	
PA_tika-vin02_t:1123_3	tikkhattuṃ pucchitabboti attho. Upakaṭṭhoti āsanno. Dhotavālikāyāti nirajāya parisuddhavālikāya.	1123	
PA_tika-vin02_t:1123_4	Sace pahotīti vuttamevatthaṃ vibhāveti “na kenaci gelaññena abhibhūto hotī”ti. Pariveṇaṃ	1123	
PA_tika-vin02_t:1123_5	gantvāti upajjhāyassa pariveṇaṃ gantvā.	1123	
PA_tika-vin02_t:1124	Upajjhāyavattakathāvaṇṇanā niṭṭhitā.	112	
PA_tika-vin02_t:1125	67. Saddhivihārikavattakathā uttānatthāyeva.	112	
PA_tika-vin02_t:1126	Nasammāvattanādikathāvaṇṇanā	112	
PA_tika-vin02_t:1127_0	68. Nasammāvattanādikathāyaṃ gehassitapemanti “pitā me aya”nti evaṃ uppannapemaṃ.	1127	
PA_tika-vin02_t:1127_1	Upajjhāyamhi pitucittupaṭṭhānameva hi idha gehassitapemaṃ nāma. Na hi idaṃ akusalapakkhiyaṃ	1127	
PA_tika-vin02_t:1127_2	gehassitapemaṃ sandhāya vuttaṃ paṭividdhasaccānaṃ pahīnānugedhānaṃ tadasambhavato,	1127	
PA_tika-vin02_t:1127_3	na ca bhagavā bhikkhū saṃkilese niyojeti, gehassitapemasadisattā pana pemamukhena	1127	
PA_tika-vin02_t:1127_4	mettāsineho idha vuttoti veditabbaṃ. “Tesu eko vattasampanno bhikkhu…pe… tesaṃ anāpattī”ti	1127	
PA_tika-vin02_t:1127_5	vacanato sace eko vattasampanno bhikkhu “bhante, tumhe appossukkā hotha, ahaṃ tumhākaṃ	1127	
PA_tika-vin02_t:1127_6	saddhivihārikaṃ antevāsikaṃ vā gilānaṃ upaṭṭhahissāmi, ovaditabbaṃ ovadissāmi, iti	1127	
PA_tika-vin02_t:1127_7	karaṇīyesu ussukkaṃ āpajjissāmī”ti vadati, te eva vā saddhivihārikādayo “bhante,	1127	
PA_tika-vin02_t:1127_8	tumhe kevalaṃ appossukkā hothā”ti vadanti, vattaṃ vā na sādiyanti, tato paṭṭhāya	1127	
PA_tika-vin02_t:1127_9	ācariyupajjhāyānaṃ anāpattīti vadanti. Sesamettha uttānameva.	1127	
PA_tika-vin02_t:1128	Nasammāvattanādikathāvaṇṇanā niṭṭhitā.	112	
PA_tika-vin02_t:1129	Rādhabrāhmaṇavatthukathāvaṇṇanā	112	
PA_tika-vin02_t:1130_0	69. Rādhabrāhmaṇavatthumhi kiso ahosīti khādituṃ vā bhuñjituṃ vā asakkonto tanuko	1130	
PA_tika-vin02_t:1130_1	ahosi appamaṃsalohito. Uppaṇḍuppaṇḍukajātoti sañjātuppaṇḍuppaṇḍukabhāvo paṇḍupalāsappaṭibhāgo.	1130	
PA_tika-vin02_t:1130_2	Dhamanisanthatagattoti pariyādinnamaṃsalohitattā sirājāleneva santharitagatto. Adhikāranti	1130	
PA_tika-vin02_t:1130_3	adhikiriyaṃ, sakkāranti vuttaṃ hoti. Kataṃ jānantīti kataññuno, kataṃ pākaṭaṃ katvā	1130	
PA_tika-vin02_t:1130_4	jānantīti katavedino. Kiṃ pana thero bhagavatā bārāṇasiyaṃ tīhi saraṇagamanehi anuññātaṃ	1130	
PA_tika-vin02_t:1130_5	pabbajjaṃ upasampadañca na jānātīti? No na jānāti. Yadi evaṃ “kathāhaṃ, bhante, taṃ	1130	
PA_tika-vin02_t:1130_6	brāhmaṇaṃ pabbājemi upasampādemī”ti kasmā āhāti imaṃ anuyogaṃ sandhāyāha “kiñcāpi	1130	
PA_tika-vin02_t:1130_7	āyasmā sāriputto”tiādi. Parimaṇḍalehīti paripuṇṇehi. Aññathā vā vattabbaṃ aññathā	1130	
PA_tika-vin02_t:1130_8	vadatīti “bhante”ti vattabbaṃ “bandhe”ti vadati.	1130	
PA_tika-vin02_t:1131_0	71-73. Samanantarāti anantaraṃ. Paṇṇattivītikkamaṃ karotīti sikkhāpadavītikkamaṃ	1131	
PA_tika-vin02_t:1131_1	karoti. Attabhāvapariharaṇatthaṃ nissīyantīti nissayā, piṇḍiyālopabhojanādikā cattāro	1131	
PA_tika-vin02_t:1131_2	paccayā. Tattha piṇḍiyālopabhojananti jaṅghapiṇḍiyabalena caritvā ālopamattaṃ laddhabhojanaṃ.	1131	
PA_tika-vin02_t:1131_3	Atirekalābhoti “piṇḍiyālopabhojanaṃ nissāyā”ti evaṃ vuttabhikkhāhāralābhato adhikalābho	1131	
PA_tika-vin02_t:1131_4	saṅghabhattādi. Tattha sakalassa saṅghassa dātabbabhattaṃ saṅghabhattaṃ. Katipaye	1131	
PA_tika-vin02_t:1131_5	bhikkhū uddisitvā dātabbabhattaṃ uddesabhattaṃ. Nimantetvā dātabbabhattaṃ nimantanaṃ.	1131	
PA_tika-vin02_t:1131_6	Salākaṃ gāhāpetvā dātabbabhattaṃ salākabhattaṃ. Ekasmiṃ pakkhe ekadivasaṃ dātabbabhattaṃ	1131	
PA_tika-vin02_t:1131_7	pakkhikaṃ. Uposathe dātabbabhattaṃ uposathikaṃ. Pāṭipadadivase dātabbabhattaṃ pāṭipadikaṃ.	1131	
PA_tika-vin02_t:1131_8	Vitthārakathā nesaṃ senāsanakkhandhakavaṇṇanāyaṃ āvi bhavissati.	1131	
PA_tika-vin02_t:1132	Vihāroti pākāraparicchinno sakalo āvāso. Aḍḍhayogoti	113	
PA_tika-vin02_t:1133_0	Dīghapāsādo. Garuḷasaṇṭhānapāsādotipi vadanti. Pāsādoti caturassapāsādo. Hammiyanti	1133	
PA_tika-vin02_t:1133_1	muṇḍacchadanapāsādo. Apare pana bhaṇanti “vihāro nāma dīghamukhapāsādo, aḍḍhayogo	1133	
PA_tika-vin02_t:1133_2	ekapassacchadanakasenāsanaṃ, tassa kira ekapasse bhitti uccatarā hoti, itarapasse	1133	
PA_tika-vin02_t:1133_3	nīcā, tena taṃ ekapassacchadanakaṃ hoti, pāsādo āyatacaturassapāsādo, hammiyaṃ muṇḍacchadanaṃ	1133	
PA_tika-vin02_t:1133_4	candikaṅgaṇayutta”nti. Guhāti pabbataguhā. Pūtimuttanti yaṃ kiñci muttaṃ. Yathā suvaṇṇavaṇṇopi	1133	
PA_tika-vin02_t:1133_5	kāyo “pūtikāyo”ti vuccati, evaṃ abhinavampi muttaṃ pūtimuttameva. Sesamettha uttānatthameva.	1133	
PA_tika-vin02_t:1134	Rādhabrāhmaṇavatthukathāvaṇṇanā niṭṭhitā.	113	
PA_tika-vin02_t:1135	Ācariyavattakathāvaṇṇanā	113	
PA_tika-vin02_t:1136_0	75. Upasenavatthumhi āciṇṇanti caritaṃ vattaṃ anudhammatā. Kacci bhikkhu khamanīyanti	1136	
PA_tika-vin02_t:1136_1	bhikkhu kacci tuyhaṃ idaṃ catucakkaṃ navadvāraṃ sarīrayantaṃ khamanīyaṃ sakkā khamituṃ	1136	
PA_tika-vin02_t:1136_2	sahituṃ pariharituṃ, na kiñci dukkhaṃ uppādetīti. Kacci yāpanīyanti kacci sabbakiccesu	1136	
PA_tika-vin02_t:1136_3	yāpetuṃ sakkā, na kiñci antarāyaṃ dassetīti. Jānantāpi tathāgatātievamādi yaṃ parato	1136	
PA_tika-vin02_t:1136_4	“kati vassosi tvaṃ bhikkhū”tiādinā pucchi, tassa parihāradassanatthaṃ vuttaṃ. Tatrāyaṃ	1136	
PA_tika-vin02_t:1136_5	saṅkhepattho – tathāgatā nāma jānantāpi sace tādisaṃ pucchākāraṇaṃ hoti, pucchanti.	1136	
PA_tika-vin02_t:1136_6	Sace pana tādisaṃ pucchākāraṇaṃ natthi, jānantāpi na pucchanti. Yasmā pana buddhānaṃ	1136	
PA_tika-vin02_t:1136_7	ajānanaṃ nāma natthi, tasmā “ajānantāpī”ti na vuttaṃ. Kālaṃ viditvā pucchantīti sace	1136	
PA_tika-vin02_t:1136_8	tassā pucchāya so kālo hoti, evaṃ taṃ kālaṃ viditvā pucchanti. Sace na hoti, evampi	1136	
PA_tika-vin02_t:1136_9	kālaṃ viditvāva na pucchanti. Evaṃ pucchantāpi ca atthasaṃhitaṃ tathāgatā pucchanti,	1136	
PA_tika-vin02_t:1136_10	yaṃ atthanissitaṃ kāraṇanissitaṃ, tadeva pucchanti, no anatthasaṃhitaṃ. Kasmā? Yasmā	11361	
PA_tika-vin02_t:1136_11	anatthasaṃhite setughāto tathāgatānaṃ. Setu vuccati maggo, maggeneva tādisassa vacanassa	11361	
PA_tika-vin02_t:1136_12	ghāto samucchedoti vuttaṃ hoti.	11361	
PA_tika-vin02_t:1137_0	Idāni atthasaṃhitanti ettha yaṃ atthanissitaṃ vacanaṃ tathāgatā pucchanti, taṃ dassento	1137	
PA_tika-vin02_t:1137_1	“dvīhi ākārehī”tiādimāha. Tattha ākārehīti kāraṇehi. Dhammaṃ vā desessāmāti aṭṭhuppattiyuttaṃ	1137	
PA_tika-vin02_t:1137_2	suttaṃ vā pubbacaritakāraṇayuttaṃ jātakaṃ vā kathayissāma. Sāvakānaṃ vā sikkhāpadaṃ	1137	
PA_tika-vin02_t:1137_3	paññapessāmāti sāvakānaṃ vā tāya pucchāya vītikkamaṃ pākaṭaṃ katvā garukaṃ vā lahukaṃ	1137	
PA_tika-vin02_t:1137_4	vā sikkhāpadaṃ paññapessāma āṇaṃ ṭhapessāma. Atilahunti atisīghaṃ.	1137	
PA_tika-vin02_t:1138_0	76. Aññatitthiyavatthumhi aññatitthiyapubboti pubbe aññatitthiyo bhūtoti aññatitthiyapubbo.	1138	
PA_tika-vin02_t:1138_1	Ettha ca titthaṃ jānitabbaṃ, titthakaro jānitabbo, titthiyā jānitabbā, titthiyasāvakā	1138	
PA_tika-vin02_t:1138_2	jānitabbā. Tattha titthaṃ nāma dvāsaṭṭhi diṭṭhiyo. Ettha hi sattā taranti uppilavanti	1138	
PA_tika-vin02_t:1138_3	ummujjanimujjaṃ karonti, tasmā “tittha”nti vuccanti. Tāsaṃ diṭṭhīnaṃ uppādetā titthakaro	1138	
PA_tika-vin02_t:1138_4	nāma pūraṇakassapādiko. Tassa laddhiṃ gahetvā pabbajitā titthiyā nāma. Te hi titthe	1138	
PA_tika-vin02_t:1138_5	jātāti titthiyā, yathāvuttaṃ vā diṭṭhigatasaṅkhātaṃ titthaṃ etesaṃ atthīti titthikā,	1138	
PA_tika-vin02_t:1138_6	titthikā eva titthiyā. Tesaṃ paccayadāyakā titthiyasāvakāti veditabbā. Sahadhammikaṃ	1138	
PA_tika-vin02_t:1138_7	vuccamānoti sahadhammikena vuccamāno, karaṇatthe upayogavacanaṃ. Pañcahi sahadhammikehi	1138	
PA_tika-vin02_t:1138_8	sikkhitabbattā, tesaṃ vā santakattā “sahadhammika”nti laddhanāmena buddhapaññattena	1138	
PA_tika-vin02_t:1138_9	sikkhāpadena vuccamānoti attho. Pasūroti tassa nāmaṃ. Paribbājakoti gihibandhanaṃ	1138	
PA_tika-vin02_t:1138_10	pahāya pabbajjupagato.	11381	
PA_tika-vin02_t:1139_0	Taṃyeva titthāyatananti ettha dvāsaṭṭhidiṭṭhisaṅkhātaṃ titthameva āyatananti titthāyatanaṃ,	1139	
PA_tika-vin02_t:1139_1	titthaṃ vā etesaṃ atthīti titthino, titthiyā, tesaṃ āyatanantipi titthāyatanaṃ. Āyatananti	1139	
PA_tika-vin02_t:1139_2	ca “assānaṃ kambojo āyatanaṃ, gunnaṃ dakkhiṇapatho āyatana”nti ettha sañjātiṭṭhānaṃ āyatanaṃ nāma.	1139	
PA_tika-vin02_t:1140	“Manorame āyatane, sevanti naṃ vihaṅgamā;	114	
PA_tika-vin02_t:1141	Chāyaṃ chāyatthino yanti, phalatthaṃ phalabhojino”ti. –	114	
PA_tika-vin02_t:1142_0	Ettha samosaraṇaṭṭhānaṃ. “Pañcimāni, bhikkhave, vimuttāyatanānī”ti ettha kāraṇaṃ,	1142	
PA_tika-vin02_t:1142_1	taṃ idha sabbampi labbhati. Sabbepi hi diṭṭhigatikā sañjāyamānā imāsuyeva dvāsaṭṭhiyā	1142	
PA_tika-vin02_t:1142_2	diṭṭhīsu sañjāyanti, samosaramānāpi etāsuyeva samosaranti sannipatanti, diṭṭhigatikabhāve	1142	
PA_tika-vin02_t:1142_3	ca nesaṃ imāyeva dvāsaṭṭhi diṭṭhiyo kāraṇaṃ, tasmā yathāvuttaṃ titthameva sañjātiādinā	1142	
PA_tika-vin02_t:1142_4	atthena āyatananti titthāyatanaṃ, tenevatthena titthīnaṃ āyatanantipi titthāyatanaṃ.	1142	
PA_tika-vin02_t:1143_0	Āyasmato nissāya vacchāmīti ettha āyasmatoti upayogatthe sāmivacanaṃ, āyasmantaṃ	1143	
PA_tika-vin02_t:1143_1	nissāya vasissāmīti attho. Byatto…pe… vuttalakkhaṇoyevāti parisupaṭṭhāpakabahussutaṃ	1143	
PA_tika-vin02_t:1143_2	sandhāya vadati. Pañcahupāli aṅgehītiādīsu yaṃ vattabbaṃ, taṃ parato āvi bhavissati.	1143	
PA_tika-vin02_t:1144	Ācariyavattakathāvaṇṇanā niṭṭhitā.	114	
PA_tika-vin02_t:1145	Paṇāmanākhamāpanākathāvaṇṇanā	114	
PA_tika-vin02_t:1146_0	80. Yaṃ pubbe lakkhaṇaṃ vuttanti sambandho, “teneva lakkhaṇena nissayantevāsikassa	1146	
PA_tika-vin02_t:1146_1	āpatti veditabbā”ti potthakesu pāṭho dissati, “na teneva lakkhaṇena nissayantevāsikassa	1146	
PA_tika-vin02_t:1146_2	āpatti veditabbā”ti evaṃ panettha pāṭho veditabbo. Saddhivihārikassa vuttalakkhaṇena	1146	
PA_tika-vin02_t:1146_3	nissayantevāsikassa āpatti na veditabbāti evaṃ panettha atthopi veditabbo. Aññathā	1146	
PA_tika-vin02_t:1146_4	“nissayantevāsikena hi yāva ācariyaṃ nissāya vasati, tāva sabbaṃ ācariyavattaṃ kātabba”nti	1146	
PA_tika-vin02_t:1146_5	idaṃ virujjheyya. Idañhi vacanaṃ nissayantevāsikassa amuttanissayasseva vattaṃ akarontassa	1146	
PA_tika-vin02_t:1146_6	āpattīti dīpeti. Tasmā saddhivihārikassa yathāvuttavattaṃ akarontassa nissayamuttakassa	1146	
PA_tika-vin02_t:1146_7	amuttakassapi āpatti, nissayantevāsikassa pana amuttanissayasseva āpattīti gahetabbaṃ.	1146	
PA_tika-vin02_t:1146_8	Teneva visuddhimaggepi ñātipalibodhakathāyaṃ –	1146	
PA_tika-vin02_t:1147_0	“Ñātīti vihāre ācariyupajjhāyasaddhivihārikaantevāsikasamānupajjhāyakasamānācariyakā,	1147	
PA_tika-vin02_t:1147_1	ghare mātā pitā bhaginī bhātāti evamādikā. Te gilānā imassa palibodhā honti, tasmā	1147	
PA_tika-vin02_t:1147_2	so palibodho upaṭṭhahitvā tesaṃ pākatikakaraṇena upacchinditabbo. Tattha upajjhāyo	1147	
PA_tika-vin02_t:1147_3	tāva gilāno sace lahuṃ na vuṭṭhāti, yāvajīvaṃ paṭijaggitabbo. Tathā pabbajjācariyo	1147	
PA_tika-vin02_t:1147_4	upasampadācariyo saddhivihāriko upasampāditapabbājitaantevāsikasamānupajjhāyakā ca.	1147	
PA_tika-vin02_t:1147_5	Nissayācariya uddesācariya nissayantevāsika uddesantevāsikasamānācariyakā pana yāva	1147	
PA_tika-vin02_t:1147_6	nissayauddesā anupacchinnā, tāva paṭijaggitabbā”ti –	1147	
PA_tika-vin02_t:1148_0	Vibhāgena vuttaṃ. Ayañca vibhāgo “teneva lakkhaṇena nissayantevāsikassa āpatti veditabbā”ti	1148	
PA_tika-vin02_t:1148_1	evaṃ pāṭhe sati na yujjeyya. Ayañhi pāṭho saddhivihārikassa viya nissayantevāsikassapi	1148	
PA_tika-vin02_t:1148_2	yathāvuttavattaṃ akarontassa nissayamuttakassa amuttakassapi āpattīti imamatthaṃ	1148	
PA_tika-vin02_t:1148_3	dīpeti, tasmā vuttanayenevettha pāṭho gahetabbo.	1148	
PA_tika-vin02_t:1149	Pabbajjaupasampadadhammantevāsikehi pana…pe… tāva vattaṃ kātabbanti pabbajjācariyaupasampadācariyadhammācariyānaṃ	114	
PA_tika-vin02_t:1150_0	Etehi yathāvuttavattaṃ kātabbaṃ. Tattha yena sikkhāpadāni dinnāni, ayaṃ pabbajjācariyo.	1150	
PA_tika-vin02_t:1150_1	Yena upasampadakammavācā vuttā, ayaṃ upasampadācariyo. Yo uddesaṃ paripucchaṃ vā	1150	
PA_tika-vin02_t:1150_2	deti, ayaṃ dhammācariyoti veditabbaṃ. Sesamettha uttānameva.	1150	
PA_tika-vin02_t:1151	Paṇāmanākhamāpanākathāvaṇṇanā niṭṭhitā.	115	
PA_tika-vin02_t:1152	Nissayapaṭippassaddhikathāvaṇṇanā	115	
PA_tika-vin02_t:1153_0	83. Nissayapaṭippassaddhikathāyaṃ disaṃ gatoti puna āgantukāmo anāgantukāmo vā hutvā	1153	
PA_tika-vin02_t:1153_1	vāsatthāya kañci disaṃ gato. Bhikkhuno sabhāgatanti pesalabhāvaṃ. Oloketvāti upaparikkhitvā.	1153	
PA_tika-vin02_t:1153_2	Vibbhante…pe… tattha gantabbanti ettha sace kenaci karaṇīyena tadaheva gantuṃ asakkonto	1153	
PA_tika-vin02_t:1153_3	katipāhena gamissāmīti gamane saussāho hoti, rakkhatīti vadanti. Mā idha paṭikkamīti	1153	
PA_tika-vin02_t:1153_4	mā idha pavisi. Tatreva vasitabbanti tattheva nissayaṃ gahetvā vasitabbaṃ. Taṃyeva	1153	
PA_tika-vin02_t:1153_5	vihāraṃ…pe… vasituṃ vaṭṭatīti ettha upajjhāyena pariccattattā upajjhāyasamodhānaparihāro	1153	
PA_tika-vin02_t:1153_6	natthi, tasmā upajjhāyena samodhānagatassapi ācariyassa santike gahitanissayo na paṭippassambhati.	1153	
PA_tika-vin02_t:1154_0	Ācariyamhā nissayapaṭippassaddhīsu ācariyo pakkanto vā hotīti ettha “pakkantoti disaṃ	1154	
PA_tika-vin02_t:1154_1	gato”tiādinā upajjhāyassa pakkamane yo vinicchayo vutto, so tattha vuttanayeneva	1154	
PA_tika-vin02_t:1154_2	idhāpi sakkā viññātunti taṃ avatvā “koci ācariyo āpucchitvā pakkamatī”tiādinā aññoyeva	1154	
PA_tika-vin02_t:1154_3	nayo āraddho, ayañca nayo upajjhāyapakkamanepi veditabboyeva. Īdisesu hi ṭhānesu	1154	
PA_tika-vin02_t:1154_4	ekattha vuttalakkhaṇaṃ aññatthāpi daṭṭhabbaṃ. Sace dve leḍḍupāte atikkamitvā nivattati,	1154	
PA_tika-vin02_t:1154_5	paṭippassaddho hotīti ettha ettāvatā disāpakkanto nāma hotīti antevāsike anikkhittadhurepi	1154	
PA_tika-vin02_t:1154_6	nissayo paṭippassambhati. Ācariyupajjhāyā dve leḍḍupāte atikkamma aññasmiṃ vihāre	1154	
PA_tika-vin02_t:1154_7	vasantīti bahiupacārasīmāyaṃ antevāsikasaddhivihārikānaṃ vasanaṭṭhānato dve leḍḍupāte	1154	
PA_tika-vin02_t:1154_8	atikkamma aññasmiṃ senāsane vasanti, antoupacārasīmāyaṃ pana dve leḍḍupāte atikkamitvāpi	1154	
PA_tika-vin02_t:1154_9	vasato nissayo na paṭippassambhati. “Sacepi ācariyo muñcitukāmova hutvā nissayapaṇāmanāya	1154	
PA_tika-vin02_t:1154_10	paṇāmetī”tiādi sabbaṃ upajjhāyassa āṇattiyampi veditabbaṃ. Sesamettha uttānameva.	11541	
PA_tika-vin02_t:1155	Nissayapaṭippassaddhikathāvaṇṇanā niṭṭhitā.	115	
PA_tika-vin02_t:1156	Upasampādetabbapañcakakathāvaṇṇanā	115	
PA_tika-vin02_t:1157	84. Pañcahi, bhikkhave, aṅgehi samannāgatenātiādīsu na sāmaṇero upaṭṭhāpetabboti upajjhāyena hutvā sāmaṇero na gahetabbo. Ayamattho aṅguttaranikāyaṭṭhakathāyaṃ vuttoyeva.	115	
PA_tika-vin02_t:1158	“Attānameva paṭhamaṃ, patirūpe nivesaye;	115	
PA_tika-vin02_t:1159	Athaññamanusāseyya, na kilisseyya paṇḍito”ti. –	115	
PA_tika-vin02_t:1160_0	Imassa anurūpavasena paṭhamaṃ tāva attasampattiyaṃ niyojetuṃ “na asekkhena sīlakkhandhenā”tiādi	1160	
PA_tika-vin02_t:1160_1	vuttaṃ, na āpattiaṅgavasena. Tattha asekkhena sīlakkhandhenāti asekkhassa sīlakkhandho	1160	
PA_tika-vin02_t:1160_2	asekkho sīlakkhandho nāma. Asekkhassa ayanti hi asekkho, sīlakkhandho. Evaṃ sabbattha.	1160	
PA_tika-vin02_t:1160_3	Evañca katvā vimuttiñāṇadassanasaṅkhātassa paccavekkhaṇañāṇassapi asekkhatā upapannā.	1160	
PA_tika-vin02_t:1160_4	Asekkhasīlanti ca na maggaphalameva adhippetaṃ, atha kho yaṃkiñci asekkhasantāne	1160	
PA_tika-vin02_t:1160_5	pavattasīlaṃ lokiyalokuttaramissakassa sīlassa idhādhippetattā. Samādhikkhandhādīsupi	1160	
PA_tika-vin02_t:1160_6	vimuttikkhandhapariyosānesu ayameva nayo. Tasmā yathā sīlasamādhipaññakkhandhā missakā	1160	
PA_tika-vin02_t:1160_7	adhippetā, evaṃ vimuttikkhandhopīti tadaṅgavimuttiādayopi veditabbā, na paṭippassaddhivimutti	1160	
PA_tika-vin02_t:1160_8	eva. Vimuttiñāṇadassanaṃ pana lokiyameva. Teneva saṃyuttanikāyaṭṭhakathāyaṃ vuttaṃ	1160	
PA_tika-vin02_t:1160_9	“purimehi catūhi padehi lokiyalokuttarasīlasamādhipaññāvimuttiyo kathitā, vimuttiñāṇadassanaṃ	1160	
PA_tika-vin02_t:1160_10	paccavekkhaṇañāṇaṃ hoti, taṃ lokiyamevā”ti.	11601	
PA_tika-vin02_t:1161_0	Assaddhotiādīsu tīsu vatthūsu saddhā etassa natthīti assaddho. Sukkapakkhe saddahatīti	1161	
PA_tika-vin02_t:1161_1	saddho, saddhā vā etassa atthītipi saddho. Natthi etassa hirīti ahiriko, akusalasamāpattiyā	1161	
PA_tika-vin02_t:1161_2	ajigucchamānassetaṃ adhivacanaṃ. Hirī etassa atthīti hirimā. Na ottappatīti anottappī,	1161	
PA_tika-vin02_t:1161_3	akusalasamāpattiyā na bhāyatīti vuttaṃ hoti. Tabbiparīto ottappī. Kucchitaṃ sīdatīti	1161	
PA_tika-vin02_t:1161_4	kusīto, hīnavīriyassetaṃ adhivacanaṃ. Āraddhaṃ vīriyaṃ etassāti āraddhavīriyo, sammappadhānayuttassetaṃ	1161	
PA_tika-vin02_t:1161_5	adhivacanaṃ. Muṭṭhā sati etassāti muṭṭhassati, naṭṭhassatīti vuttaṃ hoti. Upaṭṭhitā	1161	
PA_tika-vin02_t:1161_6	sati etassāti upaṭṭhitassati, niccaṃ ārammaṇābhimukhappavattasatissetaṃ adhivacanaṃ.	1161	
PA_tika-vin02_t:1162_0	Adhisīle sīlavipanno ca ajjhācāre ācāravipanno ca āpajjitvā avuṭṭhito. Sassatucchedasaṅkhātaṃ	1162	
PA_tika-vin02_t:1162_1	antaṃ gaṇhāti gāhayatīti vā antaggāhikā, micchādiṭṭhi. Purimāni dve padānīti “na	1162	
PA_tika-vin02_t:1162_2	paṭibalo hoti antevāsiṃ vā saddhivihāriṃ vā gilānaṃ upaṭṭhātuṃ vā upaṭṭhāpetuṃ vā,	1162	
PA_tika-vin02_t:1162_3	anabhirataṃ vūpakāsetuṃ vā vūpakāsāpetuṃ vā”ti imāni dve padāni.	1162	
PA_tika-vin02_t:1163_0	Abhivisiṭṭho uttamo samācāroti abhisamācāro, abhisamācārova sikkhitabbato sikkhāti	1163	
PA_tika-vin02_t:1163_1	ābhisamācārikā sikkhā, abhisamācāraṃ vā ārabbha paññattā sikkhā ābhisamācārikā. Maggabrahmacariyassa	1163	
PA_tika-vin02_t:1163_2	ādibhūtāti ādibrahmacariyakā, ubhatovibhaṅgapariyāpannasikkhāyetaṃ adhivacanaṃ. Teneva	1163	
PA_tika-vin02_t:1163_3	“ubhatovibhaṅgapariyāpannaṃ ādibrahmacariyakaṃ, khandhakavattapariyāpannaṃ ābhisamācārika”nti	1163	
PA_tika-vin02_t:1163_4	visuddhimagge vuttaṃ. Tasmā sekkhapaṇṇattiyanti ettha sikkhitabbato sabbāpi ubhatovibhaṅgapariyāpannā	1163	
PA_tika-vin02_t:1163_5	paṇṇattīti gahetabbā. Teneva gaṇṭhipadepi vuttaṃ “sekkhapaṇṇattiyanti pārājikamādiṃ	1163	
PA_tika-vin02_t:1163_6	katvā sikkhitabbasikkhāpadapaññattiya”nti. Sesamettha uttānatthameva.	1163	
PA_tika-vin02_t:1164	Upasampādetabbapañcakakathāvaṇṇanā niṭṭhitā.	116	
PA_tika-vin02_t:1165	Aññatitthiyapubbavatthukathāvaṇṇanā	116	
PA_tika-vin02_t:1166_0	86. Aññatitthiyavatthumhi ājīvako acelakoti duvidho naggaparibbājakoti āha “naggaparibbājakasseva	1166	
PA_tika-vin02_t:1166_1	ājīvakassa vā”tiādi. Tattha ājīvako upari ekameva vatthaṃ upakacchake pavesetvā paridahati,	1166	
PA_tika-vin02_t:1166_2	heṭṭhā naggo. Acelako sabbena sabbaṃ naggoyeva.	1166	
PA_tika-vin02_t:1167_0	87. Āmisakiñcikkhasampadānaṃ nāma appamattakasseva deyyadhammassa anuppadānaṃ. Rūpūpajīvikāti	1167	
PA_tika-vin02_t:1167_1	attano rūpaṃyeva nissāya jīvantiyo. Vesiyā gocaro mittasanthavavasena upasaṅkamitabbaṭṭhānaṃ	1167	
PA_tika-vin02_t:1167_2	assāti vesiyāgocaro. Esa nayo sabbattha. Yobbanappattā yobbanātītā vāti ubhayenapi	1167	
PA_tika-vin02_t:1167_3	mahallikā anividdhakumāriyova vadati. Bhikkhuniyo nāma ussannabrahmacariyā, tathā	1167	
PA_tika-vin02_t:1167_4	bhikkhūpi. Tesaṃ aññamaññavisabhāgavatthubhāvato santhavavasena upasaṅkamane katipāheneva	1167	
PA_tika-vin02_t:1167_5	brahmacariyantarāyo siyāti āha “tāhi saddhiṃ khippameva vissāso hoti, tato sīlaṃ	1167	
PA_tika-vin02_t:1167_6	bhijjatī”ti. Sesamettha uttānameva.	1167	
PA_tika-vin02_t:1168	Aññatitthiyapubbavatthukathāvaṇṇanā niṭṭhitā.	116	
PA_tika-vin02_t:1169	Pañcābādhavatthukathāvaṇṇanā	116	
PA_tika-vin02_t:1170_0	88. Pañcābādhavatthumhi nakhapiṭṭhippamāṇanti ettha “kaniṭṭhaṅgulinakhapiṭṭhi adhippetā”ti	1170	
PA_tika-vin02_t:1170_1	tīsupi gaṇṭhipadesu vuttaṃ. “Tañce nakhapiṭṭhippamāṇampi vaḍḍhanakapakkhe ṭhitaṃ	1170	
PA_tika-vin02_t:1170_2	hoti, na pabbājetabbo”ti iminā sāmaññato lakkhaṇaṃ dassitaṃ, tasmā yattha katthaci	1170	
PA_tika-vin02_t:1170_3	sarīrāvayavesu nakhapiṭṭhippamāṇaṃ vaḍḍhanakapakkhe ṭhitañce, na vaṭṭatīti siddhaṃ.	1170	
PA_tika-vin02_t:1170_4	Evañca sati nakhapiṭṭhippamāṇampi avaḍḍhanakapakkhe ṭhitañce, sabbattha vaṭṭatīti	1170	
PA_tika-vin02_t:1170_5	āpannaṃ, tañca na sāmaññato adhippetanti padesaviseseyeva niyametvā dassento “sace	1170	
PA_tika-vin02_t:1170_6	panā”tiādimāha. Sace hi avisesena nakhapiṭṭhippamāṇaṃ avaḍḍhanakapakkhe ṭhitaṃ vaṭṭeyya,	1170	
PA_tika-vin02_t:1170_7	“nivāsanapārupanehi pakatipaacchanne ṭhāne”ti padesaniyamaṃ na kareyya, tasmā nivāsanapārupanehi	1170	
PA_tika-vin02_t:1170_8	pakatipaṭicchannaṭṭhānato aññattha nakhapiṭṭhippamāṇaṃ avaḍḍhanakapakkhe ṭhitampi	1170	
PA_tika-vin02_t:1170_9	na vaṭṭatīti siddhaṃ, nakhapiṭṭhippamāṇato khuddakataraṃ pana avaḍḍhanakapakkhe vaḍḍhanakapakkhe	1170	
PA_tika-vin02_t:1170_10	vā ṭhitaṃ hotu, vaṭṭati nakhapiṭṭhippamāṇato khuddakatarassa vaḍḍhanakapakkhe avaḍḍhanakapakkhe	11701	
PA_tika-vin02_t:1170_11	vā ṭhitassa mukhādīsuyeva paṭikkhittattā.	11701	
PA_tika-vin02_t:1171_0	Gaṇḍepi imināva nayena vinicchayo veditabbo. Tattha pana mukhādīsu kolaṭṭhimattato	1171	
PA_tika-vin02_t:1171_1	khuddakataropi gaṇḍo na vaṭṭatīti visuṃ na dassito. “Mukhādike appaṭicchannaṭṭhāne	1171	
PA_tika-vin02_t:1171_2	avaḍḍhanakapakkhe ṭhitopi na vaṭṭatī”ti ettakameva hi tattha vuttaṃ, tathāpi kuṭṭhe	1171	
PA_tika-vin02_t:1171_3	vuttanayena mukhādīsu kolaṭṭhippamāṇato khuddakataropi gaṇḍo na vaṭṭatīti viññāyati,	1171	
PA_tika-vin02_t:1171_4	tasmā avaḍḍhanakapakkhe ṭhitopīti ettha pi-saddo avuttasampiṇḍanattho. Tena kolaṭṭhimattato	1171	
PA_tika-vin02_t:1171_5	khuddakataropi na vaṭṭatīti ayamattho dassitoyevāti ayamamhākaṃ khanti. Pakativaṇṇe	1171	
PA_tika-vin02_t:1171_6	jāteti rogahetukassa vikāravaṇṇassa abhāvaṃ sandhāya vuttaṃ. Kolaṭṭhimattakoti badaraṭṭhippamāṇo.	1171	
PA_tika-vin02_t:1171_7	Suchaviṃ kāretvāti sañjātachaviṃ kāretvā. “Sañchaviṃ kāretvā”tipi pāṭho, vijjamānachaviṃ	1171	
PA_tika-vin02_t:1171_8	kāretvāti attho. Padumapuṇḍarīkapattavaṇṇanti rattapadumasetapadumavasena padumapattavaṇṇaṃ.	1171	
PA_tika-vin02_t:1171_9	Sosabyādhīti khayarogo.	1171	
PA_tika-vin02_t:1172	Pañcābādhavatthukathāvaṇṇanā niṭṭhitā.	117	
PA_tika-vin02_t:1173	Rājabhaṭādivatthukathāvaṇṇanā	117	
PA_tika-vin02_t:1174_0	90-96. Rājabhaṭādivatthūsu āhaṃsūti manussā vadiṃsu. Tasmā…pe… evamāhāti yasmā sayaṃ	1174	
PA_tika-vin02_t:1174_1	dhammassāmī, tasmā bhikkhūhi apabbājitabbaṃ coraṃ aṅgulimālaṃ pabbājetvā āyatiṃ akaraṇatthāya	1174	
PA_tika-vin02_t:1174_2	bhikkhūnaṃ sikkhāpadaṃ paññapento “na, bhikkhave, dhajabandho coro pabbājetabbo,	1174	
PA_tika-vin02_t:1174_3	yo pabbājeyya, āpatti dukkaṭassā”ti āha. Uparamantīti viramanti nivattanti. Bhinditvāti	1174	
PA_tika-vin02_t:1174_4	andubandhanaṃ bhinditvā. Chinditvāti saṅkhalikabandhanaṃ chinditvā. Muñcitvāti rajjubandhanaṃ	1174	
PA_tika-vin02_t:1174_5	muñcitvā. Vivaritvāti gāmabandhanādīsu gāmadvārādīni vivaritvā. Apassamānānaṃ vā	1174	
PA_tika-vin02_t:1174_6	palāyatīti purisaguttiyaṃ purisānaṃ apassamānānaṃ palāyati. Upaḍḍhupaḍḍhanti thokaṃ thokaṃ.	1174	
PA_tika-vin02_t:1175_0	97. Abhisekādīsu bandhanāgārādīni sodhenti, taṃ sandhāyāha “sabbasādhāraṇena vā nayenā”ti.	1175	
PA_tika-vin02_t:1175_1	Sace sayameva paṇṇaṃ āropenti, na vaṭṭatīti tā bhujissitthiyo “mayampi dāsiyo homā”ti	1175	
PA_tika-vin02_t:1175_2	sayameva dāsipaṇṇaṃ likhāpenti, na vaṭṭati. Takkaṃ sīse āsittakasadisāva hontīti	1175	
PA_tika-vin02_t:1175_3	yathā adāse karontā takkena sīsaṃ dhovitvā adāsaṃ karonti, evaṃ ārāmikavacanena dinnattā	1175	
PA_tika-vin02_t:1175_4	adāsāva teti adhippāyo. Takkāsiñcanaṃ pana sīhaḷadīpe cārittanti vadanti. Neva pabbājetabboti	1175	
PA_tika-vin02_t:1175_5	vuttanti kappiyavacanena dinnepi saṅghassa ārāmikadāsattā evaṃ vuttaṃ. Nissāmikadāso	1175	
PA_tika-vin02_t:1175_6	nāma yassa sāmikā saputtadārādayo matā honti, na koci tassa pariggāhako, sopi pabbājetuṃ	1175	
PA_tika-vin02_t:1175_7	na vaṭṭati, taṃ pana attanāpi bhujissaṃ kātuṃ vaṭṭati. Ye vā pana tasmiṃ raṭṭhe sāmino,	1175	
PA_tika-vin02_t:1175_8	tehipi kārāpetuṃ vaṭṭati. “Devadāsiputtaṃ pabbājetuṃ vaṭṭatī”ti tīsu gaṇṭhipadesu	1175	
PA_tika-vin02_t:1175_9	vuttaṃ. Dāsassa pabbajitvā attano sāmike disvā palāyantassa āpatti natthīti vadanti.	1175	
PA_tika-vin02_t:1175_10	Sesaṃ sabbattha uttānameva.	11751	
PA_tika-vin02_t:1176	Rājabhaṭādivatthukathāvaṇṇanā niṭṭhitā.	117	
PA_tika-vin02_t:1177	Nissayamuccanakakathāvaṇṇanā	117	
PA_tika-vin02_t:1178_0	103. Nissayamuccanakassa vattesu pañcakachakkesu pana ubhayāni kho pana…pe… anubyañjanasoti	1178	
PA_tika-vin02_t:1178_1	ettha “sabbopi cāyaṃ pabhedo mātikāṭṭhakathāyaṃ ñātāyaṃ ñāto hotī”ti tīsupi gaṇṭhipadesu	1178	
PA_tika-vin02_t:1178_2	vuttaṃ. Āpattiṃ jānātītiādīsu ca “pāṭhe avattamānepi ‘idaṃ nāma katvā idaṃ āpajjatī’ti	1178	
PA_tika-vin02_t:1178_3	jānāti ce, vaṭṭatī”ti tattheva vuttaṃ. Tañca kho pubbe pāṭhe paguṇe kateti gahetabbanti	1178	
PA_tika-vin02_t:1178_4	ca ācariyupajjhāyānampi eseva nayoti ca keci vadanti. Sesamettha uttānameva.	1178	
PA_tika-vin02_t:1179	Nissayamuccanakakathāvaṇṇanā niṭṭhitā.	117	
PA_tika-vin02_t:1180	Rāhulavatthukathāvaṇṇanā	118	
PA_tika-vin02_t:1181_0	105. Rāhulavatthumhi tattheva vihariṃsūti sabbepi te arahattaṃ pattakālato paṭṭhāya	1181	
PA_tika-vin02_t:1181_1	ariyā nāma majjhattāva hontīti rañño pahitasāsanaṃ dasabalassa anārocetvāva tattha	1181	
PA_tika-vin02_t:1181_2	vihariṃsu. Ekadivasaṃ jātaṃ kāḷudāyiṃ nāma amaccanti ayaṃ kira padumuttarabuddhakāle	1181	
PA_tika-vin02_t:1181_3	haṃsavatīnagare kulagehe nibbatto satthu dhammadesanaṃ suṇanto satthāraṃ ekaṃ bhikkhuṃ	1181	
PA_tika-vin02_t:1181_4	kulappasādakānaṃ aggaṭṭhāne ṭhapentaṃ disvā adhikārakammaṃ katvā taṃ ṭhānantaraṃ	1181	
PA_tika-vin02_t:1181_5	patthesi. So yāvajīvaṃ kusalaṃ katvā devamanussesu saṃsaranto amhākaṃ bodhisattassa	1181	
PA_tika-vin02_t:1181_6	mātukucchiyaṃ paṭisandhiggahaṇadivase kapilavatthusmiṃyeva amaccagehe paṭisandhiṃ	1181	
PA_tika-vin02_t:1181_7	gaṇhi. Jātadivase bodhisattena saddhiṃyeva jātoti taṃ divasaṃyeva dukūlacumbaṭake	1181	
PA_tika-vin02_t:1181_8	nipajjāpetvā bodhisattassa upaṭṭhānatthāya nayiṃsu. Bodhisattena hi saddhiṃ bodhirukkho	1181	
PA_tika-vin02_t:1181_9	rāhulamātā catasso nidhikumbhiyo ārohaniyahatthī kaṇḍako channo kāḷudāyīti ime satta	1181	
PA_tika-vin02_t:1181_10	ekadivase jātattā sahajātā nāma ahesuṃ. Athassa nāmaggahaṇadivase sakalanagarassa	11811	
PA_tika-vin02_t:1181_11	udaggacittadivase jātoti udāyītveva nāmaṃ akaṃsu. Thokaṃ kāḷadhātukattā pana kāḷudāyī	11811	
PA_tika-vin02_t:1181_12	nāma jāto. So bodhisattena saddhiṃ kumārakīḷaṃ kīḷanto vuddhiṃ agamāsi.	11811	
PA_tika-vin02_t:1182	Saṭṭhimattāhi gāthāhīti –	118	
PA_tika-vin02_t:1183	“Aṅgārino dāni dumā bhadante;	118	
PA_tika-vin02_t:1184	Phalesino chadanaṃ vippahāya;	118	
PA_tika-vin02_t:1185	Te accimantova pabhāsayanti;	118	
PA_tika-vin02_t:1186	Samayo mahāvīra bhāgīrasānaṃ.	118	
PA_tika-vin02_t:1187	“Nātisītaṃ nātiuṇhaṃ, nātidubbhikkhachātakaṃ;	118	
PA_tika-vin02_t:1188	Saddalā haritā bhūmi, esa kālo mahāmunī”ti. –	118	
PA_tika-vin02_t:1189_0	Ādikāhi saṭṭhimattāhi gāthāhi. “Pokkharavassanti pokkharapattavaṇṇamudaka”nti gaṇṭhipadesu	1189	
PA_tika-vin02_t:1189_1	vuttaṃ. Pokkharapattappamāṇaṃ majjhe uṭṭhahitvā anukkamena satapaṭalaṃ sahassapaṭalaṃ	1189	
PA_tika-vin02_t:1189_2	hutvā vassanakavassantipi vadanti. Tasmiṃ kira vassante temetukāmāva tementi, na	1189	
PA_tika-vin02_t:1189_3	itare. Ekopi rājā vā…pe… gato natthīti dhammadesanaṃ sutvā pakkantesu ñātīsu ekopi	1189	
PA_tika-vin02_t:1189_4	rājā vā rājamahāmatto vā “sve amhākaṃ bhikkhaṃ gaṇhathā”ti nimantetvā gato natthi.	1189	
PA_tika-vin02_t:1189_5	Pitāpissa suddhodanamahārājā “mayhaṃ putto mama gehaṃ anāgantvā kahaṃ gamissatī”ti	1189	
PA_tika-vin02_t:1189_6	animantetvāva agamāsi, gantvā pana gehe vīsatiyā bhikkhusahassānaṃ yāguādīni paṭiyādāpetvā āsanāni paññāpesi.	1189	
PA_tika-vin02_t:1190_0	Kulanagareti ñātikulassa nagare. Uṇhīsato paṭṭhāyāti sīsato paṭṭhāya. Uṇhīsanti hi	1190	
PA_tika-vin02_t:1190_1	uṇhīsasadisattā bhagavato paripuṇṇanalāṭassa paripuṇṇasīsassa ca etaṃ adhivacanaṃ.	1190	
PA_tika-vin02_t:1190_2	Bhagavato hi dakkhiṇakaṇṇacūḷikato paṭṭhāya maṃsapaṭalaṃ uṭṭhahitvā sakalanalāṭaṃ	1190	
PA_tika-vin02_t:1190_3	chādayamānaṃ pūrayamānaṃ gantvā vāmakaṇṇacūḷikāya patiṭṭhitaṃ saṇhatamatāya suvaṇṇavaṇṇatāya	1190	
PA_tika-vin02_t:1190_4	pabhassaratāya paripuṇṇatāya ca rañño baddhauṇhīsapaṭṭo viya virocati. Bhagavato	1190	
PA_tika-vin02_t:1190_5	kira imaṃ lakkhaṇaṃ disvā rājūnaṃ uṇhīsapaṭṭaṃ akaṃsu. Aññe pana janā aparipuṇṇasīsā	1190	
PA_tika-vin02_t:1190_6	honti, keci kappasīsā, keci phalasīsā, keci aṭṭhisīsā, keci tumbasīsā, keci kumbhasīsā,	1190	
PA_tika-vin02_t:1190_7	keci pabbhārasīsā, bhagavato pana āraggena vaṭṭetvā ṭhapitaṃ viya suparipuṇṇaṃ udakapubbuḷasadisampi	1190	
PA_tika-vin02_t:1190_8	hoti. Teneva uṇhīsaveṭhitasīsasadisattā uṇhīsaṃ viya sabbattha parimaṇḍalasīsattā	1190	
PA_tika-vin02_t:1190_9	ca uṇhīsasīsoti bhagavā vuccati.	1190	
PA_tika-vin02_t:1191	Narasīhagāthāhi nāma aṭṭhahi gāthāhīti –	119	
PA_tika-vin02_t:1192	“Siniddhanīlamudukuñcitakeso;	119	
PA_tika-vin02_t:1193	Sūriyanimmalatalābhinalāṭo;	119	
PA_tika-vin02_t:1194	Yuttatuṅgamudukāyatanāso;	119	
PA_tika-vin02_t:1195	Raṃsijālavitato narasīho”ti. –	119	
PA_tika-vin02_t:1196	Evamādikāhi aṭṭhahi gāthāhi. Gaṇṭhipadesu pana –	119	
PA_tika-vin02_t:1197	“Cakkavaraṅkitarattasupādo;	119	
PA_tika-vin02_t:1198	Lakkhaṇamaṇḍitaāyatapaṇhi;	119	
PA_tika-vin02_t:1199	Cāmarachattavibhūsitapādo;	119	
PA_tika-vin02_t:1200	Esa hi tuyha pitā narasīho.	120	
PA_tika-vin02_t:1201	“Sakyakumāravaro sukhumālo;	120	
PA_tika-vin02_t:1202	Lakkhaṇacittikapuṇṇasarīro;	120	
PA_tika-vin02_t:1203	Lokahitāya gato naravīro;	120	
PA_tika-vin02_t:1204	Esa hi tuyha pitā narasīho.	120	
PA_tika-vin02_t:1205	“Puṇṇasasaṅkanibho mukhavaṇṇo;	120	
PA_tika-vin02_t:1206	Devanarāna piyo naranāgo;	120	
PA_tika-vin02_t:1207	Mattagajindavilāsitagāmī;	120	
PA_tika-vin02_t:1208	Esa hi tuyha pitā narasīho.	120	
PA_tika-vin02_t:1209	“Khattiyasambhavaaggakulīno;	120	
PA_tika-vin02_t:1210	Devamanussanamassitapādo;	121	
PA_tika-vin02_t:1211	Sīlasamādhipatiṭṭhitacitto;	121	
PA_tika-vin02_t:1212	Esa hi tuyha pitā narasīho.	121	
PA_tika-vin02_t:1213	“Āyatayuttasusaṇṭhitanāso;	121	
PA_tika-vin02_t:1214	Gopakhumo abhinīlasunetto;	121	
PA_tika-vin02_t:1215	Indadhanūabhinīlabhamūko;	121	
PA_tika-vin02_t:1216	Esa hi tuyha pitā narasīho.	121	
PA_tika-vin02_t:1217	“Vaṭṭasuvaṭṭasusaṇṭhitagīvo;	121	
PA_tika-vin02_t:1218	Sīhahanū migarājasarīro;	121	
PA_tika-vin02_t:1219	Kañcanasucchaviuttamavaṇṇo;	121	
PA_tika-vin02_t:1220	Esa hi tuyha pitā narasīho.	122	
PA_tika-vin02_t:1221	“Siniddhasugambhiramañjusaghoso;	122	
PA_tika-vin02_t:1222	Hiṅgulabandhukarattasujivho;	122	
PA_tika-vin02_t:1223	Vīsativīsatisetasudanto;	122	
PA_tika-vin02_t:1224	Esa hi tuyha pitā narasīho.	122	
PA_tika-vin02_t:1225	“Añjanavaṇṇasunīlasukeso;	122	
PA_tika-vin02_t:1226	Kañcanapaṭṭavisuddhanalāṭo;	122	
PA_tika-vin02_t:1227	Osadhipaṇḍarasuddhasuuṇṇo;	122	
PA_tika-vin02_t:1228	Esa hi tuyha pitā narasīho.	122	
PA_tika-vin02_t:1229	“Gacchatinilapathe viya cando;	122	
PA_tika-vin02_t:1230	Tāragaṇāpariveṭhitarūpo;	123	
PA_tika-vin02_t:1231	Sāvakamajjhagato samaṇindo;	123	
PA_tika-vin02_t:1232	Esa hi tuyha pitā narasīho”ti. –	123	
PA_tika-vin02_t:1233_0	Imā nava gāthāyopi ettha dassitā, tā pana “aṭṭhahi gāthāhī”ti vacanena na samenti.	1233	
PA_tika-vin02_t:1233_1	Uṇhīsato paṭṭhāya yāva pādatalāti vuttānukkamopi tattha na dissati. Bhikkhāya caratīti bhikkhācāro.	1233	
PA_tika-vin02_t:1234_0	Uttiṭṭheti uttiṭṭhitvā paresaṃ gharadvāre ṭhatvā gahetabbapiṇḍe. Nappamajjheyyāti	1234	
PA_tika-vin02_t:1234_1	piṇḍacārikavattaṃ hāpetvā paṇītabhojanāni pariyesanto uttiṭṭhe pamajjati nāma, sapadānaṃ	1234	
PA_tika-vin02_t:1234_2	piṇḍāya caranto pana nappamajjati nāma, evaṃ karonto uttiṭṭhe nappamajjeyya. Dhammanti	1234	
PA_tika-vin02_t:1234_3	anesanaṃ pahāya sapadānaṃ caranto tameva bhikkhācariyadhammaṃ sucaritaṃ care. Sukhaṃ	1234	
PA_tika-vin02_t:1234_4	setīti desanāmattametaṃ, evaṃ panetaṃ bhikkhāya cariyadhammaṃ caranto dhammacārī	1234	
PA_tika-vin02_t:1234_5	idhaloke ca paraloke ca catūhipi iriyāpathehi sukhaṃ viharatīti attho.	1234	
PA_tika-vin02_t:1235_0	Dutiyagāthāya na naṃ duccaritanti vesiyādibhede agocare caranto naṃ bhikkhācariyadhammaṃ	1235	
PA_tika-vin02_t:1235_1	duccaritaṃ carati nāma, evaṃ acaritvā taṃ dhammaṃ care sucaritaṃ, na naṃ duccaritaṃ	1235	
PA_tika-vin02_t:1235_2	care. Sesamettha vuttatthameva. Imaṃ pana dutiyagāthaṃ pitu nivesanaṃ gantvā abhāsīti	1235	
PA_tika-vin02_t:1235_3	veditabbaṃ. Teneva theragāthāsaṃvaṇṇanāyaṃ ācariyadhammapālattherena vuttaṃ “dutiyadivase	1235	
PA_tika-vin02_t:1235_4	piṇḍāya paviṭṭho ‘uttiṭṭhe nappamajjeyyā’ti gāthāya pitaraṃ sotāpattiphale patiṭṭhāpetvā	1235	
PA_tika-vin02_t:1235_5	nivesanaṃ gantvā ‘dhammaṃ care sucarita’nti gāthāya mahāpajāpatiṃ sotāpattiphale	1235	
PA_tika-vin02_t:1235_6	rājānañca sakadāgāmiphale patiṭṭhāpesī”ti. Dhammapadaṭṭhakathāyampi vuttaṃ “punadivase	1235	
PA_tika-vin02_t:1235_7	piṇḍāya paviṭṭho ‘uttiṭṭhe nappamajjeyyā’ti gāthāya pitaraṃ sotāpattiphale patiṭṭhāpetvā	1235	
PA_tika-vin02_t:1235_8	‘dhammaṃ care’ti gāthāya mahāpajāpatiṃ sotāpattiphale rājānañca sakadāgāmiphale patiṭṭhāpesī”ti.	1235	
PA_tika-vin02_t:1236_0	Dhammapālajātakaṃ sutvā anāgāmiphale patiṭṭhāsīti punekadivasaṃ rājanivesane katapātarāso	1236	
PA_tika-vin02_t:1236_1	ekamantaṃ nisinnena raññā “bhante, tumhākaṃ dukkarakārikakāle ekā devatā maṃ upasaṅkamitvā	1236	
PA_tika-vin02_t:1236_2	‘putto te kālakato’ti āha. Ahaṃ tassā vacanaṃ asaddahanto ‘na mayhaṃ putto bodhiṃ	1236	
PA_tika-vin02_t:1236_3	appatvā kālaṃ karotī’ti paṭikkhipinti vutte idāni kathaṃ saddahissatha, pubbepi aṭṭhikāni	1236	
PA_tika-vin02_t:1236_4	dassetvā ‘putto te mato’ti vutte na saddahitthā”ti imissā aṭṭhuppattiyā mahādhammapālajātakaṃ	1236	
PA_tika-vin02_t:1236_5	kathesi. Taṃ sutvā rājā anāgāmiphale patiṭṭhahi.	1236	
PA_tika-vin02_t:1237_0	Kesavissajjananti kulamariyādavasena kesoropanaṃ. Paṭṭabandhoti yuvarājapaṭṭabandho.	1237	
PA_tika-vin02_t:1237_1	Abhinavagharappavesanamaho gharamaṅgalaṃ, vivāhakaraṇamaho āvāhamaṅgalaṃ. Chattamaṅgalanti	1237	
PA_tika-vin02_t:1237_2	yuvarājachattamaṅgalaṃ. Janapadakalyāṇīti janapadamhi kalyāṇī uttamā chasarīradosarahitā	1237	
PA_tika-vin02_t:1237_3	pañcakalyāṇasamannāgatā. Sā hi yasmā nātidīghā nātirassā nātikisā nātithūlā nātikāḷā	1237	
PA_tika-vin02_t:1237_4	nāccodātāti atikkantā mānusaṃ vaṇṇaṃ, appattā dibbaṃ vaṇṇaṃ, tasmā chasarīradosarahitā.	1237	
PA_tika-vin02_t:1237_5	Chavikalyāṇaṃ maṃsakalyāṇaṃ nahārukalyāṇaṃ aṭṭhikalyāṇaṃ vayakalyāṇanti imehi pana	1237	
PA_tika-vin02_t:1237_6	pañcahi kalyāṇehi samannāgatattā pañcakalyāṇasamannāgatā nāma. Tassā hi āgantukobhāsakiccaṃ	1237	
PA_tika-vin02_t:1237_7	natthi. Attano sarīrobhāseneva dvādasahatthaṭṭhāne ālokaṃ karoti, piyaṅgusāmā vā	1237	
PA_tika-vin02_t:1237_8	hoti suvaṇṇasāmā vā, ayamassā chavikalyāṇatā. Cattāro panassā hatthapādā mukhapariyosānañca	1237	
PA_tika-vin02_t:1237_9	lākhārasaparikammakataṃ viya rattapavāḷarattakambalasadisaṃ hoti, ayamassā maṃsakalyāṇatā.	1237	
PA_tika-vin02_t:1237_10	Vīsati pana nakhapattāni maṃsato amuttaṭṭhāne lākhārasapūritāni viya muttaṭṭhāne	12371	
PA_tika-vin02_t:1237_11	khīradhārāsadisāni honti, ayamassā nahārukalyāṇatā. Dvattiṃsa dantā suphusitā sudhotavajirapanti	12371	
PA_tika-vin02_t:1237_12	viya khāyanti, ayamassā aṭṭhikalyāṇatā. Vīsativassasatikāpi samānā soḷasavassuddesikā	12371	
PA_tika-vin02_t:1237_13	viya hoti nivalipalitā, ayamassā vayakalyāṇatā. Iti imehi pañcahi kalyāṇehi samannāgatattā	12371	
PA_tika-vin02_t:1237_14	janapadakalyāṇīti vuccati.	12371	
PA_tika-vin02_t:1238_0	Tuvaṭanti sīghaṃ. Sopi bhagavantaṃ “pattaṃ gaṇhathā”ti vattuṃ avisahamāno vihāraṃyeva	1238	
PA_tika-vin02_t:1238_1	agamāsīti. So kira tathāgate gāravena “pattaṃ vo bhante gaṇhathā”ti vattuṃ nāsakkhi.	1238	
PA_tika-vin02_t:1238_2	Evaṃ pana cintesi “sopānasīse pattaṃ gaṇhissatī”ti. Satthā tasmimpi ṭhāne na gaṇhi.	1238	
PA_tika-vin02_t:1238_3	Itaro “sopānapādamūle gaṇhissatī”ti cintesi. Satthā tatthāpi na gaṇhi. Itaro “rājaṅgaṇe	1238	
PA_tika-vin02_t:1238_4	gaṇhissatī”ti cintesi. Satthā tatthāpi na gaṇhi. Kumāro nivattitukāmo aruciyā gacchanto	1238	
PA_tika-vin02_t:1238_5	satthu gāravena “pattaṃ gaṇhathā”ti vattumpi asakkonto “idha gaṇhissati, ettha gaṇhissatī”ti	1238	
PA_tika-vin02_t:1238_6	cintento gacchati. Janapadakalyāṇiyā ca vuttavacanaṃ tassa hadaye tiriyaṃ patitvā	1238	
PA_tika-vin02_t:1238_7	viya ṭhitaṃ. Nandakumārañhi abhisekamaṅgalaṃ na tathā pīḷesi, yathā janapadakalyāṇiyā	1238	
PA_tika-vin02_t:1238_8	vuttavacanaṃ, tenassa cittasantāpo balavā ahosi. Atha naṃ “imasmiṃ ṭhāne nivattissati,	1238	
PA_tika-vin02_t:1238_9	imasmiṃ ṭhāne nivattissatī”ti cintentameva satthā vihāraṃ netvā “pabbajissasi nandā”ti	1238	
PA_tika-vin02_t:1238_10	āha. So buddhagāravena “na pabbajissāmī”ti avatvā “āma pabbajissāmī”ti āha. Satthā	12381	
PA_tika-vin02_t:1238_11	“tena hi nandaṃ pabbājethā”ti vatvā pabbājesi. Tena vuttaṃ “anicchamānaṃyeva bhagavā	12381	
PA_tika-vin02_t:1238_12	pabbājesī”ti. “Satthā kapilapuraṃ gantvā tatiyadivase nandaṃ pabbājesī”ti dhammapadaṭṭhakathāyaṃ	12381	
PA_tika-vin02_t:1238_13	vuttaṃ, aṅguttaranikāyaṭṭhakathāyaṃ pana –	12381	
PA_tika-vin02_t:1239_0	“Mahāsattopi sabbaññutaṃ patvā pavattitavaradhammacakko lokānuggahaṃ karonto rājagahato	1239	
PA_tika-vin02_t:1239_1	kapilavatthuṃ gantvā paṭhamadassaneneva pitaraṃ sotāpattiphale patiṭṭhāpesi, punadivase	1239	
PA_tika-vin02_t:1239_2	pitu nivesanaṃ gantvā rāhulamātāya ovādaṃ katvā sesajanassapi dhammaṃ kathesi, punadivase	1239	
PA_tika-vin02_t:1239_3	nandakumārassa abhisekagehappavesanaāvāhamaṅgalesu vattamānesu tassa nivesanaṃ gantvā	1239	
PA_tika-vin02_t:1239_4	kumāraṃ pattaṃ gāhāpetvā pabbājetuṃ vihārābhimukho pāyāsī”ti –	1239	
PA_tika-vin02_t:1240_0	Vuttaṃ, idha pana “bhagavā kapilapuraṃ āgantvā dutiyadivase nandaṃ pabbājesī”ti vuttaṃ,	1240	
PA_tika-vin02_t:1240_1	sabbampetaṃ ācariyena taṃtaṃbhāṇakānaṃ tathā tathā anussavavasena pariharitvā āgatabhāvato	1240	
PA_tika-vin02_t:1240_2	tattha tattha tathā tathā vuttanti natthettha ācariyavacane pubbāparavirodho.	1240	
PA_tika-vin02_t:1241_0	Brahmarūpavaṇṇanti brahmarūpasamānarūpaṃ. Tyassāti te assa. Vaṭṭānugatanti vaṭṭapariyāpannaṃ.	1241	
PA_tika-vin02_t:1241_1	Savighātanti dukkhasahitattā savighātaṃ, sadukkhanti attho. Sattavidhaṃ ariyadhananti –	1241	
PA_tika-vin02_t:1242	“Saddhādhanaṃ sīladhanaṃ, hiriottappiyaṃ dhanaṃ;	124	
PA_tika-vin02_t:1243	Sutadhanañca cāgo ca, paññā ve sattamaṃ dhana”nti. –	124	
PA_tika-vin02_t:1244_0	Evaṃ vuttaṃ sattavidhaṃ ariyadhanaṃ. Uñchācariyāyāti bhikkhācariyāya. Puttasineho	1244	
PA_tika-vin02_t:1244_1	uppajjamāno sakalasarīraṃ khobhetvā aṭṭhimiñjaṃ āhacca tiṭṭhatīti āha “puttapemaṃ	1244	
PA_tika-vin02_t:1244_2	bhante…pe… aṭṭhimiñjaṃ āhacca tiṭṭhatī”ti. Puttasineho hi balavabhāvato sahajātapītivegassa	1244	
PA_tika-vin02_t:1244_3	savipphāratāya taṃsamuṭṭhānarūpadhammehi pharaṇavasena sakalasarīraṃ āloḷetvā aṭṭhimiñjaṃ	1244	
PA_tika-vin02_t:1244_4	āhacca tiṭṭhati. Yatra hi nāmāti yo nāma. Sesamettha uttānameva.	1244	
PA_tika-vin02_t:1245	Rāhulavatthukathāvaṇṇanā niṭṭhitā.	124	
PA_tika-vin02_t:1246	Sikkhāpadadaṇḍakammavatthukathāvaṇṇanā	124	
PA_tika-vin02_t:1247_0	106. Anujānāmi, bhikkhave, sāmaṇerānaṃ dasa sikkhāpadānītiādīsu sikkhitabbāni padāni	1247	
PA_tika-vin02_t:1247_1	sikkhāpadāni, sikkhākoṭṭhāsāti attho. Sikkhāya vā padāni sikkhāpadāni, adhisīlaadhicittaadhipaññāsikkhāya	1247	
PA_tika-vin02_t:1247_2	adhigamupāyāti attho. Atthato pana kāmāvacarakusalacittasampayuttā viratiyo, taṃsampayuttadhammā	1247	
PA_tika-vin02_t:1247_3	panettha taggahaṇeneva gahetabbā. Saraseneva patanasabhāvassa antarā eva atipātanaṃ	1247	
PA_tika-vin02_t:1247_4	atipāto, saṇikaṃ patituṃ adatvā sīghaṃ pātananti attho. Atikkamma vā satthādīhi abhibhavitvā	1247	
PA_tika-vin02_t:1247_5	pātanaṃ atipāto, pāṇassa atipāto pāṇātipāto, pāṇavadho pāṇaghātoti vuttaṃ hoti. Pāṇoti	1247	
PA_tika-vin02_t:1247_6	cettha vohārato satto, paramatthato jīvitindriyaṃ. Tasmiṃ pana pāṇe pāṇasaññino jīvitindriyupacchedakaupakkamasamuṭṭhāpikā	1247	
PA_tika-vin02_t:1247_7	kāyavacīdvārānaṃ aññatarappavattā vadhakacetanā pāṇātipāto, tato pāṇātipātā.	1247	
PA_tika-vin02_t:1248_0	Veramaṇīti verahetutāya verasaññitaṃ pāṇātipātādipāpadhammaṃ maṇati, “mayi idha ṭhitāya	1248	
PA_tika-vin02_t:1248_1	kathamāgacchasī”ti vā tajjentī viya nīharatīti veramaṇī. Viramati etāyāti vā viramaṇīti	1248	
PA_tika-vin02_t:1248_2	vattabbe niruttinayena “veramaṇī”ti vuttaṃ. Atthato pana veramaṇīti kāmāvacarakusalacittasampayuttā	1248	
PA_tika-vin02_t:1248_3	viratiyo. Sā “pāṇātipātādiṃ viramantassa yā tasmiṃ samaye pāṇātipātā ārati virati	1248	
PA_tika-vin02_t:1248_4	paṭivirati veramaṇī akiriyā akaraṇaṃ anajjhāpatti velānatikkamo setughāto”ti evamādinā	1248	
PA_tika-vin02_t:1248_5	nayena vibhaṅge vuttā. Kāmañcesā veramaṇī nāma lokuttarāpi atthi, idha pana samādānavasappavattā	1248	
PA_tika-vin02_t:1248_6	virati adhippetāti lokuttarāya viratiyā samādānavasena pavattiasambhavato kāmāvacarakusalacittasampayuttā viratiyo gahetabbā.	1248	
PA_tika-vin02_t:1249_0	Adinnādānā veramaṇītiādīsu adinnassa ādānaṃ adinnādānaṃ, parassaharaṇaṃ, theyyaṃ	1249	
PA_tika-vin02_t:1249_1	corikāti vuttaṃ hoti. Tattha adinnanti parapariggahitaṃ. Yattha paro yathākāmakāritaṃ	1249	
PA_tika-vin02_t:1249_2	āpajjanto adaṇḍāraho anupavajjo ca hoti, tasmiṃ pana parapariggahite parapariggahitasaañano	1249	
PA_tika-vin02_t:1249_3	tadādāyakaupakkamasamuṭṭhāpikā theyyacetanā adinnādānaṃ.	1249	
PA_tika-vin02_t:1250_0	Abrahmacariyaṃ nāma aseṭṭhacariyaṃ dvayaṃdvayasamāpatti. Sā hi “appassādā kāmā bahudukkhā	1250	
PA_tika-vin02_t:1250_1	bahupāyāsā, ādīnavo ettha bhiyyo”tiādinā hīḷitattā aseṭṭhā appasatthā cariyāti vā	1250	
PA_tika-vin02_t:1250_2	aseṭṭhānaṃ nihīnānaṃ itthipurisānaṃ cariyāti vā aseṭṭhacariyaṃ, aseṭṭhacariyattā	1250	
PA_tika-vin02_t:1250_3	abrahmacariyanti ca vuccati, atthato pana asaddhammasevanādhippāyena kāyadvārappavattā	1250	
PA_tika-vin02_t:1250_4	maggenamaggappaṭipattisamuṭṭhāpikā cetanā abrahmacariyaṃ.	1250	
PA_tika-vin02_t:1251_0	Musāti abhūtaṃ atacchaṃ vatthu, vādoti tassa bhūtato tacchato viññāpanaṃ. Lakkhaṇato	1251	
PA_tika-vin02_t:1251_1	pana atathaṃ vatthuṃ tathato paraṃ viññāpetukāmassa tathāviññattisamuṭṭhāpikā cetanā	1251	
PA_tika-vin02_t:1251_2	musāvādo musā vadīyati vuccati etāyāti katvā.	1251	
PA_tika-vin02_t:1252_0	Surāmerayamajjappamādaṭṭhānāti ettha surāti pūvasurā piṭṭhasurā odanasurā kiṇṇapakkhittā	1252	
PA_tika-vin02_t:1252_1	sambhārasaṃyuttāti pañca surā. Merayanti pupphāsavo phalāsavo madhvāsavo guḷāsavo	1252	
PA_tika-vin02_t:1252_2	sambhārasaṃyuttoti pañca āsavā. Tattha pūve bhājane pakkhipitvā tajjaṃ udakaṃ datvā	1252	
PA_tika-vin02_t:1252_3	madditvā katā pūvasurā. Evaṃ sesasurāpi. Kiṇṇāti pana tassā surāya bījaṃ vuccati,	1252	
PA_tika-vin02_t:1252_4	ye surāmodakāti vuccanti, te pakkhipitvā katā kiṇṇapakkhittā. Harītakīsāsapādinānāsambhārehi	1252	
PA_tika-vin02_t:1252_5	saṃyojitā sambhārasaṃyuttā. Madhukatālanāḷikerādipuppharaso ciraparivāsito pupphāsavo.	1252	
PA_tika-vin02_t:1252_6	Panasādiphalaraso phalāsavo. Muddikāraso madhvāsavo. Ucchuraso guḷāsavo. Harītakaāmalakakaṭukabhaṇḍādinānāsambhārānaṃ	1252	
PA_tika-vin02_t:1252_7	raso ciraparivāsito sambhārasaṃyutto. Taṃ sabbampi madakaraṇavasena majjaṃ pivantaṃ	1252	
PA_tika-vin02_t:1252_8	madayatīti katvā. Pamādaṭṭhānanti pamādakāraṇaṃ. Yāya cetanāya taṃ majjaṃ pivanti,	1252	
PA_tika-vin02_t:1252_9	tassā etaṃ adhivacanaṃ. Surāmerayamajje pamādaṭṭhānaṃ surāmerayamajjappamādaṭṭhānaṃ,	1252	
PA_tika-vin02_t:1252_10	tasmā surāmerayamajjappamādaṭṭhānā.	12521	
PA_tika-vin02_t:1253_0	Vikālabhojanāti aruṇuggamanato paṭṭhāya yāva majjhanhikā. Ayaṃ buddhādīnaṃ ariyānaṃ	1253	
PA_tika-vin02_t:1253_1	āciṇṇasamāciṇṇo bhojanassa kālo nāma, tadañño vikālo. Bhuñjitabbaṭṭhena bhojanaṃ,	1253	
PA_tika-vin02_t:1253_2	yāgubhattādi sabbaṃ yāvakālikavatthu. Yathā ca “rattūparato”ti ettha rattiyā bhojanaṃ	1253	
PA_tika-vin02_t:1253_3	rattīti uttarapadalopena vuccati, evamettha bhojanajjhoharaṇaṃ bhojananti. Vikāle	1253	
PA_tika-vin02_t:1253_4	bhojanaṃ vikālabhojanaṃ, tato vikālabhojanā, vikāle yāvakālikavatthussa ajjhoharaṇāti	1253	
PA_tika-vin02_t:1253_5	attho. Atha vā na ettha kammasādhano bhuñjitabbatthavācako bhojanasaddo, atha kho	1253	
PA_tika-vin02_t:1253_6	bhāvasādhano ajjhoharaṇatthavācako gahetabbo, tasmā vikāle bhojanaṃ ajjhoharaṇaṃ	1253	
PA_tika-vin02_t:1253_7	vikālabhojanaṃ. Kassa pana ajjhoharaṇanti? Yāmakālikādīnaṃ anuññātattā vikālabhojana-saddassa	1253	
PA_tika-vin02_t:1253_8	vā yāvakālikajjhoharaṇe niruḷhattā yāvakālikassāti viññāyati, atthato pana kāyadvārappavattā	1253	
PA_tika-vin02_t:1253_9	vikāle yāvakālikajjhoharaṇacetanā “vikālabhojana”nti veditabbā.	1253	
PA_tika-vin02_t:1254_0	Naccagītavāditavisūkadassanāti ettha sāsanassa ananulomattā visūkaṃ paṭāṇībhūtaṃ	1254	
PA_tika-vin02_t:1254_1	dassananti visūkadassanaṃ. Naccādīnañhi dassanaṃ sachandarāgappavattito saṅkhepato	1254	
PA_tika-vin02_t:1254_2	“sabbapāpassa akaraṇa”ntiādinayappavattaṃ bhagavato sāsanaṃ na anulometi. Naccañca	1254	
PA_tika-vin02_t:1254_3	gītañca vāditañca visūkadassanañca naccagītavāditavisūkadassanaṃ. Attanā payojiyamānaṃ	1254	
PA_tika-vin02_t:1254_4	parehi payojāpiyamānañcettha naccaṃ naccabhāvasāmaññato pāḷiyaṃ ekeneva nacca-saddena	1254	
PA_tika-vin02_t:1254_5	gahitaṃ, tathā gītavādita-saddehi gāyanagāyāpanavādanavādāpanāni, tasmā attanā naccananaccāpanādivasena	1254	
PA_tika-vin02_t:1254_6	naccā ca gītā ca vāditā ca antamaso mayūranaccādivasenapi pavattānaṃ naccādīnaṃ visūkabhūtā	1254	
PA_tika-vin02_t:1254_7	dassanā ca veramaṇīti evamettha attho daṭṭhabbo. Naccādīni attanā payojetuṃ vā parehi	1254	
PA_tika-vin02_t:1254_8	payojāpetuṃ vā payuttāni passituṃ vā neva bhikkhūnaṃ na bhikkhunīnaṃ vaṭṭati. Dassanena	1254	
PA_tika-vin02_t:1254_9	cettha savanampi saṅgahitaṃ virūpekasesanayena. Yathā sakaṃ visayaālocanasabhāvatāya	1254	
PA_tika-vin02_t:1254_10	vā pañcannaṃ viññāṇānaṃ savanakiriyāyapi dassanasaṅkhepasambhavato “dassanā” icceva	12541	
PA_tika-vin02_t:1254_11	vuttaṃ. Teneva vuttaṃ “pañcahi viññāṇehi na kañci dhammaṃ paṭivijānāti aññatra abhinipātamattā”ti.	12541	
PA_tika-vin02_t:1254_12	Dassanakamyatāya upasaṅkamitvā passato eva cettha vītikkamo hoti, ṭhitanisinnasayanokāse	12541	
PA_tika-vin02_t:1254_13	pana āgataṃ gacchantassa vā āpāthagataṃ passato siyā saṃkileso, na vītikkamo.	12541	
PA_tika-vin02_t:1255_0	Mālāgandhavilepanadhāraṇamaṇḍanavibhūsanaṭṭhānāti ettha mālāti yaṃ kiñci pupphaṃ.	1255	
PA_tika-vin02_t:1255_1	Kiñcāpi hi mālā-saddo loke baddhamālavācako, sāsane pana ruḷhiyā pupphesupi vutto,	1255	
PA_tika-vin02_t:1255_2	tasmā yaṃ kiñci pupphaṃ baddhamabaddhaṃ vā, taṃ sabbaṃ “mālā”ti daṭṭhabbaṃ. Gandhanti	1255	
PA_tika-vin02_t:1255_3	vāsacuṇṇadhūmādikaṃ vilepanato aññaṃ yaṃ kiñci gandhajātaṃ. Vilepananti vilepanatthaṃ	1255	
PA_tika-vin02_t:1255_4	pisitvā paṭiyattaṃ yaṃ kiñci chavirāgakaraṇaṃ. Piḷandhanaṃ dhāraṇaṃ, ūnaṭṭhānapūraṇaṃ	1255	
PA_tika-vin02_t:1255_5	maṇḍanaṃ, gandhavasena chavirāgavasena ca sādiyanaṃ vibhūsanaṃ. Teneva dīghanikāyaṭṭhakathāyaṃ	1255	
PA_tika-vin02_t:1255_6	majjhimanikāyaṭṭhakathāyañca “piḷandhanto dhāreti nāma, ūnaṭṭhānaṃ pūrento maṇḍeti	1255	
PA_tika-vin02_t:1255_7	nāma, gandhavasena chavirāgavasena ca sādiyanto vibhūseti nāmā”ti vuttaṃ. Paramatthajotikāyaṃ	1255	
PA_tika-vin02_t:1255_8	pana khuddakaṭṭhakathāyaṃ “mālādīsu dhāraṇādīni yathāsaṅkhyaṃ yojetabbānī”ti ettakameva	1255	
PA_tika-vin02_t:1255_9	vuttaṃ. Ṭhānaṃ vuccati kāraṇaṃ, tasmā yāya dussīlyacetanāya tāni mālādhāraṇādīni	1255	
PA_tika-vin02_t:1255_10	mahājano karoti, sā dhāraṇamaṇḍanavibhūsanaṭṭhānaṃ.	12551	
PA_tika-vin02_t:1256_0	Uccāsayanamahāsayanāti ettha uccāti ucca-saddena samānatthaṃ ekaṃ saddantaraṃ. Seti	1256	
PA_tika-vin02_t:1256_1	etthāti sayanaṃ, uccāsayanañca mahāsayanañca uccāsayanamahāsayanaṃ. Uccāsayanaṃ vuccati	1256	
PA_tika-vin02_t:1256_2	pamāṇātikkantaṃ mañcādi. Mahāsayanaṃ akappiyattharaṇehi atthataṃ āsandādi. Āsanañcettha	1256	
PA_tika-vin02_t:1256_3	sayaneneva saṅgahitanti daṭṭhabbaṃ. Yasmā pana ādhāre paṭikkhitte tadādhārā kiriyā	1256	
PA_tika-vin02_t:1256_4	paṭikkhittāva hoti, tasmā “uccāsayanamahāsayanā” icceva vuttaṃ, atthato pana tadupabhogabhūtanisajjānipajjanehi	1256	
PA_tika-vin02_t:1256_5	virati dassitāti daṭṭhabbā. Atha vā uccāsayanamahāsayanasayanāti etasmiṃ atthe ekasesanayena	1256	
PA_tika-vin02_t:1256_6	ayaṃ niddeso kato yathā “nāmarūpapaccayā saḷāyatana”nti, āsanakiriyāpubbakattā sayanakiriyāya	1256	
PA_tika-vin02_t:1256_7	sayanaggahaṇeneva āsanampi gahitanti veditabbaṃ.	1256	
PA_tika-vin02_t:1257_0	Jātarūparajatapaṭiggahaṇāti ettha jātarūpanti suvaṇṇaṃ. Rajatanti kahāpaṇo lohamāsako	1257	
PA_tika-vin02_t:1257_1	jatumāsako dārumāsakoti ye vohāraṃ gacchanti, tassa ubhayassapi paṭiggahaṇaṃ jātarūparajatapaṭiggahaṇaṃ.	1257	
PA_tika-vin02_t:1257_2	Tividhañcettha paṭiggahaṇaṃ kāyena vācāya manasāti. Tattha kāyena paṭiggahaṇaṃ uggaṇhanaṃ,	1257	
PA_tika-vin02_t:1257_3	vācāya paṭiggahaṇaṃ uggahāpanaṃ, manasā paṭiggahaṇaṃ sādiyanaṃ. Tividhampi paṭiggahaṇaṃ	1257	
PA_tika-vin02_t:1257_4	sāmaññaniddesena ekasesanayena vā gahetvā “paṭiggahaṇā”ti vuttaṃ, tasmā neva uggahetuṃ	1257	
PA_tika-vin02_t:1257_5	na uggahāpetuṃ na upanikkhittaṃ vā sādituṃ vaṭṭati. Imāni pana dasa sikkhāpadāni	1257	
PA_tika-vin02_t:1257_6	gahaṭṭhānampi sādhāraṇāni. Vuttañhetaṃ visuddhimagge “upāsakaupāsikānaṃ niccasīlavasena	1257	
PA_tika-vin02_t:1257_7	pañca sikkhāpadāni, sati vā ussāhe dasa, uposathaṅgavasena aṭṭhāti idaṃ gahaṭṭhasīla”nti.	1257	
PA_tika-vin02_t:1257_8	Ettha hi dasāti sāmaṇerehi rakkhitabbasīlamāha ghaṭikārādīnaṃ viya. Paramatthajotikāyaṃ	1257	
PA_tika-vin02_t:1257_9	pana khuddakaṭṭhakathāyaṃ “ādito dve catutthapañcamāni upāsakānaṃ sāmaṇerānañca sādhāraṇāni	1257	
PA_tika-vin02_t:1257_10	niccasīlavasena, uposathasīlavasena pana upāsakānaṃ sattamaṭṭhamaṃ cekaṃ aṅgaṃ katvā	12571	
PA_tika-vin02_t:1257_11	sabbapacchimavajjāni sabbānipi sāmaṇerehi sādhāraṇāni, pacchimaṃ pana sāmaṇerānameva	12571	
PA_tika-vin02_t:1257_12	visesabhūta”nti vuttaṃ, taṃ “sati vā ussāhe dasā”ti iminā na sameti. Nāsanavatthūti	12571	
PA_tika-vin02_t:1257_13	liṅganāsanāya vatthu, adhiṭṭhānaṃ kāraṇanti vuttaṃ hoti.	12571	
PA_tika-vin02_t:1258_0	107. Kintīti kena nu kho upāyena. “Attano pariveṇanti idaṃ puggalikaṃ sandhāya vutta”nti	1258	
PA_tika-vin02_t:1258_1	gaṇṭhipadesu vuttaṃ. Ayamettha gaṇṭhipadakārānaṃ adhippāyo – “vassaggena pattasenāsana”nti	1258	
PA_tika-vin02_t:1258_2	iminā tassa vassaggena pattaṃ saṅghikasenāsanaṃ vuttaṃ, “attano pariveṇa”nti imināpi	1258	
PA_tika-vin02_t:1258_3	tasseva puggalikasenāsanaṃ vuttanti. Ayaṃ panettha amhākaṃ khanti – “yattha vā vasatī”ti	1258	
PA_tika-vin02_t:1258_4	iminā saṅghikaṃ vā hotu puggalikaṃ vā, tassa nibaddhavasanakasenāsanaṃ vuttaṃ. “Yattha	1258	
PA_tika-vin02_t:1258_5	vā paṭikkamatī”ti iminā pana yaṃ ācariyassa upajjhāyassa vā vasanaṭṭhānaṃ upaṭṭhānādinimittaṃ	1258	
PA_tika-vin02_t:1258_6	nibaddhaṃ pavisati, taṃ ācariyupajjhāyānaṃ vasanaṭṭhānaṃ vuttaṃ. Tasmā tadubhayaṃ	1258	
PA_tika-vin02_t:1258_7	dassetuṃ “ubhayenapi attano pariveṇañca vassaggena pattasenāsanañca vutta”nti āha.	1258	
PA_tika-vin02_t:1258_8	Tattha attano pariveṇanti iminā ācariyupajjhāyānaṃ vasanaṭṭhānaṃ dassitaṃ, vassaggena	1258	
PA_tika-vin02_t:1258_9	pattasenāsananti iminā pana tassa vasanaṭṭhānaṃ. Tadubhayampi saṅghikaṃ vā hotu puggalikaṃ	1258	
PA_tika-vin02_t:1258_10	vā, āvaraṇaṃ kātabbamevāti. Mukhadvārikanti mukhadvārena bhuñjitabbaṃ. Daṇḍakammaṃ	12581	
PA_tika-vin02_t:1258_11	katvāti daṇḍakammaṃ yojetvā. Daṇḍenti vinenti etenāti daṇḍo, soyeva kātabbattā kammanti	12581	
PA_tika-vin02_t:1258_12	daṇḍakammaṃ, āvaraṇādi.	12581	
PA_tika-vin02_t:1259	Sikkhāpadadaṇḍakammavatthukathāvaṇṇanā niṭṭhitā.	125	
PA_tika-vin02_t:1260	Anāpucchāvaraṇavatthuādikathāvaṇṇanā	126	
PA_tika-vin02_t:1261_0	108. Daṇḍakammamassa karothāti assa daṇḍakammaṃ yojetha āṇāpetha. Daṇḍakammanti vā	1261	
PA_tika-vin02_t:1261_1	niggahakammaṃ, tasmā niggahamassa karothāti vuttaṃ hoti. Esa nayo sabbattha īdisesu	1261	
PA_tika-vin02_t:1261_2	ṭhānesu. Senāsanaggāho ca paṭippassambhatīti iminā ca chinnavasso ca hotīti dīpeti.	1261	
PA_tika-vin02_t:1261_3	Sace ākiṇṇadosova hoti, āyatiṃ saṃvare na tiṭṭhati, nikkaḍḍhitabboti ettha sace yāvatatiyaṃ	1261	
PA_tika-vin02_t:1261_4	vuccamāno na oramati, saṅghaṃ apaloketvā nāsetabbo. Puna pabbajjaṃ yācamānopi apaloketvā	1261	
PA_tika-vin02_t:1261_5	pabbājetabboti vadanti. Pacchimikāya vassāvāsikaṃ lacchatīti pacchimikāya puna vassaṃ	1261	
PA_tika-vin02_t:1261_6	upagatattā lacchati. Apaloketvā lābho dātabboti chinnavassatāya vuttaṃ. Itarāni pañca	1261	
PA_tika-vin02_t:1261_7	sikkhāpadānīti vikālabhojanādīni pañca. Accayaṃ desāpetabboti “accayo maṃ, bhante,	1261	
PA_tika-vin02_t:1261_8	accagamā”tiādinā nayena desāpetabbo.	1261	
PA_tika-vin02_t:1262	Anāpucchāvaraṇavatthuādikathāvaṇṇanā niṭṭhitā.	126	
PA_tika-vin02_t:1263	Paṇḍakavatthukathāvaṇṇanā	126	
PA_tika-vin02_t:1264_0	109. Paṇḍakavatthumhi “yo kāḷapakkhe itthī hoti, juṇhapakkhe puriso, ayaṃ pakkhapaṇḍako”ti	1264	
PA_tika-vin02_t:1264_1	keci vadanti, aṭṭhakathāyaṃ pana “kāḷapakkhe paṇḍako hoti, juṇhapakkhe panassa pariḷāho	1264	
PA_tika-vin02_t:1264_2	vūpasammatī”ti apaṇḍakapakkhe pariḷāhavūpasamasseva vuttattā paṇḍakapakkhe ussannapariḷāhatā	1264	
PA_tika-vin02_t:1264_3	paṇḍakabhāvāpattīti viññāyati, tasmā idamevettha sārato paccetabbaṃ. Itthibhāvo pumbhāvo	1264	
PA_tika-vin02_t:1264_4	vā natthi etassāti abhāvako. Tasmiṃ yevassa pakkhe pabbajjā vāritāti ettha “apaṇḍakapakkhe	1264	
PA_tika-vin02_t:1264_5	pabbājetvā paṇḍakapakkhe nāsetabbo”ti tīsupi gaṇṭhipadesu vuttaṃ. Keci pana “apaṇḍakapakkhe	1264	
PA_tika-vin02_t:1264_6	pabbajito sace kilesakkhayaṃ pāpuṇāti, na nāsetabbo”ti vadanti, taṃ tesaṃ matimattaṃ	1264	
PA_tika-vin02_t:1264_7	paṇḍakassa kilesakkhayāsambhavato khīṇakilesassa ca paṇḍakabhāvānupapattito. Ahetukapaṭisandhikathāyañhi	1264	
PA_tika-vin02_t:1264_8	avisesena paṇḍakassa ahetukapaṭisandhitā vuttā. Āsittausūyapakkhapaṇḍakānañca paṭisandhito	1264	
PA_tika-vin02_t:1264_9	paṭṭhāyeva paṇḍakasabhāvo, na pavattiyaṃyevāti vadanti. Teneva ahetukapaṭisandhiniddese	1264	
PA_tika-vin02_t:1264_10	jaccandhabadhirādayo viya paṇḍako jātisaddena visesetvā na niddiṭṭho. Idhāpi catutthapārājikasaṃvaṇṇanāyaṃ	12641	
PA_tika-vin02_t:1264_11	“abhabbapuggale dassentena paṇḍakatiracchānagataubhatobyañjanakā tayo vatthuvipannā	12641	
PA_tika-vin02_t:1264_12	ahetukapaṭisandhikā, tesaṃ saggo avārito, maggo pana vārito”ti avisesena vuttaṃ.	12641	
PA_tika-vin02_t:1265	Paṇḍakavatthukathāvaṇṇanā niṭṭhitā.	126	
PA_tika-vin02_t:1266	Theyyasaṃvāsakavatthukathāvaṇṇanā	126	
PA_tika-vin02_t:1267_0	110. Theyyasaṃvāsakavatthumhi kolaññāti mātuvaṃse pituvaṃse ca jātā mātāpituppabhutisabbañātayo.	1267	
PA_tika-vin02_t:1267_1	Theyyāya saṃvāso etassāti theyyasaṃvāsako. So ca na saṃvāsamattasseva thenako idhādhippeto,	1267	
PA_tika-vin02_t:1267_2	atha kho liṅgassa tadubhayassa ca thenakopīti āha “tayo theyyasaṃvāsakā”tiādi. Na	1267	
PA_tika-vin02_t:1267_3	yathāvuḍḍhaṃ vandanaṃ sādiyatīti yathāvuḍḍhaṃ bhikkhūnaṃ vā sāmaṇerānaṃ vā vandanaṃ	1267	
PA_tika-vin02_t:1267_4	na sādiyati. Yathāvuḍḍhaṃ vandanaṃ sādiyatīti attanā musāvādaṃ katvā dassitavassānurūpaṃ	1267	
PA_tika-vin02_t:1267_5	yathāvuḍḍhaṃ vandanaṃ sādiyati. Bhikkhuvassagaṇanādikoti iminā na ekakammādikova	1267	
PA_tika-vin02_t:1267_6	idha saṃvāso nāmāti dasseti.	1267	
PA_tika-vin02_t:1268_0	Rāja…pe… bhayenāti ettha bhaya-saddo paccekaṃ yojetabbo “rājabhayena dubbhikkhabhayenā”tiādinā.	1268	
PA_tika-vin02_t:1268_1	Saṃvāsaṃ nādhivāseti, yāva so suddhamānasoti rājabhayādīhi gahitaliṅgatāya so suddhamānaso	1268	
PA_tika-vin02_t:1268_2	yāva saṃvāsaṃ nādhivāsetīti attho. Yo hi rājabhayādiṃ vinā kevalaṃ bhikkhū vañcetvā	1268	
PA_tika-vin02_t:1268_3	tehi saddhiṃ saṃvasitukāmatāya liṅgaṃ gaṇhāti, so asuddhacittatāya liṅgaggahaṇeneva	1268	
PA_tika-vin02_t:1268_4	theyyasaṃvāsako nāma hoti. Ayaṃ pana tādisena asuddhacittena bhikkhū vañcetukāmatāya	1268	
PA_tika-vin02_t:1268_5	abhāvato yāva saṃvāsaṃ nādhivāseti, tāva theyyasaṃvāsako nāma na hoti. Teneva “rājabhayādīhi	1268	
PA_tika-vin02_t:1268_6	gahitaliṅgānaṃ ‘gihī maṃ samaṇoti jānantū’ti vañcanācitte satipi bhikkhūnaṃ vañcetukāmatāya	1268	
PA_tika-vin02_t:1268_7	abhāvā doso na jāto”ti tīsupi gaṇṭhipadesu vuttaṃ. Keci pana “vūpasantabhayatā idha	1268	
PA_tika-vin02_t:1268_8	suddhacittatā”ti vadanti, evañca sati so vūpasantabhayo yāva saṃvāsaṃ nādhivāseti,	1268	
PA_tika-vin02_t:1268_9	tāva theyyasaṃvāsako na hotīti ayamattho viññāyati. Imasmiñca atthe viññāyamāne avūpasantabhayassa	1268	
PA_tika-vin02_t:1268_10	saṃvāsasādiyanepi theyyasaṃvāsakatā na hotīti āpajjeyya, na ca aṭṭhakathāyaṃ avūpasantabhayassa	12681	
PA_tika-vin02_t:1268_11	saṃvāsasādiyanepi atheyyasaṃvāsakatā dassitā. Sabbapāsaṇḍiyabhattāni bhuñjantoti	12681	
PA_tika-vin02_t:1268_12	ca iminā avūpasantatayenapi saṃvāsaṃ asādiyanteneva vasitabbanti dīpeti. Teneva tīsupi	12681	
PA_tika-vin02_t:1268_13	gaṇṭhipadesu vuttaṃ “yasmā vihāraṃ āgantvā saṅghikaṃ gaṇhantassa saṃvāsaṃ pariharituṃ	12681	
PA_tika-vin02_t:1268_14	dukkaraṃ, tasmā sabbapāsaṇḍiyabhattāni bhuñjantoti idaṃ vutta”nti, tasmā rājabhayādīhi	12681	
PA_tika-vin02_t:1268_15	gahitaliṅgatāyevettha suddhacittatāti gahetabbaṃ.	12681	
PA_tika-vin02_t:1269_0	Sabbapāsaṇḍiyabhattānīti sabbasāmayikānaṃ sādhāraṇaṃ katvā vīthicatukkādīsu ṭhapetvā	1269	
PA_tika-vin02_t:1269_1	dātabbabhattāni. Kāyaparihāriyānīti kāyena pariharitabbāni. Abbhuggacchantīti abhimukhaṃ	1269	
PA_tika-vin02_t:1269_2	gacchanti. Kammantānuṭṭhānenāti kasigorakkhādikammakaraṇena. Tadeva pattacīvaraṃ	1269	
PA_tika-vin02_t:1269_3	ādāya vihāraṃ gacchatīti cīvarāni nivāsanapārupanavasena ādāya pattañca aṃsakūṭe	1269	
PA_tika-vin02_t:1269_4	laggetvā vihāraṃ gacchati. Nāpi sayaṃ jānātīti “yo evaṃ pabbajati, so theyyasaṃvāsako	1269	
PA_tika-vin02_t:1269_5	nāma hotī”ti vā “evaṃ kātuṃ na labhatī”ti vā “evaṃ pabbajito samaṇo na hotī”ti vā	1269	
PA_tika-vin02_t:1269_6	na jānāti. Yo evaṃ pabbajati, so theyyasaṃvāsako nāma hotīti idaṃ pana nidassanamattaṃ.	1269	
PA_tika-vin02_t:1269_7	Anupasampannakāleyevāti iminā upasampannakāle sutvā sacepi nāroceti, theyyasaṃvāsako na hotīti dīpeti.	1269	
PA_tika-vin02_t:1270_0	Sikkhaṃ appaccakkhāya…pe… theyyasaṃvāsako na hotīti idaṃ bhikkhūhi dinnaliṅgassa	1270	
PA_tika-vin02_t:1270_1	apariccattattā na liṅgathenako hoti, liṅgānurūpassa saṃvāsassa sāditattā nāpi saṃvāsathenako	1270	
PA_tika-vin02_t:1270_2	hotīti vuttaṃ. Eko bhikkhu kāsāye saussāhova odātaṃ nivāsetvāti etthāpi idameva kāraṇaṃ	1270	
PA_tika-vin02_t:1270_3	daṭṭhabbaṃ. Parato sāmaṇero saliṅge ṭhitotiādinā sāmaṇerassa vuttavidhānesupi atheyyasaṃvāsakapakkhe	1270	
PA_tika-vin02_t:1270_4	ayameva nayo. Bhikkhuniyāpi eseva nayoti vuttamevatthaṃ “sāpi hi gihibhāvaṃ patthayamānā”tiādinā	1270	
PA_tika-vin02_t:1270_5	vibhāveti. Yo koci vuḍḍhapabbajitoti sāmaṇeraṃ sandhāya vuttaṃ. Mahāpeḷādīsūti etena	1270	
PA_tika-vin02_t:1270_6	gihisantakaṃ dassitaṃ. Sayaṃ sāmaṇerova…pe… theyyasaṃvāsako na hotīti ettha kiñcāpi	1270	
PA_tika-vin02_t:1270_7	theyyasaṃvāsako na hoti, pārājikaṃ pana āpajjatiyeva. Sesamettha uttānameva.	1270	
PA_tika-vin02_t:1271	Theyyasaṃvāsakavatthukathāvaṇṇanā niṭṭhitā.	127	
PA_tika-vin02_t:1272	Titthiyapakkantakakathāvaṇṇanā	127	
PA_tika-vin02_t:1273_0	Titthiyapakkantakakathāyaṃ tesaṃ liṅge ādinnamatte titthiyapakkantako hotīti “titthiyo	1273	
PA_tika-vin02_t:1273_1	bhavissāmī”ti gatassa liṅgaggahaṇeneva tesaṃ laddhipi gahitāyeva hotīti katvā vuttaṃ.	1273	
PA_tika-vin02_t:1273_2	Kenaci pana “tesaṃ liṅge ādinnamatte laddhiyā gahitāyapi aggahitāyapi titthiyapakkantako	1273	
PA_tika-vin02_t:1273_3	hotī”ti vuttaṃ, taṃ na gahetabbaṃ. Na hi “titthiyo bhavissāmī”ti gatassa liṅgasampaṭicchanato	1273	
PA_tika-vin02_t:1273_4	aññaṃ laddhiggahaṇaṃ nāma atthi. Liṅgasampaṭicchaneneva hi so gahitaladdhiko hoti.	1273	
PA_tika-vin02_t:1273_5	Teneva “vīmaṃsanatthaṃ kusacīrādīni…pe… yāva na sampaṭicchati, tāva taṃ laddhi rakkhati.	1273	
PA_tika-vin02_t:1273_6	Sampaṭicchitamatte titthiyapakkantako hotī”ti vuttaṃ. Naggova ājīvakānaṃ upassayaṃ	1273	
PA_tika-vin02_t:1273_7	gacchati, padavāre padavāre dukkaṭanti “ājīvako bhavissa”nti asuddhacittena gamanapaccayā	1273	
PA_tika-vin02_t:1273_8	dukkaṭaṃ vuttaṃ. Naggena hutvā gamanapaccayāpi dukkaṭā na muccatiyeva. Kūṭavassaṃ	1273	
PA_tika-vin02_t:1273_9	gaṇentoti kūṭavassaṃ gaṇetvā saṃvāsaṃ sādiyantoti adhippāyo.	1273	
PA_tika-vin02_t:1274	Titthiyapakkantakakathāvaṇṇanā niṭṭhitā.	127	
PA_tika-vin02_t:1275	111. Tiracchānagatavatthu uttānameva.	127	
PA_tika-vin02_t:1276	Mātughātakādivatthukathāvaṇṇanā	127	
PA_tika-vin02_t:1277_0	112. Mātughātakādivatthūsu apavāhananti apagamanaṃ, patikaraṇanti attho. Yathā samānajātikassa	1277	
PA_tika-vin02_t:1277_1	vikopane kammaṃ garutaraṃ, na tathā vijātikassāti āha “manussitthibhūtā”ti. Puttasambandhena	1277	
PA_tika-vin02_t:1277_2	mātupitusamaññā, dattakittimādivasenapi puttavohāro loke dissati, so ca kho pariyāyatoti	1277	
PA_tika-vin02_t:1277_3	nippariyāyasiddhataṃ dassetuṃ “janikā mātā”ti vuttaṃ. Yathā manussattabhāve ṭhitasseva	1277	
PA_tika-vin02_t:1277_4	kusaladhammānaṃ tikkhavisadasūrabhāvāpatti yathā taṃ tiṇṇampi bodhisattānaṃ bodhittayanibbattiyaṃ,	1277	
PA_tika-vin02_t:1277_5	evaṃ manussattabhāve ṭhitasseva akusaladhammānampi tikkhavisadasūrabhāvāpattīti āha	1277	
PA_tika-vin02_t:1277_6	“sayampi manussajātikenevā”ti. Cutianantaraṃ phalaṃ anantaraṃ nāma, tasmiṃ anantare	1277	
PA_tika-vin02_t:1277_7	niyuttaṃ, taṃnibbattanena anantarakaraṇasīlaṃ, anantarapayojanaṃ vā ānantariyaṃ,	1277	
PA_tika-vin02_t:1277_8	tena ānantariyena mātughātakakammena. Pitughātakepi yena manussabhūto janako pitā	1277	
PA_tika-vin02_t:1277_9	sayampi manussajātikeneva satā sañcicca jīvitā voropito, ayaṃ ānantariyena pitughātakakammena	1277	
PA_tika-vin02_t:1277_10	pitughātakotiādinā sabbaṃ veditabbanti āha “pitughātakepi eseva nayo”ti.	12771	
PA_tika-vin02_t:1278_0	Parivattitaliṅgampi mātaraṃ pitaraṃ vā jīvitā voropentassa ānantariyakammaṃ hotiyeva.	1278	
PA_tika-vin02_t:1278_1	Satipi hi liṅgaparivatte so eva ekakammanibbatto bhavaṅgappabandho jīvitindriyappabandho	1278	
PA_tika-vin02_t:1278_2	ca, nāññoti. Yo pana sayaṃ manusso tiracchānabhūtaṃ mātaraṃ vā pitaraṃ vā, sayaṃ	1278	
PA_tika-vin02_t:1278_3	vā tiracchānabhūto manussabhūtaṃ, tiracchānabhūtoyeva vā tiracchānabhūtaṃ jīvitā	1278	
PA_tika-vin02_t:1278_4	voropeti, tassa kammaṃ ānantariyaṃ na hoti, bhāriyaṃ pana hoti, ānantariyaṃ āhacceva	1278	
PA_tika-vin02_t:1278_5	tiṭṭhati. Eḷakacatukkaṃ saṅgāmacatukkaṃ coracatukkañcettha kathetabbaṃ. “Eḷakaṃ māremī”ti	1278	
PA_tika-vin02_t:1278_6	abhisandhināpi hi eḷakaṭṭhāne ṭhitaṃ manusso manussabhūtaṃ mātaraṃ vā pitaraṃ vā	1278	
PA_tika-vin02_t:1278_7	mārento ānantariyaṃ phusati maraṇādhippāyeneva ānantariyavatthuno vikopitattā. Eḷakābhisandhinā	1278	
PA_tika-vin02_t:1278_8	pana mātāpitiaasandhinā vā eḷakaṃ mārento ānantariyaṃ na phusati ānantariyavatthuabhāvato.	1278	
PA_tika-vin02_t:1278_9	Mātāpitiabhisandhinā mātāpitaro mārento phusateva. Esa nayo itarasmimpi catukkadvaye.	1278	
PA_tika-vin02_t:1278_10	Yathā ca mātāpitūsu, evaṃ arahantepi etāni catukkāni veditabbāni. Sabbattha hi purimaṃ	12781	
PA_tika-vin02_t:1278_11	abhisandhicittaṃ appamāṇaṃ, vadhakacittaṃ pana tadārammaṇaṃ jīvitindriyañca ānantariyānānantarabhāve	12781	
PA_tika-vin02_t:1278_12	pamāṇaṃ. Katānantariyakammo ca “tassa kammassa vipākaṃ paṭibāhissāmī”ti sakalacakkavāḷaṃ	12781	
PA_tika-vin02_t:1278_13	mahācetiyappamāṇehi kañcanathūpehi pūretvāpi sakalacakkavāḷaṃ pūretvā nisinnassa	12781	
PA_tika-vin02_t:1278_14	bhikkhusaṅghassa mahādānaṃ datvāpi buddhassa bhagavato saṅghāṭikaṇṇaṃ amuñcanto vicaritvāpi	12781	
PA_tika-vin02_t:1278_15	kāyassa bhedā nirayameva upapajjati, pabbajjañca na labhati.	12781	
PA_tika-vin02_t:1279_0	115. Icchamānanti odātavatthavasanaṃ icchamānaṃ. Tenevāha “gihibhāve sampaṭicchitamatteyevā”ti.	1279	
PA_tika-vin02_t:1279_1	Saṅghabhedakakathāvitthāro parato āvi bhavissati. Catunnaṃ kammānanti apalokanādīnaṃ	1279	
PA_tika-vin02_t:1279_2	catunnaṃ kammānaṃ. Duṭṭhacittenāti vuttamevatthaṃ vibhāveti “vadhakacittenā”ti. Vadhakacetanāya	1279	
PA_tika-vin02_t:1279_3	hi dūsitacittaṃ idha duṭṭhacittaṃ nāma. Lohitaṃ uppādetīti ettha tathāgatassa abhejjakāyatāya	1279	
PA_tika-vin02_t:1279_4	parūpakkamena cammacchedaṃ katvā lohitapaggharaṇaṃ nāma natthi, sarīrassa pana antoyeva	1279	
PA_tika-vin02_t:1279_5	ekasmiṃ ṭhāne lohitaṃ samosarati, āghātena pakuppamānaṃ sañcitaṃ hoti. Devadattena	1279	
PA_tika-vin02_t:1279_6	paviddhasilato bhijjitvā gatasakkhalikāpi tathāgatassa pādantaṃ pahari, pharasunā	1279	
PA_tika-vin02_t:1279_7	pahaṭo viya pādo antolohitoyeva ahosi. Jīvako pana tathāgatassa ruciyā satthakena	1279	
PA_tika-vin02_t:1279_8	cammaṃ chinditvā tamhā ṭhānā duṭṭhalohitaṃ nīharitvā phāsumakāsi, tenassa puññakammameva	1279	
PA_tika-vin02_t:1279_9	ahosi. Tenāha “jīvako viyā”tiādi.	1279	
PA_tika-vin02_t:1280_0	Atha ye parinibbute tathāgate cetiyaṃ bhindanti, bodhiṃ chindanti, dhātumhi upakkamanti,	1280	
PA_tika-vin02_t:1280_1	tesaṃ kiṃ hotīti? Bhāriyaṃ kammaṃ hoti ānantariyasadisaṃ. Sadhātukaṃ pana thūpaṃ	1280	
PA_tika-vin02_t:1280_2	vā paṭimaṃ vā bādhamānaṃ bodhisākhaṃ chindituṃ vaṭṭati. Sacepi tattha nilīnā sakuṇā	1280	
PA_tika-vin02_t:1280_3	cetiye vaccaṃ pātenti, chindituṃ vaṭṭatiyeva. Paribhogacetiyato hi sarīracetiyaṃ	1280	
PA_tika-vin02_t:1280_4	garutaraṃ. Cetiyavatthuṃ bhinditvā gacchante bodhimūlepi chinditvā harituṃ vaṭṭati.	1280	
PA_tika-vin02_t:1280_5	Yā pana bodhisākhā bodhigharaṃ bādhati, taṃ geharakkhaṇatthaṃ chindituṃ na labhati.	1280	
PA_tika-vin02_t:1280_6	Bodhiatthañhi gehaṃ, na gehatthāya bodhi. Āsanagharepi eseva nayo. Yasmiṃ pana āsanaghare	1280	
PA_tika-vin02_t:1280_7	dhātu nihitā hoti, tassa rakkhaṇatthāya bodhisākhaṃ chindituṃ vaṭṭati. Bodhijagganatthaṃ	1280	
PA_tika-vin02_t:1280_8	ojoharaṇasākhaṃ vā pūtiṭṭhānaṃ vā chindituṃ vaṭṭatiyeva, satthu rūpakāyapaṭijaggane viya puññampi hoti.	1280	
PA_tika-vin02_t:1281	Mātughātakādivatthukathāvaṇṇanā niṭṭhitā.	128	
PA_tika-vin02_t:1282	Ubhatobyañjanakavatthukathāvaṇṇanā	128	
PA_tika-vin02_t:1283_0	116. Ubhato byañjanamassa atthīti ubhatobyañjanakoti iminā asamānādhikaraṇavisayo	1283	
PA_tika-vin02_t:1283_1	bāhiratthasamāsoyaṃ, purimapade ca vibhattialopoti dasseti. Byañjananti cettha itthinimittaṃ	1283	
PA_tika-vin02_t:1283_2	purisanimittañca adhippetaṃ. Atha ubhatobyañjanakassa ekameva indriyaṃ, udāhu dveti?	1283	
PA_tika-vin02_t:1283_3	Ekameva “yassa itthindriyaṃ uppajjati, tassa purisindriyaṃ uppajjatīti? No. Yassa	1283	
PA_tika-vin02_t:1283_4	vā pana purisindriyaṃ uppajjati, tassa itthindriyaṃ uppajjatīti? No”ti ekasmiṃ santāne	1283	
PA_tika-vin02_t:1283_5	indriyadvayassa paṭisiddhattā, tañca kho itthiubhatobyañjanakassa itthindriyaṃ, purisaubhatobyañjanakassa	1283	
PA_tika-vin02_t:1283_6	purisindriyaṃ. Yadi evaṃ dutiyabyañjanakassa abhāvo āpajjati. Indriyañhi byañjanakāraṇaṃ	1283	
PA_tika-vin02_t:1283_7	vuttaṃ, tañca tassa natthīti? Vuccate – na tassa indriyaṃ dutiyabyañjanakāraṇaṃ.	1283	
PA_tika-vin02_t:1283_8	Kasmā? Sadā abhāvato. Itthiubhatobyañjanakassa hi yadā itthiyā rāgacittaṃ uppajjati,	1283	
PA_tika-vin02_t:1283_9	tadā purisabyañjanaṃ pākaṭaṃ hoti, itthibyañjanaṃ paṭicchannaṃ guḷhaṃ hoti, tathā	1283	
PA_tika-vin02_t:1283_10	itarassa itaraṃ. Yadi ca tesaṃ indriyaṃ dutiyabyañjanakāraṇaṃ bhaveyya, sadāpi byañjanadvayaṃ	12831	
PA_tika-vin02_t:1283_11	tiṭṭheyya, na pana tiṭṭhati, tasmā veditabbametaṃ “na tassa taṃ byañjanakāraṇaṃ,	12831	
PA_tika-vin02_t:1283_12	kammasahāyaṃ pana rāgacittamevettha kāraṇa”nti.	12831	
PA_tika-vin02_t:1284_0	Yasmā cassa ekameva indriyaṃ hoti, tasmā itthiubhatobyañjanako sayampi gabbhaṃ gaṇhāti,	1284	
PA_tika-vin02_t:1284_1	parampi gaṇhāpeti. Purisaubhatobyañjanako paraṃ gaṇhāpeti, sayaṃ pana na gaṇhāti.	1284	
PA_tika-vin02_t:1284_2	Yadi paṭisandhiyaṃ purisaliṅgaṃ, yadi paṭisandhiyaṃ itthiliṅganti ca paṭisandhiyaṃ	1284	
PA_tika-vin02_t:1284_3	liṅgasabbhāvo kurundiyaṃvutto, so ca ayutto. Pavattiyaṃyeva hi itthiliṅgādīni samuṭṭhahanti,	1284	
PA_tika-vin02_t:1284_4	na paṭisandhiyaṃ. Paṭisandhiyaṃ pana indriyameva samuṭṭhāti, na liṅgādīni. Na ca	1284	
PA_tika-vin02_t:1284_5	indriyameva liṅganti sakkā vattuṃ indriyaliṅgānaṃ bhinnasabhāvattā. Vuttañhetaṃ aṭṭhasāliniyaṃ –	1284	
PA_tika-vin02_t:1285_0	“Itthattaṃ itthibhāvoti ubhayaṃ ekatthaṃ, itthisabhāvoti attho. Ayaṃ kammajo paṭisandhisamuṭṭhito.	1285	
PA_tika-vin02_t:1285_1	Itthiliṅgādi pana itthindriyaṃ paṭicca pavatte samuṭṭhitaṃ. Yathā bīje sati bījaṃ	1285	
PA_tika-vin02_t:1285_2	paṭicca bījapaccayā rukkho vaḍḍhitvā sākhāviṭapasampanno hutvā ākāsaṃ pūretvā tiṭṭhati,	1285	
PA_tika-vin02_t:1285_3	evameva itthibhāvasaṅkhāte itthindriye sati itthiliṅgādīni honti. Bījaṃ viya hi itthindriyaṃ,	1285	
PA_tika-vin02_t:1285_4	bījaṃ paṭicca vaḍḍhitvā ākāsaṃ pūretvā ṭhitarukkho viya itthindriyaṃ paṭicca itthiliṅgādīni	1285	
PA_tika-vin02_t:1285_5	pavatte samuṭṭhahanti. Tattha itthindriyaṃ na cakkhuviññeyyaṃ, manoviññeyyameva.	1285	
PA_tika-vin02_t:1285_6	Itthiliṅgādīni cakkhuviññeyyānipi manoviññeyyānipī”ti.	1285	
PA_tika-vin02_t:1286	Tenevāha “tattha vicāraṇakkamo vitthārato aṭṭhasāliniyā dhammasaṅgahaṭṭhakathāya veditabbo”ti.	128	
PA_tika-vin02_t:1287	Ubhatobyañjanakavatthukathāvaṇṇanā niṭṭhitā.	128	
PA_tika-vin02_t:1288	Anupajjhāyakādivatthukathāvaṇṇanā	128	
PA_tika-vin02_t:1289_0	117. Sikkhāpadaṃ apaññattaṃ hotīti idheva paññattaṃ sikkhāpadaṃ sandhāya vuttaṃ.	1289	
PA_tika-vin02_t:1289_1	Upajjhaṃ aggāhāpetvāti “upajjhāyo me, bhante, hohī”ti evaṃ upajjhaṃ aggāhāpetvā.	1289	
PA_tika-vin02_t:1289_2	Kammavācāya pana upajjhāyakittanaṃ kataṃyevāti daṭṭhabbaṃ. Aññathā “puggalaṃ na parāmasatī”ti	1289	
PA_tika-vin02_t:1289_3	vuttakammavipattisambhavato kammaṃ kuppeyya, teneva “upajjhāyaṃ akittetvā”ti avatvā	1289	
PA_tika-vin02_t:1289_4	“upajjhaṃ aggāhāpetvā”icceva vuttaṃ. Yathā ca aparipuṇṇapattacīvarassa upasampādanakāle	1289	
PA_tika-vin02_t:1289_5	kammavācāya “paripuṇṇassa pattacīvara”nti asantavatthuṃ kittetvā kammavācāya katāyapi	1289	
PA_tika-vin02_t:1289_6	upasampadā ruhati, evaṃ “ayaṃ buddharakkhito āyasmato dhammarakkhitassa upasampadāpekkho”ti	1289	
PA_tika-vin02_t:1289_7	asantaṃ puggalaṃ kittetvā kevalaṃ santapadanīhārena kammavācāya katāya upasampadā	1289	
PA_tika-vin02_t:1289_8	ruhatiyevāti daṭṭhabbaṃ. Tenevāha “kammaṃ pana na kuppatī”ti. “Na, bhikkhave, anupajjhāyako	1289	
PA_tika-vin02_t:1289_9	upasampādetabbo, yo upasampādeyya, āpatti dukkaṭassā”ti ettakameva vatvā “so ca puggalo	1289	
PA_tika-vin02_t:1289_10	anupasampanno”ti avuttattā kammavipattilakkhaṇassa ca asambhavato “taṃ na gahetabba”nti	12891	
PA_tika-vin02_t:1289_11	vuttaṃ. “Pañcavaggakaraṇañce, bhikkhave, kammaṃ paṇḍakapañcamo kammaṃ kareyya, akammaṃ	12891	
PA_tika-vin02_t:1289_12	na ca karaṇīya”ntiādivacanato paṇḍakādīnampi ubhatobyañjanakapariyantānaṃ gaṇapūrakabhāveyeva	12891	
PA_tika-vin02_t:1289_13	kammaṃ kuppati, na aññathāti āha “ubhatobyañjanakupajjhāyapariyosānesupi eseva nayo”ti.	12891	
PA_tika-vin02_t:1290	Anupajjhāyakādivatthukathāvaṇṇanā niṭṭhitā.	129	
PA_tika-vin02_t:1291	Apattakādivatthukathāvaṇṇanā	129	
PA_tika-vin02_t:1292_0	118. Aññe vā bhikkhū dātukāmā hontīti sambandho. Anāmaṭṭhapiṇḍapātanti aggahitaaggaṃ	1292	
PA_tika-vin02_t:1292_1	piṇḍapātaṃ. Sāmaṇerabhāgasamako āmisabhāgoti ettha kiñcāpi sāmaṇerānaṃ āmisabhāgassa	1292	
PA_tika-vin02_t:1292_2	samakameva diyyamānattā visuṃ sāmaṇerabhāgo nāma natthi, heṭṭhā gacchantaṃ pana bhattaṃ	1292	
PA_tika-vin02_t:1292_3	kadāci mandaṃ bhaveyya, tasmā upari aggahetvā sāmaṇerapāḷiyāva gahetvā dātabboti	1292	
PA_tika-vin02_t:1292_4	adhippāyo. Niyatapabbajjasseva cāyaṃ bhāgo dīyati. Teneva “apakkaṃ patta”ntiādi vuttaṃ.	1292	
PA_tika-vin02_t:1293	Apattakādivatthukathāvaṇṇanā niṭṭhitā.	129	
PA_tika-vin02_t:1294	Hatthacchinnādivatthukathāvaṇṇanā	129	
PA_tika-vin02_t:1295_0	119. Ajapadaketi ajapadasaṇṭhāne padese. Brahmujugattoti brahmā viya ujugatto. Avaseso	1295	
PA_tika-vin02_t:1295_1	sattoti iminā lakkhaṇena rahitasatto. Etena ṭhapetvā mahāpurisaṃ cakkavattiñca itare	1295	
PA_tika-vin02_t:1295_2	sattā khujjapakkhikāti dasseti. Yebhuyyena hi sattā khandhe kaṭiyaṃ jāṇūsūti tīsu	1295	
PA_tika-vin02_t:1295_3	ṭhānesu namanti. Te kaṭiyaṃ namantā pacchato namanti, itaresu dvīsu ṭhānesu namantā	1295	
PA_tika-vin02_t:1295_4	purato namanti. Dīghasarīrā pana ekena passena vaṅkā honti, eke mukhaṃ unnāmetvā	1295	
PA_tika-vin02_t:1295_5	nakkhattāni gaṇayantā viya caranti, eke appamaṃsalohitā sūlasadisā honti, eke purato	1295	
PA_tika-vin02_t:1295_6	pabbhārā honti, pavedhamānā gacchanti. Parivaṭumoti samantato vaṭṭalo.	1295	
PA_tika-vin02_t:1296_0	Aṭṭhisirācammasarīroti aṭṭhisirācammamattasarīro. Kappasīsoti dvidhābhūtasīso. Kekaroti	1296	
PA_tika-vin02_t:1296_1	tiriyaṃ passanto. “Udakatārakā nāma udakapubbuḷa”nti gaṇṭhipadesu vuttaṃ. Akkhitārakāti	1296	
PA_tika-vin02_t:1296_2	akkhibhaṇḍakā. Nippakhumakkhīti akkhidalalomehi virahitaakkhiko. Pakhuma-saddo hi	1296	
PA_tika-vin02_t:1296_3	loke akkhidalalomesu niruḷho. Paṭaṅgamaṇḍūko nāma mahāmukhamaṇḍūko. Eḷamukhoti niccapaggharaṇakalālamukho.	1296	
PA_tika-vin02_t:1296_4	Sabbañcetanti “kacchugatto vā”tiādiṃ sandhāya vadati. Vātaṇḍikoti aṇḍakesu vuddhirogena	1296	
PA_tika-vin02_t:1296_5	samannāgato. Vikaṭoti tiriyaṃ gamanapādehi samannāgato, yassa ca caṅkamato jāṇukā	1296	
PA_tika-vin02_t:1296_6	bahi gacchanti. Paṇhoti pacchato parivattapādehi samannāgato, yassa caṅkamato jāṇukā anto pavisanti.	1296	
PA_tika-vin02_t:1297_0	Kudaṇḍapādatāya kāraṇaṃ vibhāveti “majjhe saṅkuṭitapādattā”ti. Agge saṅkuṭitapādattāti	1297	
PA_tika-vin02_t:1297_1	kuṇḍapādatāya kāraṇanidassanaṃ. Kuṇḍapādasseva gamanasabhāvaṃ vibhāveti “piṭṭhipādaggena	1297	
PA_tika-vin02_t:1297_2	caṅkamanto”ti. Mammananti khalitavacanaṃ. Yo ekameva akkharaṃ catupañcakkhattuṃ vadati,	1297	
PA_tika-vin02_t:1297_3	tassetaṃ adhivacanaṃ.	1297	
PA_tika-vin02_t:1298	Hatthacchinnādivatthukathāvaṇṇanā niṭṭhitā.	129	
PA_tika-vin02_t:1299	Alajjīnissayavatthukathāvaṇṇanā	129	
PA_tika-vin02_t:1300_0	120. Nissayapaṭisaṃyuttavatthūsu bhikkhūhi samāno sīlādiguṇabhāgo assāti bhikkhusabhāgo,	1300	
PA_tika-vin02_t:1300_1	tassa bhāvo bhikkhusabhāgatā. Dve tīṇi divasāni vasitvā gantukāmena anissitena vasitabbanti	1300	
PA_tika-vin02_t:1300_2	ettha “yāva bhikkhusabhāgataṃ jānāmī”ti ābhogaṃ vināpi anissitena vasituṃ vaṭṭatīti	1300	
PA_tika-vin02_t:1300_3	adhippāyo. Bhikkhusabhāgataṃ pana jānanto “sve gamissāmi, kiṃ me nissayenā”ti aruṇaṃ	1300	
PA_tika-vin02_t:1300_4	uṭṭhapetuṃ na labhati. “Purāruṇā uṭṭhahitvāva gamissāmī”ti ābhogena sayantassa sace	1300	
PA_tika-vin02_t:1300_5	aruṇo uggacchati, vaṭṭati. “Sattāhaṃ vasissāmī”ti ālayaṃ karontena pana nissayo gahetabboti	1300	
PA_tika-vin02_t:1300_6	“sattāhamattaṃ vasissāmi, kiṃ bhikkhusabhāgatājānanenā”ti jānane dhuraṃ nikkhipitvā	1300	
PA_tika-vin02_t:1300_7	vasituṃ na labhati, bhikkhusabhāgataṃ upaparikkhitvā nissayo gahetabboti attho.	1300	
PA_tika-vin02_t:1301	Gamikādinissayavatthukathāvaṇṇanā	130	
PA_tika-vin02_t:1302_0	121. Antarāmagge vissamanto vā…pe… anāpattīti asati nissayadāyake anāpatti. Tassa	1302	
PA_tika-vin02_t:1302_1	nissāyāti pāḷianurūpato vuttaṃ, taṃ nissāyāti attho. Sace pana āsāḷhīmāse…pe… tattha	1302	
PA_tika-vin02_t:1302_2	gantabbanti ettha sace so vassūpanāyikāya āsannāya gantukāmo suṇāti “asuko mahāthero	1302	
PA_tika-vin02_t:1302_3	āgamissatī”ti, tañce āgameti, vaṭṭati. Āgamentasseva ce vassūpanāyikadivaso hoti,	1302	
PA_tika-vin02_t:1302_4	hotu, gantabbaṃ tattha, yattha nissayadāyakaṃ labhati. Keci pana “sace so gacchanto	1302	
PA_tika-vin02_t:1302_5	jīvitantarāyaṃ brahmacariyantarāyaṃ vā passati, tattheva vasitabba”nti vadanti.	1302	
PA_tika-vin02_t:1303	Gottena anussāvanānujānanakathāvaṇṇanā	130	
PA_tika-vin02_t:1304_0	122. “Itthannāmo itthannāmassa āyasmato”ti nāmakittanassa anussāvanāya āgatattā “nāhaṃ	1304	
PA_tika-vin02_t:1304_1	ussahāmi therassa nāmaṃ gahetu”nti vuttaṃ, “āyasmato pippalissa upasampadāpekkho”ti	1304	
PA_tika-vin02_t:1304_2	evaṃ nāmaṃ gahetuṃ na ussahāmīti attho. “Gottenapi anussāvetu”nti vacanato yena vohārena	1304	
PA_tika-vin02_t:1304_3	voharati, tena vaṭṭatīti siddhaṃ. “Konāmo te upajjhāyo”ti puṭṭhenapi gottameva nāmaṃ	1304	
PA_tika-vin02_t:1304_4	katvā vattabbanti siddhaṃ hoti, tasmā catubbidhesu nāmesu yena kenaci nāmena anussāvanā	1304	
PA_tika-vin02_t:1304_5	kātabbāti vadanti. Ekassa bahūni nāmāni honti, tattha ekaṃ nāmaṃ ñattiyā, ekaṃ anussāvanāya	1304	
PA_tika-vin02_t:1304_6	kātuṃ na vaṭṭati, atthato byañjanato ca abhinnāhi anussāvanāhi bhavitabbanti. Kiñcāpi	1304	
PA_tika-vin02_t:1304_7	“itthannāmo itthannāmassa āyasmato”ti pāḷiyaṃ “āyasmato”ti padaṃ pacchā vuttaṃ, kammavācāpāḷiyaṃ	1304	
PA_tika-vin02_t:1304_8	pana “ayaṃ buddharakkhito āyasmato dhammarakkhitassā”ti paṭhamaṃ likhitanti taṃ uppaṭipāṭiyā	1304	
PA_tika-vin02_t:1304_9	vuttanti na paccetabbaṃ. Pāḷiyañhi “itthannāmo itthannāmassa āyasmato”ti atthamattaṃ	1304	
PA_tika-vin02_t:1304_10	dassitaṃ, tasmā pāḷiyaṃ avuttopi “ayaṃ buddharakkhito āyasmato dhammarakkhitassā”ti	13041	
PA_tika-vin02_t:1304_11	kammavācāpāḷiyaṃ payogo dassito. “Na me diṭṭho ito pubbe iccāyasmā sāriputto”ti ca	13041	
PA_tika-vin02_t:1304_12	“āyasmā sāriputto atthakusalo”ti ca paṭhamaṃ “āyasmā”ti payogassa dassanatoti vadanti.	13041	
PA_tika-vin02_t:1304_13	Katthaci “āyasmato buddharakkhitattherassā”ti vatvā katthaci kevalaṃ “buddharakkhitassā”ti	13041	
PA_tika-vin02_t:1304_14	sāveti, sāvanaṃ hāpetīti na vuccati nāmassa ahāpitattāti eke. Sace katthaci “āyasmato	13041	
PA_tika-vin02_t:1304_15	buddharakkhitassā”ti vatvā katthaci “buddharaakhatassāyasmato”ti sāveti, pāṭhānurūpattā	13041	
PA_tika-vin02_t:1304_16	khettameva otiṇṇantipi eke. Byañjanabhedappasaṅgato anussāvanānaṃ taṃ na vaṭṭatīti	13041	
PA_tika-vin02_t:1304_17	vadanti. Sace pana sabbaṭṭhānepi eteneva pakārena vadati, vaṭṭati.	13041	
PA_tika-vin02_t:1305	Dveupasampadāpekkhādivatthukathāvaṇṇanā	130	
PA_tika-vin02_t:1306_0	123. Ekānussāvaneti ettha ekato anussāvanaṃ etesanti ekānussāvanāti asamānādhikaraṇavisayo	1306	
PA_tika-vin02_t:1306_1	bāhiratthasamāsoti daṭṭhabbaṃ. Tenevāha “dve ekatoanussāvane”ti. Tattha ekatoti ekakkhaṇeti	1306	
PA_tika-vin02_t:1306_2	attho, vibhattialopena cāyaṃ niddeso. Purimanayeneva ekatoanussāvane kātunti “ekena	1306	
PA_tika-vin02_t:1306_3	ekassa, aññena itarassā”tiādinā pubbe vuttanayena dvīhi vā tīhi vā ācariyehi ekena	1306	
PA_tika-vin02_t:1306_4	vā ekatoanussāvane kātuṃ.	1306	
PA_tika-vin02_t:1307	Upasampadāvidhikathāvaṇṇanā	130	
PA_tika-vin02_t:1308	126. Vajjāvajjaṃ upanijjhāyatīti upajjhāti iminā upajjhāyasaddasamānattho upajjhāsaddopīti dasseti.	130	
PA_tika-vin02_t:1309	Cattāronissayādikathāvaṇṇanā	130	
PA_tika-vin02_t:1310_0	130. Sambhogeti dhammasambhoge āmisasambhoge ca. Anāpatti sambhoge saṃvāseti ettha	1310	
PA_tika-vin02_t:1310_1	ca ayamadhippāyo – yasmā ayaṃ osāraṇakammassa katattā pakatattaṭṭhāne ṭhito, tasmā	1310	
PA_tika-vin02_t:1310_2	na ukkhittakena saddhiṃ sambhogādipaccayā pācittiyaṃ, nāpi alajjinā saddhiṃ paribhogapaccayā	1310	
PA_tika-vin02_t:1310_3	dukkaṭaṃ alajjīlakkhaṇānupapattito. Yo hi ucchurasakasaṭānaṃ sattāhakālikayāvajīvikattā	1310	
PA_tika-vin02_t:1310_4	vaṭṭati vikāle ucchu khāditunti saññaṃ uppādetvā taṃ khāditvā tappaccayā pācittiyaṃ	1310	
PA_tika-vin02_t:1310_5	na passati “vaṭṭatī”ti tathāsaññitāya, yo vā pana āpattimāpannabhāvaṃ paṭijānitvā	1310	
PA_tika-vin02_t:1310_6	“na paṭikaromī”ti abhinivisati, ayaṃ –	1310	
PA_tika-vin02_t:1311	“Sañcicca āpattiṃ āpajjati, āpattiṃ parigūhati;	131	
PA_tika-vin02_t:1312	Agatigamanañca gacchati, ediso vuccati alajjīpuggalo”ti. –	131	
PA_tika-vin02_t:1313_0	Vuttalakkhaṇe apatanato alajjī nāma na hoti. Tasmā yathā pubbe yāva ukkhepanīyakammaṃ	1313	
PA_tika-vin02_t:1313_1	kataṃ, tāva tena saddhiṃ sambhoge saṃvāse ca anāpatti, evamidhāpīti sabbathā anāpattiṭṭhāneyeva	1313	
PA_tika-vin02_t:1313_2	anāpatti vuttāti veditabbaṃ. Na hi bhagavā alajjinā saddhiṃ sambhogapaccayā āpattisambhave	1313	
PA_tika-vin02_t:1313_3	sati “anāpatti sambhoge saṃvāse”ti vadati. Tato yamettha kenaci “anāpatti sambhoge	1313	
PA_tika-vin02_t:1313_4	saṃvāse”ti iminā pācittiyena anāpatti vuttā, “alajjīparibhogapaccayā dukkaṭaṃ pana	1313	
PA_tika-vin02_t:1313_5	āpajjatiyevā”ti vatvā bahudhā papañcitaṃ, na taṃ sārato paccetabbaṃ. Sesamettha uttānameva.	1313	
PA_tika-vin02_t:1314	Iti samantapāsādikāya vinayaṭṭhakathāya sāratthadīpaniyaṃ	131	
PA_tika-vin02_t:1315	Mahākhandhakavaṇṇanā niṭṭhitā.	131	
PA_tika-vin02_t:1316	2. Uposathakkhandhakaṃ	131	
PA_tika-vin02_t:1317	Sannipātānujānanādikathāvaṇṇanā	131	
PA_tika-vin02_t:1318	132. Uposathakkhandhake taranti plavanti ettha bālāti titthaṃ. Itoti imasmiṃ sāsane laddhito. Taṃ kathentīti “imasmiṃ nāma divase muhutte vā idaṃ kattabba”ntiādinā kathenti.	131	
PA_tika-vin02_t:1319	134. “Suṇātu me bhante”tiādīsu yaṃ vattabbaṃ, taṃ mātikāṭṭhakathāyaṃ vitthārato āgatamevāti na idha vitthārayissāma, atthikehi pana tatoyeva gahetabbaṃ.	131	
PA_tika-vin02_t:1320_0	135. Āpajjitvā vā vuṭṭhitoti ettha ārocitāpi āpatti asantī nāma hotīti veditabbaṃ.	1320	
PA_tika-vin02_t:1320_1	Teneva mātikāṭṭhakathāyaṃ vuttaṃ “yassa pana evaṃ anāpannā vā āpatti āpajjitvā ca	1320	
PA_tika-vin02_t:1320_2	pana vuṭṭhitā vā desitā vā ārocitā vā, tassa sā āpatti asantī nāma hotī”ti. Musāvādo	1320	
PA_tika-vin02_t:1320_3	nāma vacībhedapaccayā hotīti āha “na musāvādalakkhaṇenā”ti. Bhagavato pana vacanenāti	1320	
PA_tika-vin02_t:1320_4	sampajānamusāvāde kiṃ hoti? “Dukkaṭaṃ hotī”ti iminā vacanena. Vacīdvāre akiriyasamuṭṭhānā	1320	
PA_tika-vin02_t:1320_5	āpatti hotīti yasmā yassa bhikkhuno adhammikāya paṭiññāya tuṇhībhūtassa nisinnassa	1320	
PA_tika-vin02_t:1320_6	manodvāre āpatti nāma natthi, yasmā pana āvi kātabbaṃ na āvi akāsi, tenassa vacīdvāre	1320	
PA_tika-vin02_t:1320_7	akiriyasamuṭṭhānā āpatti hoti.	1320	
PA_tika-vin02_t:1321_0	Vācāti vācāya, ya-kāralopenāyaṃ niddeso. Kenaci manujena vācāya anālapantoti yojetabbaṃ.	1321	
PA_tika-vin02_t:1321_1	Giraṃ no ca pare bhaṇeyyāti “ime sossantī”ti parapuggale sandhāya saddampi na nicchāreyya.	1321	
PA_tika-vin02_t:1321_2	Āpajjeyya vācasikanti vācato samuṭṭhitaṃ āpattiṃ āpajjeyya.	1321	
PA_tika-vin02_t:1322_0	Antarāyakaroti vippaṭisāravatthutāya pāmojjādisambhavaṃ nivāretvā paṭhamajjhānādīnaṃ	1322	
PA_tika-vin02_t:1322_1	adhigamāya antarāyakaro. Tassa bhikkhuno phāsu hotīti avippaṭisāramūlakānaṃ pāmojjādīnaṃ	1322	
PA_tika-vin02_t:1322_2	vasena tassa bhikkhuno sukhā paṭipadā sampajjatīti attho.	1322	
PA_tika-vin02_t:1323	Sannipātānujānanādikathāvaṇṇanā niṭṭhitā.	132	
PA_tika-vin02_t:1324	Sīmānujānanakathāvaṇṇanā	132	
PA_tika-vin02_t:1325_0	138. Itaropīti suddhapaṃsupabbatādiṃ sandhāya vadati. Hatthippamāṇo nāma pabbato	1325	
PA_tika-vin02_t:1325_1	heṭṭhimakoṭiyā aḍḍhaṭṭhamaratanubbedho. Tasmāti yasmā ekena na vaṭṭati, tasmā. Dvattiṃsapalaguḷapiṇḍappamāṇatā	1325	
PA_tika-vin02_t:1325_2	thūlatāya gahetabbā, na tulagaṇanāya. Antosāramissakānanti antosārarukkhehi missakānaṃ.	1325	
PA_tika-vin02_t:1325_3	Sūcidaṇḍakappamāṇoti sīhaḷadīpe lekhanadaṇḍappamāṇoti vadanti, so ca kaniṭṭhaṅguliparimāṇoti	1325	
PA_tika-vin02_t:1325_4	daṭṭhabbaṃ. Etanti navamūlasākhāniggamanaṃ. Parabhāge kittetuṃ vaṭṭatīti bahi nikkhamitvā	1325	
PA_tika-vin02_t:1325_5	ṭhitesu aṭṭhasu maggesu ekissā disāya ekaṃ, aparāya ekanti evaṃ catūsu ṭhānesu kittetuṃ vaṭṭati.	1325	
PA_tika-vin02_t:1326_0	Yattha katthaci uttarantiyā bhikkhuniyā antaravāsako temiyatīti sikkhākaraṇīyaṃ āgatalakkhaṇena	1326	
PA_tika-vin02_t:1326_1	timaṇḍalaṃ paṭicchādetvā antaravāsakaṃ anukkhipitvā titthena vā atitthena vā uttarantiyā	1326	
PA_tika-vin02_t:1326_2	bhikkhuniyā ekadvaṅgulamattampi antaravāsako temiyati. Bhikkhuniyā eva gahaṇañcettha	1326	
PA_tika-vin02_t:1326_3	bhikkhunīvibhaṅge bhikkhuniyā vasena nadīlakkhaṇassa pāḷiyaṃ āgatattā teneva nayena	1326	
PA_tika-vin02_t:1326_4	dassanatthaṃ kataṃ. Sīmaṃ bandhantānaṃ nimittaṃ hotīti ayaṃ vuttalakkhaṇā nadī samuddaṃ	1326	
PA_tika-vin02_t:1326_5	vā pavisatu taḷākaṃ vā, pabhavato paṭṭhāya nimittaṃ hoti. Ajjhottharitvā āvaraṇaṃ	1326	
PA_tika-vin02_t:1326_6	pavattatiyevāti āvaraṇaṃ ajjhottharitvā sandatiyeva. Appavattamānāti asandamānudakā.	1326	
PA_tika-vin02_t:1326_7	Āvaraṇañhi patvā nadiyā yattake padese udakaṃ asandamānaṃ santiṭṭhati, tattha nadīnimittaṃ	1326	
PA_tika-vin02_t:1326_8	kātuṃ na vaṭṭati. Upari sandamānaṭṭhāneyeva vaṭṭati, asandamānaṭṭhāne pana udakanimittaṃ	1326	
PA_tika-vin02_t:1326_9	kātuṃ vaṭṭati. Ṭhitameva hi udakanimitte vaṭṭati, na sandamānaṃ. Tenevāha “pavattanaṭṭhāne	1326	
PA_tika-vin02_t:1326_10	nadīnimittaṃ, appavattanaṭṭhāne udakanimittaṃ kātuṃ vaṭṭatī”ti. Nadiṃ bhinditvāti	13261	
PA_tika-vin02_t:1326_11	mātikāmukhadvārena nadīkūlaṃ bhinditvā. Ukkhepimanti kūpato viya ukkhipitvā gahetabbaṃ.	13261	
PA_tika-vin02_t:1327_0	Siṅghāṭakasaṇṭhānāti tikoṇaracchāsaṇṭhānā. Mudiṅgasaṇṭhānāti mudiṅgabherī viya majjhe	1327	
PA_tika-vin02_t:1327_1	vitthatā ubhosu koṭīsu saṅkoṭitā hoti. Upacāraṃ ṭhapetvāti pacchā sīmaṃ bandhantānaṃ	1327	
PA_tika-vin02_t:1327_2	sīmāya okāsaṃ ṭhapetvā. Antonimittagatehi panāti ekassa gāmassa upaḍḍhaṃ anto kattukāmatāya	1327	
PA_tika-vin02_t:1327_3	sati sabbesaṃ āgamane payojanaṃ natthīti katvā vuttaṃ. Āgantabbanti ca sāmīcivasena	1327	
PA_tika-vin02_t:1327_4	vuttaṃ, nāyaṃ niyamo “āgantabbamevā”ti. Tenevāha “āgamanampi anāgamanampi vaṭṭatī”ti.	1327	
PA_tika-vin02_t:1327_5	Abaddhāya hi sīmāya nānāgāmakhettānaṃ nānāsīmasabhāvattā tesaṃ anāgamanepi vaggakammaṃ	1327	
PA_tika-vin02_t:1327_6	na hoti, tasmā anāgamanampi vaṭṭati. Baddhāya pana sīmāya ekasīmabhāvato puna aññasmiṃ	1327	
PA_tika-vin02_t:1327_7	kamme kariyamāne anto sīmagatehi āgantabbamevāti āha “avippavāsasīmā…pe… āgantabba”nti.	1327	
PA_tika-vin02_t:1327_8	Nimittakittanakāle asodhitāyapi sīmāya nevatthi doso nimittakittanassa apalokanādīsu aññatarābhāvato.	1327	
PA_tika-vin02_t:1328_0	Bhaṇḍukammāpucchanaṃ sandhāya pabbajjā-gahaṇaṃ. Sukhakaraṇatthanti sabbesaṃ sannipātanaparissamaṃ	1328	
PA_tika-vin02_t:1328_1	pahāya appatarehi sukhakaraṇatthaṃ. Ekavīsati bhikkhū gaṇhātīti vīsativaggakaraṇīyaparamattā	1328	
PA_tika-vin02_t:1328_2	saṅghakammassa kammārahena saddhiṃ ekavīsati bhikkhū gaṇhāti. Idañca nisinnānaṃ vasena	1328	
PA_tika-vin02_t:1328_3	vuttaṃ. Heṭṭhimantato hi yattha ekavīsati bhikkhū nisīdituṃ sakkonti, tattake padese	1328	
PA_tika-vin02_t:1328_4	sīmaṃ bandhituṃ vaṭṭati. Na sakkhissantīti avippavāsasīmāya baddhabhāvaṃ asallakkhetvā	1328	
PA_tika-vin02_t:1328_5	“samānasaṃvāsakameva samūhanissāmā”ti vāyamantā na sakkhissanti. Baddhāya hi avippavāsasīmāya	1328	
PA_tika-vin02_t:1328_6	taṃ asamūhanitvā “samānasaṃvāsakasīmaṃ samūhanissāmā”ti katāyapi kammavācāya asamūhatāva	1328	
PA_tika-vin02_t:1328_7	hoti sīmā. Paṭhamañhi avippavāsaṃ samūhanitvā pacchā sīmā samūhanitabbā. Ekaratanappamāṇā	1328	
PA_tika-vin02_t:1328_8	suviññeyyatarā hotīti katvā vuttaṃ “ekaratanappamāṇā vaṭṭatī”ti. Ekaṅgulamattāpi	1328	
PA_tika-vin02_t:1328_9	sīmantarikā vaṭṭatiyeva. Tattakenapi hi sīmā asambhinnāva hoti.	1328	
PA_tika-vin02_t:1329_0	Avasesanimittānīti mahāsīmāya bāhirapasse nimittāni. Khaṇḍasīmato paṭṭhāya bandhanaṃ	1329	
PA_tika-vin02_t:1329_1	āciṇṇaṃ, āciṇṇakaraṇeneva ca sammoho na hotīti āha “khaṇḍasīmatova paṭṭhāya bandhitabbā”ti.	1329	
PA_tika-vin02_t:1329_2	Kuṭigeheti kuṭighare, bhūmighareti attho. Udukkhalanti khuddakāvāṭaṃ. Nimittaṃ na	1329	
PA_tika-vin02_t:1329_3	kātabbanti taṃ rājiṃ vā udukkhalaṃ vā nimittaṃ na kātabbaṃ.	1329	
PA_tika-vin02_t:1330_0	Heṭṭhā na otaratīti bhittito oraṃ nimittāni ṭhapetvā kittitattā heṭṭhā ākāsappadesaṃ	1330	
PA_tika-vin02_t:1330_1	na otarati. Heṭṭhāpi otaratīti sace heṭṭhā antobhittiyaṃ ekavīsatiyā bhikkhūnaṃ okāso	1330	
PA_tika-vin02_t:1330_2	hoti, otarati. Otaramānā ca uparisīmappamāṇena na otarati, samantā bhittippamāṇena	1330	
PA_tika-vin02_t:1330_3	otarati. Otaraṇānotaraṇaṃ vuttanayeneva veditabbanti sace heṭṭhā ekavīsatiyā bhikkhūnaṃ	1330	
PA_tika-vin02_t:1330_4	okāso hoti, otarati. No ce, na otaratīti adhippāyo. Sabbo pāsādo sīmaṭṭho hotīti	1330	
PA_tika-vin02_t:1330_5	uparimatalena saddhiṃ ekābaddhabhittiko vā hotu mā vā, sabbopi pāsādo sīmaṭṭhova hoti.	1330	
PA_tika-vin02_t:1331_0	Tālamūlakapabbateti tālamūlasadise pabbate. So ca heṭṭhā mahanto hutvā anupubbena	1331	
PA_tika-vin02_t:1331_1	tanuko hotīti daṭṭhabbaṃ. Paṇavasaṇṭhāno majjhe tanuko hoti mūle agge ca vitthato.	1331	
PA_tika-vin02_t:1331_2	Heṭṭhā vā majjhe vāti mudiṅgasaṇṭhānassa heṭṭhā paṇavasaṇṭhānassa majjhe. Ākāsapabbhāranti	1331	
PA_tika-vin02_t:1331_3	bhittiyā aparikkhittapabbhāraṃ. Antoleṇaṃ hotīti pabbatassa anto leṇaṃ hoti. Sīmāmāḷaketi	1331	
PA_tika-vin02_t:1331_4	khaṇḍasīmāmāḷake. Mahāsīmaṃ sodhetvā vā kammaṃ kātabbanti mahāsīmagatā bhikkhū hatthapāsaṃ	1331	
PA_tika-vin02_t:1331_5	vā ānetabbā, sīmato vā bahi kātabbāti adhippāyo. Gaṇṭhipadesu pana “mahāsīmagatehi	1331	
PA_tika-vin02_t:1331_6	bhikkhūhi taṃ sākhaṃ vā pārohaṃ vā anāmasitvā ṭhātabbanti adhippāyo”ti vuttaṃ, taṃ	1331	
PA_tika-vin02_t:1331_7	na gahetabbaṃ. Purimanayepīti khaṇḍasīmāya uṭṭhahitvā mahāsīmāya oṇatarukkhepi. Ukkhipāpetvā	1331	
PA_tika-vin02_t:1331_8	kātuṃ na vaṭṭatīti khaṇḍasīmāya anto ṭhitattā rukkhassa tattha ṭhito hatthapāsaṃyeva	1331	
PA_tika-vin02_t:1331_9	ānetabboti ukkhipāpetvā kātuṃ na vaṭṭati.	1331	
PA_tika-vin02_t:1332_0	140. Pārayatīti ajjhottharati. Pārāti sīmāpekkho itthiliṅganiddeso. Assāti bhaveyya.	1332	
PA_tika-vin02_t:1332_1	Idhādhippetanāvāya pamāṇaṃ dassento āha “yā sabbantimena paricchedena…pe… tayo jane	1332	
PA_tika-vin02_t:1332_2	vahatī”ti. Iminā ca vuttappamāṇato khuddakā nāvā vijjamānāpi idha asantapakkhaṃ bhajatīti	1332	
PA_tika-vin02_t:1332_3	dīpeti. Avassaṃ labbhaneyyā dhuvanāvāva hotīti sambandho. Rukkhaṃ chinditvā katoti	1332	
PA_tika-vin02_t:1332_4	pāṭhaseso. Paratīre sammukhaṭṭhāneti orimatīre sabbapariyantanimittassa sammukhaṭṭhāne.	1332	
PA_tika-vin02_t:1332_5	Sabbanimittānaṃ anto ṭhite bhikkhū hatthapāsagate katvāti ettha sace ekaṃ gāmakhettaṃ	1332	
PA_tika-vin02_t:1332_6	hoti, ubhosu tīresu sabbanimittānaṃ anto ṭhite bhikkhū hatthapāsagate katvā sammannitabbā.	1332	
PA_tika-vin02_t:1332_7	Nānāgāmakkhettaṃ ce, samānasaṃvāsakasīmābandhanakāle anāgantumpi vaṭṭati. Avippavāsasīmāsammutiyaṃ	1332	
PA_tika-vin02_t:1332_8	pana āgantabbameva. Yasmā ubhosu tīresu nimittakittanamattena dīpako saṅgahito nāma	1332	
PA_tika-vin02_t:1332_9	na hoti, tasmā dīpakepi nimittāni visuṃ kittetabbānevāti āha “dīpakassa orimante	1332	
PA_tika-vin02_t:1332_10	ca pārimante ca nimittaṃ kittetabba”nti. Dīpakasikharanti dīpakamatthakaṃ. Pabbatasaṇṭhānāti	13321	
PA_tika-vin02_t:1332_11	dīpakassa ekato adhikatarattā vuttaṃ.	13321	
PA_tika-vin02_t:1333	Sīmānujānanakathāvaṇṇanā niṭṭhitā.	133	
PA_tika-vin02_t:1334	Uposathāgārādikathāvaṇṇanā	133	
PA_tika-vin02_t:1335_0	142. Vatthuvasena vuttanti “mayañcamhā asammatāya bhūmiyā nisinnā pātimokkhaṃ assumhā”ti	1335	
PA_tika-vin02_t:1335_1	vatthumhi pātimokkhasavanassa āgatattā vuttaṃ. Uposathappamukhaṃ nāma uposathāgārassa	1335	
PA_tika-vin02_t:1335_2	sammukhaṭṭhānaṃ. Pāḷiyaṃ “paṭhamaṃ nimittā kittetabbā”ti ettakameva vatvā sīmāsammutiyaṃ	1335	
PA_tika-vin02_t:1335_3	viya “pabbatanimittaṃ pāsāṇanimitta”ntiādinā visesetvā nimittānaṃ adassitattā “khuddakāni	1335	
PA_tika-vin02_t:1335_4	vā…pe… yāni kānici nimittānī”ti vuttaṃ. Kittetuṃ vaṭṭatīti iminā sambandho.	1335	
PA_tika-vin02_t:1336	Avippavāsasīmānujānanakathāvaṇṇanā	133	
PA_tika-vin02_t:1337_0	144. Assāti bhikkhunisaṅghassa. Dvepi sīmāyoti paṭhamaṃ vuttā avippavāsasīmā samānasaṃvāsakasīmā	1337	
PA_tika-vin02_t:1337_1	ca. Na kammavācaṃ vaggaṃ karontīti kammavācaṃ na bhindanti, kammaṃ na kopentīti adhippāyo.	1337	
PA_tika-vin02_t:1337_2	Etthāti “ṭhapetvā gāmañca gāmūpacārañcā”ti ettha. Gāmañca gāmūpacārañca na ottharatīti	1337	
PA_tika-vin02_t:1337_3	“ṭhapetvā gāmañca gāmūpacārañcā”ti vuttattā. Sīmāsaṅkhyameva gacchatīti avippavāsasīmāsaṅkhaṃ	1337	
PA_tika-vin02_t:1337_4	gacchati. Ekampi kulaṃ paviṭṭhaṃ vāti abhinavakatagehesu sabbapaṭhamaṃ ekampi kulaṃ	1337	
PA_tika-vin02_t:1337_5	paviṭṭhaṃ atthi. Agataṃ vāti porāṇakagāme aññesu gehāni chaḍḍetvā gatesu ekampi kulaṃ agataṃ atthi.	1337	
PA_tika-vin02_t:1338_0	Avippavāsasīmā na samūhantabbāti mahāsīmaṃ sandhāya vadati. Nirāsaṅkaṭṭhānesu ṭhatvāti	1338	
PA_tika-vin02_t:1338_1	cetiyaṅgaṇādīnaṃ khaṇḍasīmāya anokāsattā vuttaṃ. Khaṇḍasīmañhi bandhantā tādisaṃ	1338	
PA_tika-vin02_t:1338_2	ṭhānaṃ pahāya aññasmiṃ vivitte okāse bandhanti. Appeva nāma samūhanituṃ sakkhissantīti	1338	
PA_tika-vin02_t:1338_3	avippavāsasīmaṃyeva samūhanituṃ sakkhissanti, na khaṇḍasīmaṃ. Paṭibandhituṃ pana	1338	
PA_tika-vin02_t:1338_4	na sakkhissantevāti khaṇḍasīmāya aññātattā na sakkhissanti. Na samūhanitabbāti khaṇḍasīmaṃ	1338	
PA_tika-vin02_t:1338_5	ajānantehi na samūhanitabbā. Uposathassa visuṃ gahitattā avasesakammavasena samānasaṃvāsatā veditabbā.	1338	
PA_tika-vin02_t:1339	Gāmasīmādikathāvaṇṇanā	133	
PA_tika-vin02_t:1340_0	147. Aparicchinnāyāti baddhasīmāvasena akataparicchedāya. Yena kenaci khaṇitvā akatoti	1340	
PA_tika-vin02_t:1340_1	antamaso tiracchānenapi khaṇitvā akato. Tassa antohatthapāsaṃ vijahitvā ṭhito kammaṃ	1340	
PA_tika-vin02_t:1340_2	kopetīti iminā bahiparicchedato yattha katthaci ṭhito kammaṃ na kopetīti dīpeti.	1340	
PA_tika-vin02_t:1340_3	Yaṃ pana vuttaṃ mātikāṭṭhakathāyaṃ “paricchedabbhantare hatthapāsaṃ vijahitvā ṭhitopi	1340	
PA_tika-vin02_t:1340_4	paricchedato bahi aññaṃ tattakaṃyeva paricchedaṃ anatikkamitvā ṭhitopi kammaṃ kopeti,	1340	
PA_tika-vin02_t:1340_5	idaṃ sabbaaṭṭhakathāsu sanniṭṭhāna”nti, tattha “aññaṃ tattakaṃyeva paricchedaṃ anatikkamitvā	1340	
PA_tika-vin02_t:1340_6	ṭhitopi kammaṃ kopetī”ti idaṃ neva pāḷiyaṃ, na aṭṭhakathāyaṃ upalabbhati. Yadi cetaṃ	1340	
PA_tika-vin02_t:1340_7	dvinnaṃ saṅghānaṃ visuṃ uposathādikammakaraṇādhikāre vuttattā udakukkhepato bahi	1340	
PA_tika-vin02_t:1340_8	aññaṃ udakukkhepaṃ anatikkamitvā uposathādikaraṇatthaṃ ṭhito saṅgho sīmāsambhedasambhavato	1340	
PA_tika-vin02_t:1340_9	kammaṃ kopetīti iminā adhippāyena vuttaṃ siyā, evaṃ sati yujjeyya. Teneva mātikāṭṭhakathāya	1340	
PA_tika-vin02_t:1340_10	līnatthappakāsaniyaṃ vuttaṃ “aññaṃ tattakaṃyeva paricchedanti dutiyaṃ udakukkhepaṃ	13401	
PA_tika-vin02_t:1340_11	anatikkantopi kopeti. Kasmā? Attano udakukkhepasīmāya paresaṃ udakukkhepasīmāya ajjhotthaṭattā	13401	
PA_tika-vin02_t:1340_12	sīmāsambhedo hoti, tasmā kopetī”ti. “Idaṃ sabbaaṭṭhakathāsu sanniṭṭhāna”nti ca iminā	13401	
PA_tika-vin02_t:1340_13	adhippāyena vuttanti gahetabbaṃ sabbāsupi aṭṭhakathāsu sīmāsambhedassa anicchitattā.	13401	
PA_tika-vin02_t:1340_14	Teneva hi “attano ca aññesañca udakukkhepaparicchedassa antarā añño udakukkhepo sīmantarikatthāya	13401	
PA_tika-vin02_t:1340_15	ṭhapetabbo”ti vuttaṃ. Aññe panettha aññathāpi papañcenti, taṃ na gahetabbaṃ.	13401	
PA_tika-vin02_t:1341_0	Sabbattha saṅgho nisīdatīti hatthapāsaṃ avijahitvā nisīdati. Udakukkhepasīmākammaṃ	1341	
PA_tika-vin02_t:1341_1	natthīti yasmā sabbopi nadīpadeso bhikkhūhi ajjhotthaṭo, tasmā samantato nadiyā abhāvā	1341	
PA_tika-vin02_t:1341_2	udakukkhepe payojanaṃ natthi. Udakukkhepappamāṇā sīmantarikā suviññeyyatarā hoti,	1341	
PA_tika-vin02_t:1341_3	sīmāsambhedasaṅkā na ca siyāti sāmīcidassanatthaṃ “añño udakukkhepo sīmantarikatthāya	1341	
PA_tika-vin02_t:1341_4	ṭhapetabbo”ti vuttaṃ. Yattakena pana sīmāsambhedo na hoti, tattakaṃ ṭhapetuṃ vaṭṭatiyeva.	1341	
PA_tika-vin02_t:1341_5	Tenevāhu porāṇā “yattakena sīmāsaṅkaro na hoti, tattakampi ṭhapetuṃ vaṭṭatī”ti. Ūnakaṃ	1341	
PA_tika-vin02_t:1341_6	pana na vaṭṭatīti idampi udakukkhepasīmāya parisavasena vaḍḍhanato sīmāsambhedasaṅkā	1341	
PA_tika-vin02_t:1341_7	siyāti taṃnivāraṇatthameva vuttaṃ.	1341	
PA_tika-vin02_t:1342_0	Gacchantiyā pana nāvāya kātuṃ na vaṭṭatīti ettha udakukkhepamanatikkamitvā parivattamānāya	1342	
PA_tika-vin02_t:1342_1	kātuṃ vaṭṭatīti veditabbaṃ. Sīmaṃ vā sodhetvāti ettha sīmasodhanaṃ nāma gāmasīmādīsu	1342	
PA_tika-vin02_t:1342_2	ṭhitānaṃ hatthapāsānayanādi. “Nadiṃ vināsetvā taḷākaṃ karontī”ti vuttamevatthaṃ vibhāveti	1342	
PA_tika-vin02_t:1342_3	“heṭṭhā pāḷi baddhā”ti, heṭṭhānadiṃ āvaritvā pāḷi baddhāti attho. Chaḍḍitamodakanti	1342	
PA_tika-vin02_t:1342_4	taḷākarakkhaṇatthaṃ ekamantena chaḍḍitamudakaṃ. Deve avassanteti dubbuṭṭhikāle vassānepi	1342	
PA_tika-vin02_t:1342_5	deve avassante. Uppatitvāti uttaritvā. Gāmanigamasīmaṃ ottharitvā pavattatīti vuttappakāre	1342	
PA_tika-vin02_t:1342_6	vassakāle cattāro māse abbocchinnā pavattati. Vihārasīmanti baddhasīmaṃ sandhāya vadati.	1342	
PA_tika-vin02_t:1343_0	Agamanapatheti yattha tadaheva gantvā paccāgantuṃ na sakkā hoti, tādise padese araññasīmāsaṅkhameva	1343	
PA_tika-vin02_t:1343_1	gacchatīti sattabbhantarasīmaṃ sandhāya vadati. Tesanti macchabandhānaṃ. Gamanapariyantassa	1343	
PA_tika-vin02_t:1343_2	oratoti gamanapariyantassa orimabhāge dīpakaṃ pabbatañca sandhāya vuttaṃ, na samuddappadesaṃ.	1343	
PA_tika-vin02_t:1344_0	148. Saṃsaṭṭhaviṭapāti iminā aññamaññassa āsannataṃ dīpeti. Baddhā hotīti pacchimadisābhāge	1344	
PA_tika-vin02_t:1344_1	sīmaṃ sandhāya vuttaṃ. Tassā padesanti yattha ṭhatvā bhikkhūhi kammaṃ kātuṃ sakkā	1344	
PA_tika-vin02_t:1344_2	hoti, tādisaṃ padesaṃ. Yattha pana ṭhitehi kammaṃ kātuṃ na sakkā hoti, tādisaṃ padesaṃ	1344	
PA_tika-vin02_t:1344_3	antokaritvā bandhantā sīmāya sīmaṃ sambhindanti nāma. Dvinnaṃ sīmānaṃ nimittaṃ hotīti	1344	
PA_tika-vin02_t:1344_4	nimittassa sīmato bāhirattā sīmāsambhedo na hotīti vuttaṃ. Sīmāsaṅkaraṃ karotīti	1344	
PA_tika-vin02_t:1344_5	vaḍḍhitvā sīmappadesaṃ paviṭṭhe dvinnaṃ sīmānaṃ gataṭṭhānassa duviññeyyattā vuttaṃ,	1344	
PA_tika-vin02_t:1344_6	na pana tattha kammaṃ kātuṃ na vaṭṭatīti dassanatthaṃ. Na hi sīmā tattakena asīmā	1344	
PA_tika-vin02_t:1344_7	hoti, dve pana sīmā pacchā vaḍḍhitena rukkhena ajjhotthaṭattā ekābaddhā honti, tasmā	1344	
PA_tika-vin02_t:1344_8	ekattha ṭhatvā kammaṃ karontehi itaraṃ sodhetvā kātabbaṃ.	1344	
PA_tika-vin02_t:1345	Gāmasīmādikathāvaṇṇanā niṭṭhitā.	134	
PA_tika-vin02_t:1346	Uposathabhedādikathāvaṇṇanā	134	
PA_tika-vin02_t:1347_0	149. Adhammena vaggaṃ uposathakammanti ettha yattha cattāro vasanti, tattha pātimokkhuddeso	1347	
PA_tika-vin02_t:1347_1	anuññāto. Yattha dve vā tayo vā vasanti, tattha pārisuddhiuposatho. Idha pana tathā	1347	
PA_tika-vin02_t:1347_2	akatvā catunnaṃ vasanaṭṭhāne pārisuddhiuposathassa katattā tiṇṇaṃ vasanaṭṭhāne ca	1347	
PA_tika-vin02_t:1347_3	pātimokkhassa uddiṭṭhattā “adhammenā”ti vuttaṃ. Yasmā sabbeva na sannipatiṃsu, chandapārisuddhi	1347	
PA_tika-vin02_t:1347_4	ca saṅghamajjhaṃyeva āgacchati, na gaṇamajjhaṃ, tasmā “vagga”nti vuttaṃ.	1347	
PA_tika-vin02_t:1348	Pātimokkhuddesakathāvaṇṇanā	134	
PA_tika-vin02_t:1349_0	150. Evametaṃ dhārayāmīti “sutā kho panāyasmantehī”ti ettha “evametaṃ dhārayāmī”ti	1349	
PA_tika-vin02_t:1349_1	vatvā “uddiṭṭhaṃ kho āyasmanto nidānaṃ, sutā kho panāyasmantehi cattāro pārājikā	1349	
PA_tika-vin02_t:1349_2	dhammā”ti vattabbaṃ. Teneva mātikāṭṭhakathāyaṃ “tatthāyasmante pucchāmi kaccittha	1349	
PA_tika-vin02_t:1349_3	parisuddhā, dutiyampi pucchāmi…pe… tasmā tuṇhī, evametaṃ dhārayāmīti vatvā ‘uddiṭṭhaṃ	1349	
PA_tika-vin02_t:1349_4	kho āyasmanto nidāna’ntiādinā nayena avasese sutena sāvite uddiṭṭho hotī”ti vuttaṃ.	1349	
PA_tika-vin02_t:1349_5	Sutenāti sutapadena. Savarabhayanti vanacarakabhayaṃ. Tenāha “aṭavimanussabhaya”nti.	1349	
PA_tika-vin02_t:1349_6	“Avasesaṃ sutena sāvetabba”nti vacanato nidānuddese aniṭṭhite sutena sāvetabbaṃ nāma	1349	
PA_tika-vin02_t:1349_7	natthīti āha “dutiyādīsu uddesesū”ti. Uddiṭṭhauddesāpekkhañhi avasesaggahaṇaṃ, tasmā	1349	
PA_tika-vin02_t:1349_8	nidāne uddiṭṭhe pārājikuddesādīsu yasmiṃ vippakate antarāyo uppajjati, tena saddhiṃ	1349	
PA_tika-vin02_t:1349_9	avasesaṃ sutena sāvetabbaṃ.	1349	
PA_tika-vin02_t:1350_0	Tīhipi vidhīhīti osāraṇakathanasarabhaññehi. Ettha ca atthaṃ bhaṇitukāmatāya suttassa	1350	
PA_tika-vin02_t:1350_1	osāraṇā osāraṇaṃ nāma. Tasseva atthappakāsanā kathanaṃ nāma. Suttassa tadatthassa	1350	
PA_tika-vin02_t:1350_2	vā sarena bhaṇanaṃ sarabhaññaṃ nāma. Sajjhāyaṃ adhiṭṭhahitvāti “sajjhāyaṃ karomī”ti	1350	
PA_tika-vin02_t:1350_3	cittaṃ uppādetvā. Osāretvā pana kathentenāti paṭhamaṃ ussāretvā pacchā atthaṃ kathentena.	1350	
PA_tika-vin02_t:1350_4	Manussānaṃ pana “bhaṇāhī”ti vattuṃ vaṭṭatīti ettha uccatare nisinnenapi manussānaṃ	1350	
PA_tika-vin02_t:1350_5	bhaṇāhīti visesetvāyeva vattuṃ vaṭṭati, avisesetvā pana na vaṭṭati. Sajjhāyaṃ karontenāti	1350	
PA_tika-vin02_t:1350_6	yattha katthaci nisīditvā sajjhāyaṃ karontena. Theroti yo koci attanā vuḍḍhataro.	1350	
PA_tika-vin02_t:1350_7	Ekaṃ āpucchitvāti ekaṃ vuḍḍhataraṃ āpucchitvā. Aparo āgacchatīti aparo tatopi vuḍḍhataro āgacchati.	1350	
PA_tika-vin02_t:1351	Pātimokkhuddesakathāvaṇṇanā niṭṭhitā.	135	
PA_tika-vin02_t:1352	Pātimokkhuddesakaajjhesanādikathāvaṇṇanā	135	
PA_tika-vin02_t:1353_0	155. Codanāvatthu nāma ekaṃ nagaraṃ. Saṅghauposathādibhedena navavidhanti saṅghe	1353	
PA_tika-vin02_t:1353_1	uposatho gaṇe uposatho puggale uposathoti evaṃ kārakavasena tayo, suttuddeso pārisuddhiuposatho	1353	
PA_tika-vin02_t:1353_2	adhiṭṭhānuposathoti evaṃ kattabbākāravasena tayo, cātuddasiko pannarasiko sāmaggīuposathoti	1353	
PA_tika-vin02_t:1353_3	evaṃ divasavasena tayoti navavidhaṃ. Catubbidhaṃ uposathakammanti adhammena vaggaṃ	1353	
PA_tika-vin02_t:1353_4	uposathakammaṃ, adhammena samaggaṃ uposathakammaṃ, dhammena vaggaṃ uposathakammaṃ,	1353	
PA_tika-vin02_t:1353_5	dhammena samaggaṃ uposathakammanti evaṃ catubbidhampi uposathakammaṃ. Duvidhaṃ pātimokkhanti	1353	
PA_tika-vin02_t:1353_6	bhikkhupātimokkhaṃ bhikkhunīpātimokkhanti duvidhaṃ pātimokkhaṃ. Navavidhaṃ pātimokkhuddesanti	1353	
PA_tika-vin02_t:1353_7	bhikkhūnaṃ pañca uddesā, bhikkhunīnaṃ ṭhapetvā aniyatuddesaṃ avasesā cattāroti navavidhaṃ pātimokkhuddesaṃ.	1353	
PA_tika-vin02_t:1354	Pakkhagaṇanādiuggahaṇānujānanakathāvaṇṇanā	135	
PA_tika-vin02_t:1355	158-161. Samannāharathāti sallakkhetha. Pariyesitabbānīti bhikkhācārena pariyesitabbāni.	135	
PA_tika-vin02_t:1356	Disaṃgamikādivatthukathāvaṇṇanā	135	
PA_tika-vin02_t:1357	163. Utuvasseyevāti hemantagimhesuyeva.	135	
PA_tika-vin02_t:1358	Pārisuddhidānakathāvaṇṇanā	135	
PA_tika-vin02_t:1359_0	164. Yena kenaci aṅgapaccaṅgena viññāpetīti manasā cintetvā hatthappayogādinā yena	1359	
PA_tika-vin02_t:1359_1	kenaci viññāpeti. Saṅgho nappahotīti dvinnaṃ dvinnaṃ antarā hatthapāsaṃ avijahitvā	1359	
PA_tika-vin02_t:1359_2	paṭipāṭiyā ṭhātuṃ nappahoti. Itarā pana biḷālasaṅkhalikapārisuddhi nāmāti ettha keci	1359	
PA_tika-vin02_t:1359_3	vadanti “biḷālasaṅkhalikā baddhāva hoti antogehe eva sampayojanattā, yathā sā na	1359	
PA_tika-vin02_t:1359_4	katthaci gacchati, tathā sāpi na gacchatīti adhippāyo. Itarathā visesanaṃ niratthakaṃ	1359	
PA_tika-vin02_t:1359_5	hotī”ti. Apare pana “yathā bahūhi manussehi ekassa biḷālassa attano attano saṅkhalikā	1359	
PA_tika-vin02_t:1359_6	gīvāya ābaddhā biḷāle gacchante gacchanti ābaddhattā, na aññasmiṃ biḷāle gacchante	1359	
PA_tika-vin02_t:1359_7	gacchanti anābaddhattā, evamevassa bhikkhussa bahūhi saṅkhalikasadisā chandapārisuddhi	1359	
PA_tika-vin02_t:1359_8	dinnā, sā tasmiṃ bhikkhusmiṃ gacchante gacchati tasmiṃ saṅkhalikā viya ābaddhattā,	1359	
PA_tika-vin02_t:1359_9	na aññasmiṃ anābaddhattā”ti vadanti. Sabbampetaṃ na sārato paccetabbaṃ. Ayaṃ panettha	1359	
PA_tika-vin02_t:1359_10	sāro – yathā saṅkhalikāya paṭhamavalayaṃ dutiyaṃyeva valayaṃ pāpuṇāti, na tatiyaṃ,	13591	
PA_tika-vin02_t:1359_11	evamayampi pārisuddhidāyakena yassa dinnā, tato aññattha na gacchatīti saṅkhalikasadisattā	13591	
PA_tika-vin02_t:1359_12	“biḷālasaṅkhalikā”ti vuttā. Biḷālasaṅkhalikagahaṇañcettha yāsaṃ kāsañci saṅkhalikānaṃ	13591	
PA_tika-vin02_t:1359_13	upalakkhaṇamattanti daṭṭhabbaṃ.	13591	
PA_tika-vin02_t:1360	Chandadānakathāvaṇṇanā	136	
PA_tika-vin02_t:1361	165. “Santi saṅghassa karaṇīyānī”ti vattabbe vacanavipallāsena “karaṇīya”nti vuttaṃ. Tassa sammutidānakiccaṃ natthi. “Hatthapāsaṃ ānetabboyevā”ti gaṇṭhipadesu vuttaṃ.	136	
PA_tika-vin02_t:1362	Saṅghuposathādikathāvaṇṇanā	136	
PA_tika-vin02_t:1363_0	168. Saṅghasannipātato paṭhamaṃ kātabbaṃ pubbakaraṇanti vuttaṃ, pubbakaraṇato pacchā	1363	
PA_tika-vin02_t:1363_1	kātabbampi uposathakammato paṭhamaṃ kātabbattā pubbakiccanti vuttaṃ. Ubhayampi cetaṃ	1363	
PA_tika-vin02_t:1363_2	uposathakammato paṭhamaṃ kattabbattā katthaci pubbakiccamicceva voharīyati “kiṃ saṅghassa	1363	
PA_tika-vin02_t:1363_3	pubbakicca”ntiādīsu viya.	1363	
PA_tika-vin02_t:1364_0	Uposathoti tīsu uposathadivasesu aññataradivaso. Tasmiñhi sati idaṃ saṅghassa uposathakammaṃ	1364	
PA_tika-vin02_t:1364_1	pattakallaṃ nāma hoti, nāsati. Yathāha “na ca, bhikkhave, anuposathe uposatho kātabbo”ti.	1364	
PA_tika-vin02_t:1364_2	Yāvatikā ca bhikkhū kammappattāti yattakā bhikkhū tassa uposathakammassa pattā yuttā	1364	
PA_tika-vin02_t:1364_3	anurūpā sabbantimena paricchedena cattāro bhikkhū pakatattā, te ca kho hatthapāsaṃ	1364	
PA_tika-vin02_t:1364_4	avijahitvā ekasīmāyaṃ ṭhitā. Sabhāgāpattiyo ca na vijjantīti ettha yaṃ sabbo saṅgho	1364	
PA_tika-vin02_t:1364_5	vikālabhojanādinā sabhāgavatthunā lahukāpattiṃ āpajjati, evarūpā “vatthusabhāgā”ti	1364	
PA_tika-vin02_t:1364_6	vuccanti. Etāsu hi avijjamānāsu visabhāgāsu vijjamānāsupi pattakallaṃ hotiyeva.	1364	
PA_tika-vin02_t:1365_0	Vajjanīyā ca puggalā tasmiṃ na hontīti “na, bhikkhave, sagahaṭṭhāya parisāyā”ti vacanato	1365	
PA_tika-vin02_t:1365_1	gahaṭṭho, “na, bhikkhave, bhikkhuniyā nisinnaparisāya pātimokkhaṃ uddisitabba”ntiādinā	1365	
PA_tika-vin02_t:1365_2	nayena vuttā bhikkhunī sikkhamānā sāmaṇero sāmaṇerī sikkhāpaccakkhātako antimavatthuajjhāpannako	1365	
PA_tika-vin02_t:1365_3	āpattiyā adassane ukkhittako āpattiyā appaṭikamme ukkhittako pāpikāya diṭṭhiyā appaṭinissagge	1365	
PA_tika-vin02_t:1365_4	ukkhittako paṇḍako theyyasaṃvāsako titthiyapakkantako tiracchānagato mātughātako	1365	
PA_tika-vin02_t:1365_5	pitughātako arahantaghātako bhikkhunīdūsako saṅghabhedako lohituppādako ubhatobyañjanakoti	1365	
PA_tika-vin02_t:1365_6	ime vīsati cāti ekavīsati puggalā vajjanīyā nāma, te hatthapāsato bahikaraṇavasena	1365	
PA_tika-vin02_t:1365_7	vajjetabbā. Etesu hi tividhe ukkhittake sati uposathaṃ karonto saṅgho pācittiyaṃ	1365	
PA_tika-vin02_t:1365_8	āpajjati, sesesu dukkaṭaṃ. Ettha ca tiracchānagatoti yassa upasampadā paṭikkhittā,	1365	
PA_tika-vin02_t:1365_9	sova adhippeto, titthiyā gahaṭṭheneva saṅgahitā. Etepi hi vajjanīyā. Evaṃ pattakallaṃ	1365	
PA_tika-vin02_t:1365_10	imehi catūhi aṅgehi saṅgahitanti veditabbaṃ.	13651	
PA_tika-vin02_t:1366_0	Ajja me uposatho pannarasotipīti pi-saddena pāḷiyaṃ āgatanayeneva “ajja me uposatho”tipi	1366	
PA_tika-vin02_t:1366_1	vattuṃ vaṭṭatīti dīpeti. Mātikāṭṭhakathāyaṃ pana “ajja me uposatho cātuddasoti vā	1366	
PA_tika-vin02_t:1366_2	pannarasoti vā vatvā adhiṭṭhāmīti vattabba”nti vuttaṃ.	1366	
PA_tika-vin02_t:1367	Saṅghuposathādikathāvaṇṇanā niṭṭhitā.	136	
PA_tika-vin02_t:1368	Āpattipaṭikammavidhikathāvaṇṇanā	136	
PA_tika-vin02_t:1369_0	169. Nanu ca “na, bhikkhave, sāpattikena uposatho kātabbo, yo kareyya, āpatti dukkaṭassā”ti	1369	
PA_tika-vin02_t:1369_1	evaṃ sāpattikassa uposathakaraṇe visuṃ paññattā āpatti na dissati, tasmā bhagavatā	1369	
PA_tika-vin02_t:1369_2	paññattaṃ “na sāpattikena uposatho kātabbo”ti idaṃ kasmā vuttanti āha “yassa siyā	1369	
PA_tika-vin02_t:1369_3	āpatti…pe… paññattaṃ hotīti veditabba”nti. Kiñcāpi visuṃ paññattā āpatti na dissati,	1369	
PA_tika-vin02_t:1369_4	atha kho “yassa siyā āpatti, so āvikareyyā”tiādiṃ vadantena atthato paññattāyevāti adhippāyo.	1369	
PA_tika-vin02_t:1370_0	Pārisuddhidānapaññāpanena cāti imināva “sāpattikena pārisuddhipi na dātabbā”ti dīpitaṃ	1370	
PA_tika-vin02_t:1370_1	hoti. Na hi sāpattiko samāno “pārisuddhiṃ dammi, pārisuddhiṃ me hara, pārisuddhiṃ	1370	
PA_tika-vin02_t:1370_2	me ārocehī”ti vattumarahati. Tasmā pārisuddhiṃ dentena paṭhamaṃ santī āpatti desetabbā	1370	
PA_tika-vin02_t:1370_3	“ahaṃ, āvuso, itthannāmāya āpattiyā vematiko, yadā nibbematiko bhavissāmi, tadā taṃ	1370	
PA_tika-vin02_t:1370_4	āpattiṃ paṭikarissāmī”ti vatvā uposatho kātabbo. “Pātimokkhaṃ sotabba”nti vacanato	1370	
PA_tika-vin02_t:1370_5	yāva nibbematiko na hoti, tāva sabhāgāpattiṃ paṭiggahetuṃ na labhati, aññesañca kammānaṃ	1370	
PA_tika-vin02_t:1370_6	parisuddho nāma hoti. “Puna nibbematiko hutvā desetabbaṃ na cā”ti neva pāḷiyaṃ na	1370	
PA_tika-vin02_t:1370_7	aṭṭhakathāyaṃ atthi, desite pana doso natthi. “Ito vuṭṭhahitvā paṭikarissāmīti etthāpi	1370	
PA_tika-vin02_t:1370_8	eseva nayo”ti gaṇṭhipadesu vuttaṃ. Yathā sabbo saṅgho sabhāgāpattiṃ āpajjitvā “suṇātu	1370	
PA_tika-vin02_t:1370_9	me bhante, saṅgho…pe… paṭikarissatī”ti ñattiṃ ṭhapetvā uposathaṃ kātuṃ labhati, evaṃ	1370	
PA_tika-vin02_t:1370_10	tīhi “suṇantu me āyasmantā, ime bhikkhū sabhāgaṃ āpattiṃ āpannā. Yadā aññaṃ bhikkhuṃ	13701	
PA_tika-vin02_t:1370_11	suddhaṃ anāpattikaṃ passissanti, tadā tassa santike taṃ āpattiṃ paṭikarissantī”ti	13701	
PA_tika-vin02_t:1370_12	gaṇañattiṃ ṭhapetvā, dvīhi aññamaññaṃ ārocetvā uposathaṃ kātuṃ vaṭṭati. Ekenapi “parisuddhaṃ	13701	
PA_tika-vin02_t:1370_13	labhitvā paṭikarissāmī”ti ābhogaṃ katvā kātuṃ vaṭṭatīti ca vadanti.	13701	
PA_tika-vin02_t:1371	Āpattipaṭikammavidhikathāvaṇṇanā niṭṭhitā.	137	
PA_tika-vin02_t:1372	Liṅgādidassanakathāvaṇṇanā	137	
PA_tika-vin02_t:1373_0	179. Ācārasaṇṭhānanti ācārasaṇṭhiti. Ākarīyati pakāsīyati etenāti ākāro. Līnaṃ gamayati	1373	
PA_tika-vin02_t:1373_1	bodhetīti liṅgaṃ. Nimiyanti paricchijja ñāyanti etenāti nimittaṃ. Uddisīyanti apadisīyanti	1373	
PA_tika-vin02_t:1373_2	etenāti uddeso. “Amhākaṃ ida”nti aññātaṃ aviditanti aññātakaṃ. Tañca atthato parasantakaṃyevāti	1373	
PA_tika-vin02_t:1373_3	āha “aññesaṃ santaka”nti.	1373	
PA_tika-vin02_t:1374	180. Nānāsaṃvāsakabhāvanti laddhinānāsaṃvāsakabhāvaṃ. Tassa abhibhavo nāma tesaṃ laddhivissajjāpananti āha “taṃ diṭṭhiṃ na nissajjāpentīti attho”ti.	137	
PA_tika-vin02_t:1375	Nagantabbagantabbavārakathāvaṇṇanā	137	
PA_tika-vin02_t:1376_0	181. Uposathādhiṭṭhānatthaṃ sīmāpi nadīpi na gantabbāti garukaṃ pātimokkhuddesaṃ	1376	
PA_tika-vin02_t:1376_1	vissajjetvā lahukassa akattabbattā vuttaṃ. Āraññakenāpi bhikkhunāti ekacārikena āraññakabhikkhunā,	1376	
PA_tika-vin02_t:1376_2	yattha vā saṅghapahonakā bhikkhū na santi, tādise araññe vasantena. Tattha uposathaṃ	1376	
PA_tika-vin02_t:1376_3	katvāva gantabbanti tassa vasanaṭṭhāne saṅghuposathassa appavattanato vuttaṃ. Uposathantarāyoti	1376	
PA_tika-vin02_t:1376_4	attano uposathantarāyo.	1376	
PA_tika-vin02_t:1377	Vajjanīyapuggalasandassanakathāvaṇṇanā	137	
PA_tika-vin02_t:1378_0	183. Hatthapāsupagamanameva pamāṇanti bhikkhunīādayo ṭhitā vā hontu nisinnā vā, tesaṃ	1378	
PA_tika-vin02_t:1378_1	hatthapāsupagamanameva āpattiyā pamāṇanti adhippāyo, tasmā ekasīmāyampi hatthapāsaṃ	1378	
PA_tika-vin02_t:1378_2	jahāpetvā uposathaṃ kātuṃ vaṭṭati. Sesamettha uttānameva.	1378	
PA_tika-vin02_t:1379	Uposathakkhandhakavaṇṇanā niṭṭhitā.	137	
PA_tika-vin02_t:1380	3. Vassūpanāyikakkhandhakaṃ	138	
PA_tika-vin02_t:1381	Vassūpanāyikānujānanakathāvaṇṇanā	138	
PA_tika-vin02_t:1382_0	184. Vassūpanāyikakkhandhake idha-saddo nipātamattoti okāsaparidīpanassapi asambhavato	1382	
PA_tika-vin02_t:1382_1	atthantarassa abodhanato vuttaṃ. Aparajjugatāya assāti iminā asamānādhikaraṇavisayo	1382	
PA_tika-vin02_t:1382_2	bāhiratthasamāsoyanti dasseti. Aparajjūti āsāḷhīpuṇṇamito aparaṃ dinaṃ, pāṭipadanti	1382	
PA_tika-vin02_t:1382_3	attho. Assāti āsāḷhīpuṇṇamiyā.	1382	
PA_tika-vin02_t:1383	Vassāne cārikāpaṭikkhepādikathāvaṇṇanā	138	
PA_tika-vin02_t:1384_0	185. Anapekkhagamanena vā aññattha aruṇaṃ uṭṭhāpanena vā āpatti veditabbāti ettha	1384	
PA_tika-vin02_t:1384_1	anapekkhagamanena upacārātikkame āpatti veditabbā, sāpekkhagamanena aññattha aruṇuṭṭhāpanena āpatti veditabbā.	1384	
PA_tika-vin02_t:1385	Sattāhakaraṇīyānujānanakathāvaṇṇanā	138	
PA_tika-vin02_t:1386_0	187-189. Tīṇi parihīnānīti bhikkhunīnaṃ vaccakuṭiādīnaṃ paṭikkhittattā pahīnāni.	1386	
PA_tika-vin02_t:1386_1	Vāreyyanti āvāhavivāhamaṅgalaṃ. Suttantoti attano paguṇasuttanto. Na palujjatīti	1386	
PA_tika-vin02_t:1386_2	na vinassati na antaradhāyati.	1386	
PA_tika-vin02_t:1387	Pahiteyeva anujānanakathāvaṇṇanā	138	
PA_tika-vin02_t:1388_0	199. Bhikkhugatikoti bhikkhunissitako. So pana yasmā bhikkhūhi saddhiṃ vasati, tasmā	1388	
PA_tika-vin02_t:1388_1	vuttaṃ “bhikkhūhi saddhiṃ vasanakapuriso”ti. Sattāhakaraṇīyena gantvā bahiddhā aruṇuṭṭhāpanaṃ	1388	
PA_tika-vin02_t:1388_2	ratticchedo. Animantitena gantuṃ na vaṭṭatīti ettha animantitattā sattāhakiccaṃ adhiṭṭhahitvā	1388	
PA_tika-vin02_t:1388_3	gacchantassapi vassacchedo ceva dukkaṭañca hotīti veditabbaṃ. Yathāvuttañhi ratticchedakāraṇaṃ	1388	
PA_tika-vin02_t:1388_4	vinā tirovihāre vasitvā āgacchissāmīti gacchatopi vassacchedaṃ vadanti. Gantuṃ vaṭṭatīti	1388	
PA_tika-vin02_t:1388_5	sattāhakaraṇīyena gantuṃ vaṭṭati. Evaṃ gacchantena ca antoupacārasīmāyaṃ ṭhiteneva	1388	
PA_tika-vin02_t:1388_6	“antosattāhe āgacchissāmī”ti ābhogaṃ katvā gantabbaṃ. Sace ābhogaṃ akatvā upacārasīmaṃ	1388	
PA_tika-vin02_t:1388_7	atikkamati, chinnavassova hotīti vadanti. Bhaṇḍakanti cīvaraṃ sandhāya vuttaṃ. Pahiṇantīti	1388	
PA_tika-vin02_t:1388_8	cīvaradhovanādikammena pahiṇanti. Sampāpuṇituṃ na sakkoti, vaṭṭatīti ettha “ajjeva	1388	
PA_tika-vin02_t:1388_9	āgamissāmī”ti sāmantavihāraṃ gantvā puna āgacchantassa antarāmagge sace aruṇuggamanaṃ	1388	
PA_tika-vin02_t:1388_10	hoti, vassacchedopi na hoti, ratticchedadukkaṭañca natthīti vadanti. “Ācariyaṃ passissāmī”ti	13881	
PA_tika-vin02_t:1388_11	pana gantuṃ labhatīti “agilānampi ācariyaṃ upajjhāyaṃ vā passissāmī”ti sattāhakaraṇīyena	13881	
PA_tika-vin02_t:1388_12	gantuṃ labhati. Sace pana naṃ ācariyo “ajja mā gacchā”ti vadati, vaṭṭatīti evaṃ sattāhakaraṇīyena	13881	
PA_tika-vin02_t:1388_13	gataṃ antosattāheyeva puna āgacchantaṃ sace ācariyo upajjhāyo vā “ajja mā gacchā”ti	13881	
PA_tika-vin02_t:1388_14	vadati, vaṭṭati, sattāhātikkamepi anāpattīti adhippāyo, vassacchedo pana hotiyevāti	13881	
PA_tika-vin02_t:1388_15	daṭṭhabbaṃ sattāhassa bahiddhā vītināmitattā.	13881	
PA_tika-vin02_t:1389	Antarāye anāpattivassacchedakathāvaṇṇanā	138	
PA_tika-vin02_t:1390	201. Sace dūraṃ gato hoti, sattāhavārena aruṇo uṭṭhāpetabboti iminā vassacchedakāraṇe sati sattāhakaraṇīyena gantuṃ vaṭṭatīti dīpeti.	139	
PA_tika-vin02_t:1391	Vajādīsu vassūpagamanakathāvaṇṇanā	139	
PA_tika-vin02_t:1392_0	203. “Idha vassaṃ upemī”ti tikkhattuṃ vattabbanti satthassāvihārattā “imasmiṃ vihāre”ti	1392	
PA_tika-vin02_t:1392_1	avatvā “idha vassaṃ upemī”ti ettakameva vattabbaṃ. Satthe pana vassaṃ upagantuṃ na	1392	
PA_tika-vin02_t:1392_2	vaṭṭatīti kuṭikādīnaṃ abhāve “idha vassaṃ upemī”ti vacībhedaṃ katvā upagantuṃ na	1392	
PA_tika-vin02_t:1392_3	vaṭṭati, ālayakaraṇamatteneva vaṭṭatīti adhippāyo. Vippakiratīti visuṃ visuṃ gacchati.	1392	
PA_tika-vin02_t:1392_4	Tīsu ṭhānesu natthi vassacchede āpattīti tehi saddhiṃ gacchantasseva natthi āpatti,	1392	
PA_tika-vin02_t:1392_5	tehi viyujjitvā gamane pana āpattiyeva, pavāretuñca na labhati.	1392	
PA_tika-vin02_t:1393	Vassaṃ anupagantabbaṭṭhānakathāvaṇṇanā	139	
PA_tika-vin02_t:1394_0	204. Seyyathāpi pisācillikāti ettha pisācā eva pisācillikā, pisācadārakātipi vadanti.	1394	
PA_tika-vin02_t:1394_1	Pavisanadvāraṃ yojetvāti sakavāṭabaddhameva yojetvā. Pañcannaṃ chadanānanti tiṇapaṇṇaiṭṭhakasilāsudhāsaṅkhātānaṃ	1394	
PA_tika-vin02_t:1394_2	pañcannaṃ chadanānaṃ. Idañca yebhuyyena vuttanti veditabbaṃ rukkhādīsu padaracchadanāyapi	1394	
PA_tika-vin02_t:1394_3	kuṭikāya vassūpagamanassa vuttattā. Na, bhikkhave, asenāsanikena vassaṃ upagantabbanti	1394	
PA_tika-vin02_t:1394_4	vacībhedaṃ katvā vassūpagamanaṃ sandhāyeva paṭikkhepo, na ālayakaraṇavasena upagamanaṃ	1394	
PA_tika-vin02_t:1394_5	sandhāyāti vadanti. Pāḷiyaṃ pana avisesena vuttattā aṭṭhakathāyañca dutiyapārājikasaṃvaṇṇanāyaṃ	1394	
PA_tika-vin02_t:1394_6	“vassaṃ upagacchantena hi nālakapaṭipadaṃ paṭipannenapi pañcannaṃ chadanānaṃ aññatarena	1394	
PA_tika-vin02_t:1394_7	channeyeva sadvārabandhe senāsane upagantabbaṃ. Tasmā vassakāle sace senāsanaṃ labhati,	1394	
PA_tika-vin02_t:1394_8	iccetaṃ kusalaṃ. No ce labhati, hatthakammaṃ pariyesitvāpi kātabbaṃ. Hatthakammaṃ	1394	
PA_tika-vin02_t:1394_9	alabhantena sāmampi kātabbaṃ, na tveva asenāsanikena vassaṃ upagantabba”nti daḷhaṃ	1394	
PA_tika-vin02_t:1394_10	katvā vuttattā asenāsanikassa nāvādiṃ vinā aññattha ālayo na vaṭṭatīti amhākaṃ khanti.	13941	
PA_tika-vin02_t:1394_11	Nāvāsatthavajesuyeva hi “anujānāmi, bhikkhave, nāvāya vassaṃ upagantu”ntiādinā sati	13941	
PA_tika-vin02_t:1394_12	asati vā senāsane vassūpagamanassa visuṃ anuññātattā “na, bhikkhave, asenāsanikena	13941	
PA_tika-vin02_t:1394_13	vassaṃ upagantabba”nti ayaṃ paṭikkhepo tattha na labbhatīti asati senāsane ālayavasenapi	13941	
PA_tika-vin02_t:1394_14	nāvādīsu upagamanaṃ vuttaṃ. Ṭaṅkitamañco nāma dīghe mañcapāde majjhe vijjhitvā aṭaniyo	13941	
PA_tika-vin02_t:1394_15	pavesetvā kato mañco. Tassa idaṃ upari idaṃ heṭṭhāti natthi, parivattetvā atthatopi	13941	
PA_tika-vin02_t:1394_16	tādisova hoti, taṃ susāne devaṭṭhāne ca ṭhapenti, catunnaṃ pāsāṇānaṃ upari pāsāṇaṃ	13941	
PA_tika-vin02_t:1394_17	attharitvā kataṃ gehampi “ṭaṅkitamañco”ti vuccati.	13941	
PA_tika-vin02_t:1395	Vassaṃ anupagantabbaṭṭhānakathāvaṇṇanā niṭṭhitā.	139	
PA_tika-vin02_t:1396	Adhammikakatikakathāvaṇṇanā	139	
PA_tika-vin02_t:1397_0	205. Tassā lakkhaṇaṃ mahāvibhaṅge vuttanti catutthapārājikasaṃvaṇṇanāyaṃ “yo imamhā	1397	
PA_tika-vin02_t:1397_1	āvāsā paṭhamaṃ pakkamissati, taṃ mayaṃ arahāti jānissāmā”ti ettha dassitaṃ adhammikakatikavattalakkhaṇaṃ	1397	
PA_tika-vin02_t:1397_2	sandhāya vadati, paratopi senāsanakkhandhakavaṇṇanāyaṃ adhammikaṃ katikavattaṃ āvi bhavissatiyeva.	1397	
PA_tika-vin02_t:1398	Paṭissavadukkaṭāpattikathāvaṇṇanā	139	
PA_tika-vin02_t:1399_0	207. Yasmā nānāsīmāyaṃ dvīsu āvāsesu vassaṃ vasantassa dutiye “vasāmī”ti citte uppanne	1399	
PA_tika-vin02_t:1399_1	paṭhamasenāsanaggāho paṭippassambhati, puna paṭhameyeva “vasāmī”ti citte uppanne	1399	
PA_tika-vin02_t:1399_2	dutiyo paṭippassambhati, tasmā “tassa, bhikkhave, bhikkhuno purimikā ca na paññāyatī”ti	1399	
PA_tika-vin02_t:1399_3	vuttaṃ. Paṭissavassa visaṃvādanapaccayā hontampi dukkaṭaṃ satiyeva paṭissave hotīti	1399	
PA_tika-vin02_t:1399_4	āha “tassa tassa paṭissave dukkaṭa”nti. Tenevāha “tañca kho…pe… pacchā visaṃvādanapaccayā”ti.	1399	
PA_tika-vin02_t:1400_0	Akaraṇīyoti sattāhakaraṇīyena akaraṇīyo. Sakaraṇīyoti sattāhakaraṇīyeneva sakaraṇīyo.	1400	
PA_tika-vin02_t:1400_1	Yadi evaṃ “sattāhakaraṇīyena akaraṇīyo sakaraṇīyo”ti ca kasmā na vuttanti? “Akaraṇīyo”ti	1400	
PA_tika-vin02_t:1400_2	vuttepi sattāhakaraṇīyena sakaraṇīyākaraṇīyatā viññāyatīti katvā na vuttaṃ. Yadi	1400	
PA_tika-vin02_t:1400_3	evaṃ parato “sattāhakaraṇīyena pakkamatī”ti vāradvayepi “sakaraṇīyo pakkamatī”ti	1400	
PA_tika-vin02_t:1400_4	ettakameva kasmā na vuttanti? Vuccate – tattha “sattāhakaraṇīyenā”ti avatvā “sakaraṇīyo	1400	
PA_tika-vin02_t:1400_5	pakkamatī”ti vutte so taṃ sattāhaṃ bahiddhā vītināmetīti na sakkā vattunti “sattāhakaraṇīyena	1400	
PA_tika-vin02_t:1400_6	pakkamatī”ti vuttaṃ. Evañhi vutte sattāhassa adhikatattā so taṃ sattāhaṃ bahi vītināmetīti sakkā vattuṃ.	1400	
PA_tika-vin02_t:1401_0	Ettha ca ādimhi cattāro vārā nirapekkhagamanaṃ sandhāya vuttā, tatthāpi purimā dve	1401	
PA_tika-vin02_t:1401_1	vārā vassaṃ anupagatassa vasena vuttā, pacchimā pana dve vārā vassaṃ upagatassa vasena,	1401	
PA_tika-vin02_t:1401_2	tato paraṃ dve vārā sāpekkhagamanaṃ sandhāya vuttā, tatthāpi paṭhamavāro sāpekkhassapi	1401	
PA_tika-vin02_t:1401_3	sattāhakaraṇīyena gantvā taṃ sattāhaṃ bahiddhā vītināmentassa vassacchedadassanatthaṃ	1401	
PA_tika-vin02_t:1401_4	vutto, itaro vuttanayeneva gantvā antosattāhe nivattantassa vassacchedābhāvadassanatthaṃ.	1401	
PA_tika-vin02_t:1401_5	“So sattāhaṃ anāgatāya pavāraṇāya sakaraṇīyo pakkamatī”ti ayaṃ pana vāro navamito	1401	
PA_tika-vin02_t:1401_6	paṭṭhāya gantvā sattāhaṃ bahiddhā vītināmentassapi vassacchedābhāvadassanatthaṃ vutto.	1401	
PA_tika-vin02_t:1401_7	Ettha ca “akaraṇīyo pakkamatī”ti dutiyavārassa anāgatattā navamito paṭṭhāya gacchantenapi	1401	
PA_tika-vin02_t:1401_8	satiyeva karaṇīye gantabbaṃ, nāsatīti daṭṭhabbaṃ. Ime ca satta vārā bahiddhā katauposathikassa	1401	
PA_tika-vin02_t:1401_9	vasena āgatā, apare satta antovihāraṃ gantvā katauposathassa vasenāti evaṃ purimikāya	1401	
PA_tika-vin02_t:1401_10	vasena cuddasa vārā vuttā, tato paraṃ pacchimikāya vasena teyeva cuddasa vārā vuttāti	14011	
PA_tika-vin02_t:1401_11	evametesaṃ nānākaraṇaṃ veditabbaṃ.	14011	
PA_tika-vin02_t:1402_0	Imehi pana sabbavārehi vuttamatthaṃ sampiṇḍetvā dassetuṃ “so tadaheva akaraṇīyotiādīsū”tiādi	1402	
PA_tika-vin02_t:1402_1	āraddhaṃ. Ko pana vādo dvīhatīhaṃ vasitvā antosattāhe nivattantassāti vassaṃ upagantvā	1402	
PA_tika-vin02_t:1402_2	dvīhatīhaṃ vasitvā sattāhakaraṇīyena gantvā antosattāhe nivattantassa ko pana vādo,	1402	
PA_tika-vin02_t:1402_3	kathā eva natthīti adhippāyo. Asatiyā pana vassaṃ na upetīti “imasmiṃ vihāre imaṃ	1402	
PA_tika-vin02_t:1402_4	temāsaṃ vassaṃ upemī”ti vacībhedaṃ katvā na upeti.	1402	
PA_tika-vin02_t:1403_0	Komudiyā cātumāsiniyāti pacchimakattikapuṇṇamāyaṃ. Sā hi kumudānaṃ atthitāya komudī,	1403	
PA_tika-vin02_t:1403_1	catunnaṃ vassikānaṃ māsānaṃ pariyosānattā “cātumāsinī”ti vuccati. Tadā hi kumudāni	1403	
PA_tika-vin02_t:1403_2	supupphitāni honti, tasmā kumudānaṃ samūho, kumudāni eva vā komudā, te ettha atthīti	1403	
PA_tika-vin02_t:1403_3	“komudī”ti vuccati, kumudavatīti vuttaṃ hoti. Sesamettha uttānameva.	1403	
PA_tika-vin02_t:1404	Paṭissavadukkaṭāpattikathāvaṇṇanā niṭṭhitā.	140	
PA_tika-vin02_t:1405	Vassūpanāyikakkhandhakavaṇṇanā niṭṭhitā.	140	
PA_tika-vin02_t:1406	4. Pavāraṇakkhandhakaṃ	140	
PA_tika-vin02_t:1407	Aphāsukavihārakathāvaṇṇanā	140	
PA_tika-vin02_t:1408_0	209. Pavāraṇakkhandhake ādito lāpo ālāpo, vacanapaṭivacanavasena samaṃ lāpo sallāpo.	1408	
PA_tika-vin02_t:1408_1	Piṇḍāya paṭikkameyyāti gāme piṇḍāya caritvā paccāgaccheyya. Avakkārapātiṃ dhovitvā	1408	
PA_tika-vin02_t:1408_2	upaṭṭhāpeyyāti atirekapiṇḍapātaṃ apanetvā ṭhapanatthāya ekaṃ samuggapātiṃ dhovitvā	1408	
PA_tika-vin02_t:1408_3	ṭhapeyya. Samuggapāti nāma samuggapuṭasadisā pāti. Appahariteti aparūḷhaharite, yasmiṃ	1408	
PA_tika-vin02_t:1408_4	ṭhāne piṇḍapātajjhottharaṇena vinassanadhammāni tiṇāni natthi, tasminti attho. Tena	1408	
PA_tika-vin02_t:1408_5	nittiṇañca mahātiṇagahanañca yattha sakaṭenapi chaḍḍite piṇḍapāte tiṇāni na vinassanti,	1408	
PA_tika-vin02_t:1408_6	tañca ṭhānaṃ pariggahitaṃ hoti. Bhūtagāmasikkhāpadassa hi avikopanatthametaṃ vuttaṃ.	1408	
PA_tika-vin02_t:1408_7	Appāṇaketi nippāṇake, piṇḍapātajjhottharaṇena maritabbapāṇakarahite vā mahāudakakkhandhe.	1408	
PA_tika-vin02_t:1408_8	Parittodake eva hi bhattapakkhepena āluḷite sukhumapāṇakā maranti, na mahātaḷākādīsūti.	1408	
PA_tika-vin02_t:1408_9	Pāṇakānurakkhaṇatthañhi etaṃ vuttaṃ. Opilāpeyyāti nimujjāpeyya.	1408	
PA_tika-vin02_t:1409_0	Vaccaghaṭanti ācamanakumbhī. Rittanti rittakaṃ. Tucchanti tasseva vevacanaṃ. Avisayhanti	1409	
PA_tika-vin02_t:1409_1	ukkhipituṃ asakkuṇeyyaṃ atibhārikaṃ. Hatthavikārenāti hatthasaññāya. Hatthehi ukkhipanaṃ	1409	
PA_tika-vin02_t:1409_2	hatthavilaṅghanaṃ. Tenāha “hatthukkhepakenā”ti. Atha vā vilaṅgheti desantaraṃ pāpeti	1409	
PA_tika-vin02_t:1409_3	etenāti vilaṅghako, hattho eva vilaṅghako hatthavilaṅghako, tena hatthavilaṅghakena,	1409	
PA_tika-vin02_t:1409_4	aññamaññaṃ saṃsibbitahatthenāti vuttaṃ hoti. Dve hi janā hatthena hatthaṃ saṃsibbetvā	1409	
PA_tika-vin02_t:1409_5	dvīsu hatthesu ṭhapetvā uṭṭhapentā hatthavilaṅghakena uṭṭhapenti nāma. Titthiyasamādānanti	1409	
PA_tika-vin02_t:1409_6	titthiyehi samādātabbaṃ.	1409	
PA_tika-vin02_t:1410	Aphāsukavihārakathāvaṇṇanā niṭṭhitā.	141	
PA_tika-vin02_t:1411	Pavāraṇābhedakathāvaṇṇanā	141	
PA_tika-vin02_t:1412_0	212. Dvemā, bhikkhave, pavāraṇā cātuddasikā ca pannarasikā cāti ettha purimavassaṃvutthānaṃ	1412	
PA_tika-vin02_t:1412_1	pubbakattikapuṇṇamā, tesaṃyeva sace bhaṇḍanakārakehi upaddutā pavāraṇaṃ paccukkaḍḍhanti,	1412	
PA_tika-vin02_t:1412_2	atha kattikamāsassa kāḷapakkhacātuddaso vā pacchimakattikapuṇṇamā vā, pacchimavassaṃvutthānañca	1412	
PA_tika-vin02_t:1412_3	pacchimakattikapuṇṇamā eva vāti ime tayo pavāraṇadivasāti veditabbā. Idañca pakaticārittavasena	1412	
PA_tika-vin02_t:1412_4	vuttaṃ, tathārūpapaccaye pana sati dvinnaṃ kattikapuṇṇamānaṃ purimesu cātuddasesupi	1412	
PA_tika-vin02_t:1412_5	pavāraṇaṃ kātuṃ vaṭṭati, teneva mahāvihāre bhikkhū cātuddasiyā pavāretvā pannarasiyā	1412	
PA_tika-vin02_t:1412_6	kāyasāmaggiṃ denti, cetiyagirimahadassanatthampi aṭṭhamiyā gacchanti, tampi cātuddasiyaṃ	1412	
PA_tika-vin02_t:1412_7	pavāretukāmānaññeva hoti.	1412	
PA_tika-vin02_t:1413	Pavāraṇādānānujānanakathāvaṇṇanā	141	
PA_tika-vin02_t:1414	213. Sace pana vuḍḍhataro hotīti sace pavāraṇadāyako bhikkhu vuḍḍhataro hoti. Tena ca bhikkhunāti pavāraṇadāyakena bhikkhunā.	141	
PA_tika-vin02_t:1415	Anāpattipannarasakakathāvaṇṇanā	141	
PA_tika-vin02_t:1416_0	222. Pannarasakesu pavāritamatteti pavāritasamanantaraṃ. Avuṭṭhitāya parisāyāti pavāretvā	1416	
PA_tika-vin02_t:1416_1	pacchā aññamaññaṃ kathentiyā. Ekaccāya vuṭṭhitāyāti ekaccesu yathānisinnesu ekaccesu	1416	
PA_tika-vin02_t:1416_2	sakasakaṭṭhānaṃ gatesu. Puna pavāritabbanti punapi sabbehi samāgantvā pavāretabbaṃ.	1416	
PA_tika-vin02_t:1416_3	Āgacchanti samasamā, tesaṃ santike pavāretabbanti gate anānetvā nisinnānaññeva santike	1416	
PA_tika-vin02_t:1416_4	pavāretabbaṃ. Sabbāya vuṭṭhitāya parisāya āgacchanti samasamā, tesaṃ santike pavāretabbanti	1416	
PA_tika-vin02_t:1416_5	yadi sabbe vuṭṭhahitvā gatā sannipātetuñca na sakkā, ekacce sannipātetvā pavāretuṃ	1416	
PA_tika-vin02_t:1416_6	vaṭṭati, ñattiṃ ṭhapetvā kattabbasaṅghakammābhāvā vaggaṃ na hoti. Uposathepi eseva nayo.	1416	
PA_tika-vin02_t:1417	Pavāraṇāṭhapanakathāvaṇṇanā	141	
PA_tika-vin02_t:1418_0	237. “Natthi dinna”ntiādinayappavattā dasavatthukā micchādiṭṭhi. “Hoti tathāgato	1418	
PA_tika-vin02_t:1418_1	paraṃ maraṇā, na hoti tathāgato paraṃ maraṇā”tiādinā sassatucchedasaṅkhātaṃ antaṃ	1418	
PA_tika-vin02_t:1418_2	gaṇhātīti antaggāhikā.	1418	
PA_tika-vin02_t:1419	Bhaṇḍanakārakavatthukathāvaṇṇanā	141	
PA_tika-vin02_t:1420	240. Catutthe kate suṇantīti catutthe pannarasikuposathe kate amhākaṃ pavāraṇaṃ ṭhapessantīti suṇanti. Evampi dve cātuddasikā hontīti tatiyena saddhiṃ dve cātuddasikā honti.	142	
PA_tika-vin02_t:1421	Pavāraṇāsaṅgahakathāvaṇṇanā	142	
PA_tika-vin02_t:1422_0	241. Ayaṃ pavāraṇāsaṅgaho ekassa dinnopi sabbesaṃ dinnova hotīti āha “ekassapi vasena	1422	
PA_tika-vin02_t:1422_1	dātabbo”ti. Āgantukā tesaṃ senāsanaṃ gahetuṃ na labhantīti sacepi saṭṭhivassabhikkhū	1422	
PA_tika-vin02_t:1422_2	āgacchanti, tesaṃ senāsanaṃ gahetuṃ na labhanti. Pavāretvā pana antarāpi cārikaṃ	1422	
PA_tika-vin02_t:1422_3	pakkamituṃ labhantīti pavāraṇāsaṅgahe kate antarā pakkamitukāmā saṅghaṃ sannipātāpetvā	1422	
PA_tika-vin02_t:1422_4	pavāretuṃ labhanti. Sesamettha pāḷito aṭṭhakathāto ca suviññeyyameva.	1422	
PA_tika-vin02_t:1423	Pavāraṇakkhandhakavaṇṇanā niṭṭhitā.	142	
PA_tika-vin02_t:1424	5. Cammakkhandhakaṃ	142	
PA_tika-vin02_t:1425	Soṇakoḷivisavatthukathāvaṇṇanā	142	
PA_tika-vin02_t:1426	242. Cammakkhandhake uṇṇapāvāraṇanti uṇṇāmayaṃ pāvāraṇaṃ. Vihārapacchāyāyanti vihārapaccante chāyāyaṃ. Vihārassa vaḍḍhamānacchāyāyantipi vadanti.	142	
PA_tika-vin02_t:1427	Soṇassa pabbajjākathāvaṇṇanā	142	
PA_tika-vin02_t:1428_0	243. Suttattho pana suttavaṇṇanātoyeva gahetabboti etthāyaṃ suttavaṇṇanā. Sītavaneti	1428	
PA_tika-vin02_t:1428_1	evaṃnāmake vane. Tasmiṃ kira paṭipāṭiyā pañca caṅkamanasatāni māpitāni, tesu thero	1428	
PA_tika-vin02_t:1428_2	attano sappāyaṃ caṅkamanaṃ gahetvā samaṇadhammaṃ karoti. Tassa āraddhavīriyassa hutvā	1428	
PA_tika-vin02_t:1428_3	caṅkamato pādatalāni bhijjiṃsu, jāṇūhi caṅkamato jāṇukānipi hatthatalānipi bhijjiṃsu,	1428	
PA_tika-vin02_t:1428_4	chiddāni ahesuṃ. Evaṃ āraddhavīriyo viharanto obhāsanimittamattakampi dassetuṃ nāsakkhi.	1428	
PA_tika-vin02_t:1428_5	Tassa vīriyena kilamitakāyassa caṅkamanakoṭiyaṃ pāsāṇaphalake nisinnassa yo vitakko	1428	
PA_tika-vin02_t:1428_6	udapādi, taṃ dassetuṃ “atha kho āyasmato”tiādi vuttaṃ. Tattha āraddhavīriyāti paripuṇṇapaggahitavīriyā.	1428	
PA_tika-vin02_t:1428_7	Na anupādāya āsavehi cittaṃ vimuccatīti “sace ahaṃ ugghaṭitaññū vā vipañcitaññū vā	1428	
PA_tika-vin02_t:1428_8	neyyo vā, na me cittaṃ na vimucceyya, addhā pana padaparamo, yena me cittaṃ na muccatī”ti	1428	
PA_tika-vin02_t:1428_9	sanniṭṭhānaṃ katvā “saṃvijjanti kho panā”tiādīni cintesi. Tattha bhogāti upayogatthe paccattaṃ.	1428	
PA_tika-vin02_t:1429_0	Pāturahosīti therassa cittācāraṃ ñatvā “ayaṃ soṇo ajja sītavane padhānabhūmiyaṃ nisinno	1429	
PA_tika-vin02_t:1429_1	imaṃ vitakkaṃ vitakketi, gantvāssa vitakkaṃ sahoḍḍhaṃ gaṇhitvā vīṇopamakammaṭṭhānaṃ	1429	
PA_tika-vin02_t:1429_2	kathessāmī”ti sītavane pāturahosi. Paññatte āsaneti padhānikabhikkhū attano vasanaṭṭhāne	1429	
PA_tika-vin02_t:1429_3	ovadituṃ āgatassa buddhassa bhagavato nisīdanatthaṃ yathālābhena āsanampi paññapetvāva	1429	
PA_tika-vin02_t:1429_4	padhānaṃ karonti, aññaṃ alabhamānā purāṇapaṇṇāni saṅgharitvā upari saṅghāṭiṃ paññapenti.	1429	
PA_tika-vin02_t:1429_5	Theropi āsanaṃ paññapetvāva padhānaṃ akāsi, taṃ sandhāya vuttaṃ “paññatte āsane”ti.	1429	
PA_tika-vin02_t:1430_0	Taṃ kiṃ maññasīti satthā “imassa bhikkhuno avasesakammaṭṭhānena attho natthi, ayaṃ	1430	
PA_tika-vin02_t:1430_1	gandhabbasippe cheko ciṇṇavasī, attano visaye kathiyamāne khippameva sallakkhessatī”ti	1430	
PA_tika-vin02_t:1430_2	vīṇopamaṃ kathetuṃ “taṃ kiṃ maññasī”tiādimāha. Vīṇāya tantissare kusalatā nāma vīṇāya	1430	
PA_tika-vin02_t:1430_3	vādanakusalatā, so ca tattha kusalo. Mātāpitaro hissa “amhākaṃ putto aññaṃ sippaṃ	1430	
PA_tika-vin02_t:1430_4	sikkhanto kāyena kilamissati, idaṃ pana āsane nisinneneva sakkā uggaṇhitu”nti gandhabbasippameva	1430	
PA_tika-vin02_t:1430_5	uggaṇhāpesuṃ. Tassa –	1430	
PA_tika-vin02_t:1431	“Satta sarā tayo gāmā, mucchanā ekavīsati;	143	
PA_tika-vin02_t:1432	Ṭhānā ekūnapaññāsa, iccete saramaṇḍalā”ti. –	143	
PA_tika-vin02_t:1433_0	Ādikaṃ gandhabbasippaṃ sabbameva paguṇaṃ ahosi. Accāyatāti atiāyatā kharamucchanā.	1433	
PA_tika-vin02_t:1433_1	Saravatīti sarasampannā. Kammaññāti kammakkhamā kammayoggā. Atisithilāti mandamucchanā.	1433	
PA_tika-vin02_t:1433_2	Same guṇe patiṭṭhitāti majjhime sare ṭhapetvā mucchitā.	1433	
PA_tika-vin02_t:1434_0	Accāraddhanti atigāḷhaṃ. Uddhaccāya saṃvattatīti uddhatabhāvāya saṃvattati. Atilīnanti	1434	
PA_tika-vin02_t:1434_1	atisithilaṃ. Kosajjāyāti kusītabhāvatthāya. Vīriyasamathaṃ adhiṭṭhāhīti vīriyasampayuttaṃ	1434	
PA_tika-vin02_t:1434_2	samathaṃ adhiṭṭhāhi, vīriyaṃ samathena yojehīti attho. Indriyānañca samataṃ adhiṭṭhāhīti	1434	
PA_tika-vin02_t:1434_3	saddhādīnaṃ indriyānaṃ samataṃ samabhāvaṃ adhiṭṭhāhi. Tattha saddhaṃ paññāya, paññañca	1434	
PA_tika-vin02_t:1434_4	saddhāya, vīriyaṃ samādhinā, samādhiñca vīriyena yojayatā indriyānaṃ samatā adhiṭṭhitā	1434	
PA_tika-vin02_t:1434_5	nāma hoti. Sati pana sabbatthikā, sā sadāpi balavatīyeva vaṭṭati. Tañca pana nesaṃ	1434	
PA_tika-vin02_t:1434_6	yojanāvidhānaṃ visuddhimagge āgatanayena veditabbaṃ. Tattha ca nimittaṃ gaṇhāhīti	1434	
PA_tika-vin02_t:1434_7	tasmiñca samabhāve sati yena ādāse mukhabimbeneva nimittena uppajjitabbaṃ, taṃ samathanimittaṃ	1434	
PA_tika-vin02_t:1434_8	vipassanānimittaṃ magganimittaṃ phalanimittañca gaṇha nibbattehīti evamassa satthā	1434	
PA_tika-vin02_t:1434_9	arahatte pakkhipitvā kammaṭṭhānaṃ kathesi.	1434	
PA_tika-vin02_t:1435_0	Tattha ca nimittaṃ aggahesīti samathanimittañca vipassanānimittañca aggahesi. Ekoti	1435	
PA_tika-vin02_t:1435_1	asahāyo. Vūpakaṭṭhoti vatthukāmehi ca kilesakāmehi ca kāyena ceva cittena ca vūpakaṭṭho.	1435	
PA_tika-vin02_t:1435_2	Appamattoti kammaṭṭhāne satiṃ avijahanto. Ātāpīti kāyikacetasikavīriyātāpena ātāpo.	1435	
PA_tika-vin02_t:1435_3	Ātappati kilesehīti ātāpo, vīriyaṃ. Pahitattoti kāye ca jīvite ca anapekkhatāya pesitatto	1435	
PA_tika-vin02_t:1435_4	vissaṭṭhaattabhāvo, nibbāne vā pesitacitto. Na cirassevāti kammaṭṭhānārambhato na	1435	
PA_tika-vin02_t:1435_5	cireneva. Aññataroti eko. Arahatanti bhagavato sāvakānaṃ arahantānaṃ abbhantaro eko	1435	
PA_tika-vin02_t:1435_6	mahāsāvako ahosīti attho.	1435	
PA_tika-vin02_t:1436_0	244. Vusitavāti vutthabrahmacariyavāso. Katakaraṇīyoti catūhi maggehi kattabbaṃ katvā	1436	
PA_tika-vin02_t:1436_1	ṭhito. Ohitabhāroti khandhabhāraṃ kilesabhāraṃ abhisaṅkhārabhārañca otāretvā ṭhito.	1436	
PA_tika-vin02_t:1436_2	Anuppattasadatthoti sadattho vuccati arahattaṃ, taṃ pattoti attho. Parikkhīṇabhavasaṃyojanoti	1436	
PA_tika-vin02_t:1436_3	khīṇabhavabandhano. Sammadaññā vimuttoti sammā hetunā kāraṇena jānitvā vimutto. Cha	1436	
PA_tika-vin02_t:1436_4	ṭhānānīti cha kāraṇāni. Adhimutto hotīti paṭivijjhitvā paccakkhaṃ katvā ṭhito hoti.	1436	
PA_tika-vin02_t:1436_5	Nekkhammādhimuttotiādi sabbaṃ arahattavasena vuttaṃ. Arahattañhi sabbakilesehi nikkhantattā	1436	
PA_tika-vin02_t:1436_6	nekkhammaṃ, teheva pavivittattā paviveko, byāpajjābhāvato abyāpajjaṃ, upādānassa	1436	
PA_tika-vin02_t:1436_7	khayante uppannattā upādānakkhayo, taṇhāya khayante uppannattā taṇhakkhayo, sammohābhāvato	1436	
PA_tika-vin02_t:1436_8	asammohoti ca vuccati.	1436	
PA_tika-vin02_t:1437_0	Kevalaṃ saddhāmattakanti paṭivedharahitaṃ kevalaṃ paṭivedhapaññāya asammissaṃ saddhāmattakaṃ.	1437	
PA_tika-vin02_t:1437_1	Paṭicayanti punappunaṃ karaṇena vaḍḍhiṃ. Vītarāgattāti maggapaṭivedhena rāgassa vihatattāyeva	1437	
PA_tika-vin02_t:1437_2	nekkhammasaṅkhātaṃ arahattaṃ paṭivijjhitvā sacchikatvā ṭhito hoti, phalasamāpattivihārena	1437	
PA_tika-vin02_t:1437_3	viharati, tanninnamānasoyeva hotīti attho. Sesapadesupi eseva nayo.	1437	
PA_tika-vin02_t:1438_0	Lābhasakkārasilokanti catupaccayalābhañca tesaṃyeva sukatabhāvañca vaṇṇabhaṇanañca.	1438	
PA_tika-vin02_t:1438_1	Nikāmayamānoti icchamāno patthayamāno. Pavivekādhimuttoti “paviveke adhimutto aha”nti	1438	
PA_tika-vin02_t:1438_2	evaṃ arahattaṃ byākarotīti attho.	1438	
PA_tika-vin02_t:1439_0	Sīlabbataparāmāsanti sīlañca vatañca parāmasitvā gahitaggahaṇamattaṃ. Sārato paccāgacchantoti	1439	
PA_tika-vin02_t:1439_1	sārabhāvena jānanto. Abyāpajjādhimuttoti abyāpajjaṃ arahattaṃ byākaroti. Imināva	1439	
PA_tika-vin02_t:1439_2	nayena sabbavāresu attho daṭṭhabbo. Apicettha “nekkhammādhimuttoti imasmiṃyeva arahattaṃ	1439	
PA_tika-vin02_t:1439_3	kathitaṃ, sesesu pañcasu nibbāna”nti eke vadanti. Apare “asammohādhimuttoti ettheva	1439	
PA_tika-vin02_t:1439_4	nibbānaṃ kathitaṃ, sesesu arahatta”nti vadanti. Ayaṃ panettha sāro – “sabbesvevetesu	1439	
PA_tika-vin02_t:1439_5	arahattampi nibbānampi kathitamevāti.	1439	
PA_tika-vin02_t:1440_0	Bhusāti balavanto dibbarūpasadisā. Nevassa cittaṃ pariyādiyantīti etassa khīṇāsavassa	1440	
PA_tika-vin02_t:1440_1	cittaṃ gahetvā ṭhātuṃ na sakkonti. Kilesā hi uppajjamānā cittaṃ gaṇhanti nāma. Amissīkatanti	1440	
PA_tika-vin02_t:1440_2	amissakataṃ. Kilesā hi ārammaṇena saddhiṃ cittaṃ missaṃ karonti, tesaṃ abhāvā amissīkataṃ.	1440	
PA_tika-vin02_t:1440_3	Ṭhitanti patiṭṭhitaṃ. Āneñjappattanti acalanappattaṃ. Vayañcassānupassatīti tassa	1440	
PA_tika-vin02_t:1440_4	cesa cittassa uppādampi vayampi passati. Bhusā vātavuṭṭhīti balavā vātakkhandho.	1440	
PA_tika-vin02_t:1440_5	Neva naṃ saṅkampeyyāti ekabhāgena cāletuṃ na sakkuṇeyya. Na sampakampeyyāti thūṇaṃ	1440	
PA_tika-vin02_t:1440_6	viya sabbabhāgato kampetuṃ na sakkuṇeyya. Na sampavedheyyāti vedhetvā pavedhetvā	1440	
PA_tika-vin02_t:1440_7	pātetuṃ na sakkuṇeyya.	1440	
PA_tika-vin02_t:1441_0	Nekkhammaṃ adhimuttassāti arahattaṃ paṭivijjhitvā ṭhitassa. Sesapadesupi arahattameva	1441	
PA_tika-vin02_t:1441_1	kathitaṃ. Upādānakkhayassa cāti upayogatthe sāmivacanaṃ. Asammohañca cetasoti cittassa	1441	
PA_tika-vin02_t:1441_2	ca asammohaṃ adhimuttassa. Disvā āyatanuppādanti āyatanānaṃ uppādañca vayañca disvā.	1441	
PA_tika-vin02_t:1441_3	Sammā cittaṃ vimuccatīti sammā hetunā nayena imāya vipassanāya paṭipattiyā phalasamāpattivasena	1441	
PA_tika-vin02_t:1441_4	cittaṃ vimuccati, nibbānārammaṇe adhimuccati. Atha vā iminā khīṇāsavassa pubbabhāgapaṭipadā	1441	
PA_tika-vin02_t:1441_5	kathitā. Tassa hi āyatanuppādaṃ disvā imāya vipassanāya adhigatassa ariyamaggassa	1441	
PA_tika-vin02_t:1441_6	ānubhāvena sabbakilesehi sammā cittaṃ vimuccati. Evaṃ tassa sammā vimuttassa…pe…	1441	
PA_tika-vin02_t:1441_7	na vijjati. Tattha santacittassāti nibbutacittassa. Sesamettha uttānatthameva.	1441	
PA_tika-vin02_t:1442	Soṇassa pabbajjākathāvaṇṇanā niṭṭhitā.	144	
PA_tika-vin02_t:1443	Sabbanīlikādipaṭikkhepakathāvaṇṇanā	144	
PA_tika-vin02_t:1444	246. Addāriṭṭhakavaṇṇāti abhinavāriṭṭhaphalavaṇṇā. Udakena tintakākapattavaṇṇātipi vadanti.	144	
PA_tika-vin02_t:1445	Ajjhārāme upāhanapaṭikkhepakathāvaṇṇanā	144	
PA_tika-vin02_t:1446	248. Abhijīvanti etenāti abhijīvanikaṃ. Kintaṃ? Sippaṃ. Tenāha “yena sippenā”tiādi.	144	
PA_tika-vin02_t:1447	Kaṭṭhapādukādipaṭikkhepakathāvaṇṇanā	144	
PA_tika-vin02_t:1448_0	251. Uṇṇāhi katapādukāti uṇṇālomamayakambalehi, uṇṇālomehi eva vā katapādukā. Na,	1448	
PA_tika-vin02_t:1448_1	bhikkhave, gāvīnaṃ visāṇesu gahetabbantiādīsu “mokkhādhippāyena visāṇādīsu gahetuṃ	1448	
PA_tika-vin02_t:1448_2	vaṭṭatī”ti gaṇṭhipadesu vuttaṃ.	1448	
PA_tika-vin02_t:1449	Yānādipaṭikkhepakathāvaṇṇanā	144	
PA_tika-vin02_t:1450_0	253. Anujānāmi, bhikkhave, purisayuttaṃ hatthavaṭṭakanti ettha “anujānāmi, bhikkhave,	1450	
PA_tika-vin02_t:1450_1	purisayuttaṃ, anujānāmi, bhikkhave, hatthavaṭṭaka”nti evaṃ paccekavākyaparisamāpanaṃ	1450	
PA_tika-vin02_t:1450_2	adhippetanti āha “purisayuttaṃ itthisārathi vā…pe… purisā vā, vaṭṭatiyevā”ti. Pīṭhakasivikanti	1450	
PA_tika-vin02_t:1450_3	pīṭhakayānaṃ. Pāṭaṅkinti andolikāyetaṃ adhivacanaṃ.	1450	
PA_tika-vin02_t:1451	Uccāsayanamahāsayanapaṭikkhepakathāvaṇṇanā	145	
PA_tika-vin02_t:1452_0	254. Vāḷarūpānīti āharimāni vāḷarūpāni. “Akappiyarūpākulo akappiyamañco pallaṅko”ti	1452	
PA_tika-vin02_t:1452_1	sārasamāse vuttaṃ. “Dīghalomako mahākojavoti caturaṅgulādhikalomo kāḷakojavo. “Caturaṅgulādhikāni	1452	
PA_tika-vin02_t:1452_2	kira tassa lomānī”ti vacanato caturaṅgulato heṭṭhā vaṭṭatīti vadanti. Vānacitro uṇṇāmayattharaṇoti	1452	
PA_tika-vin02_t:1452_3	bhitticchedādivasena vicitro uṇṇāmayattharaṇo. Ghanapupphako uṇṇāmayattharaṇoti uṇṇāmayalohitattharaṇo.	1452	
PA_tika-vin02_t:1452_4	Pakatitūlikāti rukkhatūlalatātūlapoṭakītūlasaṅkhātānaṃ tiṇṇaṃ tūlānaṃ aññatarapuṇṇā	1452	
PA_tika-vin02_t:1452_5	tūlikā. “Uddalomīti ubhatodasaṃ uṇṇāmayattharaṇaṃ. Ekantalomīti ekatodasaṃ uṇṇāmayattharaṇa”nti	1452	
PA_tika-vin02_t:1452_6	dīghanikāyaṭṭhakathāyaṃ vuttaṃ, sārasamāse pana “uddalomīti ekato uggatapupphaṃ.	1452	
PA_tika-vin02_t:1452_7	Ekantalomīti ubhato uggatapuppha”nti vuttaṃ. “Koseyyakaṭṭissamayanti koseyyakasaṭamaya”nti	1452	
PA_tika-vin02_t:1452_8	ācariyadhammapālattherena vuttaṃ. Suddhakoseyyanti ratanaparisibbanarahitaṃ. Dīghanikāyaṭṭhakathāyaṃ	1452	
PA_tika-vin02_t:1452_9	panettha “ṭhapetvā tūlikaṃ sabbāneva gonakādīni ratanaparisibbitāni vaṭṭantī”ti vuttaṃ.	1452	
PA_tika-vin02_t:1452_10	Tattha “ṭhapetvā tūlika”nti etena ratanaparisibbanarahitāpi tūlikā na vaṭṭatīti dīpeti.	14521	
PA_tika-vin02_t:1452_11	“Ratanaparisibbitāni vaṭṭantī”ti iminā pana yāni ratanaparisibbitāni, tāni bhūmattharaṇavasena	14521	
PA_tika-vin02_t:1452_12	yathānurūpaṃ mañcādīsu ca upanetuṃ vaṭṭatīti dīpitanti veditabbaṃ. Ettha ca vinayapariyāyaṃ	14521	
PA_tika-vin02_t:1452_13	patvā garuke ṭhātabbattā idha vuttanayenevettha vinicchayo veditabbo. Suttantikadesanāyaṃ	14521	
PA_tika-vin02_t:1452_14	pana gahaṭṭhānampi vasena vuttattā tesaṃ saṅgaṇhanatthaṃ “ṭhapetvā tūlikaṃ…pe… vaṭṭantī”ti vuttanti apare.	14521	
PA_tika-vin02_t:1453_0	Ajinacammehīti ajinamigacammehi. Tāni kira cammāni sukhumatarāni, tasmā dupaṭṭatipaṭṭāni	1453	
PA_tika-vin02_t:1453_1	katvā sibbanti. Tena vuttaṃ “ajinapaveṇī”ti. Uttaraṃ uparibhāgaṃ chādetīti uttaracchado,	1453	
PA_tika-vin02_t:1453_2	vitānaṃ, tañca lohitavitānaṃ idhādhippetanti āha “uparibaddhena rattavitānenā”ti.	1453	
PA_tika-vin02_t:1453_3	“Rattavitānesu ca kāsāvaṃ vaṭṭati, kusumbhādirattameva na vaṭṭatī”ti gaṇṭhipadesu	1453	
PA_tika-vin02_t:1453_4	vuttaṃ. Mahāupadhānanti pamāṇātikkantaṃ upadhānaṃ. Ettha ca kiñcāpi dīghanikāyaṭṭhakathāyaṃ	1453	
PA_tika-vin02_t:1453_5	“alohitakāni dvepi vaṭṭantiyeva, tato uttari labhitvā aññesaṃ dātabbāni, dātuṃ asakkonto	1453	
PA_tika-vin02_t:1453_6	mañce tiriyaṃ attharitvā upari paccattharaṇaṃ datvā nipajjitumpi labhatī”ti avisesena	1453	
PA_tika-vin02_t:1453_7	vuttaṃ, senāsanakkhandhakavaṇṇanāyaṃ pana “agilānassa sīsupadhānañca pādupadhānañcāti	1453	
PA_tika-vin02_t:1453_8	dvayameva vaṭṭati, gilānassa bimbohanāni santharitvā upari paccattharaṇaṃ datvā nipajjitumpi	1453	
PA_tika-vin02_t:1453_9	vaṭṭatī”ti vuttattā gilānoyeva mañce tiriyaṃ attharitvā nipajjituṃ labhatīti veditabbaṃ.	1453	
PA_tika-vin02_t:1454	Uccāsayanamahāsayanapaṭikkhepakathāvaṇṇanā niṭṭhitā.	145	
PA_tika-vin02_t:1455	Gihivikatānuññātādikathāvaṇṇanā	145	
PA_tika-vin02_t:1456	256. Abhinissāya nisīditunti apassāya nisīdituṃ.	145	
PA_tika-vin02_t:1457	Soṇakuṭikaṇṇavatthukathāvaṇṇanā	145	
PA_tika-vin02_t:1458_0	257. Papatake pabbateti ettha “pavatte pabbate”tipi paṭhanti, pavattanāmake pabbateti	1458	
PA_tika-vin02_t:1458_1	attho. Soṇo upāsakotiādīsu nāmena soṇo nāma, tīhi saraṇagamanehi upāsakattapaṭivedanena	1458	
PA_tika-vin02_t:1458_2	upāsako, koṭiagghanakassa kaṇṇapiḷandhanassa dhāraṇena “koṭikaṇṇo”ti ca vattabbe	1458	
PA_tika-vin02_t:1458_3	“kuṭikaṇṇo”ti evaṃ abhiññāto, na sukumārasoṇoti adhippāyo. Ayañhi āyasmato mahākaccānassa	1458	
PA_tika-vin02_t:1458_4	santike dhammaṃ sutvā sāsane abhippasanno saraṇesu ca sīlesu ca patiṭṭhito papatake	1458	
PA_tika-vin02_t:1458_5	pabbate chāyūdakasampanne ṭhāne vihāraṃ kāretvā theraṃ tattha vasāpetvā catūhi paccayehi	1458	
PA_tika-vin02_t:1458_6	upaṭṭhāti. Tena vuttaṃ “āyasmato mahākaccānassa upaṭṭhāko hotī”ti.	1458	
PA_tika-vin02_t:1459_0	So kālena kālaṃ therassa upaṭṭhānaṃ gacchati, thero cassa dhammaṃ deseti, tena saṃvegabahulo	1459	
PA_tika-vin02_t:1459_1	dhammacariyāyaṃ ussāhajāto viharati. So ekadā satthena saddhiṃ vāṇijjatthāya ujjeniṃ	1459	
PA_tika-vin02_t:1459_2	gacchanto antarāmagge aṭaviyaṃ satthe niviṭṭhe rattiyaṃ janasambādhabhayena ekamantaṃ	1459	
PA_tika-vin02_t:1459_3	apakkamma niddaṃ upagañchi. Sattho paccūsavelāyaṃ uṭṭhāya gato, na ekopi soṇaṃ pabodhesi,	1459	
PA_tika-vin02_t:1459_4	sabbe vissaritvā agamiṃsu. So pabhātāya rattiyā pabujjhitvā uṭṭhāya kañci apassanto	1459	
PA_tika-vin02_t:1459_5	satthena gatamaggaṃ gahetvā sīghaṃ sīghaṃ gacchanto ekaṃ vaṭarukkhaṃ upagañchi. Tattha	1459	
PA_tika-vin02_t:1459_6	addasa ekaṃ mahākāyaṃ virūpadassanaṃ bībhacchaṃ purisaṃ aṭṭhito muttāni attano maṃsāni	1459	
PA_tika-vin02_t:1459_7	sayameva khādantaṃ, disvāna “kosi tva”nti pucchi. Petosmi, bhanteti. Kasmā evaṃ karosīti?	1459	
PA_tika-vin02_t:1459_8	Attano pubbakammenāti. Kiṃ pana taṃ kammanti? Ahaṃ pubbe bhārukacchanagaravāsī kūṭavāṇijo	1459	
PA_tika-vin02_t:1459_9	hutvā paresaṃ santakaṃ vañcetvā khādiṃ, samaṇe ca bhikkhāya upagate “tumhākaṃ maṃsaṃ	1459	
PA_tika-vin02_t:1459_10	khādathā”ti akkosiṃ, tena kammena etarahi imaṃ dukkhaṃ anubhavāmīti. Taṃ sutvā soṇo	14591	
PA_tika-vin02_t:1459_11	ativiya saṃvegaṃ paṭilabhi.	14591	
PA_tika-vin02_t:1460_0	Tato paraṃ gacchanto mukhato paggharitakāḷalohite dve petadārake passitvā tatheva	1460	
PA_tika-vin02_t:1460_1	pucchi, tepissa attano kammaṃ kathesuṃ. Te kira bhārukacchanagare dārakakāle gandhavāṇijjāya	1460	
PA_tika-vin02_t:1460_2	jīvikaṃ kappentā attano mātari khīṇāsave nimantetvā bhojentiyā gehaṃ gantvā “amhākaṃ	1460	
PA_tika-vin02_t:1460_3	santakaṃ kasmā samaṇānaṃ desi, tayā dinnaṃ bhojanaṃ bhuñjanakasamaṇānaṃ mukhato kāḷalohitaṃ	1460	
PA_tika-vin02_t:1460_4	paggharatū”ti akkosiṃsu. Te tena kammena niraye paccitvā tassa vipākāvasesena petayoniyaṃ	1460	
PA_tika-vin02_t:1460_5	nibbattitvā tadā imaṃ dukkhaṃ anubhavanti. Tampi sutvā soṇo ativiya saṃvegajāto ahosi.	1460	
PA_tika-vin02_t:1461_0	So ujjeniṃ gantvā taṃ karaṇīyaṃ tīretvā kuraragharaṃ paccāgato theraṃ upasaṅkamitvā	1461	
PA_tika-vin02_t:1461_1	katapaṭisanthāro tamatthaṃ ārocesi. Theropissa pavattinivattīsu ādīnavānisaṃse vibhāvento	1461	
PA_tika-vin02_t:1461_2	dhammaṃ desesi. So theraṃ vanditvā gehaṃ gato sāyamāsaṃ bhuñjitvā sayanaṃ upagato	1461	
PA_tika-vin02_t:1461_3	thokaṃyeva niddāyitvā pabujjhitvā sayanatale nisajja yathāsutaṃ dhammaṃ paccavekkhituṃ	1461	
PA_tika-vin02_t:1461_4	āraddho. Tassa taṃ dhammaṃ paccavekkhato te ca petattabhāve anussarato saṃsāradukkhaṃ	1461	
PA_tika-vin02_t:1461_5	ativiya bhayānakaṃ hutvā upaṭṭhāsi, pabbajjāya cittaṃ nami. So vibhātāya rattiyā	1461	
PA_tika-vin02_t:1461_6	sarīrapaṭijagganaṃ katvā theraṃ upagantvā attano ajjhāsayaṃ ārocetvā pabbajjaṃ yāci.	1461	
PA_tika-vin02_t:1461_7	Tena vuttaṃ “atha kho soṇo upāsako…pe… pabbājetu maṃ, bhante, ayyo mahākaccāno”ti.	1461	
PA_tika-vin02_t:1462_0	Tattha yathā yathātiādipadānaṃ ayaṃ saṅkhepattho – yena yena ākārena ayyo mahākaccāno	1462	
PA_tika-vin02_t:1462_1	dhammaṃ deseti ācikkhati paññapeti paṭṭhapeti vivarati vibhajati uttāniṃ karoti pakāseti,	1462	
PA_tika-vin02_t:1462_2	tena tena me upaparikkhato evaṃ hoti “yadetaṃ sikkhattayabrahmacariyaṃ ekampi divasaṃ	1462	
PA_tika-vin02_t:1462_3	akhaṇḍaṃ katvā carimakacittaṃ pāpetabbatāya ekantaparipuṇṇaṃ, ekadivasampi kilesamalena	1462	
PA_tika-vin02_t:1462_4	amalīnaṃ katvā carimakacittaṃ pāpetabbatāya ekantaparisuddhaṃ, saṅkhalikhitaṃ likhitasaṅkhasadisaṃ	1462	
PA_tika-vin02_t:1462_5	dhotasaṅkhasappaṭibhāgaṃ caritabbaṃ, idaṃ na sukaraṃ agāraṃ ajjhāvasatā agāramajjhe	1462	
PA_tika-vin02_t:1462_6	vasantena ekantaparipuṇṇaṃ…pe… caritu”nti.	1462	
PA_tika-vin02_t:1463_0	Evaṃ attano parivitakkitaṃ soṇo upāsako therassa ārocetvā taṃ paṭipajjitukāmo “icchāmahaṃ	1463	
PA_tika-vin02_t:1463_1	bhante”tiādimāha. Thero pana “na tāvassa ñāṇaṃ paripākaṃ gata”nti upadhāretvā ñāṇaparipākaṃ	1463	
PA_tika-vin02_t:1463_2	āgamayamāno “dukkaraṃ kho”tiādinā pabbajjāchandaṃ nivāresi. Tattha ekaseyyanti adutiyaseyyaṃ.	1463	
PA_tika-vin02_t:1463_3	Ettha ca seyyāsīsena “eko tiṭṭhati, eko gacchati, eko nisīdatī”tiādinā nayena vuttaṃ	1463	
PA_tika-vin02_t:1463_4	catūsu iriyāpathesu kāyavivekaṃ dīpeti, na ekikā hutvā sayanamattaṃ. Ekabhattanti	1463	
PA_tika-vin02_t:1463_5	“ekabhattiko hoti rattūparato virato vikālabhojanā”ti evaṃ vuttaṃ vikālabhojanā viratiṃ	1463	
PA_tika-vin02_t:1463_6	sandhāya vadati. Brahmacariyanti methunaviratibrahmacariyaṃ, sikkhattayānuyogasaṅkhātaṃ	1463	
PA_tika-vin02_t:1463_7	sāsanabrahmacariyaṃ vā. Iṅghāti codanatthe nipāto. Tatthevāti geheyeva. Buddhānaṃ	1463	
PA_tika-vin02_t:1463_8	sāsanaṃ anuyuñjāti niccasīlauposathasīlaniyamādibhedaṃ pañcaṅgaṃ aṭṭhaṅgaṃ dasaṅgañca	1463	
PA_tika-vin02_t:1463_9	sīlaṃ tadanurūpañca samādhipaññābhāvanaṃ anuyuñja. Etañhi upāsakena pubbabhāge anuyuñjitabbaṃ	1463	
PA_tika-vin02_t:1463_10	buddhasāsanaṃ nāma. Tenāha “kālayuttaṃ ekaseyyaṃ ekabhattaṃ brahmacariya”nti.	14631	
PA_tika-vin02_t:1464_0	Tattha kālayuttanti cātuddasīpañcaddasīaṭṭhamīpāṭihārikapakkhasaṅkhātena kālena yuttaṃ,	1464	
PA_tika-vin02_t:1464_1	yathāvuttakāle vā tuyhaṃ anuyuñjantassa yuttaṃ patirūpaṃ sakkuṇeyyaṃ, na sabbakālaṃ	1464	
PA_tika-vin02_t:1464_2	sabbanti adhippāyo. Sabbametaṃ ñāṇassa aparipakkattā tassa kāmānaṃ duppahānatāya	1464	
PA_tika-vin02_t:1464_3	sammā paṭipattiyaṃ yogyaṃ kārāpetuṃ vadati, na pabbajjāchandaṃ nivāretuṃ. Pabbajjābhisaṅkhāroti	1464	
PA_tika-vin02_t:1464_4	pabbajituṃ ārambho ussāho. Paṭippassambhīti indriyānaṃ aparipakkattā saṃvegassa ca	1464	
PA_tika-vin02_t:1464_5	nātitikkhabhāvato vūpasami. Kiñcāpi paṭippassambhi, therena vuttavidhiṃ pana anutiṭṭhanto	1464	
PA_tika-vin02_t:1464_6	kālena kālaṃ theraṃ upasaṅkamitvā payirupāsanto dhammaṃ suṇāti. Tassa vuttanayeneva	1464	
PA_tika-vin02_t:1464_7	dutiyampi pabbajjāya cittaṃ uppajji, therassa ca ārocesi, dutiyampi thero paṭikkhipi.	1464	
PA_tika-vin02_t:1464_8	Tatiyavāre pana ñāṇassa paripakkabhāvaṃ ñatvā “idāni naṃ pabbājetuṃ kālo”ti thero	1464	
PA_tika-vin02_t:1464_9	pabbājesi, pabbajitañca taṃ tīṇi saṃvaccharāni atikkamitvā gaṇaṃ pariyesitvā upasampādesi.	1464	
PA_tika-vin02_t:1464_10	Taṃ sandhāya vuttaṃ “dutiyampi kho soṇo…pe… upasampādesī”ti.	14641	
PA_tika-vin02_t:1465_0	Tattha appabhikkhukoti katipayabhikkhuko. Tadā kira bhikkhū yebhuyyena majjhimadeseyeva	1465	
PA_tika-vin02_t:1465_1	vasiṃsu, tasmā tattha katipayā eva ahesuṃ. Te ca ekasmiṃ gāme eko, ekasmiṃ nigame	1465	
PA_tika-vin02_t:1465_2	dveti evaṃ visuṃ visuṃ vasiṃsu. Kicchenāti dukkhena. Kasirenāti āyāsena. Tato tatoti	1465	
PA_tika-vin02_t:1465_3	tasmā tasmā gāmanigamādito. Therena hi katipaye bhikkhū ānetvā aññesu ānīyamānesu	1465	
PA_tika-vin02_t:1465_4	pubbe ānītā kenacideva karaṇīyena pakkamiṃsu, kañci kālaṃ āgametvā puna tesu ānīyamānesu	1465	
PA_tika-vin02_t:1465_5	itare pakkamiṃsu. Evaṃ punappunaṃ ānayanena sannipāto cireneva ahosi. Theropi tadā	1465	
PA_tika-vin02_t:1465_6	ekavihārī ahosi. Tena vuttaṃ “tiṇṇaṃ vassānaṃ…pe… sannipātāpetvā”ti.	1465	
PA_tika-vin02_t:1466_0	Vassaṃvutthassāti vassaṃ upagantvā vusitavato. Ediso ca ediso cāti evarūpo ca evarūpo	1466	
PA_tika-vin02_t:1466_1	ca. “Evarūpāya nāma rūpakāyasampattiyā samannāgato, evarūpāya dhammakāyasampattiyā	1466	
PA_tika-vin02_t:1466_2	samannāgato”ti sutoyeva me so bhagavā. Na ca mayā sammukhā diṭṭhoti ettha pana puthujjanasaddhāya	1466	
PA_tika-vin02_t:1466_3	eva āyasmā soṇo bhagavantaṃ daṭṭhukāmo ahosi. Aparabhāge pana satthārā saddhiṃ ekagandhakuṭiyaṃ	1466	
PA_tika-vin02_t:1466_4	vasitvā paccūsasamayaṃ ajjhiṭṭho soḷasa aṭṭhakavaggiyāni satthu sammukhā aṭṭhiṃ katvā	1466	
PA_tika-vin02_t:1466_5	manasi katvā sabbaṃ cetasā samannāharitvā atthadhammapaṭisaṃvedī hutvā bhaṇanto dhammupasañhitapāmojjādimukhena	1466	
PA_tika-vin02_t:1466_6	samāhito sarabhaññapariyosāne vipassanaṃ paṭṭhapetvā saṅkhāre sammasanto anupubbena	1466	
PA_tika-vin02_t:1466_7	arahattaṃ pāpuṇi. Etadatthameva hissa bhagavatā attanā saddhiṃ ekagandhakuṭiyaṃ vāso āṇattoti vadanti.	1466	
PA_tika-vin02_t:1467_0	Keci panāhu “na ca mayā sammukhā diṭṭhoti idaṃ rūpakāyadassanameva sandhāya vuttaṃ.	1467	
PA_tika-vin02_t:1467_1	Āyasmā hi soṇo pabbajitvā therassa santike kammaṭṭhānaṃ gahetvā ghaṭento vāyamanto	1467	
PA_tika-vin02_t:1467_2	anupasampannova sotāpanno hutvā upasampajjitvā ‘upāsakāpi sotāpannā honti, ahampi	1467	
PA_tika-vin02_t:1467_3	sotāpanno, kimettha citta’nti uparimaggatthāya vipassanaṃ vaḍḍhetvā antovasseyeva	1467	
PA_tika-vin02_t:1467_4	chaḷabhiñño hutvā visuddhipavāraṇāya pavāresi. Ariyasaccadassanena bhagavato dhammakāyo	1467	
PA_tika-vin02_t:1467_5	diṭṭho nāma hoti. Vuttañhetaṃ ‘yo kho, vakkali, dhammaṃ passati, so maṃ passatī’ti.	1467	
PA_tika-vin02_t:1467_6	Tasmāssa dhammakāyadassanaṃ pageva siddhaṃ, pavāretvā pana rūpakāyaṃ daṭṭhukāmo ahosī”ti.	1467	
PA_tika-vin02_t:1468_0	Pāsādikantiādipadānaṃ attho aṭṭhakathāyameva vutto. Tattha visūkāyikavipphanditānanti	1468	
PA_tika-vin02_t:1468_1	paṭipakkhabhūtānaṃ diṭṭhicittavipphanditānanti attho. Pāsādikanti vā dvattiṃsamahāpurisalakkhaṇaasītianubyañjanabyāmappabhāketumālālaṅkatāya	1468	
PA_tika-vin02_t:1468_2	samantapāsādikāya attano sarīrappabhāya sampattiyā rūpakāyadassanabyāvaṭassa janassa	1468	
PA_tika-vin02_t:1468_3	sabbabhāgato pasādāvahaṃ. Pasādanīyanti dasabalacatuvesārajjachaasādhāraṇañāṇaaṭṭhārasaāveṇikabuddhadhammappabhutiaparimāṇaguṇagaṇasamannāgatāya	1468	
PA_tika-vin02_t:1468_4	dhammakāyasampattiyā parikkhakajanassa pasādanīyaṃ pasīditabbayuttaṃ pasādakaṃ vā.	1468	
PA_tika-vin02_t:1468_5	Santindriyanti cakkhādipañcindriyalolatāvigamena vūpasantapañcindriyaṃ. Santamānasanti	1468	
PA_tika-vin02_t:1468_6	chaṭṭhassa manindriyassa nibbisevanabhāvūpagamanena vūpasantamānasaṃ. Uttamadamathasamathaṃ	1468	
PA_tika-vin02_t:1468_7	anuppattanti lokuttarapaññāvimutticetovimuttisaṅkhātaṃ uttamaṃ damathaṃ samathañca	1468	
PA_tika-vin02_t:1468_8	anuppatvā adhigantvā ṭhitaṃ. Dantanti suparisuddhakāyasamācāratāya hatthapādakukkuccābhāvato	1468	
PA_tika-vin02_t:1468_9	davādiabhāvato ca kāyena dantaṃ. Guttanti suparisuddhavacīsamācāratāya niratthakavācābhāvato	1468	
PA_tika-vin02_t:1468_10	ravādiabhāvato ca vācāya guttaṃ. Yatindriyanti suparisuddhamanosamācāratāya ariyiddhiyogena	14681	
PA_tika-vin02_t:1468_11	abyāvaṭaappaṭisaṅkhupekkhābhāvato ca manindriyavasena yatindriyaṃ. Nāganti chandādivasena	14681	
PA_tika-vin02_t:1468_12	agamanato, pahīnānaṃ rāgādikilesānaṃ apunāgamanato apaccāgamanato kassacipi āgussa	14681	
PA_tika-vin02_t:1468_13	sabbathāpi akaraṇato, punabbhavassa ca agamanatoti imehi kāraṇehi nāgaṃ. Ettha ca	14681	
PA_tika-vin02_t:1468_14	“pāsādika”nti iminā rūpakāyena bhagavato pamāṇabhūtataṃ dīpeti, “pasādanīya”nti iminā	14681	
PA_tika-vin02_t:1468_15	dhammakāyena. “Santindriya”ntiādinā sesehi pamāṇabhūtataṃ dīpeti, tena catuppamāṇike	14681	
PA_tika-vin02_t:1468_16	lokasannivāse anavasesato sattānaṃ bhagavato pamāṇabhāvo pakāsitoti veditabbo. Ekavihāreti	14681	
PA_tika-vin02_t:1468_17	ekagandhakuṭiyaṃ. Gandhakuṭi hi idha “vihāro”ti adhippeto. Vatthunti vasituṃ.	14681	
PA_tika-vin02_t:1469_0	258. Ajjhokāse vītināmetvāti ajjhokāse nisajjāya vītināmetvā. “Yasmā bhagavā āyasmato	1469	
PA_tika-vin02_t:1469_1	soṇassa samāpattisamāpajjanena paṭisanthāraṃ karonto sāvakasādhāraṇā sabbā samāpattiyo	1469	
PA_tika-vin02_t:1469_2	anulomapaṭilomaṃ samāpajjanto bahudeva rattiṃ ajjhokāse nisajjāya vītināmetvā pāde	1469	
PA_tika-vin02_t:1469_3	pakkhāletvā vihāraṃ pāvisi, tasmā āyasmāpi soṇo bhagavato adhippāyaṃ ñatvā tadanurūpaṃ	1469	
PA_tika-vin02_t:1469_4	sabbā tā samāpattiyo samāpajjanto bahudeva rattiṃ ajjhokāse nisajjāya vītināmetvā	1469	
PA_tika-vin02_t:1469_5	pāde pakkhāletvā vihāraṃ pāvisī”ti keci vadanti. Pavisitvā ca bhagavatā anuññāto	1469	
PA_tika-vin02_t:1469_6	cīvaraṃ tirokaraṇīyaṃ katvāpi bhagavato pādapasse nisajjāya vītināmesi. Ajjhesīti	1469	
PA_tika-vin02_t:1469_7	āṇāpesi. Paṭibhātu taṃ bhikkhu dhammo bhāsitunti bhikkhu tuyhaṃ dhammo bhāsituṃ upaṭṭhātu	1469	
PA_tika-vin02_t:1469_8	ñāṇamukhaṃ āgacchatu, yathāsutaṃ yathāpariyattaṃ dhammaṃ bhaṇāhīti attho.	1469	
PA_tika-vin02_t:1470_0	Sabbāneva aṭṭhakavaggikānīti aṭṭhakavaggabhūtāni kāmasuttādīni soḷasa suttāni. Sarena	1470	
PA_tika-vin02_t:1470_1	abhāsīti suttussāraṇasarena abhāsi, sarabhaññavasena kathesīti attho. Sarabhaññapariyosāneti	1470	
PA_tika-vin02_t:1470_2	ussāraṇāvasāne. Suggahitānīti sammā uggahitāni. Sumanasikatānīti suṭṭhu manasi katāni.	1470	
PA_tika-vin02_t:1470_3	Ekacco uggahaṇakāle sammā uggahetvāpi pacchā sajjhāyādivasena manasikaraṇakāle byañjanāni	1470	
PA_tika-vin02_t:1470_4	vā micchā ropeti, padapaccābhaṭṭhaṃ vā karoti, na evamayaṃ. Iminā pana sammadeva	1470	
PA_tika-vin02_t:1470_5	yathuggahitaṃ manasi katāni. Tena vuttaṃ “sumanasikatānīti suṭṭhu manasi katānī”ti.	1470	
PA_tika-vin02_t:1470_6	Sūpadhāritānīti atthatopi suṭṭhu upadhāritāni. Atthe hi suṭṭhu upadhārite sakkā pāḷi	1470	
PA_tika-vin02_t:1470_7	sammā ussāretuṃ. Kalyāṇiyāpi vācāya samannāgatoti sithiladhanitādīnaṃ yathāvidhānaṃ	1470	
PA_tika-vin02_t:1470_8	vacanena parimaṇḍalapadabyañjanāya poriyā vācāya samannāgato. Vissaṭṭhāyāti vimuttāya.	1470	
PA_tika-vin02_t:1470_9	Etenassa vimuttavāditaṃ dasseti. Anelagalāyāti elaṃ vuccati doso, taṃ na paggharatīti	1470	
PA_tika-vin02_t:1470_10	anelagalā, tāya niddosāyāti attho. Atha vā anelagalāyāti anelāya ca agalāya ca, niddosāya	14701	
PA_tika-vin02_t:1470_11	agalitapadabyañjanāya aparihīnapadabyañjanāyāti attho. Tathā hi naṃ bhagavā “etadaggaṃ,	14701	
PA_tika-vin02_t:1470_12	bhikkhave, mama sāvakānaṃ bhikkhūnaṃ kalyāṇavākkaraṇānaṃ yadidaṃ soṇo kuṭikaṇṇo”ti	14701	
PA_tika-vin02_t:1470_13	etadagge ṭhapesi. Atthassa viññāpaniyāti yathādhippetaṃ atthaṃ ñāpetuṃ samatthāya.	14701	
PA_tika-vin02_t:1471_0	Kativassoti so kira majjhimavayassa tatiye koṭṭhāse ṭhito ākappasampanno ca paresaṃ	1471	
PA_tika-vin02_t:1471_1	ciratarapabbajito viya khāyati. Taṃ sandhāya bhagavā pucchīti keci, taṃ akāraṇaṃ.	1471	
PA_tika-vin02_t:1471_2	Evaṃ santaṃ samādhisukhaṃ anubhavituṃ yutto, ettakaṃ kālaṃ kasmā pamādaṃ āpannosīti	1471	
PA_tika-vin02_t:1471_3	pana anuyuñjituṃ satthā “kativassosī”ti taṃ pucchi. Tenevāha “kissa pana tvaṃ bhikkhu	1471	
PA_tika-vin02_t:1471_4	evaṃ ciraṃ akāsī”ti. Tattha kissāti kiṃkāraṇā. Evaṃ ciraṃ akāsīti evaṃ cirāyi, kena	1471	
PA_tika-vin02_t:1471_5	kāraṇena evaṃ cirakālaṃ pabbajjaṃ anupagantvā agāramajjhe vasīti attho. Ciraṃ diṭṭho	1471	
PA_tika-vin02_t:1471_6	meti cirena cirakālena mayā diṭṭho. Kāmesūti vatthukāmesu kilesakāmesu ca. Ādīnavoti	1471	
PA_tika-vin02_t:1471_7	doso. Apicāti kāmesu ādīnave kenaci pakārena diṭṭhepi na tāvāhaṃ gharāvāsato nikkhamituṃ	1471	
PA_tika-vin02_t:1471_8	asakkhiṃ. Kasmā? Sambādho gharāvāso, uccāvacehi kiccakaraṇīyehi samupabyūḷho agāriyabhāvo.	1471	
PA_tika-vin02_t:1471_9	Tenevāha “bahukicco bahukaraṇīyo”ti.	1471	
PA_tika-vin02_t:1472_0	Etamatthaṃ viditvāti kāmesu yathābhūtaṃ ādīnavadassino cittaṃ cirāyitvāpi gharāvāse	1472	
PA_tika-vin02_t:1472_1	na pakkhandati, aññadatthu padumapalāse udakabindu viya vinivattatiyevāti etamatthaṃ	1472	
PA_tika-vin02_t:1472_2	sabbākārato viditvā. Imaṃ udānanti pavattiṃ nivattiñca sammadeva jānanto pavattiyaṃ	1472	
PA_tika-vin02_t:1472_3	taṃnimitte ca na kadācipi ramatīti idamatthadīpakaṃ imaṃ udānaṃ udānesi.	1472	
PA_tika-vin02_t:1473_0	Tattha disvā ādīnavaṃ loketi sabbasmimpi saṅkhāraloke “anicco dukkho vipariṇāmadhammo”tiādīnavaṃ	1473	
PA_tika-vin02_t:1473_1	dosaṃ paññācakkhunā passitvā. Etena vipassanācāro kathito. Ñatvā dhammaṃ nirūpadhinti	1473	
PA_tika-vin02_t:1473_2	sabbūpadhipaṭinissaggattā nirupadhiṃ nibbānadhammaṃ yathābhūtaṃ ñatvā, nissaraṇavivekāsaṅkhatāmatasabhāvato	1473	
PA_tika-vin02_t:1473_3	maggañāṇena paṭivijjhitvā. “Disvā ñatvā”ti imesaṃ padānaṃ “ghataṃ pivitvā balaṃ hoti,	1473	
PA_tika-vin02_t:1473_4	sīhaṃ disvā bhayaṃ hoti, paññāya cassa disvā āsavā parikkhīṇā hontī”tiādīsu viya	1473	
PA_tika-vin02_t:1473_5	hetuatthatā daṭṭhabbā. Ariyo na ramatī pāpeti kilesehi ārakattā ariyo sappuriso aṇumattepi	1473	
PA_tika-vin02_t:1473_6	pāpe na ramati. Kasmā? Pāpe na ramatī sucīti suvisuddhakāyasamācārāditāya suci suddhapuggalo	1473	
PA_tika-vin02_t:1473_7	rājahaṃso viya uccāraṭṭhāne pāpe saṃkiliṭṭhadhamme na ramati nābhinandati. “Pāpo	1473	
PA_tika-vin02_t:1473_8	na ramatī suci”ntipi pāṭho, tassattho – pāpo puggalo suciṃ anavajjaṃ vodānadhammaṃ	1473	
PA_tika-vin02_t:1473_9	na ramati, aññadatthu gāmasūkarādayo viya uccāraṭṭhānaṃ asuciṃ saṃkilesadhammaṃyeva	1473	
PA_tika-vin02_t:1473_10	ramatīti paṭipakkhato desanaṃ parivatteti.	14731	
PA_tika-vin02_t:1474	Soṇakuṭikaṇṇavatthukathāvaṇṇanā niṭṭhitā.	147	
PA_tika-vin02_t:1475	259. Kāḷasīhoti kāḷamukhavānarajāti. Sesamettha pāḷito aṭṭhakathāto ca suviññeyyamevāti.	147	
PA_tika-vin02_t:1476	Cammakkhandhakavaṇṇanā niṭṭhitā.	147	
PA_tika-vin02_t:1477	6. Bhesajjakkhandhakaṃ	147	
PA_tika-vin02_t:1478	Pañcabhesajjādikathāvaṇṇanā	147	
PA_tika-vin02_t:1479	261. Bhesajjakkhandhake nacchādentīti ruciṃ na uppādenti.	147	
PA_tika-vin02_t:1480	262. Susukāti samudde bhavā ekā macchajāti. Kumbhīlātipi vadanti. Saṃsaṭṭhanti parissāvitaṃ. Telaparibhogenāti sattāhakālikaparibhogaṃ sandhāya vuttaṃ.	148	
PA_tika-vin02_t:1481	263. Piṭṭhehīti pisitehi. Ubbhidaṃ nāma ūsarapaṃsumayaṃ.	148	
PA_tika-vin02_t:1482	264. Chakaṇanti gomayaṃ. Pākatikacuṇṇaṃ nāma apakkakasāvacuṇṇaṃ. Tena ṭhapetvā gandhacuṇṇaṃ sabbaṃ vaṭṭatīti vadanti.	148	
PA_tika-vin02_t:1483	265. Suvaṇṇagerukoti suvaṇṇatutthādi. Añjanūpapisananti añjanatthāya upapisitabbaṃ yaṃ kiñci cuṇṇajātaṃ.	148	
PA_tika-vin02_t:1484	268. Sāmaṃ gahetvāti ettha sappadaṭṭhassa atthāya aññena bhikkhunā gahitampi sāmaṃ gahitasaṅkhameva gacchatīti veditabbaṃ.	148	
PA_tika-vin02_t:1485_0	269. Gharadinnakābādho nāma vasīkaraṇatthāya gharaṇiyā dinnabhesajjasamuṭṭhito ābādho.	1485	
PA_tika-vin02_t:1485_1	Tenāha “vasīkaraṇapāṇakasamuṭṭhitarogo”ti. Ghara-saddo cettha abhedena gharaṇiyā	1485	
PA_tika-vin02_t:1485_2	vattamāno adhippeto. “Akaṭayūsenāti anabhisaṅkhatena muggayūsena. Kaṭākaṭenāti mugge	1485	
PA_tika-vin02_t:1485_3	pacitvā acāletvāva parissāvitena muggasūpenā”ti gaṇṭhipadesu vuttaṃ.	1485	
PA_tika-vin02_t:1486	Guḷādianujānanakathāvaṇṇanā	148	
PA_tika-vin02_t:1487	272. Guḷakaraṇanti guḷakaraṇaṭṭhānaṃ, ucchusālanti vuttaṃ hoti.	148	
PA_tika-vin02_t:1488	274. Avissatthāti sāsaṅkā.	148	
PA_tika-vin02_t:1489_0	276. Appamattakepi pavārentīti appamattakepi gahite pavārenti, “bahumhi gahite aññesaṃ	1489	
PA_tika-vin02_t:1489_1	nappahotī”ti maññamānā appamattakaṃ gahetvā pavārentīti adhippāyo. Paṭisaṅkhāpi paṭikkhipantīti	1489	
PA_tika-vin02_t:1489_2	“divā bhojanatthāya bhavissatī”ti sallakkhetvāpi paṭikkhipanti.	1489	
PA_tika-vin02_t:1490	279. Sambādhe dahanakammaṃ paṭikkhepābhāvo vaṭṭati.	149	
PA_tika-vin02_t:1491	280. Ubhatopasannāti ubhayato pasannā. Māghātoti “mā ghātetha pāṇino”ti evaṃ māghātaghositadivaso.	149	
PA_tika-vin02_t:1492	Yāgumadhugoḷakādikathāvaṇṇanā	149	
PA_tika-vin02_t:1493_0	282. Madhugoḷakanti sakkarādisaṃyuttapūvaṃ. Āyuṃ detīti āyudānaṃ deti. Vaṇṇanti sarīravaṇṇaṃ.	1493	
PA_tika-vin02_t:1493_1	Sukhanti kāyikacetasikasukhaṃ. Balanti sarīrathāmaṃ. Paṭibhānanti yuttamuttapaṭibhānaṃ.	1493	
PA_tika-vin02_t:1493_2	Vātaṃ anulometīti vātaṃ anulometvā harati. Vatthiṃ sodhetīti dhamaniyo suddhaṃ karoti.	1493	
PA_tika-vin02_t:1493_3	Āmāvasesaṃ pācetīti sace āmāvasesakaṃ hoti, taṃ pāceti. Anuppavecchatīti deti. Vātañca	1493	
PA_tika-vin02_t:1493_4	byapanetīti sambandhitabbaṃ.	1493	
PA_tika-vin02_t:1494_0	283. Nanu ca “paramparabhojanena kāretabbo”ti kasmā vuttaṃ. Paramparabhojanañhi pañcannaṃ	1494	
PA_tika-vin02_t:1494_1	bhojanānaṃ aññatarena nimantitassa taṃ ṭhapetvā aññaṃ pañcannaṃ bhojanānaṃ aññataraṃ	1494	
PA_tika-vin02_t:1494_2	bhuñjantassa hoti, ime ca bhikkhū bhojjayāguṃ paribhuñjiṃsu, pañcasu bhojanesu aññataranti	1494	
PA_tika-vin02_t:1494_3	āha “bhojjayāguyā hi pavāraṇā hotī”ti. Yasmā pañcannaṃ bhojanānaṃ aññataraṃ paṭikkhipantassa	1494	
PA_tika-vin02_t:1494_4	vuttā pavāraṇā bhojjayāguṃ paṭikkhipantassapi hotiyeva, tasmā bhojjayāgupi odanagatikāyevāti adhippāyo.	1494	
PA_tika-vin02_t:1495	284. Sukhumojaṃ pakkhipiṃsūti “bhagavā paribhuñjissatī”ti maññamānā pakkhipiṃsu.	149	
PA_tika-vin02_t:1496	Pāṭaligāmavatthukathāvaṇṇanā	149	
PA_tika-vin02_t:1497_0	285. Pāṭaligāmoti evaṃnāmako magadharaṭṭhe eko gāmo. Tassa kira gāmassa māpanadivase	1497	
PA_tika-vin02_t:1497_1	gāmaṅgaṇaṭṭhāne dve tayo pāṭalaṅkurā pathavito ubbhijjitvā nikkhamiṃsu. Tena taṃ	1497	
PA_tika-vin02_t:1497_2	“pāṭaligāmo” tveva vohariṃsu. Tadavasarīti taṃ pāṭaligāmaṃ avasari anupāpuṇi. Pāṭaligāmikāti	1497	
PA_tika-vin02_t:1497_3	pāṭaligāmavāsino. Upāsakāti te kira bhagavato paṭhamadassanena keci saraṇesu ca sīlesu	1497	
PA_tika-vin02_t:1497_4	ca patiṭṭhitā. Tena vuttaṃ “upāsakā”ti. Yena bhagavā tenupasaṅkamiṃsūti pāṭaligāme	1497	
PA_tika-vin02_t:1497_5	kira ajātasattuno licchavirājūnañca manussā kālena kālaṃ gantvā gehasāmike gehato	1497	
PA_tika-vin02_t:1497_6	nīharitvā māsampi aḍḍhamāsampi vasanti. Tena pāṭaligāmavāsino manussā niccupaddutā	1497	
PA_tika-vin02_t:1497_7	“etesañceva āgatakāle vasanaṭṭhānaṃ bhavissatīti ekapasse issarānaṃ bhaṇḍapaṭisāmanaṭṭhānaṃ,	1497	
PA_tika-vin02_t:1497_8	ekapasse vasanaṭṭhānaṃ, ekapasse āgantukānaṃ addhikamanussānaṃ, ekapasse daliddānaṃ	1497	
PA_tika-vin02_t:1497_9	kapaṇamanussānaṃ, ekapasse gilānānaṃ vasanaṭṭhānaṃ bhavissatī”ti sabbesaṃ aññamaññaṃ	1497	
PA_tika-vin02_t:1497_10	aghaṭṭetvā vasanappahonakaṃ nagaramajjhe mahatiṃ sālaṃ kāresuṃ, tassa nāmaṃ āvasathāgāranti.	14971	
PA_tika-vin02_t:1497_11	Āgantvā vasanti ettha āgantukāti āvasatho, tadeva āgāraṃ āvasathāgāraṃ.	14971	
PA_tika-vin02_t:1498_0	Taṃ divasañca taṃ niṭṭhānaṃ agamāsi. Te tattha gantvā iṭṭhakakammasudhākammacittakammādivasena	1498	
PA_tika-vin02_t:1498_1	supariniṭṭhitaṃ susajjitaṃ devavimānasadisaṃ dvārakoṭṭhakato paṭṭhāya oloketvā “idaṃ	1498	
PA_tika-vin02_t:1498_2	āvasathāgāraṃ ativiya manoramaṃ sassirikaṃ, kena nu kho paṭhamaṃ paribhuttaṃ amhākaṃ	1498	
PA_tika-vin02_t:1498_3	dīgharattaṃ hitāya sukhāya assā”ti cintesuṃ, tasmiṃyeva ca khaṇe “bhagavā taṃ gāmaṃ	1498	
PA_tika-vin02_t:1498_4	anuppatto”ti assosuṃ, tena te uppannapītisomanassā “amhehi bhagavā gantvāpi ānetabbo	1498	
PA_tika-vin02_t:1498_5	siyā, so sayameva amhākaṃ vasanaṭṭhānaṃ sampatto, ajja mayaṃ bhagavantaṃ idha vasāpetvā	1498	
PA_tika-vin02_t:1498_6	paṭhamaṃ paribhuñjāpessāma, tathā bhikkhusaṅghaṃ, bhikkhusaṅghe āgate tepiṭakaṃ buddhavacanaṃ	1498	
PA_tika-vin02_t:1498_7	āgatameva bhavissati, satthāraṃ maṅgalaṃ vadāpessāma, dhammaṃ kathāpessāma, iti tīhi	1498	
PA_tika-vin02_t:1498_8	ratanehi paribhutte pacchā amhākaṃ paresañca paribhogo bhavissati, evaṃ no dīgharattaṃ	1498	
PA_tika-vin02_t:1498_9	hitāya sukhāya bhavissatī”ti sanniṭṭhānaṃ katvā etadatthameva bhagavantaṃ upasaṅkamiṃsu.	1498	
PA_tika-vin02_t:1498_10	Tasmā evamāhaṃsu “adhivāsetu no, bhante, bhagavā āvasathāgāra”nti. Tenupasaṅkamiṃsūti	14981	
PA_tika-vin02_t:1498_11	kiñcāpi taṃ divasameva pariniṭṭhitattā devavimānaṃ viya susajjitaṃ supaṭijaggitaṃ,	14981	
PA_tika-vin02_t:1498_12	buddhārahaṃ pana katvā na paññattaṃ. Buddhā hi nāma araññajjhāsayā araññārāmā, antogāme	14981	
PA_tika-vin02_t:1498_13	vaseyyuṃ vā no vā, tasmā bhagavato ruciṃ jānitvāva paññapessāmāti cintetvā te bhagavantaṃ	14981	
PA_tika-vin02_t:1498_14	upasaṅkamiṃsu, idāni bhagavato ruciṃ jānitvā tathā paññāpetukāmā yenāvasathāgāraṃ	14981	
PA_tika-vin02_t:1498_15	tenupasaṅkamiṃsu. Sabbasanthariṃ āvasathāgāraṃ santharitvāti ettha santharaṇaṃ santhari,	14981	
PA_tika-vin02_t:1498_16	sabbo sakalo santhari etthāti sabbasanthari. Atha vā santhatanti santhari, sabbaṃ	14981	
PA_tika-vin02_t:1498_17	santhari sabbasanthari, taṃ sabbasanthariṃ. Bhāvanapuṃsakaniddesovāyaṃ, yathā sabbameva	14981	
PA_tika-vin02_t:1498_18	santhataṃ hoti, evaṃ santharitvāti attho. Sabbapaṭhamaṃ tāva “gomayaṃ nāma sabbamaṅgalesu	14981	
PA_tika-vin02_t:1498_19	vaṭṭatī”ti sudhāparikammakatampi bhūmiṃ allagomayena opuñjāpetvā parisukkhabhāvaṃ	14981	
PA_tika-vin02_t:1498_20	ñatvā yathā akkantaṭṭhāne padaṃ paññāyati, evaṃ cātujjātiyagandhehi limpetvā upari	14982	
PA_tika-vin02_t:1498_21	nānāvaṇṇakaṭasārake santharitvā tesaṃ upari mahāpiṭṭhikakojave ādiṃ katvā hatthattharaṇādīhi	14982	
PA_tika-vin02_t:1498_22	nānāvaṇṇehi attharaṇehi santharitabbayuttakaṃ sabbokāsaṃ santharāpesuṃ. Tena vuttaṃ	14982	
PA_tika-vin02_t:1498_23	“sabbasanthariṃ āvasathāgāraṃ santharitvā”ti.	14982	
PA_tika-vin02_t:1499_0	Āsanānīti majjhaṭṭhāne tāva maṅgalatthambhaṃ nissāya mahārahaṃ buddhāsanaṃ paññapetvā	1499	
PA_tika-vin02_t:1499_1	tattha yaṃ yaṃ mudukañca manoramañca paccattharaṇaṃ, taṃ taṃ attharitvā ubhatolohitakaṃ	1499	
PA_tika-vin02_t:1499_2	manuññadassanaṃ upadhānaṃ upadahitvā upari suvaṇṇarajatatārakavicittavitānaṃ bandhitvā	1499	
PA_tika-vin02_t:1499_3	gandhadāmapupphadāmapattādāmādīhi alaṅkaritvā samantā dvādasahatthe ṭhāne pupphajālaṃ	1499	
PA_tika-vin02_t:1499_4	kāretvā tiṃsahatthamattaṃ ṭhānaṃ paṭasāṇiyā parikkhipāpetvā pacchimabhittiṃ nissāya	1499	
PA_tika-vin02_t:1499_5	bhikkhusaṅghassa pallaṅkapīṭhaapassayapīṭhamuṇḍapīṭhādīni paññapāpetvā upari setapaccattharaṇehi	1499	
PA_tika-vin02_t:1499_6	paccattharāpetvā sālāya pācīnapassaṃ attano nisajjāyoggaṃ kāresuṃ. Taṃ sandhāya vuttaṃ	1499	
PA_tika-vin02_t:1499_7	“āsanāni paññapetvā”ti.	1499	
PA_tika-vin02_t:1500_0	Udakamaṇikanti mahākucchikaṃ samekhalaṃ udakacāṭiṃ. Evaṃ bhagavā bhikkhusaṅgho ca	1500	
PA_tika-vin02_t:1500_1	yathāruciyā hatthapāde dhovissanti, mukhaṃ vikkhālessantīti tesu tesu ṭhānesu maṇivaṇṇassa	1500	
PA_tika-vin02_t:1500_2	udakassa pūretvā vāsatthāya nānāpupphāni ceva udakavāsacuṇṇāni ca pakkhipitvā kadalipaṇṇehi	1500	
PA_tika-vin02_t:1500_3	pidahitvā patiṭṭhapesuṃ. Tena vuttaṃ “udakamaṇikaṃ patiṭṭhāpetvā”ti.	1500	
PA_tika-vin02_t:1501_0	Telapadīpaṃ āropetvāti rajatasuvaṇṇādimayadaṇḍāsu daṇḍadīpikāsu yonakarūpakādīnaṃ	1501	
PA_tika-vin02_t:1501_1	hatthe ṭhapitasuvaṇṇarajatādimayakapallikāsu ca telapadīpe jalayitvā. Yena bhagavā	1501	
PA_tika-vin02_t:1501_2	tenupasaṅkamiṃsūti ettha pana te pāṭaligāmikaupāsakā na kevalaṃ āvasathāgārameva,	1501	
PA_tika-vin02_t:1501_3	atha kho sakalasmimpi gāme vīthiyo sajjāpetvā dhaje ussāpetvā gehadvāresu puṇṇaghaṭe	1501	
PA_tika-vin02_t:1501_4	ca kadaliādayo ca ṭhapāpetvā sakalagāmaṃ dīpamālāhi vippakiṇṇatārakaṃ viya katvā	1501	
PA_tika-vin02_t:1501_5	“khīrapake dārake khīraṃ pāyetha, daharakumāre lahuṃ lahuṃ bhojetvā sayāpetha, uccāsaddaṃ	1501	
PA_tika-vin02_t:1501_6	mā karittha, ajja ekarattiṃ satthā antogāme vasissati, buddhā nāma appasaddakāmā	1501	
PA_tika-vin02_t:1501_7	hontī”ti bheriṃ carāpetvā sayaṃ daṇḍadīpikā ādāya yena bhagavā tenupasaṅkamiṃsu.	1501	
PA_tika-vin02_t:1502_0	Atha kho bhagavā nivāsetvā pattacīvaramādāya saddhiṃ bhikkhusaṅghena yena āvasathāgāraṃ	1502	
PA_tika-vin02_t:1502_1	tenupasaṅkamīti “yassa dāni, bhante, bhagavā kālaṃ maññatī”ti evaṃ kira tehi kāle	1502	
PA_tika-vin02_t:1502_2	ārocite bhagavā lākhārasena tintarattakoviḷārapupphavaṇṇaṃ surattaṃ dupaṭṭaṃ kattariyā	1502	
PA_tika-vin02_t:1502_3	padumaṃ kantento viya, saṃvidhāya timaṇḍalaṃ paṭicchādento nivāsetvā suvaṇṇapāmaṅgena	1502	
PA_tika-vin02_t:1502_4	padumakalāpaṃ parikkhipanto viya, vijjulatāsassirikaṃ kāyabandhanaṃ bandhitvā rattakambalena	1502	
PA_tika-vin02_t:1502_5	gajakumbhaṃ pariyonandhanto viya, ratanasatubbedhe suvaṇṇagghike pavāḷajālaṃ khipamāno	1502	
PA_tika-vin02_t:1502_6	viya, mahati suvaṇṇacetiye rattakambalakañcukaṃ paṭimuñcanto viya, gacchantaṃ puṇṇacandaṃ	1502	
PA_tika-vin02_t:1502_7	rattavalāhakena paṭicchādayamāno viya, kañcanagirimatthake supakkalākhārasaṃ parisiñcanto	1502	
PA_tika-vin02_t:1502_8	viya, cittakūṭapabbatamatthakaṃ vijjulatājālena parikkhipanto viya ca sacakkavāḷasineruyugandharamahāpathaviṃ	1502	
PA_tika-vin02_t:1502_9	cāletvā gahitanigrodhapallavasamānavaṇṇaṃ rattavarapaṃsukūlaṃ pārupitvā vanagahanato	1502	
PA_tika-vin02_t:1502_10	kesarasīho viya, udayapabbatakūṭato puṇṇacando viya, bālasūriyo viya ca attanā nisinnatarusaṇḍato nikkhami.	15021	
PA_tika-vin02_t:1503_0	Athassa kāyato meghamukhato vijjukalāpā viya rasmiyo nikkhamitvā suvaṇṇarasadhārāparisekapiñjarapattapupphaphalasākhāviṭape	1503	
PA_tika-vin02_t:1503_1	viya samantato rukkhe kariṃsu. Tāvadeva attano attano pattacīvaramādāya mahābhikkhusaṅgho	1503	
PA_tika-vin02_t:1503_2	bhagavantaṃ parivāresi. Te ca naṃ parivāretvā ṭhitabhikkhū evarūpā ahesuṃ appicchā	1503	
PA_tika-vin02_t:1503_3	santuṭṭhā pavivittā asaṃsaṭṭhā āraddhavīriyā vattāro vacanakkhamā codakā pāpagarahino	1503	
PA_tika-vin02_t:1503_4	sīlasampannā samādhisampannā paññāsampannā vimuttisampannā vimuttiñāṇadassanasampannā.	1503	
PA_tika-vin02_t:1503_5	Tehi parivārito bhagavā rattakambalaparikkhitto viya suvaṇṇakkhandho, rattapadumasaṇḍamajjhagatā	1503	
PA_tika-vin02_t:1503_6	viya suvaṇṇanāvā, pavāḷavedikāparikkhitto viya suvaṇṇapāsādo virocittha. Mahākassapappamukhā	1503	
PA_tika-vin02_t:1503_7	pana mahātherā meghavaṇṇaṃ paṃsukūlacīvaraṃ pārupitvā maṇivammavammitā viya mahānāgā	1503	
PA_tika-vin02_t:1503_8	parivārayiṃsu vītarāgā bhinnakilesā vijaṭitajaṭā chinnabandhanā kule vā gaṇe vā alaggā.	1503	
PA_tika-vin02_t:1504_0	Iti bhagavā sayaṃ vītarāgo vītarāgehi, vītadoso vītadosehi, vītamoho vītamohehi,	1504	
PA_tika-vin02_t:1504_1	nittaṇho nittaṇhehi, nikkileso nikkilesehi, sayaṃ buddho anubuddhehi parivārito pattaparivāritaṃ	1504	
PA_tika-vin02_t:1504_2	viya kesaraṃ, kesaraparivāritā viya kaṇṇikā, aṭṭhanāgasahassaparivārito viya chaddanto	1504	
PA_tika-vin02_t:1504_3	nāgarājā, navutihaṃsasahassaparivārito viya dhataraṭṭho haṃsarājā, senaṅgaparivārito	1504	
PA_tika-vin02_t:1504_4	viya cakkavattī, marugaṇaparivārito viya sakko devarājā, brahmagaṇaparivārito viya	1504	
PA_tika-vin02_t:1504_5	hāritamahābrahmā, tārāgaṇaparivuto viya puṇṇacando asamena buddhavesena aparimāṇena	1504	
PA_tika-vin02_t:1504_6	buddhavilāsena pāṭaligāmīnaṃ maggaṃ paṭipajji.	1504	
PA_tika-vin02_t:1505_0	Athassa puratthimakāyato suvaṇṇavaṇṇā ghanabuddharasmiyo uṭṭhahitvā asītihatthaṃ	1505	
PA_tika-vin02_t:1505_1	ṭhānaṃ aggahesuṃ, pacchimakāyato dakkhiṇapassato vāmapassato suvaṇṇavaṇṇā ghanarasmiyo	1505	
PA_tika-vin02_t:1505_2	uṭṭhahitvā asītihatthaṃ ṭhānaṃ aggahesuṃ, uparikesantato paṭṭhāya sabbakesāvattehi	1505	
PA_tika-vin02_t:1505_3	moragīvavaṇṇā ghanabuddharasmiyo uṭṭhahitvā gaganatale asītihatthaṃ ṭhānaṃ aggahesuṃ,	1505	
PA_tika-vin02_t:1505_4	heṭṭhāpādatalehi pavāḷavaṇṇā rasmiyo uṭṭhahitvā ghanapathaviyaṃ asītihatthaṃ ṭhānaṃ	1505	
PA_tika-vin02_t:1505_5	aggahesuṃ, dantato akkhīnaṃ setaṭṭhānato, nakhānañca maṃsavinimuttaṭṭhānato odātā	1505	
PA_tika-vin02_t:1505_6	ghanabuddharasmiyo uṭṭhahitvā asītihatthaṃ ṭhānaṃ aggahesuṃ, rattapītavaṇṇānaṃ sambhinnaṭṭhānato	1505	
PA_tika-vin02_t:1505_7	mañjiṭṭhavaṇṇā rasmiyo uṭṭhahitvā asītihatthaṃ ṭhānaṃ aggahesuṃ, sabbatthakameva	1505	
PA_tika-vin02_t:1505_8	pabhassarā rasmiyo uṭṭhahiṃsu. Evaṃ samantā asītihatthamattaṃ ṭhānaṃ chabbaṇṇā buddharasmiyo	1505	
PA_tika-vin02_t:1505_9	vijjotamānā vipphandamānā vidhāvamānā kañcanadaṇḍadīpikāhi niccharitvā ākāsaṃ pakkhandamānā	1505	
PA_tika-vin02_t:1505_10	mahāpadīpajālā viya, cātuddīpikamahāmeghato nikkhantavijjulatā viya ca disodisaṃ	15051	
PA_tika-vin02_t:1505_11	pakkhandiṃsu. Yāhi sabbadisābhāgā suvaṇṇacampakapupphehi vikiriyamānā viya, suvaṇṇaghaṭato	15051	
PA_tika-vin02_t:1505_12	nikkhantasuvaṇṇarasadhārāhi āsiñciyamānā viya, pasāritasuvaṇṇapaṭṭaparikkhittā viya,	15051	
PA_tika-vin02_t:1505_13	verambhavātasamuddhatakiṃsukakaṇikārakikirātapupphacuṇṇasamokiṇṇā viya cīnapiṭṭhacuṇṇasamparirañjitā viya ca virociṃsu.	15051	
PA_tika-vin02_t:1506_0	Bhagavatopi asītianubyañjanabyāmappabhāparikkhepasamujjalaṃ dvattiṃsamahāpurisalakkhaṇapaṭimaṇḍitaṃ	1506	
PA_tika-vin02_t:1506_1	sarīraṃ abbhamahikādiupakkilesavimuttaṃ samujjalatārakapabhāsitaṃ viya gaganatalaṃ,	1506	
PA_tika-vin02_t:1506_2	vikasitaṃ viya padumavanaṃ, sabbapāliphullo viya yojanasatiko pāricchattako, paṭipāṭiyā	1506	
PA_tika-vin02_t:1506_3	ṭhapitānaṃ dvattiṃsacandānaṃ dvattiṃsasūriyānaṃ dvattiṃsacakkavattīnaṃ dvattiṃsadevarājānaṃ	1506	
PA_tika-vin02_t:1506_4	dvattiṃsamahābrahmānaṃ siriyā siriṃ abhibhavamānaṃ viya virocittha, yathā taṃ dasahi	1506	
PA_tika-vin02_t:1506_5	pāramīhi dasahi upapāramīhi dasahi paramatthapāramīhīti sammadeva paripūritāhi samatiṃsāya	1506	
PA_tika-vin02_t:1506_6	pāramīhi alaṅkataṃ kappasatasahassādhikāni cattāri asaṅkhyeyyāni dinnena dānena rakkhitena	1506	
PA_tika-vin02_t:1506_7	sīlena katena kalyāṇakammena ekasmiṃ attabhāve samosaritvā vipākaṃ dātuṃ okāsaṃ alabhamānena	1506	
PA_tika-vin02_t:1506_8	sambādhappattena viya nibbattitaṃ nāvāsahassassa bhaṇḍaṃ ekaṃ nāvaṃ āropanakālo viya,	1506	
PA_tika-vin02_t:1506_9	sakaṭasahassassa bhaṇḍaṃ ekaṃ sakaṭaṃ āropanakālo viya, pañcavīsatiyā gaṅgānaṃ sambhijja	1506	
PA_tika-vin02_t:1506_10	mukhadvāre ekato rāsībhūtakālo viya ca ahosi.	15061	
PA_tika-vin02_t:1507_0	Imāya buddharasmiyā obhāsamānassapi bhagavato purato anekāni daṇḍadīpikāsahassāni	1507	
PA_tika-vin02_t:1507_1	ukkhipiṃsu, tathā pacchato vāmapasse dakkhiṇapasse. Jātisumanacampakavanamālikārattuppalanīluppalabakulasinduvārādipupphāni	1507	
PA_tika-vin02_t:1507_2	ceva nīlapītādivaṇṇasugandhagandhacuṇṇāni ca cātuddīpikamahaāmeghavissaṭṭhā salilavuṭṭhiyo	1507	
PA_tika-vin02_t:1507_3	viya vippakiriṃsu. Pañcaṅgikatūriyanigghosā ceva buddhadhammasaṅghaguṇapaṭisaṃyuttā	1507	
PA_tika-vin02_t:1507_4	thutighosā ca sabbā disā pūrayamānā mukharā viya akaṃsu. Devasupaṇṇanāgayakkhagandhabbamanussānaṃ	1507	
PA_tika-vin02_t:1507_5	akkhīni amatapānaṃ viya labhiṃsu. Imasmiṃ pana ṭhāne ṭhatvā padasahassehi gamanavaṇṇaṃ	1507	
PA_tika-vin02_t:1507_6	vattuṃ vaṭṭati. Tatridaṃ mukhamattaṃ –	1507	
PA_tika-vin02_t:1508	“Evaṃ sabbaṅgasampanno, kampayanto vasundharaṃ;	150	
PA_tika-vin02_t:1509	Aheṭhayanto pāṇāni, yāti lokavināyako.	150	
PA_tika-vin02_t:1510	“Dakkhiṇaṃ paṭhamaṃ pādaṃ, uddharanto narāsabho;	151	
PA_tika-vin02_t:1511	Gacchanto sirisampanno, sobhate dvipaduttamo.	151	
PA_tika-vin02_t:1512	“Gacchato buddhaseṭṭhassa, heṭṭhāpādatalaṃ mudu;	151	
PA_tika-vin02_t:1513	Samaṃ samphusate bhūmiṃ, rajasānupalimpati.	151	
PA_tika-vin02_t:1514	“Ninnaṃ ṭhānaṃ unnamati, gacchante lokanāyake;	151	
PA_tika-vin02_t:1515	Unnatañca samaṃ hoti, pathavī ca acetanā.	151	
PA_tika-vin02_t:1516	“Pāsāṇā sakkharā ceva, kathalā khāṇukaṇṭakā;	151	
PA_tika-vin02_t:1517	Sabbe maggā vivajjanti, gacchante lokanāyake.	151	
PA_tika-vin02_t:1518	“Nātidūre uddharati, nāccāsanne ca nikkhipaṃ;	151	
PA_tika-vin02_t:1519	Aghaṭṭayanto niyyāti, ubho jāṇū ca gopphake.	151	
PA_tika-vin02_t:1520	“Nātisīghaṃ pakkamati, sampannacaraṇo muni;	152	
PA_tika-vin02_t:1521	Na cātisaṇikaṃ yāti, gacchamāno samāhito.	152	
PA_tika-vin02_t:1522	“Uddhaṃ adho tiriyañca, disañca vidisaṃ tathā;	152	
PA_tika-vin02_t:1523	Na pekkhamāno so yāti, yugamattañhi pekkhati.	152	
PA_tika-vin02_t:1524	“Nāgavikkantacāro so, gamane sobhate jino;	152	
PA_tika-vin02_t:1525	Cāru gacchati lokaggo, hāsayanto sadevake.	152	
PA_tika-vin02_t:1526	“Usabharājāva sobhanto, cātucārīva kesarī;	152	
PA_tika-vin02_t:1527	Tosayanto bahū satte, gāmaseṭṭhaṃ upāgamī”ti. ;	152	
PA_tika-vin02_t:1528_0	Vaṇṇakālo nāma kiresa. Evaṃvidhesu kālesu bhagavato sarīravaṇṇe vā guṇavaṇṇe vā dhammakathikassa	1528	
PA_tika-vin02_t:1528_1	thāmoyeva pamāṇaṃ. Cuṇṇiyapadehi gāthābandhehi vā yattakaṃ sakkoti, tattakaṃ vattabbaṃ,	1528	
PA_tika-vin02_t:1528_2	“dukkathita”nti vā “atitthena pakkhando”ti vā na vattabbo. Aparimāṇavaṇṇā hi buddhā	1528	
PA_tika-vin02_t:1528_3	bhagavanto, tesaṃ buddhāpi anavasesato vaṇṇaṃ vattuṃ asamatthā. Sakalampi hi kappaṃ	1528	
PA_tika-vin02_t:1528_4	vadantā pariyosāpetuṃ na sakkonti, pageva itarā pajāti. Iminā sirivilāsena alaṅkatapaṭiyattaṃ	1528	
PA_tika-vin02_t:1528_5	pāṭaligāmaṃ pavisitvā bhagavā pasannacittena janena pupphagandhadhūmavāsacuṇṇādīhi	1528	
PA_tika-vin02_t:1528_6	pūjiyamāno āvasathāgāraṃ pāvisi. Tena vuttaṃ “atha kho bhagavā nivāsetvā pattacīvaramādāya	1528	
PA_tika-vin02_t:1528_7	saddhiṃ bhikkhusaṅghena yena āvasathāgāraṃ tenupasaṅkamī”ti.	1528	
PA_tika-vin02_t:1529_0	Pāde pakkhāletvāti yadipi bhagavato pāde rajojallaṃ na upalimpati, tesaṃ pana upāsakānaṃ	1529	
PA_tika-vin02_t:1529_1	kusalābhivuddhiṃ ākaṅkhanto paresaṃ diṭṭhānugatiṃ āpajjanatthaṃ bhagavā pāde pakkhālesi.	1529	
PA_tika-vin02_t:1529_2	Apica upādinnakasarīraṃ nāma sītikātabbampi hotīti tadatthampi bhagavā nahānapādadhovanāni	1529	
PA_tika-vin02_t:1529_3	karotiyeva. Bhagavantaṃyeva purakkhatvāti bhagavantaṃ purato katvā. Tattha bhagavā	1529	
PA_tika-vin02_t:1529_4	bhikkhūnañceva upāsakānañca majjhe nisinno gandhodakena nahāpetvā dukūlacumbaṭena	1529	
PA_tika-vin02_t:1529_5	vodakaṃ katvā jātihiṅgulakena majjitvā rattakambalapaliveṭhite pīṭhe ṭhapitā rattasuvaṇṇaghanapaṭimā	1529	
PA_tika-vin02_t:1529_6	viya ativiya virocittha. Ayaṃ panettha porāṇānaṃ vaṇṇabhaṇanamaggo –	1529	
PA_tika-vin02_t:1530	“Gantvāna maṇḍalamāḷaṃ, nāgavikkantacāraṇo;	153	
PA_tika-vin02_t:1531	Obhāsayanto lokaggo, nisīdi varamāsane.	153	
PA_tika-vin02_t:1532	“Tahiṃ nisinno naradammasārathi,	153	
PA_tika-vin02_t:1533	Devātidevo satapuññalakkhaṇo;	153	
PA_tika-vin02_t:1534	Buddhāsane majjhagato virocati,	153	
PA_tika-vin02_t:1535	Suvaṇṇanekkhaṃ viya paṇḍukambale.	153	
PA_tika-vin02_t:1536	“Nekkhaṃ jambonadasseva, nikkhittaṃ paṇḍukambale;	153	
PA_tika-vin02_t:1537	Virocati vītamalo, maṇi verocano yathā.	153	
PA_tika-vin02_t:1538	“Mahāsālova samphullo, merurājāvalaṅkato;	153	
PA_tika-vin02_t:1539	Suvaṇṇathūpasaṅkāso, padumo kosako yathā.	153	
PA_tika-vin02_t:1540	“Jalanto dīparukkhova, pabbatagge yathā sikhī;	154	
PA_tika-vin02_t:1541	Devānaṃ pāricchattova, sabbaphullo virocathā”ti. ;	154	
PA_tika-vin02_t:1542_0	Pāṭaligāmike upāsake āmantesīti yasmā tesu upāsakesu bahū janā sīle patiṭṭhitā, tasmā	1542	
PA_tika-vin02_t:1542_1	paṭhamaṃ tāva sīlavipattiyā ādīnavaṃ pakāsetvā pacchā sīlasampadāya ānisaṃsaṃ dassetuṃ	1542	
PA_tika-vin02_t:1542_2	“pañcime gahapatayo”tiādinā dhammadesanatthaṃ āmantesi. Tattha dussīloti nissīlo.	1542	
PA_tika-vin02_t:1542_3	Abhāvattho hettha du-saddo “duppañño”tiādīsu viya. Sīlavipannoti vipannasīlo bhinnasaṃvaro.	1542	
PA_tika-vin02_t:1542_4	Ettha ca “dussīlo”ti padena puggalassa sīlābhāvo vutto. So panassa sīlābhāvo duvidho	1542	
PA_tika-vin02_t:1542_5	asamādānena vā samādinnassa bhedena vāti. Tesu purimo na tathā sāvajjo, yathā dutiyo	1542	
PA_tika-vin02_t:1542_6	sāvajjataro. Yathādhippetādīnavanimittaṃ sīlābhāvaṃ puggalādhiṭṭhānāya desanāya dassetuṃ	1542	
PA_tika-vin02_t:1542_7	“sīlavipanno”ti vuttaṃ, tena “dussīlo”ti padassa atthaṃ dasseti. Pamādādhikaraṇanti	1542	
PA_tika-vin02_t:1542_8	pamādakāraṇā. Idañca suttaṃ gahaṭṭhānaṃ vasena āgataṃ, pabbajitānampi pana labbhateva.	1542	
PA_tika-vin02_t:1542_9	Gahaṭṭho hi yena yena sippaṭṭhānena jīvikaṃ kappeti yadi kasiyā yadi vaṇijjāya yadi	1542	
PA_tika-vin02_t:1542_10	gorakkhena. Pāṇātipātādivasena pamatto taṃ taṃ yathākālaṃ sampādetuṃ na sakkoti,	15421	
PA_tika-vin02_t:1542_11	athassa kammaṃ vinassati. Māghātakāle pāṇātipātaṃ pana adinnādānādīni ca karonto	15421	
PA_tika-vin02_t:1542_12	daṇḍavasena mahatiṃ bhogajāniṃ nigacchati. Pabbajito dussīlo pamādakāraṇā sīlato	15421	
PA_tika-vin02_t:1542_13	buddhavacanato jhānato sattaariyadhanato ca jāniṃ nigacchati.	15421	
PA_tika-vin02_t:1543_0	Pāpako kittisaddoti gahaṭṭhassa “asuko asukakule jāto dussīlo pāpadhammo pariccattaidhalokaparaloko	1543	
PA_tika-vin02_t:1543_1	salākabhattamattampi na detī”ti catuparisamajjhe pāpako kittisaddo abbhuggacchati.	1543	
PA_tika-vin02_t:1543_2	Pabbajitassa “asuko nāma satthusāsane pabbajitvā nāsakkhi sīlāni rakkhituṃ, na buddhavacanaṃ	1543	
PA_tika-vin02_t:1543_3	uggahetuṃ, vejjakammādīhi jīvati, chahi agāravehi samannāgato”ti evaṃ pāpako kittisaddo abbhuggacchati.	1543	
PA_tika-vin02_t:1544_0	Avisāradoti gahaṭṭho tāva “avassaṃ bahūnaṃ sannipātaṭṭhāne koci mama kammaṃ jānissati,	1544	
PA_tika-vin02_t:1544_1	atha maṃ niggaṇhissantī”ti vā, “rājakulassa vā dassantī”ti sabhayo upasaṅkamati,	1544	
PA_tika-vin02_t:1544_2	maṅkubhūto pattakkhandho adhomukho nisīdati, visārado hutvā kathetuṃ na sakkoti.	1544	
PA_tika-vin02_t:1544_3	Pabbajitopi “bahū bhikkhū sannipatitā, avassaṃ koci mama kammaṃ jānissati, atha me	1544	
PA_tika-vin02_t:1544_4	uposathampi pavāraṇampi ṭhapetvā sāmaññato cāvetvā nikkaḍḍhissantī”ti sabhayo upasaṅkamati,	1544	
PA_tika-vin02_t:1544_5	visārado hutvā kathetuṃ na sakkoti. Ekacco pana dussīlopi samāno dappito viya vadati,	1544	
PA_tika-vin02_t:1544_6	sopi ajjhāsayena maṅku hotiyeva vippaṭisārībhāvato.	1544	
PA_tika-vin02_t:1545_0	Sammūḷho kālaṃ karotīti dussīlassa hi maraṇamañce nipannassa dussīlyakammānaṃ samādāya	1545	
PA_tika-vin02_t:1545_1	vattitaṭṭhānāni āpāthamāgacchanti. So ummīletvā attano puttadārādidassanavasena idhalokaṃ	1545	
PA_tika-vin02_t:1545_2	passati, nimīletvā gatinimittupaṭṭhānavasena paralokaṃ passati, tassa cattāro apāyā	1545	
PA_tika-vin02_t:1545_3	kammānurūpaṃ upaṭṭhahanti. Sattisatena pahariyamāno viya aggijālāya āliṅgiyamāno	1545	
PA_tika-vin02_t:1545_4	viya ca hoti. So “vāretha vārethā”ti viravantova marati. Tena vuttaṃ “sammūḷho kālaṃ karotī”ti.	1545	
PA_tika-vin02_t:1546_0	Kāyassa bhedāti upādinnakakkhandhapariccāgā. Paraṃ maraṇāti tadanantaraṃ abhinibbattakkhandhaggahaṇe.	1546	
PA_tika-vin02_t:1546_1	Atha vā kāyassa bhedāti jīvitindriyassa upacchedā. Paraṃ maraṇāti cutito uddhaṃ.	1546	
PA_tika-vin02_t:1546_2	Apāyantiādi sabbaṃ nirayavevacanaṃ. Nirayo hi saggamokkhahetubhūtā puññasaṅkhātā	1546	
PA_tika-vin02_t:1546_3	ayā apetattā, sukhānaṃ vā āyassa āgamanassa abhāvā apāyo. Dukkhassa gati paṭisaraṇanti	1546	
PA_tika-vin02_t:1546_4	duggati, dosabahulatāya vā duṭṭhena kammunā nibbattā gatīti duggati. Vivasā nipatanti	1546	
PA_tika-vin02_t:1546_5	ettha dukkaṭakārinoti vinipāto, vinassantā vā ettha nipatanti saṃbhijjamānaṅgapaccaṅgāti	1546	
PA_tika-vin02_t:1546_6	vinipāto. Natthi ettha assādasaññito ayoti nirayo.	1546	
PA_tika-vin02_t:1547_0	Atha vā apāyaggahaṇena tiracchānayoniṃ dīpeti. Tiracchānayoni hi apāyo sugatito apetattā,	1547	
PA_tika-vin02_t:1547_1	na duggati mahesakkhānaṃ nāgarājādīnaṃ sambhavato. Duggatiggahaṇena pettivisayaṃ	1547	
PA_tika-vin02_t:1547_2	dīpeti. So hi apāyo ceva duggati ca sugatito apetattā dukkhassa ca gatibhūtattā,	1547	
PA_tika-vin02_t:1547_3	na tu vinipāto asurasadisaṃ avinipatitattā. Petamahiddhikānaṃ vimānānipi nibbattanti.	1547	
PA_tika-vin02_t:1547_4	Vinipātaggahaṇena asurakāyaṃ dīpeti. So hi yathāvuttenatthena apāyo ceva duggati	1547	
PA_tika-vin02_t:1547_5	ca sabbasampattisamussayehi vinipātattā vinipātoti ca vuccati. Nirayaggahaṇena pana	1547	
PA_tika-vin02_t:1547_6	avīciādikaṃ anekappakāraṃ nirayameva dīpeti. Upapajjatīti nibbattati.	1547	
PA_tika-vin02_t:1548_0	Ānisaṃsakathā vuttavipariyāyena veditabbā. Ayaṃ pana viseso – sīlavāti samādānavasena	1548	
PA_tika-vin02_t:1548_1	sīlavā. Sīlasampannoti parisuddhaṃ paripuṇṇañca katvā sīlassa sampādanena sīlasampanno.	1548	
PA_tika-vin02_t:1548_2	Bhogakkhandhanti bhogarāsiṃ. Sugatiṃ saggaṃ lokanti ettha sugatiggahaṇena manussagatipi	1548	
PA_tika-vin02_t:1548_3	saṅgayhati, saggaggahaṇena devagati eva. Tattha sundarā gatīti sugati, rūpādīhi visayehi	1548	
PA_tika-vin02_t:1548_4	suṭṭhu aggoti saggo, so sabbopi lujjanapalujjanaṭṭhena lokoti.	1548	
PA_tika-vin02_t:1549_0	Pāṭaligāmike upāsake bahudeva rattiṃ dhammiyā kathāyāti aññāyapi pāḷimuttāya dhammakathāya	1549	
PA_tika-vin02_t:1549_1	ceva āvasathānumodanakathāya ca. Tadā hi bhagavā yasmā ajātasattunā tattha pāṭaliputtanagaraṃ	1549	
PA_tika-vin02_t:1549_2	māpentena aññāsu gāmanigamarājadhānīsu ye sīlācārasampannā kuṭumbikā, te ānetvā dhanadhaññāni	1549	
PA_tika-vin02_t:1549_3	gharavatthukhettavatthādīni ceva parihārañca dāpetvā nivesiyanti, tasmā pāṭaligāmikā	1549	
PA_tika-vin02_t:1549_4	upāsakā ānisaṃsadassāvitāya visesato sīlagarukāti sabbaguṇānañca sīlassa adhiṭṭhānabhāvato	1549	
PA_tika-vin02_t:1549_5	tesaṃ paṭhamaṃ sīlānisaṃse pakāsetvā tato paraṃ ākāsagaṅgaṃ otārento viya pathavojaṃ	1549	
PA_tika-vin02_t:1549_6	ākaḍḍhanto viya mahājambuṃ matthake gahetvā cālento viya yojanappamāṇaṃ mahāmadhuṃ	1549	
PA_tika-vin02_t:1549_7	cakkayantena pīḷetvā sumadhurarasaṃ pāyamāno viya ca pāṭaligāmikānaṃ upāsakānaṃ hitasukhāvahaṃ	1549	
PA_tika-vin02_t:1549_8	pakiṇṇakakathaṃ kathentopi “āvāsadānaṃ nāmetaṃ gahapatayo mahantaṃ puññaṃ, tumhākaṃ	1549	
PA_tika-vin02_t:1549_9	āvāso mayā paribhutto, bhikkhusaṅghena paribhutto, mayā ca bhikkhusaṅghena ca paribhutte	1549	
PA_tika-vin02_t:1549_10	dhammaratanenapi paribhuttoyeva hoti, evaṃ tīhi ratanehi paribhutte aparimeyyova	15491	
PA_tika-vin02_t:1549_11	vipāko, apica āvāsadānasmiṃ dinne sabbadānaṃ dinnameva hoti, bhūmaṭṭhakapaṇṇasālāya	15491	
PA_tika-vin02_t:1549_12	vā sākhāmaṇḍapassa vā saṅghaṃ uddissa katassa ānisaṃso paricchindituṃ na sakkā. Āvāsadānānubhāvena	15491	
PA_tika-vin02_t:1549_13	hi bhave nibbattamānassapi sampīḷitagabbhavāso nāma na hoti, dvādasahattho ovarako	15491	
PA_tika-vin02_t:1549_14	viyassa mātukucchi asambādhova hotī”ti evaṃ nānānayavicittaṃ bahuṃ dhammakathaṃ kathetvā –	15491	
PA_tika-vin02_t:1550	“Sītaṃ uṇhaṃ paṭihanti, tato vāḷamigāni ca;	155	
PA_tika-vin02_t:1551	Sarīsape ca makase, sisire cāpi vuṭṭhiyo.	155	
PA_tika-vin02_t:1552	“Tato vātātapo ghoro, sañjāto paṭihaññati;	155	
PA_tika-vin02_t:1553	Leṇatthañca sukhatthañca, jhāyituñca vipassituṃ.	155	
PA_tika-vin02_t:1554	“Vihāradānaṃ saṅghassa, aggaṃ buddhena vaṇṇitaṃ;	155	
PA_tika-vin02_t:1555	Tasmā hi paṇḍito poso, sampassaṃ atthamattano.	155	
PA_tika-vin02_t:1556	“Vihāre kāraye ramme, vāsayettha bahussute;	155	
PA_tika-vin02_t:1557	Tesaṃ annañca pānañca, vatthasenāsanāni ca.	155	
PA_tika-vin02_t:1558	“Dadeyya ujubhūtesu, vippasannena cetasā;	155	
PA_tika-vin02_t:1559	Te tassa dhammaṃ desenti, sabbadukkhāpanūdanaṃ;	155	
PA_tika-vin02_t:1560	Yaṃ so dhammaṃ idhaññāya, parinibbāti anāsavo”ti. –	156	
PA_tika-vin02_t:1561_0	Evaṃ ayampi āvāsadāne ānisaṃso ayampi āvāsadāne ānisaṃsoti bahudeva rattiṃ atirekadiyaḍḍhayāmaṃ	1561	
PA_tika-vin02_t:1561_1	āvāsadānānisaṃsaṃ kathesi. Tattha imā gāthāva saṅgahaṃ āruḷhā, pakiṇṇakadhammadesanā	1561	
PA_tika-vin02_t:1561_2	pana saṅgahaṃ na ārohati. Sandassetvātiādīni vuttatthāneva.	1561	
PA_tika-vin02_t:1562_0	Abhikkantāti atikkantā dve yāmā gatā. Yassadāni tumhe kālaṃ maññathāti yassa gamanassa	1562	
PA_tika-vin02_t:1562_1	tumhe kālaṃ maññatha, gamanakālo tumhākaṃ, gacchathāti vuttaṃ hoti. Kasmā pana bhagavā	1562	
PA_tika-vin02_t:1562_2	te uyyojesīti? Anukampāya. Tiyāmarattiñhi nisīditvā vītināmentānaṃ tesaṃ sarīre ābādho	1562	
PA_tika-vin02_t:1562_3	uppajjeyya, bhikkhusaṅghopi ca mahā, tassa sayananisajjānaṃ okāsaṃ laddhuṃ vaṭṭati,	1562	
PA_tika-vin02_t:1562_4	iti ubhayānukampāya uyyojesi.	1562	
PA_tika-vin02_t:1563_0	Suññāgāranti pāṭiyekkaṃ suññāgāraṃ nāma tattha natthi. Te kira gahapatayo tasseva	1563	
PA_tika-vin02_t:1563_1	āvasathāgārassa ekapasse paṭasāṇiṃ parikkhipāpetvā kappiyamañcaṃ paññapetvā tattha	1563	
PA_tika-vin02_t:1563_2	kappiyapaccattharaṇāni attharitvā upari suvaṇṇarajatatārakagandhamālādidāmapaṭimaṇḍitaṃ	1563	
PA_tika-vin02_t:1563_3	vitānaṃ bandhitvā gandhatelapadīpaṃ āropayiṃsu “appeva nāma satthā dhammāsanato vuṭṭhāya	1563	
PA_tika-vin02_t:1563_4	thokaṃ vissametukāmo idha nipajjeyya, evaṃ no idaṃ āvasathāgāraṃ bhagavatā catūhi	1563	
PA_tika-vin02_t:1563_5	iriyāpathehi paribhuttaṃ dīgharattaṃ hitāya sukhāya bhavissatī”ti. Satthāpi tadeva	1563	
PA_tika-vin02_t:1563_6	sandhāya tattha saṅghāṭiṃ paññapetvā sīhaseyyaṃ kappesi. Taṃ sandhāya vuttaṃ “suññāgāraṃ	1563	
PA_tika-vin02_t:1563_7	pāvisī”ti. Tattha pādadhovanaṭṭhānato paṭṭhāya yāva dhammāsanā agamāsi, ettake ṭhāne	1563	
PA_tika-vin02_t:1563_8	gamanaṃ nipphannaṃ. Dhammāsanaṃ patvā thokaṃ aṭṭhāsi, idaṃ tattha ṭhānaṃ. Dve yāme	1563	
PA_tika-vin02_t:1563_9	dhammāsane nisīdi, ettake ṭhāne nisajjā nipphannā. Upāsake uyyojetvā dhammāsanato	1563	
PA_tika-vin02_t:1563_10	oruyha yathāvutte ṭhāne sīhaseyyaṃ kappesi. Etaṃ ṭhānaṃ bhagavatā catūhi iriyāpathehi	15631	
PA_tika-vin02_t:1563_11	paribhuttaṃ ahosīti.	15631	
PA_tika-vin02_t:1564	Pāṭaligāmavatthukathāvaṇṇanā niṭṭhitā.	156	
PA_tika-vin02_t:1565	Sunidhavassakāravatthukathāvaṇṇanā	156	
PA_tika-vin02_t:1566_0	286. Sunidhavassakārāti sunidho ca vassakāro ca dve brāhmaṇā. Magadhamahāmattāti	1566	
PA_tika-vin02_t:1566_1	magadharañño mahāamaccā, magadharaṭṭhe vā mahāmattā, mahatiyā issariyamattāya samannāgatāti	1566	
PA_tika-vin02_t:1566_2	magadhamahāmattā. Pāṭaligāme nagaraṃ māpentīti pāṭaligāmantasaṅkhāte bhūmippadese	1566	
PA_tika-vin02_t:1566_3	nagaraṃ māpenti, pubbe “pāṭaligāmo”ti laddhanāmaṃ ṭhānaṃ idāni nagaraṃ katvā māpentīti	1566	
PA_tika-vin02_t:1566_4	attho. Vajjīnaṃ paṭibāhāyāti licchavirājūnaṃ āyamukhapacchindanatthaṃ. Vatthūnīti	1566	
PA_tika-vin02_t:1566_5	gharavatthūni gharapatiṭṭhāpanaṭṭhānāni. Cittāni namanti nivesanāni māpetunti rañño	1566	
PA_tika-vin02_t:1566_6	rājamahāmattānañca nivesanāni māpetuṃ vatthuvijjāpāṭhakānaṃ cittāni namanti. Te kira	1566	
PA_tika-vin02_t:1566_7	attano sippānubhāvena heṭṭhāpathaviyaṃ tiṃsahatthamatte ṭhāne “idha nāgānaṃ nivāsapariggaho,	1566	
PA_tika-vin02_t:1566_8	idha yakkhānaṃ, idha bhūtānaṃ nivāsapariggaho, idha pāsāṇo vā khāṇuko vā atthī”ti	1566	
PA_tika-vin02_t:1566_9	jānanti, te tadā sippaṃ jappitvā tādisaṃ sārambhaṭṭhānaṃ pariharitvā anārambhe ṭhāne	1566	
PA_tika-vin02_t:1566_10	tāhi vatthupariggāhikāhi devatāhi saddhiṃ mantayamānā viya taṃtaṃgehāni māpenti.	15661	
PA_tika-vin02_t:1567_0	Atha vā nesaṃ sarīre devatā adhimuccitvā tattha tattha nivesanāni māpetuṃ cittaṃ	1567	
PA_tika-vin02_t:1567_1	nāmenti. Tā catūsu koṇesu khāṇuke koṭṭetvā vatthumhi gahitamatte paṭivigacchanti.	1567	
PA_tika-vin02_t:1567_2	Saddhānaṃ kulānaṃ saddhā devatā tathā karonti, assaddhānaṃ kulānaṃ assaddhā devatā	1567	
PA_tika-vin02_t:1567_3	ca. Kiṃ kāraṇā? Saddhānañhi evaṃ hoti “idha manussā nivesanaṃ māpentā paṭhamaṃ bhikkhusaṅghaṃ	1567	
PA_tika-vin02_t:1567_4	nisīdāpetvā maṅgalaṃ vadāpessanti, atha mayaṃ sīlavantānaṃ dassanaṃ dhammakathaṃ	1567	
PA_tika-vin02_t:1567_5	pañhavissajjanaṃ anumodanañca sotuṃ labhissāma, manussādānaṃ datvā amhākaṃ pattiṃ	1567	
PA_tika-vin02_t:1567_6	dassantī”ti. Assaddhā devatāpi “attano icchānurūpaṃ tesaṃ paṭipattiṃ passituṃ kathañca	1567	
PA_tika-vin02_t:1567_7	sotuṃ labhissāmā”ti tathā karonti.	1567	
PA_tika-vin02_t:1568_0	Tāvatiṃsehīti yathā hi ekasmiṃ kule ekaṃ paṇḍitaṃ manussaṃ, ekasmiñca vihāre ekaṃ	1568	
PA_tika-vin02_t:1568_1	bahussutaṃ bhikkhuṃ upādāya “asukakule manussā paṇḍitā, asukavihāre bhikkhū bahussutā”ti	1568	
PA_tika-vin02_t:1568_2	saddo abbhuggacchati, evamevaṃ sakkaṃ devarājānaṃ vissakammañca devaputtaṃ upādāya	1568	
PA_tika-vin02_t:1568_3	“tāvatiṃsā paṇḍitā”ti saddo abbhuggato. Tenāha “tāvatiṃsehī”ti. Seyyathāpītiādinā	1568	
PA_tika-vin02_t:1568_4	devehi tāvatiṃsehi saddhiṃ mantetvā viya sunidhavassakārā nagaraṃ māpentīti dasseti.	1568	
PA_tika-vin02_t:1569_0	Yāvatā ariyaṃ āyatananti yattakaṃ ariyamanussānaṃ osaraṇaṭṭhānaṃ nāma atthi. Yāvatā	1569	
PA_tika-vin02_t:1569_1	vaṇippathoti yattakaṃ vāṇijānaṃ āhaṭabhaṇḍassa rāsivaseneva kayavikkayaṭṭhānaṃ nāma,	1569	
PA_tika-vin02_t:1569_2	vāṇijānaṃ vasanaṭṭhānaṃ vā atthi. Idaṃ agganagaranti tesaṃ ariyāyatanavaṇippathānaṃ	1569	
PA_tika-vin02_t:1569_3	idaṃ nagaraṃ aggaṃ bhavissati jeṭṭhakaṃ pāmokkhaṃ. Puṭabhedananti bhaṇḍapuṭabhedanaṭṭhānaṃ,	1569	
PA_tika-vin02_t:1569_4	bhaṇḍaganthikānaṃ mocanaṭṭhānanti vuttaṃ hoti. Sakalajambudīpe aladdhabhaṇḍampi hi	1569	
PA_tika-vin02_t:1569_5	idheva labhissati, aññattha vikkayaṃ agacchantampi idha vikkayaṃ gacchissati, tasmā	1569	
PA_tika-vin02_t:1569_6	idheva puṭaṃ bhindissatīti attho. Āyanti yāni catūsu dvāresu cattāri, sabhāyaṃ ekanti	1569	
PA_tika-vin02_t:1569_7	evaṃ divase divase pañcasatasahassāni tattha uṭṭhahissanti, tānissa bhāvīni āyāni	1569	
PA_tika-vin02_t:1569_8	dasseti. Aggito vātiādīsu ca-kārattho vā-saddo, agginā ca udakena ca mithubhedena	1569	
PA_tika-vin02_t:1569_9	ca nassissatīti attho. Tassa hi eko koṭṭhāso agginā nassissati, nibbāpetumpi naṃ	1569	
PA_tika-vin02_t:1569_10	na sakkhissati, ekaṃ koṭṭhāsaṃ gaṅgā gahetvā gamissati, eko iminā akathitaṃ amussa,	15691	
PA_tika-vin02_t:1569_11	amunā akathitaṃ imassa vadantānaṃ pisuṇavācānaṃ vasena bhinnānaṃ manussānaṃ aññamaññabhedena vinassissati.	15691	
PA_tika-vin02_t:1570_0	Evaṃ vatvā bhagavā paccūsakāle gaṅgātīraṃ gantvā katamukhadhovano bhikkhācārakālaṃ	1570	
PA_tika-vin02_t:1570_1	āgamayamāno nisīdi. Sunidhavassakārāpi “amhākaṃ rājā samaṇassa gotamassa upaṭṭhāko,	1570	
PA_tika-vin02_t:1570_2	so amhe upagate pucchissati ‘satthā kira pāṭaligāmaṃ agamāsi, kiṃ tassa santikaṃ	1570	
PA_tika-vin02_t:1570_3	upasaṅkamittha, na upasaṅkamitthā’ti, ‘upasaṅkamimhā’ti ca vutte ‘nimantayittha,	1570	
PA_tika-vin02_t:1570_4	na nimantayitthā’ti pucchissati, ‘na nimantayimhā’ti ca vutte amhākaṃ dosaṃ āropetvā	1570	
PA_tika-vin02_t:1570_5	niggaṇhissati, idañcāpi mayaṃ akataṭṭhāne nagaraṃ māpema, samaṇassa kho pana gotamassa	1570	
PA_tika-vin02_t:1570_6	gatagataṭṭhāne kāḷakaṇṇisattā paṭikkamanti, taṃ mayaṃ nagaramaṅgalaṃ vācāpessāmā”ti	1570	
PA_tika-vin02_t:1570_7	cintetvā satthāraṃ upasaṅkamitvā nimantayiṃsu. Tena vuttaṃ “atha kho sunidhavassakārā”tiādi.	1570	
PA_tika-vin02_t:1570_8	Pubbaṇhasamayanti pubbaṇhakāle. Nivāsetvāti gāmappavesananīhārena nivāsanaṃ nivāsetvā	1570	
PA_tika-vin02_t:1570_9	kāyabandhanaṃ bandhitvā. Pattacīvaramādāyāti pattañca cīvarañca ādiyitvā kāyapaṭibaddhaṃ	1570	
PA_tika-vin02_t:1570_10	katvā, cīvaraṃ pārupitvā pattaṃ hatthena gahetvāti attho.	15701	
PA_tika-vin02_t:1571_0	Sīlavantetthāti sīlavante ettha attano vasanaṭṭhāne. Saññateti kāyavācācittehi saññate.	1571	
PA_tika-vin02_t:1571_1	Tāsaṃ dakkhiṇamādiseti saṅghassa dinne cattāro paccaye tāsaṃ gharadevatānaṃ ādiseyyapattiṃ	1571	
PA_tika-vin02_t:1571_2	dadeyya. Pūjitā pūjayantīti “ime manussā amhākaṃ ñātakāpi na honti, tathāpi no pattiṃ	1571	
PA_tika-vin02_t:1571_3	dentīti ārakkhaṃ susaṃvihitaṃ karothā”ti suṭṭhu ārakkhaṃ karonti. Mānitā mānayantīti	1571	
PA_tika-vin02_t:1571_4	kālānukālaṃ balikammakaraṇena mānitā “ete manussā amhākaṃ ñātakāpi na honti, tathāpi	1571	
PA_tika-vin02_t:1571_5	catumāsachamāsantare no balikammaṃ karontī”ti mānenti uppannaparissayaṃ haranti.	1571	
PA_tika-vin02_t:1571_6	Tato nanti tato naṃ paṇḍitajātikaṃ manussaṃ. Orasanti ure ṭhapetvā saṃvaḍḍhitaṃ,	1571	
PA_tika-vin02_t:1571_7	yathā mātā orasaṃ puttaṃ anukampati, uppannaparissayaharaṇatthamevassa vāyamati,	1571	
PA_tika-vin02_t:1571_8	evaṃ anukampantīti attho. Bhadrāni passatīti sundarāni passati.	1571	
PA_tika-vin02_t:1572_0	Anumoditvāti tehi tadā pasutapuññassa anumodanavasena tesaṃ dhammakathaṃ katvā. Sunidhavassakārāpi	1572	
PA_tika-vin02_t:1572_1	“yā tattha devatā āsuṃ, tāsaṃ dakkhiṇamādise”ti bhagavato vacanaṃ sutvā devatānaṃ	1572	
PA_tika-vin02_t:1572_2	pattiṃ adaṃsu. Taṃ gotamadvāraṃ nāma ahosīti tassa nagarassa yena dvārena bhagavā	1572	
PA_tika-vin02_t:1572_3	nikkhami, taṃ gotamadvāraṃ nāma ahosi. Gaṅgāya pana uttaraṇatthaṃ anotiṇṇattā gotamatitthaṃ	1572	
PA_tika-vin02_t:1572_4	nāma nāhosi. Pūrāti puṇṇā. Samatittikāti tīrasamaṃ udakassa tittā bharitā. Kākapeyyāti	1572	
PA_tika-vin02_t:1572_5	tīre ṭhitakākehi pātuṃ sakkuṇeyyaudakā. Tīhipi padehi ubhatokūlasamaṃ paripuṇṇabhāvameva	1572	
PA_tika-vin02_t:1572_6	vadati. Uḷumpanti pāragamanatthāya lahuke dārudaṇḍe gahetvā kavāṭaphalake viya aññamaññasambandhe	1572	
PA_tika-vin02_t:1572_7	kātuṃ āṇiyo koṭṭetvā nāvāsaṅkhepena kataṃ. Kullanti veḷunaḷādike saṅgharitvā valliādīhi	1572	
PA_tika-vin02_t:1572_8	kalāpavasena bandhitvā kataṃ.	1572	
PA_tika-vin02_t:1573_0	Etamatthaṃ viditvāti etaṃ mahājanassa gaṅgudakamattassapi kevalaṃ tarituṃ asamatthataṃ,	1573	
PA_tika-vin02_t:1573_1	attano pana bhikkhusaṅghassa ca atigambhīravitthataṃ saṃsāramahaṇṇavaṃ taritvā ṭhitabhāvañca	1573	
PA_tika-vin02_t:1573_2	sabbākārato viditvā tadatthaparidīpanaṃ imaṃ udānaṃ udānesi. Udānagāthāya attho pana	1573	
PA_tika-vin02_t:1573_3	aṭṭhakathāyaṃ dassitoyeva. Tattha udakaṭṭhānassetaṃ adhivacananti yathāvuttassa yassa	1573	
PA_tika-vin02_t:1573_4	kassaci udakaṭṭhānassa etaṃ aṇṇavanti adhivacanaṃ, na samuddassevāti adhippāyo. Saranti	1573	
PA_tika-vin02_t:1573_5	idha nadī adhippetā sarati sandatīti katvā. Gambhīraṃ vitthatanti agādhaṭṭhena gambhīraṃ,	1573	
PA_tika-vin02_t:1573_6	sakalalokattayabyāpitāya vitthataṃ. Visajjāti anāsajja appatvā eva pallalāni tesaṃ	1573	
PA_tika-vin02_t:1573_7	ataraṇato. Kullañhi jano bandhatīti kullaṃ bandhituṃ āyāsaṃ āpajjati. Vinā eva kullenāti	1573	
PA_tika-vin02_t:1573_8	īdisaṃ udakaṃ kullena īdisena vinā eva. Tiṇṇā medhāvino janāti ariyamaggañāṇasaṅkhātāya	1573	
PA_tika-vin02_t:1573_9	medhāya samannāgatattā medhāvino buddhā ca buddhasāvakā ca tiṇṇā paratīre patiṭṭhitā.	1573	
PA_tika-vin02_t:1574	Sunidhavassakāravatthukathāvaṇṇanā niṭṭhitā.	157	
PA_tika-vin02_t:1575	Koṭigāme saccakathāvaṇṇanā	157	
PA_tika-vin02_t:1576_0	287. Koṭigāmoti mahāpanādassa rañño pāsādakoṭiyaṃ katagāmo, patitassa pāsādassa thupikāya	1576	
PA_tika-vin02_t:1576_1	patiṭṭhitaṭṭhāne niviṭṭhagāmoti attho. Ariyasaccānanti ye paṭivijjhanti, tesaṃ ariyabhāvakarānaṃ	1576	
PA_tika-vin02_t:1576_2	saccānaṃ. Ananubodhāti abujjhanena ajānanena. Appaṭivedhāti appaṭivijjhanena. Anubodho	1576	
PA_tika-vin02_t:1576_3	cettha pubbabhāgiyañāṇaṃ, paṭivedho maggañāṇena abhisamayo. Tattha yasmā anubodhapubbako	1576	
PA_tika-vin02_t:1576_4	paṭivedho anubodhena vinā na hoti, anubodhopi ekacco paṭivedhasambandho tadubhayābhāvahetukañca	1576	
PA_tika-vin02_t:1576_5	vaṭṭe saṃsaraṇaṃ, tasmā vuttaṃ “ananubodhā…pe… tumhākañcā”ti. Tattha sandhāvitanti	1576	
PA_tika-vin02_t:1576_6	paṭisandhiggahaṇavasena bhavato bhavantarupagamanena sandhāvitaṃ. Saṃsaritanti aparāparaṃ	1576	
PA_tika-vin02_t:1576_7	cavanupapajjanavasena saṃsaritaṃ. Mamañceva tumhākañcāti mayā ca tumhehi ca. Atha	1576	
PA_tika-vin02_t:1576_8	vā sandhāvitaṃ saṃsaritanti sandhāvanaṃ saṃsaraṇaṃ mamañceva tumhākañca ahosīti evamettha attho veditabbo.	1576	
PA_tika-vin02_t:1577_0	Saṃsitanti saṃsaritaṃ. Bhavanetti samūhatāti dīgharajjuyā baddhasakuṇaṃ viya rajjuhattho	1577	
PA_tika-vin02_t:1577_1	puriso desantaraṃ, taṇhārajjuyā baddhasattasantānaṃ abhisaṅkhāro bhavantaraṃ neti	1577	
PA_tika-vin02_t:1577_2	etāyāti bhavanetti, sā bhavato bhavaṃ nayanasamatthā taṇhārajju ariyamaggasatthena	1577	
PA_tika-vin02_t:1577_3	suṭṭhu hatā chinnā appavattikatāti bhavanetti samūhatā.	1577	
PA_tika-vin02_t:1578	Ambapālīvatthukathāvaṇṇanā	157	
PA_tika-vin02_t:1579	288. Yānassa bhūmīti yattha sakkā hoti yānaṃ āruyha yānena gantuṃ, ayaṃ yānassa bhūmi nāma. Yānā paccorohitvāti vihārassa bahidvārakoṭṭhake yānato orohitvā.	157	
PA_tika-vin02_t:1580	Licchavīvatthukathāvaṇṇanā	158	
PA_tika-vin02_t:1581_0	289. Nīlāti idaṃ sabbasaṅgāhakavacanaṃ. Nīlavaṇṇātiādi tasseva vibhāgadassanatthaṃ.	1581	
PA_tika-vin02_t:1581_1	Tattha na tesaṃ pakativaṇṇo nīlo, nīlavilepanavilittattā panetaṃ vuttaṃ. Nīlavatthāti	1581	
PA_tika-vin02_t:1581_2	paṭadukūlakoseyyādīnipi nesaṃ nīlāneva honti. Nīlālaṅkārāti nīlamaṇialaṅkārehi nīlapupphehi	1581	
PA_tika-vin02_t:1581_3	ca alaṅkatā. Te kira alaṅkārā suvaṇṇavicittāpi indanīlamaṇiobhāsehi ekanīlā viya	1581	
PA_tika-vin02_t:1581_4	khāyanti, rathāpi nesaṃ nīlamaṇikhacitā nīlavatthaparikkhittā nīladhajanīlavammikehi	1581	
PA_tika-vin02_t:1581_5	nīlābharaṇehi nīlaassehi yuttā, patodayaṭṭhiyopi nīlāyevāti iminā nayena sabbapadesu	1581	
PA_tika-vin02_t:1581_6	attho veditabbo. Paṭivaṭṭesīti pahari. Kissa je ambapālīti je-ti ālapanaṃ, bhoti	1581	
PA_tika-vin02_t:1581_7	ambapāli kiṃkāraṇāti vuttaṃ hoti. Sāhāranti ettha āharanti imasmā rājapurisā balinti	1581	
PA_tika-vin02_t:1581_8	āhāro, tabbhuttajanapado. Tena sahitaṃ sāhāraṃ, sajanapadanti attho. Aṅguliṃ phoṭesunti	1581	
PA_tika-vin02_t:1581_9	aṅguliṃ cālesuṃ. Ambakāyāti mātugāmena. Upacāravacanañhetaṃ, itthīsu yadidaṃ ambakā	1581	
PA_tika-vin02_t:1581_10	mātugāmo jananikāti. Olokethāti passatha. Apalokethāti apavattitvā oloketha, punappunaṃ	15811	
PA_tika-vin02_t:1581_11	passathāti attho. Upasaṃharathāti upanetha, imaṃ licchavīparisaṃ tumhākaṃ cittena	15811	
PA_tika-vin02_t:1581_12	tāvatiṃsasadisaṃ upasaṃharatha upanetha allīyāpetha. Yatheva tāvatiṃsā abhirūpā pāsādikā	15811	
PA_tika-vin02_t:1581_13	nīlādinānāvaṇṇā, evamime licchavīrājānopīti tāvatiṃsehi samake katvā passathāti attho.	15811	
PA_tika-vin02_t:1582_0	Kasmā pana bhagavā anekasatehi suttehi cakkhādīnaṃ rūpādīsu nimittaggāhaṃ paṭisedhetvā	1582	
PA_tika-vin02_t:1582_1	idha mahantena ussāhena nimittaggāhe niyojetīti? Hitakāmatāya tesaṃ bhikkhūnaṃ yathā	1582	
PA_tika-vin02_t:1582_2	āyasmato nandassa hitakāmatāya saggasampattidassanatthaṃ. Tatra kira ekacce bhikkhū	1582	
PA_tika-vin02_t:1582_3	osannavīriyā, te sampattiyā palobhento “appamādena samaṇadhammaṃ karontānaṃ evarūpā	1582	
PA_tika-vin02_t:1582_4	issariyasampatti sulabhā”ti samaṇadhamme ussāhajananatthaṃ āha. Atha vā nayidaṃ nimittaggāhe	1582	
PA_tika-vin02_t:1582_5	niyojanaṃ, kevalaṃ pana “dibbasampattisadisā etesaṃ rājūnaṃ issariyasampattī”ti anupubbikathāya	1582	
PA_tika-vin02_t:1582_6	sampattikathanaṃ viya daṭṭhabbaṃ. Aniccalakkhaṇavibhāvanatthañcāpi evamāha. Na cirasseva	1582	
PA_tika-vin02_t:1582_7	hi sabbepime ajātasattussa vasena vināsaṃ pāpuṇissanti, atha nesaṃ rajjasirisampattiṃ	1582	
PA_tika-vin02_t:1582_8	disvā ṭhitabhikkhū “tathārūpāyapi nāma sirisampattiyā vināso paññāyissatī”ti aniccalakkhaṇaṃ	1582	
PA_tika-vin02_t:1582_9	bhāvetvā saha paṭisambhidāhi arahattaṃ pāpuṇissantīti aniccalakkhaṇavibhāvanatthaṃ āha.	1582	
PA_tika-vin02_t:1583_0	Adhivāsetūti ambapāliyā nimantitabhāvaṃ ñatvāpi kasmā nimantentīti? Asaddahanatāya	1583	
PA_tika-vin02_t:1583_1	ca vattasīsena ca. Sā hi dhuttā itthī animantetvāpi “nimantesi”nti vadeyyāti tesaṃ	1583	
PA_tika-vin02_t:1583_2	ahosi. Dhammaṃ sutvā gamanakāle ca nimantetvā gamanaṃ nāma manussānaṃ vattameva.	1583	
PA_tika-vin02_t:1584	Licchavīvatthukathāvaṇṇanā niṭṭhitā.	158	
PA_tika-vin02_t:1585	Sīhasenāpativatthukathāvaṇṇanā	158	
PA_tika-vin02_t:1586_0	290. Abhiññātāti ñātā paññātā pākaṭā. Santhāgāreti mahājanassa santhambhanāgāre vissamanatthāya	1586	
PA_tika-vin02_t:1586_1	kate agāre. Sā kira santhāgārasālā nagaramajjhe ahosi, catūsu dvāresu ṭhitānaṃ paññāyati,	1586	
PA_tika-vin02_t:1586_2	catūhi disāhi āgatamanussā paṭhamaṃ tattha vissamitvā pacchā attano attano phāsukaṭṭhānaṃ	1586	
PA_tika-vin02_t:1586_3	gacchanti. Rājakulānaṃ rajjakiccasantharaṇatthaṃ kataṃ agārantipi vadantiyeva. Tattha	1586	
PA_tika-vin02_t:1586_4	hi nisīditvā licchavīrājāno rajjakiccaṃ santharanti karonti vicārenti. Sannisinnāti	1586	
PA_tika-vin02_t:1586_5	tesaṃ nisīdanatthaṃyeva paññattesu mahārahapaccattharaṇesu samussitasetacchattesu	1586	
PA_tika-vin02_t:1586_6	āsanesu sannisinnā. Anekapariyāyena buddhassa vaṇṇaṃ bhāsantīti rājakulakiccañceva	1586	
PA_tika-vin02_t:1586_7	lokatthakiriyañca vicāretvā anekehi kāraṇehi buddhassa vaṇṇaṃ bhāsanti. Paṇḍitā hi	1586	
PA_tika-vin02_t:1586_8	te rājāno saddhāsampannā sotāpannāpi sakadāgāminopi anāgāminopi ariyasāvakā, te sabbepi	1586	
PA_tika-vin02_t:1586_9	lokiyajaṭaṃ bhinditvā buddhādīnaṃ tiṇṇaṃ ratanānaṃ vaṇṇaṃ bhāsanti.	1586	
PA_tika-vin02_t:1587_0	Tattha tividho buddhavaṇṇo nāma cariyavaṇṇo sarīravaṇṇo guṇavaṇṇoti. Tatrime rājāno	1587	
PA_tika-vin02_t:1587_1	cariyāya vaṇṇaṃ ārabhiṃsu – “dukkaraṃ vata kataṃ sammāsambuddhena kappasatasahassādhikāni	1587	
PA_tika-vin02_t:1587_2	cattāri asaṅkhyeyyāni dasa pāramiyo dasa upapāramiyo dasa paramatthapāramiyoti samatiṃsa	1587	
PA_tika-vin02_t:1587_3	pāramiyo pūrentena ñātatthacariyaṃ lokatthacariyaṃ buddhatthacariyaṃ matthakaṃ pāpetvā	1587	
PA_tika-vin02_t:1587_4	pañca mahāpariccāge pariccajantenā”ti aḍḍhacchakkehi jātakasatehi buddhavaṇṇaṃ kathentā	1587	
PA_tika-vin02_t:1587_5	tusitabhavanaṃ pāpetvā ṭhapayiṃsu. Dhammassa vaṇṇaṃ bhāsantā panete “bhagavatā dhammo	1587	
PA_tika-vin02_t:1587_6	desito, nikāyato pañca nikāyā honti, piṭakato tīṇi piṭakāni, aṅgato nava aṅgāni,	1587	
PA_tika-vin02_t:1587_7	khandhato caturāsītidhammakkhandhasahassānī”ti koṭṭhāsavasena dhammaguṇaṃ kathayiṃsu.	1587	
PA_tika-vin02_t:1587_8	Saṅghassa vaṇṇaṃ bhāsantā “satthu dhammadesanaṃ sutvā paṭiladdhasaddhā kulaputtā	1587	
PA_tika-vin02_t:1587_9	bhogakkhandhañceva ñātiparivaṭṭañca pahāya setacchattauparajjasenāpatiseṭṭhibhaṇḍāgārikaṭṭhānantarādīni	1587	
PA_tika-vin02_t:1587_10	agaṇayitvā nikkhamma satthu varasāsane pabbajanti, setacchattaṃ pahāya pabbajitānaṃ	15871	
PA_tika-vin02_t:1587_11	bhaddiyamahārājamahākappinapukkusātiādirājapabbajitānaṃyeva buddhakāle asīti sahassāni	15871	
PA_tika-vin02_t:1587_12	ahesuṃ, anekakoṭidhanaṃ pahāya pabbajitānaṃ pana yasakulaputtasoṇaseṭṭhiputtaraṭṭhapālaputtādīnaṃ	15871	
PA_tika-vin02_t:1587_13	paricchedo natthi, evarūpā ca evarūpā ca kulaputtā satthu sāsane pabbajantī”ti pabbajjāsaṅkhepavasena	15871	
PA_tika-vin02_t:1587_14	saṅghaguṇaṃ kathayiṃsu.	15871	
PA_tika-vin02_t:1588_0	Sīho senāpatīti evaṃnāmako senāya adhipati. Vesāliyañhi satta sahassāni satta satāni	1588	
PA_tika-vin02_t:1588_1	satta ca rājāno, te sabbepi sannipatitvā sabbesaṃ manaṃ gahetvā “raṭṭhaṃ vicāretuṃ	1588	
PA_tika-vin02_t:1588_2	samatthaṃ ekaṃ vicinathā”ti vicinantā sīharājakumāraṃ disvā “ayaṃ sakkhissatī”ti	1588	
PA_tika-vin02_t:1588_3	sanniṭṭhānaṃ katvā tassa rattamaṇivaṇṇakambalapariyonaddhaṃ senāpaticchattaṃ adaṃsu.	1588	
PA_tika-vin02_t:1588_4	Taṃ sandhāya vuttaṃ “sīho senāpatī”ti. Nigaṇṭhasāvakoti nigaṇṭhassa nāṭaputtassa	1588	
PA_tika-vin02_t:1588_5	paccayadāyako upaṭṭhāko. Jambudīpatalasmiñhi tayo janā nigaṇṭhānaṃ aggupaṭṭhākā –	1588	
PA_tika-vin02_t:1588_6	nāḷandāyaṃ upāli gahapati, kapilapure vappo sakko, vesāliyaṃ ayaṃ sīho senāpatīti.	1588	
PA_tika-vin02_t:1588_7	Nisinno hotīti sesarājūnampi parisāya antare āsanāni paññāpayiṃsu, sīhassa pana majjhe	1588	
PA_tika-vin02_t:1588_8	ṭhāneti tasmiṃ paññatte mahārahe rājāsane nisinno hoti. Nissaṃsayanti nibbicikicchaṃ	1588	
PA_tika-vin02_t:1588_9	addhā ekaṃsena. Na hete yassa vā tassa vā appesakkhassa evaṃ anekasatehi kāraṇehi vaṇṇaṃ bhāsanti.	1588	
PA_tika-vin02_t:1589_0	Yena nigaṇṭho nāṭaputto tenupasaṅkamīti nigaṇṭho kira nāṭaputto “sacāyaṃ sīho kassacideva	1589	
PA_tika-vin02_t:1589_1	samaṇassa gotamassa vaṇṇaṃ kathentassa sutvā samaṇaṃ gotamaṃ dassanāya upasaṅkamissati,	1589	
PA_tika-vin02_t:1589_2	mayhaṃ parihāni bhavissatī”ti cintetvā paṭhamataraṃyeva sīhaṃ senāpatiṃ etadavoca	1589	
PA_tika-vin02_t:1589_3	“senāpati imasmiṃ loke ‘ahaṃ buddho ahaṃ buddho’ti bahū vadanti, sace tvaṃ kañci	1589	
PA_tika-vin02_t:1589_4	dassanāya upasaṅkamitukāmo ahosi, maṃ puccheyyāsi, ahaṃ te yuttaṭṭhānaññeva pesessāmi,	1589	
PA_tika-vin02_t:1589_5	ayuttaṭṭhānato nivāressāmī”ti. So taṃ kathaṃ anussaritvā “sace maṃ pesessati, gamissāmi.	1589	
PA_tika-vin02_t:1589_6	No ce, na gamissāmī”ti cintetvā yena nigaṇṭho nāṭaputto tenupasaṅkami.	1589	
PA_tika-vin02_t:1590_0	Athassa vacanaṃ sutvā nigaṇṭho mahāpabbatena viya balavasokena otthaṭo “yattha dānissāhaṃ	1590	
PA_tika-vin02_t:1590_1	gamanaṃ na icchāmi, tattheva gantukāmo jāto, hatohamasmī”ti anattamano hutvā “paṭibāhanupāyamassa	1590	
PA_tika-vin02_t:1590_2	karissāmī”ti cintetvā “kiṃ pana tva”ntiādimāha. Evaṃ vadanto carantaṃ goṇaṃ tuṇḍe	1590	
PA_tika-vin02_t:1590_3	paharanto viya jalamānaṃ padīpaṃ nibbāpento viya bhattabharitaṃ pattaṃ nikujjanto	1590	
PA_tika-vin02_t:1590_4	viya ca sīhassa uppannaṃ pītiṃ vināsesi. Gamikābhisaṅkhāroti hatthiyānādīnaṃ yojāpanagandhamālādiggahaṇavasena	1590	
PA_tika-vin02_t:1590_5	pavatto payogo. So paṭippassambhīti so vūpasanto.	1590	
PA_tika-vin02_t:1591_0	Dutiyampi khoti dutiyavārampi. Imasmiñca vāre buddhassa vaṇṇaṃ bhāsantā tusitabhavanato	1591	
PA_tika-vin02_t:1591_1	paṭṭhāya yāva mahābodhipallaṅkā dasabalassa heṭṭhā pādatalehi upari kesaggehi paricchinditvā	1591	
PA_tika-vin02_t:1591_2	dvattiṃsamahāpurisalakkhaṇaasītianubyañjanabyāmappabhāvasena sarīravaṇṇaṃ kathayiṃsu.	1591	
PA_tika-vin02_t:1591_3	Dhammassa vaṇṇaṃ bhāsantā “ekapadepi ekabyañjanepi avakkhalitaṃ nāma natthī”ti sukathitavaseneva	1591	
PA_tika-vin02_t:1591_4	dhammaguṇaṃ kathayiṃsu. Saṅghassa vaṇṇaṃ bhāsantā “evarūpaṃ yasasirivibhavaṃ pahāya	1591	
PA_tika-vin02_t:1591_5	satthu sāsane pabbajitā na kosajjapakatikā honti, terasasu pana dhutaguṇesu paripūrakārino	1591	
PA_tika-vin02_t:1591_6	hutvā sattasu anupassanāsu kammaṃ karonti, aṭṭhatiṃsa ārammaṇavibhattiyo vaḷañjentī”ti	1591	
PA_tika-vin02_t:1591_7	paṭipadāvasena saṅghaguṇe kathayiṃsu.	1591	
PA_tika-vin02_t:1592_0	Tatiyavāre pana buddhassa vaṇṇaṃ bhāsamānā “itipi so bhagavā”ti suttantapariyāyeneva	1592	
PA_tika-vin02_t:1592_1	buddhaguṇe kathayiṃsu, “svākkhāto bhagavatā dhammo”tiādinā suttantapariyāyeneva dhammaguṇe,	1592	
PA_tika-vin02_t:1592_2	“suppaṭipanno bhagavato sāvakasaṅgho”tiādinā suttantapariyāyeneva saṅghaguṇe ca kathayiṃsu.	1592	
PA_tika-vin02_t:1592_3	Tato sīho cintesi “imesaṃ licchavīrājakulānaṃ tatiyadivasato paṭṭhāya buddhadhammasaṅghaguṇe	1592	
PA_tika-vin02_t:1592_4	kathentānaṃ mukhaṃ nappahoti, addhā anomaguṇasamannāgato so bhagavā, imaṃ dāni uppannaṃ	1592	
PA_tika-vin02_t:1592_5	pītiṃ avijahitvāva ahaṃ ajja sammāsambuddhaṃ passissāmī”ti. Athassa “kiñhi me karissanti	1592	
PA_tika-vin02_t:1592_6	nigaṇṭhā”ti vitakko udapādi. Tattha kiñhi me karissantīti kiṃ nāma mayhaṃ nigaṇṭhā	1592	
PA_tika-vin02_t:1592_7	karissanti. Apalokitā vā anapalokitā vāti āpucchitā vā anāpucchitā vā. Na hi me te	1592	
PA_tika-vin02_t:1592_8	āpucchitā yānavāhanasampattiissariyayasavisesaṃ dassanti, nāpi anāpucchitā māressanti,	1592	
PA_tika-vin02_t:1592_9	aphalaṃ etesaṃ āpucchananti adhippāyo.	1592	
PA_tika-vin02_t:1593_0	Divā divassāti divassa divā majjhanhike atikkantamatte. Vesāliyā niyyāsīti yathā	1593	
PA_tika-vin02_t:1593_1	hi gimhakāle deve vuṭṭhe udakaṃ sandamānaṃ nadiṃ otaritvā thokameva gantvā tiṭṭhati	1593	
PA_tika-vin02_t:1593_2	nappavattati, evaṃ sīhassa paṭhamadivase “dasabalaṃ passissāmī”ti uppannāya pītiyā	1593	
PA_tika-vin02_t:1593_3	nigaṇṭhena paṭibāhitakālo, yathā dutiyadivase deve vuṭṭhe udakaṃ sandamānaṃ nadiṃ	1593	
PA_tika-vin02_t:1593_4	otaritvā thokaṃ gantvā vālikāpuñjaṃ paharitvā appavattaṃ hoti, evaṃ sīhassa dutiyadivase	1593	
PA_tika-vin02_t:1593_5	“dasabalaṃ passissāmī”ti uppannāya pītiyā nigaṇṭhena paṭibāhitakālo, yathā tatiyadivase	1593	
PA_tika-vin02_t:1593_6	deve vuṭṭhe udakaṃ sandamānaṃ nadiṃ otaritvā purāṇapaṇṇasukkhadaṇḍakanaḷakacavarādīni	1593	
PA_tika-vin02_t:1593_7	parikaḍḍhantaṃ vālikāpuñjaṃ bhinditvā samuddaninnameva hoti, evaṃ sīho tatiyadivase	1593	
PA_tika-vin02_t:1593_8	tiṇṇaṃ vatthūnaṃ guṇakathaṃ sutvā uppanne pītipāmojje “aphalā nigaṇṭhā, nipphalā	1593	
PA_tika-vin02_t:1593_9	nigaṇṭhā, kiṃ me ime karissanti, gamissāmahaṃ satthu santika”nti gamanaṃ abhinīharitvā	1593	
PA_tika-vin02_t:1593_10	vesāliyā niyyāsi. Niyyanto ca “cirassāhaṃ dasabalassa santikaṃ gantukāmo jāto, na	15931	
PA_tika-vin02_t:1593_11	kho pana me yuttaṃ aññātakavesena gantu”nti “ye keci dasabalassa santikaṃ gantukāmo,	15931	
PA_tika-vin02_t:1593_12	sabbe nikkhamantū”ti ghosanaṃ kāretvā pañca rathasatāni yojāpetvā uttamarathe ṭhito	15931	
PA_tika-vin02_t:1593_13	tehi ceva pañcahi rathasatehi mahatiyā ca parisāya parivuto gandhapupphacuṇṇavāsādīni gāhāpetvā niyyāsi.	15931	
PA_tika-vin02_t:1594_0	Yena bhagavā tenupasaṅkamīti ārāmaṃ pavisanto dūratova asītianubyañjanabyāmappabhādvattiṃsamahāpurisalakkhaṇāni	1594	
PA_tika-vin02_t:1594_1	chabbaṇṇā ghanabuddharasmiyo disvā “evarūpaṃ nāma purisaṃ evaṃ āsanne vasantaṃ ettakaṃ	1594	
PA_tika-vin02_t:1594_2	kālaṃ nāddasaṃ, vañcito vatamhi, alābhā vata me”ti cintetvā mahānidhiṃ disvā daliddapuriso	1594	
PA_tika-vin02_t:1594_3	viya sañjātapītipāmojjo yena bhagavā tenupasaṅkami. Dhammassa cānudhammaṃ byākarontīti	1594	
PA_tika-vin02_t:1594_4	bhotā gotamena vuttakāraṇassa anukāraṇaṃ kathenti. Kāraṇavacano hettha dhamma-saddo	1594	
PA_tika-vin02_t:1594_5	“hetumhi ñāṇaṃ dhammapaṭisambhidā”tiādīsu viya. Kāraṇanti cettha tathāpavattassa	1594	
PA_tika-vin02_t:1594_6	saddassa attho adhippeto tassa pavattihetubhāvato. Atthappayutto hi saddappayogo.	1594	
PA_tika-vin02_t:1594_7	Anukāraṇanti ca so evaṃ parehi tathā vuccamāno. Sahadhammiko vādānuvādoti parehi	1594	
PA_tika-vin02_t:1594_8	vuttakāraṇena sakāraṇo hutvā tumhākaṃ vādo vā tato paraṃ tassa anuvādo vā koci appamattakopi	1594	
PA_tika-vin02_t:1594_9	viññūhi garahitabbaṃ ṭhānaṃ kāraṇaṃ na āgacchati. Idaṃ vuttaṃ hoti – kiṃ sabbākārenapi	1594	
PA_tika-vin02_t:1594_10	tava vāde gārayhakāraṇaṃ natthīti. Anabbhakkhātukāmāti na abhūtena vattukāmā.	15941	
PA_tika-vin02_t:1595_0	291-292. Atthi sīha pariyāyotiādīnaṃ attho verañjakaṇḍe āgatanayeneva veditabbo.	1595	
PA_tika-vin02_t:1595_1	Paramena assāsenāti catumaggacatuphalasaṅkhātena uttamaassāsena. Assāsāya dhammaṃ	1595	
PA_tika-vin02_t:1595_2	desetīti assāsanatthāya santhambhanatthāya dhammaṃ deseti. Iti bhagavā aṭṭhahaṅgehi	1595	
PA_tika-vin02_t:1595_3	sīhasenāpatissa dhammaṃ deseti.	1595	
PA_tika-vin02_t:1596_0	293. Anuviccakāranti anuviditvā cintetvā tulayitvā kātabbaṃ karohīti vutta hoti.	1596	
PA_tika-vin02_t:1596_1	Sādhu hotīti sundaro hoti. Tumhādisasmiñhi maṃ disvā maṃ saraṇaṃ gacchante nigaṇṭhaṃ	1596	
PA_tika-vin02_t:1596_2	disvā nigaṇṭhaṃ saraṇaṃ gacchante “kiṃ ayaṃ sīho diṭṭhadiṭṭhameva saraṇaṃ gacchatī”ti	1596	
PA_tika-vin02_t:1596_3	garahā uppajjati, tasmā anuviccakāro tumhādisānaṃ sādhūti dasseti. Paṭākaṃ parihareyyunti	1596	
PA_tika-vin02_t:1596_4	te kira evarūpaṃ sāvakaṃ labhitvā “asuko nāma rājā vā rājamahāmatto vā seṭṭhi vā	1596	
PA_tika-vin02_t:1596_5	amhākaṃ saraṇaṃ gato sāvako jāto”ti paṭākaṃ ukkhipitvā nagare ghosentā āhiṇḍanti.	1596	
PA_tika-vin02_t:1596_6	Kasmā? “Evaṃ no mahantabhāvo āvi bhavissatī”ti ca, sace panassa “kimahaṃ ete saraṇaṃ	1596	
PA_tika-vin02_t:1596_7	gato”ti vippaṭisāro uppajjeyya, tampi so “etesaṃ me saraṇagatabhāvaṃ bahū jānanti,	1596	
PA_tika-vin02_t:1596_8	dukkaraṃ dāni paṭinivattitu”nti vinodetvā na paṭikkamissatīti ca. Tenāha “paṭākaṃ	1596	
PA_tika-vin02_t:1596_9	parihareyyu”nti. Opānabhūtanti paṭiyattaudapāno viya ṭhitaṃ. Kulanti tava nivesanaṃ.	1596	
PA_tika-vin02_t:1596_10	Dātabbaṃ maññeyyāsīti pubbepi dasapi vīsatipi saṭṭhipi jane āgate disvā natthīti	15961	
PA_tika-vin02_t:1596_11	avatvā desi, idāni maṃ saraṇaṃ gatakāraṇamatteneva mā imesaṃ deyyadhammaṃ upacchindittha,	15961	
PA_tika-vin02_t:1596_12	sampattānañhi dātabbamevāti ovadati. Sutaṃ me taṃ bhanteti kuto sutaṃ? Nigaṇṭhānaṃ	15961	
PA_tika-vin02_t:1596_13	santikā. Te kira kulagharesu evaṃ pakāsenti “mayaṃ yassa kassaci sampattassa dātabbanti	15961	
PA_tika-vin02_t:1596_14	vadāma, samaṇo pana gotamo ‘mayhameva dānaṃ dātabbaṃ…pe… na aññesaṃ sāvakānaṃ dinnaṃ	15961	
PA_tika-vin02_t:1596_15	mahapphala’nti evaṃ vadatī”ti. Taṃ sandhāya ayaṃ “sutaṃ me ta”ntiādimāha.	15961	
PA_tika-vin02_t:1597_0	294. Pavattamaṃsanti pakatiyā pavattaṃ kappiyamaṃsaṃ, mūlaṃ gahetvā antarāpaṇe pariyesāhīti	1597	
PA_tika-vin02_t:1597_1	adhippāyo. Sambahulā nigaṇṭhāti pañcasatamattā nigaṇṭhā. Thūlaṃ pasunti thūlaṃ mahāsarīraṃ	1597	
PA_tika-vin02_t:1597_2	gokaṇṇamahiṃsasūkarasaṅkhātaṃ pasuṃ. Uddissakatanti attānaṃ uddisitvā kataṃ, māritanti	1597	
PA_tika-vin02_t:1597_3	attho. Paṭiccakammanti ettha kamma-saddo kammasādhano atītakālikoti āha “attānaṃ	1597	
PA_tika-vin02_t:1597_4	paṭicca kata”nti. Nimittakammassetaṃ adhivacanaṃ “paṭicca kammaṃ phusatī”tiādīsu	1597	
PA_tika-vin02_t:1597_5	viya. Nimittakammassāti nimittabhāvena laddhabbakammassa, na karaṇakārāpanavasena.	1597	
PA_tika-vin02_t:1597_6	Paṭiccakammaṃ ettha atthīti maṃsaṃ paṭiccakammaṃ yathā “buddhaṃ etassa atthīti buddho”ti.	1597	
PA_tika-vin02_t:1597_7	Atha vā paṭicca kammaṃ phusatīti pāṭhaseso daṭṭhabbo, svāyaṃ etaṃ maṃsaṃ paṭicca	1597	
PA_tika-vin02_t:1597_8	taṃ pāṇavadhakakammaṃ phusatīti attho. Tañhi akusalaṃ upaḍḍhaṃ dāyakassa, upaḍḍhaṃ	1597	
PA_tika-vin02_t:1597_9	paṭiggāhakassa hotīti nesaṃ laddhi. Upakaṇṇaketi kaṇṇamūle. Alanti paṭikkhepavacanaṃ,	1597	
PA_tika-vin02_t:1597_10	hotu kiṃ imināti attho. Na ca pana teti ete āyasmantā dīgharattaṃ avaṇṇakāmā hutvā	15971	
PA_tika-vin02_t:1597_11	avaṇṇaṃ bhāsantāpi abbhācikkhantā na jiridanti, abbhakkhānassa antaṃ na gacchantīti	15971	
PA_tika-vin02_t:1597_12	attho. Atha vā lajjanatthe idaṃ jiridantīti padaṃ daṭṭhabbaṃ, na lajjantīti attho.	15971	
PA_tika-vin02_t:1598	Sīhasenāpativatthukathāvaṇṇanā niṭṭhitā.	159	
PA_tika-vin02_t:1599	Kappiyabhūmianujānanakathāvaṇṇanā	159	
PA_tika-vin02_t:1600_0	295. Abhilāpamattanti desanāmattaṃ. Āmisakhādanatthāyāti tattha tattha chaḍḍitassa	1600	
PA_tika-vin02_t:1600_1	āmisassa khādanatthāya. Anuppageyevāti pātoyeva. Oravasaddanti mahāsaddaṃ. Taṃ pana	1600	
PA_tika-vin02_t:1600_2	avatvāpīti andhakaṭṭhakathāyaṃvuttanayena avatvāpi. Pi-saddena tathā vacanampi anujānāti.	1600	
PA_tika-vin02_t:1600_3	Aṭṭhakathāsu vuttanayenāti sesaaṭṭhakathāsu vuttanayena. “Kappiyakuṭiṃ karomā’ti	1600	
PA_tika-vin02_t:1600_4	vā, ‘kappiyakuṭī’ti vā vutte sādhāraṇalakkhaṇa”nti sabbaaṭṭhakathāsu vuttaussāvanantikākuṭikaraṇalakkhaṇaṃ.	1600	
PA_tika-vin02_t:1600_5	Cayanti adhiṭṭhānaṃ. Yato paṭṭhāyāti yato iṭṭhakato silato mattikāpiṇḍato vā paṭṭhāya.	1600	
PA_tika-vin02_t:1600_6	Paṭhamiṭṭhakādīnaṃ heṭṭhā na vaṭṭantīti bhittiyā paṭhamiṭṭhakādīnaṃ heṭṭhā bhūmiyaṃ	1600	
PA_tika-vin02_t:1600_7	patiṭṭhāpiyamānā iṭṭhakādayo bhūmigatikattā “kappiyakuṭiṃ karomā”ti vatvā patiṭṭhāpetuṃ	1600	
PA_tika-vin02_t:1600_8	na vaṭṭanti. Yadi evaṃ bhūmiyaṃ nikhaṇitvā patiṭṭhāpiyamānā thambhā kasmā tathā vatvā	1600	
PA_tika-vin02_t:1600_9	patiṭṭhāpetuṃ vaṭṭantīti āha “thambhā pana…pe… vaṭṭantī”ti. Saṅghasantakamevāti vāsatthāya	1600	
PA_tika-vin02_t:1600_10	kataṃ saṅghikasenāsanaṃ sandhāya vadati. Bhikkhusantakanti vāsatthāya eva kataṃ bhikkhussa	16001	
PA_tika-vin02_t:1600_11	puggalikasenāsanaṃ. Mukhasannidhīti iminā antovutthadukkaṭameva dīpitaṃ.	16001	
PA_tika-vin02_t:1601	Kappiyabhūmianujānanakathāvaṇṇanā niṭṭhitā.	160	
PA_tika-vin02_t:1602	Keṇiyajaṭilavatthukathāvaṇṇanā	160	
PA_tika-vin02_t:1603_0	300. Yena āpaṇaṃ tadavasarītiādīsu āpaṇanti ekassa nigamassetaṃ adhivacanaṃ. Tasmiṃ	1603	
PA_tika-vin02_t:1603_1	kira nigame vīsati āpaṇamukhasahassāni vibhattāni ahesuṃ. Iti so āpaṇānaṃ ussannattā	1603	
PA_tika-vin02_t:1603_2	“āpaṇa”ntveva saṅkhaṃ gato. Tassa pana nigamassa avidūre nadītīre ghanacchāyo ramaṇīyabhūmibhāgo	1603	
PA_tika-vin02_t:1603_3	mahāvanasaṇḍo, tasmiṃ bhagavā viharati. Keṇiyoti tassa nāmaṃ. Jaṭiloti āharimajaṭādharo	1603	
PA_tika-vin02_t:1603_4	tāpaso. So kira brāhmaṇamahāsālo, dhanarakkhaṇatthāya pana tāpasapabbajjaṃ samādāya	1603	
PA_tika-vin02_t:1603_5	rañño paṇṇākāraṃ datvā bhūmibhāgaṃ gahetvā tattha assamaṃ kāretvā pañcahi sakaṭasatehi	1603	
PA_tika-vin02_t:1603_6	vaṇijjaṃ payojetvā kulasahassassa nissayo hutvā vasati. Assamepi cassa eko tālarukkho	1603	
PA_tika-vin02_t:1603_7	divase divase ekaṃ sovaṇṇamayaṃ phalaṃ muñcatīti vadanti. So divā kāsāvāni dhāreti,	1603	
PA_tika-vin02_t:1603_8	jaṭā ca bandhati, rattiṃ kāmasampattiṃ anubhavati.	1603	
PA_tika-vin02_t:1604_0	Pavattāroti pavattayitāro, pāvacanavasena vattāroti attho. Yesanti yesaṃ santakaṃ.	1604	
PA_tika-vin02_t:1604_1	Mantapadanti mantasadde bahikatvā raho bhāsitabbaṭṭhena mantā eva taṃtaṃatthapaṭipattihetutāya	1604	
PA_tika-vin02_t:1604_2	padanti mantapadaṃ, vedavacanaṃ. Gītanti aṭṭhakādīhi dasahi porāṇabrāhmaṇehi udāttānudāttādisarasampattivasena	1604	
PA_tika-vin02_t:1604_3	sajjhāyitaṃ. Pavuttanti pāvacanavasena aññesaṃ vuttaṃ, vācitanti attho. Samihitanti	1604	
PA_tika-vin02_t:1604_4	samupabyūḷhaṃ rāsikataṃ, iruvedayajuvedasāmavedādivasena tatthāpi paccekaṃ mantabrāhmaṇādivasena	1604	
PA_tika-vin02_t:1604_5	sajjhāyanavācakādivasena ca piṇḍaṃ katvā ṭhapitanti attho. Tadanugāyantīti etarahi	1604	
PA_tika-vin02_t:1604_6	brāhmaṇā taṃ tehi pubbe gītaṃ anugāyanti anusajjhāyanti. Tadanubhāsantīti taṃ anubhāsanti,	1604	
PA_tika-vin02_t:1604_7	idaṃ purimasseva vevacanaṃ. Bhāsitamanubhāsantīti tehi bhāsitaṃ sajjhāyitaṃ anusajjhāyanti.	1604	
PA_tika-vin02_t:1604_8	Vācitamanuvācentīti tehi aññesaṃ vācitaṃ anuvācenti. Seyyathidanti te katameti attho.	1604	
PA_tika-vin02_t:1604_9	Aṭṭhakotiādīni tesaṃ nāmāni. Te kira dibbacakkhuparibhaṇḍena yathākammūpagañāṇena	1604	
PA_tika-vin02_t:1604_10	sattānaṃ kammassakatādiṃ pubbenivāsañāṇena atītakappe brāhmaṇānaṃ mantajjhenavidhiñca	16041	
PA_tika-vin02_t:1604_11	oloketvā parūpaghātaṃ akatvā kassapasammāsambuddhassa bhagavato vaṭṭasannissitena	16041	
PA_tika-vin02_t:1604_12	vacanena saha saṃsanditvā mante ganthesuṃ. Aparāpare pana okkākarājakālādīsu uppannabrāhmaṇā	16041	
PA_tika-vin02_t:1604_13	pāṇātipātādīni pakkhipitvā tayo vede bhinditvā buddhavacanena saddhiṃ viruddhe akaṃsu.	16041	
PA_tika-vin02_t:1604_14	Rattibhojanaṃ ratti, tato uparatāti rattūparatā. Atikkante majjhanhike yāva sūriyatthaṅgamanā	16041	
PA_tika-vin02_t:1604_15	bhojanaṃ vikālabhojanaṃ nāma, tato viratattā viratā vikālabhojanā. Paṭiyādāpetvāti	16041	
PA_tika-vin02_t:1604_16	sappimadhusakkarādīhi ceva maricehi ca susaṅkhataṃ pānaṃ paṭiyādāpetvā.	16041	
PA_tika-vin02_t:1605_0	“Mahā kho keṇiya bhikkhusaṅgho”ti kasmā bhagavā punappunaṃ paṭikkhipi? Titthiyānaṃ	1605	
PA_tika-vin02_t:1605_1	paṭikkhepapasannatāya. Titthiyā hi “aho vatāyaṃ appiccho, yo nimantiyamānopi na sādiyatī”ti	1605	
PA_tika-vin02_t:1605_2	upanimantiyamānassa paṭikkhepe pasīdantīti keci, akāraṇañcetaṃ. Natthi buddhānaṃ	1605	
PA_tika-vin02_t:1605_3	paccayahetu evarūpaṃ kohaññaṃ, ayaṃ pana aḍḍhatelasāni bhikkhusatāni disvā ettakānaṃyeva	1605	
PA_tika-vin02_t:1605_4	bhikkhaṃ paṭiyādessati, sveva selo brāhmaṇo tīhi purisasatehi saddhiṃ pabbajissati,	1605	
PA_tika-vin02_t:1605_5	ayuttaṃ kho pana navake aññato pesetvā imeheva saddhiṃ gantuṃ, ime vā aññato pesetvā	1605	
PA_tika-vin02_t:1605_6	navakehi saddhiṃ gantuṃ. Athāpi sabbeva gahetvā gamissāmi, bhikkhāhāro nappahossati.	1605	
PA_tika-vin02_t:1605_7	Tato bhikkhūsu piṇḍāya carantesu manussā ujjhāyissanti “cirassampi keṇiyo samaṇaṃ	1605	
PA_tika-vin02_t:1605_8	gotamaṃ nimantetvā yāpanamattaṃ dātuṃ nāsakkhī”ti, sayañca vippaṭisārī bhavissati.	1605	
PA_tika-vin02_t:1605_9	Paṭikkhepe pana kate “samaṇo gotamo punappunaṃ ‘tvañca brāhmaṇesu abhippasanno’ti	1605	
PA_tika-vin02_t:1605_10	brāhmaṇānaṃ nāmaṃ gaṇhātī”ti cintetvā brāhmaṇepi nimantetukāmo bhavissati, tato brāhmaṇe	16051	
PA_tika-vin02_t:1605_11	pāṭiyekkaṃ nimantessati, te tena nimantitā bhikkhū hutvā bhuñjissanti, evamassa saddhā	16051	
PA_tika-vin02_t:1605_12	anurakkhitā bhavissatīti punappunaṃ paṭikkhipi. Kiñcāpi kho bho gotamāti iminā idaṃ	16051	
PA_tika-vin02_t:1605_13	dīpeti “bho gotama, kiṃ jātaṃ, yadi ahaṃ brāhmaṇesu abhippasanno, adhivāsetu bhavaṃ	16051	
PA_tika-vin02_t:1605_14	gotamo, ahaṃ brāhmaṇānampi dātuṃ sakkomi tumhākampī”ti. Ṭhapetvā dhaññaphalarasanti	16051	
PA_tika-vin02_t:1605_15	ettha taṇḍuladhovanodakampi dhaññarasoyevāti vadanti. Anujānāmi, bhikkhave, ucchurasanti	16051	
PA_tika-vin02_t:1605_16	ettha nikkasaṭo ucchuraso sattāhakālikoti veditabbaṃ.	16051	
PA_tika-vin02_t:1606_0	Imāhi gāthāhīti imāhi keṇiyassa cittānukūlāhi gāthāhi. Tattha aggiparicariyaṃ vinā	1606	
PA_tika-vin02_t:1606_1	brāhmaṇānaṃ yaññābhāvato “aggihuttamukhā yaññā”ti vuttaṃ, aggihuttaseṭṭhā aggijuhanappadhānāti	1606	
PA_tika-vin02_t:1606_2	attho. Brāhmaṇā hi “aggimukhā devā”ti aggijuhanapubbakaṃ yaññaṃ vidahanti. Vede sajjhāyantehi	1606	
PA_tika-vin02_t:1606_3	paṭhamaṃ sajjhāyitabbato sāvittī “chandaso mukha”nti vuttā, sāvittī vedassa pubbaṅgamāti	1606	
PA_tika-vin02_t:1606_4	attho taṃpubbakattā vedasavanassa. Manussānaṃ seṭṭhabhāvato rājā “mukha”nti vutto.	1606	
PA_tika-vin02_t:1606_5	Ogāhantīnaṃ nadīnaṃ ādhārabhāvato gantabbaṭṭhānabhāvena paṭisaraṇato ca sāgaro “mukha”nti	1606	
PA_tika-vin02_t:1606_6	vutto. Candasamāyogena “ajja kattikā, ajja rohiṇī”ti saññāyanato nakkhattāni abhibhavitvā	1606	
PA_tika-vin02_t:1606_7	ālokakaraṇato nakkhattehi ativisesasommabhāvato ca “nakkhattānaṃ mukhaṃ cando”ti	1606	
PA_tika-vin02_t:1606_8	vuttaṃ. “Dīpasikhā aggijālā asanivicakka”nti evamādīnaṃ tapantānaṃ vijjulatānaṃ aggattā	1606	
PA_tika-vin02_t:1606_9	ādicco “tapataṃ mukha”nti vutto. Dakkhiṇeyyānaṃ pana aggattā visesena tasmiṃ samaye	1606	
PA_tika-vin02_t:1606_10	buddhappamukhaṃ saṅghaṃ sandhāya “puññaṃ ākaṅkhamānānaṃ, saṅgho ve yajataṃ mukha”nti	16061	
PA_tika-vin02_t:1606_11	vuttaṃ. Tena saṅgho puññassa āyamukhaṃ aggadakkhiṇeyyabhāvenāti dasseti.	16061	
PA_tika-vin02_t:1607	Keṇiyajaṭilavatthukathāvaṇṇanā niṭṭhitā.	160	
PA_tika-vin02_t:1608	Rojamallavatthukathāvaṇṇanā	160	
PA_tika-vin02_t:1609_0	301. Rojavatthumhi vihāroti gandhakuṭiṃ sandhāya āhaṃsu. Ataramānoti aturanto, saṇikaṃ	1609	
PA_tika-vin02_t:1609_1	padappamāṇaṭṭhāne padaṃ nikkhipanto vattaṃ katvā susammaṭṭhaṃ muttādalasinduvārasantharasadisaṃ	1609	
PA_tika-vin02_t:1609_2	vālikaṃ avināsentoti attho. Āḷindanti pamukhaṃ. Ukkāsitvāti ukkāsitasaddaṃ katvā.	1609	
PA_tika-vin02_t:1609_3	Aggaḷanti kavāṭaṃ. Ākoṭehīti agganakhena īsakaṃ kuñcikachiddasamīpe koṭehīti vuttaṃ	1609	
PA_tika-vin02_t:1609_4	hoti. Dvāraṃ kira atiupari amanussā, atiheṭṭhā tiracchānajātikā koṭenti, tathā akoṭetvā	1609	
PA_tika-vin02_t:1609_5	majjhe chiddasamīpe manussā koṭenti, idaṃ dvārakoṭakavattanti dīpentā vadanti. Vivari	1609	
PA_tika-vin02_t:1609_6	bhagavā dvāranti na bhagavā uṭṭhāya dvāraṃ vivari, vivaratūti pana hatthaṃ pasāresi.	1609	
PA_tika-vin02_t:1609_7	Tato “bhagavā tumhehi anekāsu kappakoṭīsu dānaṃ dadamānehi na sahatthā dvāravivaraṇakammaṃ	1609	
PA_tika-vin02_t:1609_8	kata”nti sayameva dvāraṃ vivaṭaṃ. Taṃ pana yasmā bhagavato manena vivaṭaṃ, tasmā	1609	
PA_tika-vin02_t:1609_9	“vivari bhagavā dvāra”nti vuttaṃ.	1609	
PA_tika-vin02_t:1610	Rojamallavatthukathāvaṇṇanā niṭṭhitā.	161	
PA_tika-vin02_t:1611	Vuḍḍhapabbajitavatthukathāvaṇṇanā	161	
PA_tika-vin02_t:1612_0	303. Ātumāvatthumhi aññataro vuḍḍhapabbajitoti subhaddo nāma aññataro bhikkhu vuḍḍhakāle	1612	
PA_tika-vin02_t:1612_1	pabbajitattā “vuḍḍhapabbajito”ti vutto. Dve dārakāti sāmaṇerabhūmiyaṃ ṭhitā dve puttā.	1612	
PA_tika-vin02_t:1612_2	Nāḷiyāvāpakenāti nāḷiyā ceva thavikāya ca. Saṃhariṃsūti yasmā manussā te dārake mañjubhāṇine	1612	
PA_tika-vin02_t:1612_3	paṭibhānavante disvā kāretukāmāpi akāretukāmāpi kārentiyeva, katakāle ca “kiṃ gaṇhissatha	1612	
PA_tika-vin02_t:1612_4	tātā”ti pucchanti. Te vadanti “na amhākaṃ aññena kenaci attho, pitā pana no bhagavato	1612	
PA_tika-vin02_t:1612_5	āgatakāle yāgudānaṃ kātukāmo”ti. Taṃ sutvā manussā aparigaṇetvāva yaṃ te sakkonti	1612	
PA_tika-vin02_t:1612_6	harituṃ, sabbaṃ denti. Yampi na sakkonti, manussehi pesenti. Tasmā te dārakā bahuṃ	1612	
PA_tika-vin02_t:1612_7	loṇampi telampi sappimpi taṇḍulampi khādanīyampi saṃhariṃsu.	1612	
PA_tika-vin02_t:1613_0	Ātumāyaṃ viharatīti ātumaṃ nissāya viharati. Bhusāgāreti bhusamaye agārake. Tattha	1613	
PA_tika-vin02_t:1613_1	kira mahantaṃ palālapuñjaṃ abbhantarato palālaṃ nikkaḍḍhitvā sālāsadisaṃ pabbajitānaṃ	1613	
PA_tika-vin02_t:1613_2	vasanayoggaṭṭhānasadisaṃ kataṃ, tadā bhagavā tattha vasi. Atha bhagavati ātumaṃ āgantvā	1613	
PA_tika-vin02_t:1613_3	bhusāgārakaṃ paviṭṭhe subhaddo sāyanhasamayaṃ gāmadvāraṃ gantvā manusse āmantesi	1613	
PA_tika-vin02_t:1613_4	“upāsakā nāhaṃ tumhākaṃ santikā aññaṃ kiñci paccāsīsāmi, mayhaṃ dārakehi ānītatelādīniyeva	1613	
PA_tika-vin02_t:1613_5	saṅghassa pahonti, hatthakammamattaṃ me dethā”ti. Kiṃ, bhante, karomāti? “Idañcidañca	1613	
PA_tika-vin02_t:1613_6	gaṇhathā”ti sabbūpakaraṇāni gāhetvā vihāre uddhanāni kāretvā ekaṃ kāḷakaṃ kāsāvaṃ	1613	
PA_tika-vin02_t:1613_7	nivāsetvā tādisameva pārupitvā “idaṃ karotha, idaṃ karothā”ti sabbarattiṃ vicārento	1613	
PA_tika-vin02_t:1613_8	satasahassaṃ vissajjetvā bhojjayāguñca madhugoḷakañca paṭiyādāpesi. Bhojjayāgu nāma	1613	
PA_tika-vin02_t:1613_9	paṭhamaṃ bhuñjitvā pātabbayāgu, tattha sappimadhuphāṇitamacchamaṃsapupphaphalarasādi	1613	
PA_tika-vin02_t:1613_10	yaṃkiñci khādanīyaṃ nāma, sabbaṃ pavisati, kīḷitukāmānaṃ sīsamakkhanayoggā hoti sugandhagandhā.	16131	
PA_tika-vin02_t:1614_0	Atha bhagavā kālasseva sarīrapaṭijagganaṃ katvā bhikkhusaṅghaparivuto piṇḍāya carituṃ	1614	
PA_tika-vin02_t:1614_1	ātumagāmanagarābhimukho pāyāsi. Manussā tassa ārocesuṃ “bhagavā piṇḍāya gāmaṃ pavisati,	1614	
PA_tika-vin02_t:1614_2	tayā kassa yāgu paṭiyāditā”ti. So yathānivatthapāruteheva tehi kāḷakakāsāvehi ekena	1614	
PA_tika-vin02_t:1614_3	hatthena dabbiñca kaṭacchuñca gahetvā brahmā viya dakkhiṇajāṇumaṇḍalaṃ bhūmiyaṃ patiṭṭhāpetvā	1614	
PA_tika-vin02_t:1614_4	vanditvā “paṭiggaṇhātu me, bhante, bhagavā yāgu”nti āha. Tena vuttaṃ “atha kho so	1614	
PA_tika-vin02_t:1614_5	vuḍḍhapabbajito tassā rattiyā accayena bahutaraṃ yāguṃ paṭiyādāpetvā bhagavato upanāmesī”ti.	1614	
PA_tika-vin02_t:1614_6	Jānantāpi tathāgatā pucchantītiādi vuttanayameva. Kutāyanti kuto ayaṃ. Sesamettha uttānameva.	1614	
PA_tika-vin02_t:1615	304. Dasabhāgaṃ datvāti dasamabhāgaṃ datvā. Tenevāha “dasa koṭṭhāse katvā eko koṭṭhāso bhūmisāmikānaṃ dātabbo”ti.	161	
PA_tika-vin02_t:1616	Vuḍḍhapabbajitavatthukathāvaṇṇanā niṭṭhitā.	161	
PA_tika-vin02_t:1617	Catumahāpadesakathāvaṇṇanā	161	
PA_tika-vin02_t:1618_0	305. Parimaddantāti upaparikkhantā. Pattuṇṇadese sañjātavatthaṃ pattuṇṇaṃ. Koseyyavisesoti	1618	
PA_tika-vin02_t:1618_1	hi abhidhānakose vuttaṃ. Cīnadese somāradese ca sañjātavatthāni cīnasomārapaṭāni.	1618	
PA_tika-vin02_t:1618_2	Pattuṇṇādīni tīṇi koseyyassa anulomāni pāṇakehi katasuttamayattā. Iddhimayikaṃ ehibhikkhūnaṃ	1618	
PA_tika-vin02_t:1618_3	puññiddhiyā nibbattacīvaraṃ. Taṃ khomādīnaṃ aññataraṃ hotīti tesaṃyeva anulomaṃ.	1618	
PA_tika-vin02_t:1618_4	Devatāhi dinnacīvaraṃ devadattiyaṃ. Taṃ kapparukkhe nibbattaṃ jālinīdevakaññāya anuruddhattherassa	1618	
PA_tika-vin02_t:1618_5	dinnavatthasadisaṃ. Tampi khomādīnaññeva anulomaṃ hoti tesu aññatarabhāvato. Dve	1618	
PA_tika-vin02_t:1618_6	paṭā desanāmeneva vuttāti tesaṃ sarūpadassanaparametaṃ, nāññaṃ nivattanaparaṃ pattuṇṇapaṭassapi	1618	
PA_tika-vin02_t:1618_7	desanāmeneva vuttattā. Tumbāti bhājanāni. Phalatumboti lābuādi. Udakatumboti udakukkhipanakakuṭako.	1618	
PA_tika-vin02_t:1618_8	Kilañjacchattanti veḷuvilīvehi vāyitvā katachattaṃ. Sambhinnarasanti sammissitarasaṃ.	1618	
PA_tika-vin02_t:1618_9	Pānakaṃ paṭiggahitaṃ hotīti ambapānādipānakaṃ paṭiggahitaṃ hoti, taṃ vikālepi kappati	1618	
PA_tika-vin02_t:1618_10	asambhinnarasattā. Tena tadahupaṭiggahitena saddhinti tena sattāhakālikena tadahupaṭiggahitena	16181	
PA_tika-vin02_t:1618_11	saddhiṃ. Sesamettha suviññeyyameva.	16181	
PA_tika-vin02_t:1619	Catumahāpadesakathāvaṇṇanā niṭṭhitā.	161	
PA_tika-vin02_t:1620	Bhesajjakkhandhakavaṇṇanā niṭṭhitā.	162	
PA_tika-vin02_t:1621	7. Kathinakkhandhakaṃ	162	
PA_tika-vin02_t:1622	Kathinānujānanakathāvaṇṇanā	162	
PA_tika-vin02_t:1623_0	306. Kathinakkhandhake sīsavasenāti padhānaṅgavasena. “Kathinanti pañcānisaṃse antokaraṇasamatthatāya	1623	
PA_tika-vin02_t:1623_1	thiranti attho”ti gaṇṭhipadesu vuttaṃ. “So nesaṃ bhavissatī”ti yujjatīti “so tumhāka”nti	1623	
PA_tika-vin02_t:1623_2	avatvā “nesa”nti vacanaṃ yujjati. Ye atthatakathināti na kevalaṃ tumhākameva, ye	1623	
PA_tika-vin02_t:1623_3	aññepi atthatakathinā, tesampi bhavissatīti attho. Anāmantetvā caraṇanti cārittasikkhāpade	1623	
PA_tika-vin02_t:1623_4	vuttanayena anāpucchitvā kulesu caraṇaṃ. Matakacīvaranti matassa santakaṃ cīvaraṃ.	1623	
PA_tika-vin02_t:1623_5	Tatruppādena ābhatanti vihārasantakena khettavatthuādinā ānītaṃ.	1623	
PA_tika-vin02_t:1624_0	Paṭhamapavāraṇāya pavāritāti idaṃ vassacchedaṃ akatvā vassaṃvutthabhāvasandassanatthaṃ	1624	
PA_tika-vin02_t:1624_1	vuttaṃ antarāyena appavāritānampi vutthavassānaṃ kathinatthārasambhavato. Teneva	1624	
PA_tika-vin02_t:1624_2	“appavāritā vā”ti avatvā “chinnavassā vā pacchimikāya upagatā vā na labhantī”ti ettakameva	1624	
PA_tika-vin02_t:1624_3	vuttaṃ. Aññasmiṃ vihāre vutthavassāpi na labhantīti nānāsīmāya aññasmiṃ vihāre vutthavassā	1624	
PA_tika-vin02_t:1624_4	imasmiṃ vihāre kathinatthāraṃ na labhantīti attho. Khalimakkhitasāṭakoti ahatavatthaṃ	1624	
PA_tika-vin02_t:1624_5	sandhāya vuttaṃ. Dānakammavācāti kathinadussadānakammavācā. Akātuṃ na labbhatīti	1624	
PA_tika-vin02_t:1624_6	iminā anādariyena akarontassa dukkaṭanti dīpeti. Kammavācā pana ekāyeva vaṭṭatīti	1624	
PA_tika-vin02_t:1624_7	kathinatthārasāṭakassa dānakāle vuttā ekāyeva kammavācā vaṭṭati. Puna tassa aññasmiṃ	1624	
PA_tika-vin02_t:1624_8	vatthe diyyamāne kammavācāya dātabbakiccaṃ natthi, apalokanameva alanti adhippāyo.	1624	
PA_tika-vin02_t:1625_0	308. Mahābhūmikanti mahāvisayaṃ, catuvīsatiākāravantatāya mahāvitthārikanti vuttaṃ	1625	
PA_tika-vin02_t:1625_1	hoti. Pañcakanti pañcakhaṇḍaṃ. Esa nayo sesesupi. Paṭhamacimilikāti kathinavatthato	1625	
PA_tika-vin02_t:1625_2	aññā attano pakaticimilikā. “Kucchicimilikaṃ katvā sibbitamattenāti thirajiṇṇānaṃ	1625	
PA_tika-vin02_t:1625_3	cimilikānaṃ ekato katvā sibbanassetaṃ adhivacana”nti gaṇṭhipadesu vuttaṃ. Mahāpaccariyaṃ	1625	
PA_tika-vin02_t:1625_4	kurundiyañca “vuttavacananidassanaṃ byañjane eva bhedo, atthe natthīti dassanatthaṃ	1625	
PA_tika-vin02_t:1625_5	kata”nti vadanti. Piṭṭhianuvātāropanamattenāti dīghato anuvātassa āropanamattena.	1625	
PA_tika-vin02_t:1625_6	Kucchianuvātāropanamattenāti puthulato anuvātassa āropanamattena. Sāruppaṃ hotīti	1625	
PA_tika-vin02_t:1625_7	samaṇasāruppaṃ hoti. Rattinissaggiyenāti rattiatikkantena.	1625	
PA_tika-vin02_t:1626	Kathinānujānanakathāvaṇṇanā niṭṭhitā.	162	
PA_tika-vin02_t:1627	Ādāyasattakādikathāvaṇṇanā	162	
PA_tika-vin02_t:1628_0	311. Ayanti āsāvacchediko kathinuddhāro. Idha na vuttoti pāḷiyaṃ mātikāpadabhājane	1628	
PA_tika-vin02_t:1628_1	savanantikānantaraṃ na vutto. Tatthāti tasmiṃ sīmātikkantike kathinuddhāre. “Sīmātikkantiko	1628	
PA_tika-vin02_t:1628_2	nāma cīvarakālasīmātikkantiko”ti kenaci vuttaṃ. “Bahisīmāyaṃ cīvarakālasamayassa	1628	
PA_tika-vin02_t:1628_3	atikkantattā sīmātikkantiko”ti ayaṃ amhākaṃ khanti. Sahubbhāre “so katacīvaro”ti	1628	
PA_tika-vin02_t:1628_4	pāṭho dissati, evañca sati cīvarapalibodho paṭhamaṃ chijjatīti viññāyati, idha pana	1628	
PA_tika-vin02_t:1628_5	parivārapāḷiyañca “dve palibodhā apubbaṃ acarimaṃ chijjantī”ti vacanato taṃ na sameti,	1628	
PA_tika-vin02_t:1628_6	tasmā vīmaṃsitabbamettha kāraṇaṃ.	1628	
PA_tika-vin02_t:1629_0	312. “Samādāyavāro ādāyavārasadiso, upasaggamattamettha viseso”ti gaṇṭhipadesu vuttaṃ.	1629	
PA_tika-vin02_t:1629_1	Keci pana “sabbaṃ attano parikkhāraṃ anavasesetvā pakkamanto ‘samādāya pakkamatī’ti	1629	
PA_tika-vin02_t:1629_2	vuccatī”ti vadanti. Puna samādāyavārepi teyeva dassitāti sambandho. Vippakatacīvare	1629	
PA_tika-vin02_t:1629_3	pakkamanantikassa kathinuddhārassa asambhavato “yathāsambhava”nti vuttaṃ. Pakkamanantiko	1629	
PA_tika-vin02_t:1629_4	hi kathinuddhāro niṭṭhitacīvarasseva vasena vutto “bhikkhu atthatakathino katacīvaraṃ	1629	
PA_tika-vin02_t:1629_5	ādāya pakkamatī”ti vuttattā, tasmā so vippakatacīvaro na sambhavatīti chaḷeva ubbhārā tattha dassitā.	1629	
PA_tika-vin02_t:1630_0	Tatrāyaṃ ādito paṭṭhāya vāravibhāvanā – ādāyavārā satta, tathā samādāyavārāti dve	1630	
PA_tika-vin02_t:1630_1	sattakavārā, tato pakkamanantikaṃ vajjetvā vippakatacīvarassa ādāyasamādāyavāravasena	1630	
PA_tika-vin02_t:1630_2	dve chakkavārā, tato paraṃ niṭṭhānasanniṭṭhānanāsanantikānaṃ vasena tīṇi tikāni dassitāni.	1630	
PA_tika-vin02_t:1630_3	Tattha paṭhamattikaṃ antosīmāyaṃ “paccessaṃ na paccessa”nti imaṃ vidhiṃ anāmasitvā	1630	
PA_tika-vin02_t:1630_4	bahisīmāyameva “na paccessa”nti pavattaṃ, tasmā pakkamanantikasīmātikkantikasaubbhārā	1630	
PA_tika-vin02_t:1630_5	tattha na yujjanti. Dutiyattikaṃ antosīmāyaṃ “na paccessa”nti pavattaṃ. Tatiyattikaṃ	1630	
PA_tika-vin02_t:1630_6	anadhiṭṭhita-padena visesetvā pavattaṃ, atthato paṭhamattikena sameti. Anadhiṭṭhitenāti	1630	
PA_tika-vin02_t:1630_7	ca “paccessaṃ na paccessa”nti evaṃ anadhiṭṭhitena, aniyamitenāti attho. Tatiyattikānantaraṃ	1630	
PA_tika-vin02_t:1630_8	catutthattikaṃ sambhavantaṃ antosīmāyaṃ “paccessa”nti vacanavisesena sambhavati.	1630	
PA_tika-vin02_t:1630_9	Tathā ca yojiyamānaṃ itarehi savanantikādīhi aviruddhaṃ hotīti catutthattikaṃ ahutvā	1630	
PA_tika-vin02_t:1630_10	chakkaṃ jātanti veditabbaṃ. Evaṃ tīṇi tikāni ekaṃ chakkañcāti paṭhamaṃ pannarasakaṃ veditabbaṃ.	16301	
PA_tika-vin02_t:1631_0	316-320. Tato idameva pannarasakaṃ upasaggavisesena dutiyaṃ samādāyapannarasakaṃ	1631	
PA_tika-vin02_t:1631_1	nāma kataṃ. Puna “vippakatacīvaraṃ ādāyā”ti tatiyaṃ pannarasakaṃ, “samādāyā”ti catutthaṃ	1631	
PA_tika-vin02_t:1631_2	pannarasakaṃ dassitanti evaṃ cattāri pannarasakāni veditabbāni. Tattha paṭhamadutiyesu	1631	
PA_tika-vin02_t:1631_3	pannarasakesu sabbena sabbaṃ akatacīvaraṃ adhippetaṃ, itaresu dvīsu vippakatanti	1631	
PA_tika-vin02_t:1631_4	veditabbaṃ. Tato paraṃ “cīvarāsāya pakkamatī”tiādinā nayena niṭṭhānasanniṭṭhānanāsanaāsāvacchedikavasena	1631	
PA_tika-vin02_t:1631_5	eko vāroti idamekaṃ catukkaṃ jātaṃ, tasmā pubbe vuttāni tikāni āsāvacchedikāni tīṇi	1631	
PA_tika-vin02_t:1631_6	ca tikānīti etaṃ anāsāyadvādasakanti veditabbaṃ. Tadanantare āsāyadvādasake kiñcāpi	1631	
PA_tika-vin02_t:1631_7	paṭhamaṃ dvādasakaṃ labbhati, tathāpi taṃ nibbisesanti tamekaṃ dvādasakaṃ avuttasiddhaṃ	1631	
PA_tika-vin02_t:1631_8	katvā visesato dassetuṃ ādito paṭṭhāya “antosīmāyaṃ paccessa”nti vuttaṃ. Taṃ dutiyacatukke	1631	
PA_tika-vin02_t:1631_9	“so bahisīmagato suṇātī”tiādivacanassa tatiyacatukke savanantikādīnañca okāsakaraṇatthanti	1631	
PA_tika-vin02_t:1631_10	veditabbaṃ. Idaṃ pana dvādasakaṃ anāsāyavasenapi labbhamānaṃ iminā avuttasiddhaṃ	16311	
PA_tika-vin02_t:1631_11	katvā na dassitanti veditabbaṃ. Evamettha dve dvādasakāni uddharitabbāni. Karaṇīyadvādasakepi	16311	
PA_tika-vin02_t:1631_12	yathādassitaṃ anāsāyadvādasakaṃ avuttasiddhaṃ āsāyadvādasakañcāti dve dvādasakāni uddharitabbāni.	16311	
PA_tika-vin02_t:1632_0	321-322. Yasmā disaṃgamikanavake “disaṃgamiko pakkamatī”ti vacaneneva “na paccessa”nti	1632	
PA_tika-vin02_t:1632_1	idaṃ avuttasiddhameva, tasmā taṃ na vuttaṃ. Ettāvatā ca āvāsapalibodhābhāvo dassito.	1632	
PA_tika-vin02_t:1632_2	Cīvarapaṭivīsaṃ apavilāyamānoti iminā cīvarapalibodhasamaṅgitamassa dasseti. Tattha	1632	
PA_tika-vin02_t:1632_3	cīvarapaṭivīsanti attano pattabbacīvarabhāgaṃ. Apavilāyamānoti ākaṅkhamāno. Tassa	1632	
PA_tika-vin02_t:1632_4	cīvaralābhe sati vassaṃvutthāvāse niṭṭhānasanniṭṭhānanāsanantikānaṃ vasena ekaṃ tikaṃ,	1632	
PA_tika-vin02_t:1632_5	tesaṃyeva vasena antarāmagge ekaṃ, gataṭṭhāne ekanti tiṇṇaṃ tikānaṃ vasena ekaṃ navakaṃ veditabbaṃ.	1632	
PA_tika-vin02_t:1633	324. Tato paraṃ niṭṭhānasanniṭṭhānanāsanantikasīmātikkantikasaubbhārānaṃ vasena phāsuvihārapañcakaṃ vuttaṃ. Sesamettha pāḷito aṭṭhakathāto ca suviññeyyameva.	163	
PA_tika-vin02_t:1634	Ādāyasattakādikathāvaṇṇanā niṭṭhitā.	163	
PA_tika-vin02_t:1635	Kathinakkhandhakavaṇṇanā niṭṭhitā.	163	
PA_tika-vin02_t:1636	8. Cīvarakkhandhakaṃ	163	
PA_tika-vin02_t:1637	Jīvakavatthukathāvaṇṇanā	163	
PA_tika-vin02_t:1638	329-330. Cīvarakkhandhake kammavipākanti kammajarogaṃ. Saṃyamassāti ānisaṃsassa, upayogatthe cetaṃ sāmivacanaṃ.	163	
PA_tika-vin02_t:1639	Pajjotarājavatthukathādivaṇṇanā	163	
PA_tika-vin02_t:1640_0	334-336. Vicchikassa jātoti tassa kira mātuyā utusamaye sayanagatāya vicchiko nābhippadesaṃ	1640	
PA_tika-vin02_t:1640_1	āruḷho, sā tassa samphassena gabbhaṃ gaṇhi. Taṃ sandhāya vuttaṃ “vicchikassa jāto”ti.	1640	
PA_tika-vin02_t:1640_2	Ussannadosoti sañcitapittādidoso.	1640	
PA_tika-vin02_t:1641	Varayācanakathāvaṇṇanā	164	
PA_tika-vin02_t:1642_0	337. Itarītarenāti itarena itarena. Itara-saddo pana aniyamavacano dvikkhattuṃ vuccamāno	1642	
PA_tika-vin02_t:1642_1	yaṃkiñci-saddehi samānattho hotīti vuttaṃ “appagghenapi mahagghenapi yena kenacī”ti.	1642	
PA_tika-vin02_t:1642_2	Mahāpiṭṭhiyakojavanti hatthipiṭṭhīsu attharitabbatāya mahāpiṭṭhiyanti laddhasamaññaṃ	1642	
PA_tika-vin02_t:1642_3	caturaṅgulapupphaṃ kojavaṃ.	1642	
PA_tika-vin02_t:1643	Kambalānujānanādikathāvaṇṇanā	164	
PA_tika-vin02_t:1644	340. Upacāreti susānassa āsanne padese. Chaḍḍetvā gatāti kiñci avatvāyeva chaḍḍetvā gatā. So eva sāmīti akatāya katikāya yena gahitaṃ, sova sāmī.	164	
PA_tika-vin02_t:1645	Cīvarapaṭiggāhakasammutiādikathāvaṇṇanā	164	
PA_tika-vin02_t:1646_0	342-343. Dhuravihāraṭṭhāneti vihāradvārassa sammukhaṭṭhāne. Vihāramajjheyeva sammannitabbanti	1646	
PA_tika-vin02_t:1646_1	sabbesaṃ jānanatthāya vihāramajjheyeva nisinnehi sammannitabbaṃ. Tulābhūtoti tulāsadiso.	1646	
PA_tika-vin02_t:1646_2	Vaṇṇāvaṇṇaṃ katvāti sabbakoṭṭhāse agghato samake katvā. Tenevāha “same paṭivīse ṭhapetvā”ti.	1646	
PA_tika-vin02_t:1646_3	Idanti sāmaṇerānaṃ upaḍḍhapaṭivīsassa dānaṃ. Phātikammanti sammuñjanībandhanādihatthakammaṃ.	1646	
PA_tika-vin02_t:1646_4	Ukkuṭṭhiṃ karontīti mahāsaddaṃ karonti. Samapaṭivīso dātabboti karissāmāti yācantānaṃ	1646	
PA_tika-vin02_t:1646_5	paṭiññāmattenapi samakoṭṭhāso dātabbo.	1646	
PA_tika-vin02_t:1647	Cīvararajanakathāvaṇṇanā	164	
PA_tika-vin02_t:1648_0	344. Rajanakumbhiyā majjhe ṭhapetvāti antorajanakumbhiyā majjhe ṭhapetvā evaṃ vaṭṭādhārake	1648	
PA_tika-vin02_t:1648_1	antorajanakumbhiyā pakkhitte majjhe udakaṃ tiṭṭhati, vaṭṭādhārakato bahi samantā	1648	
PA_tika-vin02_t:1648_2	antokumbhiyaṃ rajanacchalli. Rajanaṃ pakkhipitunti rajanacchalliṃ pakkhipituṃ.	1648	
PA_tika-vin02_t:1649	Ticīvarānujānanakathāvaṇṇanā	164	
PA_tika-vin02_t:1650	346. Uddhaste aruṇeti uggate aruṇasīse. Nandimukhiyāti tuṭṭhamukhiyā.	165	
PA_tika-vin02_t:1651	Atirekacīvarādikathāvaṇṇanā	165	
PA_tika-vin02_t:1652	348. Acchupeyyanti patiṭṭhapeyyaṃ. Hatavatthakānanti kālātītavatthānaṃ. Uddharitvā allīyāpanakhaṇḍanti dubbalaṭṭhānaṃ apanetvā allīyāpanavatthakhaṇḍaṃ.	165	
PA_tika-vin02_t:1653	Visākhāvatthukathāvaṇṇanā	165	
PA_tika-vin02_t:1654	349-351. Visākhāvatthumhi kallakāyāti akilantakāyā pītisomanassehi phuṭasarīrā. Gatīti ñāṇagati ñāṇādhigamo. Abhisamparāyoti ñāṇābhisamparāyo ñāṇasahito peccabhāvo.	165	
PA_tika-vin02_t:1655_0	Taṃ bhagavā byākarissatīti “so bhikkhu sotāpanno sakadāgāmī”tiādinā tassa taṃ ñāṇagatiṃ,	1655	
PA_tika-vin02_t:1655_1	tato paraṃ “niyato sambodhiparāyaṇo sakideva imaṃ lokaṃ āgantvā dukkhassantaṃ karissatī”tiādinā	1655	
PA_tika-vin02_t:1655_2	ñāṇābhisamparāyañca āvi karissati. Sovaggikanti saggasaṃvattanikaṃ. Sokaṃ nudati	1655	
PA_tika-vin02_t:1655_3	vinodetīti sokanudaṃ.	1655	
PA_tika-vin02_t:1656	Nisīdanādianujānanakathāvaṇṇanā	165	
PA_tika-vin02_t:1657	353. Dukkhaṃ supatīti nānāvidhasupinaṃ passanto dukkhaṃ supati. Dukkhaṃ paṭibujjhatīti paṭibujjhantopi uttasitvā salomahaṃso dukkhaṃ paṭibujjhati.	165	
PA_tika-vin02_t:1658	Pacchimavikappanupagacīvarādikathāvaṇṇanā	165	
PA_tika-vin02_t:1659_0	359-362. Aṭṭhapadakacchannena pattamukhaṃ sibbitunti aṭṭhapadaphalakākārena pattamukhe	1659	
PA_tika-vin02_t:1659_1	tattha tattha gabbhaṃ dassetvā sibbituṃ. Aggaḷaguttiyeva pamāṇanti imehi catūhi nikkhepakāraṇehi	1659	
PA_tika-vin02_t:1659_2	ṭhapentenapi aggaḷaguttivihāreyeva ṭhapetuṃ vaṭṭatīti adhippāyo.	1659	
PA_tika-vin02_t:1660	Saṅghikacīvaruppādakathāvaṇṇanā	166	
PA_tika-vin02_t:1661_0	363. Pañca māseti accantasaṃyoge upayogavacanaṃ. Vaḍḍhiṃ payojetvā ṭhapitaupanikkhepatoti	1661	
PA_tika-vin02_t:1661_1	vassāvāsikatthāya veyyāvaccakarehi vaḍḍhiṃ payojetvā ṭhapitaupanikkhepato. Tatruppādatoti	1661	
PA_tika-vin02_t:1661_2	nāḷikeraārāmāditatruppādato. “Vassāvāsikalābhavasena vā matakacīvaravasena vā tatruppādavasena	1661	
PA_tika-vin02_t:1661_3	vā aññena vā kenaci ākārena saṅghaṃ uddissa uppannacīvaraṃ, sabbaṃ tasseva atthatakathinassa	1661	
PA_tika-vin02_t:1661_4	pañca māse, anatthatakathinassa ekaṃ cīvaramāsaṃ pāpuṇātī”ti avisesato vatvāpi puna	1661	
PA_tika-vin02_t:1661_5	vassāvāsikalābhavasena uppanne labbhamānavisesaṃ dassetuṃ “yaṃ pana ida”ntiādi āraddhaṃ.	1661	
PA_tika-vin02_t:1661_6	Tattha idhāti abhilāpamattametaṃ. “Vassaṃvutthasaṅghassa demā”ti vuttepi soyeva nayo.	1661	
PA_tika-vin02_t:1661_7	Anatthatakathinassapi pañca māse pāpuṇātīti vassāvāsikalābhavasena uppannattā anatthatakathinassapi	1661	
PA_tika-vin02_t:1661_8	vutthavassassa pañca māse pāpuṇāti. Kenaci pana “idha-saddena niyamitattā”ti kāraṇaṃ	1661	
PA_tika-vin02_t:1661_9	vuttaṃ, taṃ akāraṇaṃ. Tathā hi idha-saddena aniyametvāpi “vassaṃvutthasaṅghassa demā”ti	1661	
PA_tika-vin02_t:1661_10	vā “vassāvāsikaṃ demā”ti vā antohemante vassāvāsikalābhavasena dinnaṃ cīvaraṃ anatthatakathinassapi	16611	
PA_tika-vin02_t:1661_11	vutthavassassa pañca māse pāpuṇāti, teneva parato aṭṭhasu mātikāsu “vassaṃvutthasaṅghassa	16611	
PA_tika-vin02_t:1661_12	detī”ti imassa mātikāpadassa vinicchaye “cīvaramāsato paṭṭhāya yāva hemantassa pacchimo	16611	
PA_tika-vin02_t:1661_13	divaso, tāva vassāvāsikaṃ demāti vutte kathinaṃ atthataṃ vā hotu anatthataṃ vā, atītavassaṃvutthānameva	16611	
PA_tika-vin02_t:1661_14	pāpuṇātī”ti vuttaṃ. Tato paranti pañcamāsato paraṃ, gimhānassa paṭhamadivasato paṭṭhāyāti attho.	16611	
PA_tika-vin02_t:1662_0	“Kasmā? Piṭṭhisamaye uppannattā”ti idaṃ “udāhu anāgatavasse”ti imassānantaraṃ daṭṭhabbaṃ.	1662	
PA_tika-vin02_t:1662_1	Gimhānassa paṭhamadivasato paṭṭhāya uppannameva hi piṭṭhisamaye uppannattā “kiṃ atītavasse	1662	
PA_tika-vin02_t:1662_2	idaṃ vassāvāsika”ntiādinā pucchitabbaṃ, teneva paratopi vakkhati “gimhānaṃ paṭhamadivasato	1662	
PA_tika-vin02_t:1662_3	paṭṭhāya vutte pana mātikā āropetabbā ‘atītavassāvāsassa pañca māsā atikkantā, anāgato	1662	
PA_tika-vin02_t:1662_4	cātumāsaccayena bhavissati, kataravassāvāsassa desī’ti. Sace ‘atītavassaṃvutthānaṃ	1662	
PA_tika-vin02_t:1662_5	dammī’ti vadati, taṃantovassaṃvutthānameva pāpuṇātī”ti. Potthakesu pana “anatthatakathinassapi	1662	
PA_tika-vin02_t:1662_6	pañca māse pāpuṇātī”ti imassānantaraṃ “kasmā? Piṭṭhisamaye uppannattā”ti idaṃ likhanti,	1662	
PA_tika-vin02_t:1662_7	taṃ na yujjati. Na hi piṭṭhisamaye uppannaṃ sandhāya “anatthatakathinassapi pañca	1662	
PA_tika-vin02_t:1662_8	māse pāpuṇātī”ti vuttaṃ, na ca piṭṭhisamaye uppannaṃ vutthavassasseva pāpuṇāti, sammukhībhūtānaṃ	1662	
PA_tika-vin02_t:1662_9	sabbesaṃ pāpuṇāti, teneva parato vakkhati “asukavihāre vassaṃvutthasaṅghassāti vadati,	1662	
PA_tika-vin02_t:1662_10	tatra vassaṃvutthānameva yāva kathinassubbhārā pāpuṇāti. Sace pana gimhānaṃ paṭhamadivasato	16621	
PA_tika-vin02_t:1662_11	paṭṭhāya evaṃ vadati, tatra sammukhībhūtānaṃ sabbesaṃ pāpuṇāti. Kasmā? Piṭṭhisamaye uppannattā”ti.	16621	
PA_tika-vin02_t:1663_0	Ṭhitikā pana na tiṭṭhatīti ettha aṭṭhitāya ṭhitikāya puna aññasmiṃ cīvare uppanne	1663	
PA_tika-vin02_t:1663_1	sace eko bhikkhu āgacchati, majjhe chinditvā dvīhipi gahetabbaṃ. Ṭhitāya pana ṭhitikāya	1663	
PA_tika-vin02_t:1663_2	puna aññasmiṃ cīvare uppanne sace navakataro āgacchati, ṭhitikā heṭṭhā gacchati.	1663	
PA_tika-vin02_t:1663_3	Sace vuḍḍhataro āgacchati, ṭhitikā uddhamārohati. Atha añño natthi, puna attano pāpetvā	1663	
PA_tika-vin02_t:1663_4	gahetabbaṃ. Duggahitāni hontīti ettha saṅghikāneva hontīti adhippāyo. Gahitameva	1663	
PA_tika-vin02_t:1663_5	nāmāti “imassa idaṃ patta”nti kiñcāpi na viditaṃ, te pana bhāgā atthato tesaṃ pattāyevāti	1663	
PA_tika-vin02_t:1663_6	adhippāyo. Itovāti therānaṃ dātabbatoyeva.	1663	
PA_tika-vin02_t:1664	Saṅghikacīvaruppādakathāvaṇṇanā niṭṭhitā.	166	
PA_tika-vin02_t:1665	Upanandasakyaputtavatthukathāvaṇṇanā	166	
PA_tika-vin02_t:1666_0	364. Sattāhavārena aruṇameva uṭṭhāpetīti etaṃ vacanamattameva ekasmiṃ vihāre sattāhakiccābhāvato.	1666	
PA_tika-vin02_t:1666_1	Idanti ekādhippāyadānaṃ. Nānālābhehītiādīsu nānā visuṃ visuṃ lābho etesūti nānālābhā,	1666	
PA_tika-vin02_t:1666_2	dve vihārā, tehi nānālābhehi. Nānā visuṃ visuṃ pākārādīhi paricchinno upacāro etesanti	1666	
PA_tika-vin02_t:1666_3	nānūpacārā, tehi nānūpacārehi. Ekasīmavihārehīti ekūpacārasīmāyaṃ dvīhi vihārehi.	1666	
PA_tika-vin02_t:1667	Gilānavatthukathāvaṇṇanā	166	
PA_tika-vin02_t:1668_0	365. Palipannoti nimuggo, makkhitoti attho. Uccāretvāti ukkhipitvā. Samānācariyakoti	1668	
PA_tika-vin02_t:1668_1	ettha sacepi ekassa ācariyassa eko antevāsiko hoti, eko saddhivihāriko, etepi aññamaññaṃ	1668	
PA_tika-vin02_t:1668_2	samānācariyakā evāti vadanti.	1668	
PA_tika-vin02_t:1669_0	366. Bhesajjaṃ yojetuṃ asamattho hotīti vejjena “idañcidañca bhesajjaṃ gahetvā iminā	1669	
PA_tika-vin02_t:1669_1	yojetvā dātabba”nti vutte tathā kātuṃ asamatthoti attho. Nīhātunti nīharituṃ, chaḍḍetunti attho.	1669	
PA_tika-vin02_t:1670	Matasantakakathāvaṇṇanā	167	
PA_tika-vin02_t:1671	367-369. Bhikkhussa kālakateti ettha kālakata-saddo bhāvasādhanoti āha “kālakiriyāyā”ti. Tattha tattha saṅghassāti tasmiṃ tasmiṃ vihāre saṅghassa.	167	
PA_tika-vin02_t:1672	Saṅghe bhinne cīvaruppādakathāvaṇṇanā	167	
PA_tika-vin02_t:1673	376. Yattha pana dakkhiṇodakaṃ pamāṇanti bhikkhū yasmiṃ raṭṭhe dakkhiṇodakapaaggahaṇamattenapi deyyadhammassa sāmino hontīti adhippāyo. Parasamuddeti jambudīpe.	167	
PA_tika-vin02_t:1674_0	378. Matakacīvaraṃ adhiṭṭhātīti ettha maggaṃ gacchanto tassa kālakiriyaṃ sutvā avihāraṭṭhāne	1674	
PA_tika-vin02_t:1674_1	ce dvādasaratanabbhantare aññesaṃ bhikkhūnaṃ abhāvaṃ ñatvā “idaṃ cīvaraṃ mayhaṃ pāpuṇātī”ti	1674	
PA_tika-vin02_t:1674_2	adhiṭṭhāti, svādhiṭṭhitaṃ.	1674	
PA_tika-vin02_t:1675	Aṭṭhacīvaramātikākathāvaṇṇanā	167	
PA_tika-vin02_t:1676_0	379. Puggalādhiṭṭhānanayena vuttanti “sīmāyadāna”ntiādinā vattabbe “sīmāya detī”tiādi	1676	
PA_tika-vin02_t:1676_1	puggalādhiṭṭhānanayena vuttaṃ. Parikkhepārahaṭṭhānena paricchinnāti iminā aparikkhittassa	1676	
PA_tika-vin02_t:1676_2	vihārassa dhuvasannipātaṭṭhānādito paṭhamaleḍḍupātassa anto upacārasīmāti dasseti.	1676	
PA_tika-vin02_t:1676_3	Idāni dutiyaleḍḍupātassa antopi upacārasīmāyevāti dassetuṃ “apicā”tiādi āraddhaṃ.	1676	
PA_tika-vin02_t:1676_4	Dhuvasannipātaṭṭhānampi pariyantagatameva gahetabbaṃ. Bhikkhunīnaṃ ārāmappavesanasenāsanāpucchanādi	1676	
PA_tika-vin02_t:1676_5	parivāsamānattārocanavassacchedanissayasenāsanaggāhādi vidhānanti idaṃ sabbaṃ imissāyeva	1676	
PA_tika-vin02_t:1676_6	upacārasīmāya vasena veditabbaṃ. Lābhatthāya ṭhapitasīmā lābhasīmā. Samānasaṃvāsaavippavāsasīmāsu	1676	
PA_tika-vin02_t:1676_7	dinnassa idaṃ nānattaṃ – “avippavāsasīmāya dammī”ti dinnaṃ gāmaṭṭhānaṃ na pāpuṇāti.	1676	
PA_tika-vin02_t:1676_8	Kasmā? “Ṭhapetvā gāmañca gāmūpacārañcā”ti vuttattā. “Samānasaṃvāsakasīmāya dammī”ti	1676	
PA_tika-vin02_t:1676_9	dinnaṃ pana gāme ṭhitānampi pāpuṇātīti.	1676	
PA_tika-vin02_t:1677_0	Buddhādhivutthoti buddhena bhagavatā adhivuttho. Ekasminti ekasmiṃ vihāre. Pākavaṭṭanti	1677	
PA_tika-vin02_t:1677_1	dānavaṭṭaṃ. Vattatīti pavattati. Paṃsukūlikānampi vaṭṭatīti “tuyhaṃ demā”ti avatvā	1677	
PA_tika-vin02_t:1677_2	“bhikkhūnaṃ dema, therānaṃ demā”ti vuttattā paṃsukūlikānaṃ vaṭṭati. Vicāritamevāti	1677	
PA_tika-vin02_t:1677_3	upāhanatthavikādīnamatthāya vicāritameva.	1677	
PA_tika-vin02_t:1678_0	Upaḍḍhaṃ dātabbanti yaṃ ubhatosaṅghassa dinnaṃ, tato upaḍḍhaṃ bhikkhūnaṃ, upaḍḍhaṃ	1678	
PA_tika-vin02_t:1678_1	bhikkhunīnaṃ dātabbaṃ. Sacepi eko bhikkhu hoti ekā vā bhikkhunī, antamaso anupasampannassapi	1678	
PA_tika-vin02_t:1678_2	upaḍḍhameva dātabbaṃ. “Bhikkhusaṅghassa ca bhikkhunīnañca tuyhañcā”ti vutte pana	1678	
PA_tika-vin02_t:1678_3	puggalo visuṃ na labhatīti idaṃ aṭṭhakathāpamāṇeneva gahetabbaṃ. Na hettha visesakāraṇaṃ	1678	
PA_tika-vin02_t:1678_4	upalabbhati. Tathā hi “ubhatosaṅghassa ca tuyhañca dammī”ti vutte sāmaññavisesavacanehi	1678	
PA_tika-vin02_t:1678_5	saṅgahitattā yathā puggalo visuṃ labhati, evamidhāpi “bhikkhusaṅghassa ca tuyhañcā”ti	1678	
PA_tika-vin02_t:1678_6	sāmaññavisesavacanasabbhāvato bhavitabbameva visuṃ puggalapaṭivīsenāti viññāyati,	1678	
PA_tika-vin02_t:1678_7	tasmā aṭṭhakathāvacanamevettha pamāṇaṃ. Pāpuṇanaṭṭhānato ekameva labhatīti attano	1678	
PA_tika-vin02_t:1678_8	vassaggena pattaṭṭhānato ekameva koṭṭhāsaṃ labhati. Tattha kāraṇamāha “kasmā? Bhikkhusaṅghaggahaṇena	1678	
PA_tika-vin02_t:1678_9	gahitattā”ti, bhikkhusaṅghaggahaṇeneva puggalassapi gahitattāti adhippāyo. Bhikkhusaṅghassa	1678	
PA_tika-vin02_t:1678_10	harāti vuttepi haritabbanti īdisaṃ gihiveyyāvaccaṃ na hotīti katvā vuttaṃ.	16781	
PA_tika-vin02_t:1679_0	Lakkhaṇaññū vadantīti idaṃ sanniṭṭhānavacanaṃ, aṭṭhakathāsu anāgatattā pana evaṃ	1679	
PA_tika-vin02_t:1679_1	vuttaṃ. Bahiupacārasīmāyaṃ…pe… sabbesaṃ pāpuṇātīti yattha katthaci vutthavassānaṃ	1679	
PA_tika-vin02_t:1679_2	sabbesaṃ pāpuṇātīti adhippāyo. Teneva mātikāṭṭhakathāyampi “sace pana bahiupacārasīmāyaṃ	1679	
PA_tika-vin02_t:1679_3	ṭhito ‘vassaṃvutthasaṅghassā’ti vadati, yattha katthaci vutthavassānaṃ sabbesaṃ sampattānaṃ	1679	
PA_tika-vin02_t:1679_4	pāpuṇātī”ti vuttaṃ. Gaṇṭhipadesu pana “vassāvāsassa ananurūpe padese ṭhatvā vuttattā	1679	
PA_tika-vin02_t:1679_5	vassaṃvutthānaṃ avutthānañca sabbesaṃ pāpuṇātī”ti vuttaṃ, taṃ na gahetabbaṃ. Na hi	1679	
PA_tika-vin02_t:1679_6	“vassaṃvutthasaṅghassa dammī”ti vutte avutthavassānaṃ pāpuṇāti. Evaṃ vadatīti “vassaṃvutthasaṅghassa	1679	
PA_tika-vin02_t:1679_7	dammī”ti vadati. Uddesaṃ gahetuṃ āgatoti tassa santike uddesaṃ agahitapubbassapi	1679	
PA_tika-vin02_t:1679_8	uddesaṃ gaṇhissāmīti āgatakālato paṭṭhāya antevāsikabhāvūpagamanato vuttaṃ. Sesamettha suviññeyyameva.	1679	
PA_tika-vin02_t:1680	Aṭṭhacīvaramātikākathāvaṇṇanā niṭṭhitā.	168	
PA_tika-vin02_t:1681	Cīvarakkhandhakavaṇṇanā niṭṭhitā.	168	
PA_tika-vin02_t:1682	9. Campeyyakkhandhakaṃ	168	
PA_tika-vin02_t:1683	Kassapagottabhikkhuvatthukathāvaṇṇanā	168	
PA_tika-vin02_t:1684_0	380. Campeyyakkhandhake campāyanti evaṃnāmake nagare. Tassa hi nagarassa ārāmapokkharaṇīādīsu	1684	
PA_tika-vin02_t:1684_1	tesu tesu ṭhānesu campakarukkhāva ussannā ahesuṃ, tasmā “campā”ti saṅkhaṃ agamāsi.	1684	
PA_tika-vin02_t:1684_2	Gaggarāya pokkharaṇiyā tīreti tassa campānagarassa avidūre gaggarāya nāma rājamahesiyā	1684	
PA_tika-vin02_t:1684_3	khaṇitattā “gaggarā”ti laddhavohārā pokkharaṇī atthi, tassā tīre samantato nīlādipañcavaṇṇakusumapaṭimaṇḍitaṃ	1684	
PA_tika-vin02_t:1684_4	mahantaṃ campakavanaṃ, tasmiṃ bhagavā kusumagandhasugandhe campakavane viharati.	1684	
PA_tika-vin02_t:1684_5	Taṃ sandhāya “gaggarāya pokkharaṇiyā tīre”ti vuttaṃ. Tantibaddhoti tanti vuccati	1684	
PA_tika-vin02_t:1684_6	byāpāro, tattha baddho pasuto ussukkaṃ āpannoti attho, tasmiṃ āvāse akataṃ senāsanaṃ	1684	
PA_tika-vin02_t:1684_7	karoti, jiṇṇaṃ paṭisaṅkharoti, kate issaro hotīti adhippāyo. Tenāha “tasmiṃ āvāse	1684	
PA_tika-vin02_t:1684_8	kattabbattā tantipaṭibaddho”ti, kattabbakamme ussāhamāpannoti attho.	1684	
PA_tika-vin02_t:1685	Ñattivipannakammādikathāvaṇṇanā	168	
PA_tika-vin02_t:1686_0	385-387. Paṭikkosantesūti nivārentesu. Hāpanaṃ vā aññathā karaṇaṃ vā natthīti ñattikammassa	1686	
PA_tika-vin02_t:1686_1	ekāya eva ñattiyā kattabbattā tato hāpanaṃ na sambhavati, anussāvanāya abhāvato pacchā	1686	
PA_tika-vin02_t:1686_2	ñattiṭhapanavasena dvīhi ñattīhi karaṇavasena ca aññathā karaṇaṃ natthi.	1686	
PA_tika-vin02_t:1687	Catuvaggakaraṇādikathāvaṇṇanā	168	
PA_tika-vin02_t:1688	389. Ukkhepanīyakammakato kammanānāsaṃvāsako, ukkhittānuvattako laddhinānāsaṃvāsako.	168	
PA_tika-vin02_t:1689	Dvenissāraṇādikathāvaṇṇanā	168	
PA_tika-vin02_t:1690_0	395. Appatto nissāraṇanti ettha nissāraṇakammaṃ nāma kuladūsakānaññeva anuññātaṃ,	1690	
PA_tika-vin02_t:1690_1	ayañca “bālo hoti abyatto”tiādinā niddiṭṭho kuladūsako na hoti, tasmā “appatto”ti	1690	
PA_tika-vin02_t:1690_2	vutto. Yadi evaṃ kathaṃ sunissārito hotīti? Bālaabyattatādiyuttassapi kammakkhandhake	1690	
PA_tika-vin02_t:1690_3	“ākaṅkhamāno saṅgho pabbājanīyakammaṃ kareyyā”ti vuttattā. Tenevāha “tañcesa…pe…	1690	
PA_tika-vin02_t:1690_4	tasmā sunissārito hotī”ti. Tattha tanti pabbājanīyakammaṃ. Esoti “bālo”tiādinā niddiṭṭho.	1690	
PA_tika-vin02_t:1690_5	Āveṇikena lakkhaṇenāti pabbājanīyakammassa āveṇikabhūtena kuladūsakabhāvalakkhaṇena.	1690	
PA_tika-vin02_t:1691_0	Tañce saṅgho nissāreti, sunissāritoti ettha adhippetassa pabbājanīyakammassa vasena	1691	
PA_tika-vin02_t:1691_1	atthaṃ dassetvā idāni yadi “tañce saṅgho nissāretī”ti tajjanīyādikammavasena nissāraṇā	1691	
PA_tika-vin02_t:1691_2	adhippetā, tadā nissāraṇaṃ sampattoyeva tajjanīyādivasena sunissāritoti byatirekamukhena	1691	
PA_tika-vin02_t:1691_3	atthaṃ dassetuṃ puna “tañce saṅgho nissāretī”ti ulliṅgetvā attho kathito. Natthi	1691	
PA_tika-vin02_t:1691_4	etassa apadānaṃ avakhaṇḍanaṃ āpattipariyantoti anapadāno. Ekekenapi aṅgena nissāraṇā	1691	
PA_tika-vin02_t:1691_5	anuññātāti kammakkhandhake anuññātā. Sesamettha pāḷito aṭṭhakathāto ca suviññeyyameva.	1691	
PA_tika-vin02_t:1692	Dvenissāraṇādikathāvaṇṇanā niṭṭhitā.	169	
PA_tika-vin02_t:1693	Campeyyakkhandhakavaṇṇanā niṭṭhitā.	169	
PA_tika-vin02_t:1694	10. Kosambakakkhandhakaṃ	169	
PA_tika-vin02_t:1695	Kosambakavivādakathāvaṇṇanā	169	
PA_tika-vin02_t:1696_0	451. Kosambakakkhandhake sace hoti, desessāmīti subbacatāya sikkhākāmatāya ca āpattiṃ	1696	
PA_tika-vin02_t:1696_1	passi. Natthi āpattīti anāpattipakkhopi ettha sambhavatīti adhippāyenāha. Sā panāpatti	1696	
PA_tika-vin02_t:1696_2	eva. Tenāha “so tassā āpattiyā anāpattidiṭṭhi ahosī”ti.	1696	
PA_tika-vin02_t:1697_0	453-454. Sambhamaatthavasenāti turitatthavasena. “Akāraṇe tumhehi so bhikkhu ukkhitto”ti	1697	
PA_tika-vin02_t:1697_1	vadeyyāti yasmā pubbe vinayadharassa vacanena “sace āpatti hoti, desessāmī”ti anena	1697	
PA_tika-vin02_t:1697_2	paṭiññātaṃ, idānipi tasseva vacanena “asañcicca assatiyā katattā natthettha āpattī”ti	1697	
PA_tika-vin02_t:1697_3	anāpattisaññī, tasmā “akāraṇe tumhehi so bhikkhu ukkhitto”ti ukkhepake bhikkhū yadi	1697	
PA_tika-vin02_t:1697_4	vadeyyāti adhippāyo. Ukkhittānuvattake vā “tumhe āpattiṃ āpannā”ti vadeyyāti yasmā	1697	
PA_tika-vin02_t:1697_5	vatthujānanacittenāyaṃ sacittakā āpatti, ayañca udakāvasese udakāvasesasaññī, tasmā	1697	
PA_tika-vin02_t:1697_6	sāpattikasseva “tumhe chandāgatiṃ gacchathā”ti adhippāyena “tumhe āpattiṃ āpannā”ti	1697	
PA_tika-vin02_t:1697_7	ukkhittānuvattake vadeyya.	1697	
PA_tika-vin02_t:1698_0	455-456. Kammaṃ kopetīti “nānāsaṃvāsakacatuttho ce, bhikkhave, kammaṃ kareyya, akammaṃ	1698	
PA_tika-vin02_t:1698_1	na ca karaṇīya”ntiādivacanato sace saṅgho taṃ gaṇapūrakaṃ katvā kammaṃ kareyya, ayaṃ	1698	
PA_tika-vin02_t:1698_2	tattha nisinnopi taṃ kammaṃ kopetīti adhippāyo. Upacāraṃ muñcitvāti ettha upacāro	1698	
PA_tika-vin02_t:1698_3	nāma aññamaññaṃ hatthena pāpuṇanaṭṭhānaṃ.	1698	
PA_tika-vin02_t:1699_0	457. Bhaṇḍanajātātiādīsu kalahassa pubbabhāgo bhaṇḍanaṃ nāma, taṃ jātaṃ etesanti	1699	
PA_tika-vin02_t:1699_1	bhaṇḍanajātā, hatthaparāmāsādivasena matthakaṃ patto kalaho jāto etesanti kalahajātā,	1699	
PA_tika-vin02_t:1699_2	viruddhavādabhūtaṃ vādaṃ āpannāti vivādāpannā. Mukhasattīhīti vācāsattīhi. Vitudantāti	1699	
PA_tika-vin02_t:1699_3	vijjhantā. Bhagavantaṃ etadavocāti “idha, bhante, kosambiyaṃ bhikkhū bhaṇḍanajātā”tiādivacanaṃ	1699	
PA_tika-vin02_t:1699_4	avoca, tañca kho neva piyakamyatāya, na bhedādhippāyena, atha kho atthakāmatāya hitakāmatāya.	1699	
PA_tika-vin02_t:1699_5	Sāmaggīkārako kiresa bhikkhu, tasmāssa etadahosi “yathā ime bhikkhū vivādaṃ āraddhā,	1699	
PA_tika-vin02_t:1699_6	na sakkā mayā, nāpi aññena bhikkhunā samagge kātuṃ, appeva nāma sadevake loke aggapuggalo	1699	
PA_tika-vin02_t:1699_7	bhagavā sayaṃ vā gantvā attano vā santikaṃ pakkosāpetvā etesaṃ bhikkhūnaṃ khantimettāpaṭisaṃyuttaṃ	1699	
PA_tika-vin02_t:1699_8	sāraṇīyadhammadesanaṃ kathetvā sāmaggiṃ kareyyā”ti atthakāmatāya hitakāmatāya gantvā	1699	
PA_tika-vin02_t:1699_9	avoca. Tasmā evamāhāti atthakāmattā evamāha, na bhagavato vacanaṃ anādiyanto. Ye	1699	
PA_tika-vin02_t:1699_10	pana tadā satthu vacanaṃ na gaṇhiṃsu, te kiñci avatvā tuṇhībhūtā maṅkubhūtā aṭṭhaṃsu,	16991	
PA_tika-vin02_t:1699_11	tasmā ubhayesampi satthari agāravapaṭipatti nāhosi.	16991	
PA_tika-vin02_t:1700	Kosambakavivādakathāvaṇṇanā niṭṭhitā.	170	
PA_tika-vin02_t:1701	Dīghāvuvatthukathāvaṇṇanā	170	
PA_tika-vin02_t:1702_0	458. Atha kho bhagavā bhikkhū āmantesītiādīsu bhūtapubbanti idaṃ bhagavā pathavīgataṃ	1702	
PA_tika-vin02_t:1702_1	nidhiṃ uddharitvā purato rāsiṃ karonto viya bhavapaṭicchannaṃ purāvutthaṃ dassento	1702	
PA_tika-vin02_t:1702_2	āha. Aḍḍhoti issaro. Yo koci attano santakena vibhavena aḍḍho hoti, ayaṃ pana na	1702	
PA_tika-vin02_t:1702_3	kevalaṃ aḍḍhoyeva, mahaddhano mahatā aparimāṇasaṅkhena dhanena samannāgatoti āha	1702	
PA_tika-vin02_t:1702_4	“mahaddhano”ti. Bhuñjitabbato paribhuñjitabbato visesato kāmā bhogā nāma, tasmā pañcakāmaguṇavasena	1702	
PA_tika-vin02_t:1702_5	mahantā uḷārā bhogā assāti mahābhogo. Mahantaṃ senābalañceva thāmabalañca etassāti	1702	
PA_tika-vin02_t:1702_6	mahabbalo. Mahanto hatthiassādivāhano etassāti mahāvāhano. Mahantaṃ vijitaṃ raṭṭhaṃ	1702	
PA_tika-vin02_t:1702_7	etassāti mahāvijito. Paripuṇṇakosakoṭṭhāgāroti koso vuccati bhaṇḍāgārasāragabbho,	1702	
PA_tika-vin02_t:1702_8	koṭṭhaṃ vuccati dhaññassa āṭhapanaṭṭhānaṃ, koṭṭhabhūtaṃ agāraṃ koṭṭhāgāraṃ, nidahitvā	1702	
PA_tika-vin02_t:1702_9	ṭhapitena dhanena paripuṇṇakoso dhaññānañca paripuṇṇakoṭṭhāgāroti attho.	1702	
PA_tika-vin02_t:1703_0	Atha vā catubbidho koso hatthī assā rathā pattīti. Yathā hi asino tikkhabhāvaparipālako	1703	
PA_tika-vin02_t:1703_1	paricchado “koso”ti vuccati, evaṃ rañño tikkhabhāvaparipālakattā caturaṅginī senā	1703	
PA_tika-vin02_t:1703_2	“koso”ti vuccati. Tividhaṃ koṭṭhāgāraṃ dhanakoṭṭhāgāraṃ dhaññakoṭṭhāgāraṃ vatthakoṭṭhāgāranti.	1703	
PA_tika-vin02_t:1703_3	Taṃ sabbampi paripuṇṇamassāti paripuṇṇakosakoṭṭhāgāro. Caturaṅginiṃ senanti hatthiassarathapattisaṅkhātehi	1703	
PA_tika-vin02_t:1703_4	catūhi aṅgehi samannāgataṃ senaṃ. Sannayhitvāti cammapaṭimuñcanādīhi sannāhaṃ kāretvā.	1703	
PA_tika-vin02_t:1703_5	Abbhuyyāsīti abhiuyyāsi, abhimukho hutvā nikkhamīti attho. Ekasaṅghātampīti ekappahārampi.	1703	
PA_tika-vin02_t:1703_6	Dhovananti dhovanudakaṃ. Parinetvāti nīharitvā. “Anatthado”ti vattabbe da-kārassa	1703	
PA_tika-vin02_t:1703_7	ta-kāraṃ katvā “anatthato”ti vuttanti āha “atha vā”tiādi.	1703	
PA_tika-vin02_t:1704_0	464. Vaggabhāvena vā puthu nānā saddo assāti puthusaddo. Samajanoti bhaṇḍane samajjhāsayo	1704	
PA_tika-vin02_t:1704_1	jano. Tatthāti tasmiṃ janakāye. Ahaṃ bāloti na maññitthāti bālalakkhaṇe ṭhitopi “ahaṃ	1704	
PA_tika-vin02_t:1704_2	bālo”ti na maññi. Bhiyyo cāti attano bālabhāvassa ajānanato bhiyyo ca bhaṇḍanassa	1704	
PA_tika-vin02_t:1704_3	upariphoṭo viya saṅghabhedassa attano kāraṇabhāvampi uppajjamānaṃ na maññittha nāññāsi.	1704	
PA_tika-vin02_t:1705_0	Kalahavasena pavattavācāyeva gocarā etesanti vācāgocarā. Mukhāyāmanti vivadanavasena	1705	
PA_tika-vin02_t:1705_1	mukhaṃ āyāmetvā bhāṇino. Na taṃ jānantīti taṃ kalahaṃ na jānanti. Kalahaṃ karonto	1705	
PA_tika-vin02_t:1705_2	ca taṃ na jānanto nāma natthi. Yathā pana na jānanti, taṃ dassetuṃ āha “evaṃ sādīnavo	1705	
PA_tika-vin02_t:1705_3	aya”nti, ayaṃ kalaho nāma attano paresañca atthahāpanato anatthuppādanato diṭṭheva	1705	
PA_tika-vin02_t:1705_4	dhamme samparāye ca sādīnavo sadosoti attho. Taṃ na jānantīti taṃ kalahaṃ na jānanti.	1705	
PA_tika-vin02_t:1705_5	Kathaṃ na jānantīti āha “evaṃ sādīnavo aya”nti, “evaṃ sādīnavo ayaṃ kalaho”ti evaṃ	1705	
PA_tika-vin02_t:1705_6	taṃ kalahaṃ na jānantīti attho.	1705	
PA_tika-vin02_t:1706_0	Akkocchi mantiādīsu akkocchīti akkosi. Avadhīti pahari. Ajinīti kūṭasakkhiotāraṇena	1706	
PA_tika-vin02_t:1706_1	vā vādapaṭivādena vā karaṇuttariyakaraṇena vā ajesi. Ahāsīti mama santakaṃ pattādīsu	1706	
PA_tika-vin02_t:1706_2	kiñcideva avahari. Ye ca tanti ye keci devā vā manussā vā gahaṭṭhā vā pabbajitā vā	1706	
PA_tika-vin02_t:1706_3	taṃ “akkocchi ma”ntiādivatthukaṃ kodhaṃ sakaṭadhuraṃ viya naddhinā pūtimacchādīni	1706	
PA_tika-vin02_t:1706_4	viya ca kusādīhi punappunaṃ veṭhentā upanayhanti upanāhavasena anubandhanti, tesaṃ	1706	
PA_tika-vin02_t:1706_5	sakiṃ uppannaṃ veraṃ na sammatīti attho.	1706	
PA_tika-vin02_t:1707_0	Ye ca taṃ nupanayhantīti assatiyā amanasikāravasena vā kammapaccavekkhaṇādivasena	1707	
PA_tika-vin02_t:1707_1	vā ye taṃ akkosādivatthukaṃ kodhaṃ “tayāpi koci niddoso purimabhave akkuṭṭho bhavissati,	1707	
PA_tika-vin02_t:1707_2	pahaṭo bhavissati, kūṭasakkhiṃ otāretvā jito bhavissati, kassaci te pasayha kiñci	1707	
PA_tika-vin02_t:1707_3	acchinnaṃ bhavissati, tasmā niddoso hutvāpi akkosādīni pāpuṇāsī”ti evaṃ na upanayhanti,	1707	
PA_tika-vin02_t:1707_4	tesu pamādena uppannampi veraṃ iminā anupanayhanena nirindhano viya jātavedo upasammati.	1707	
PA_tika-vin02_t:1708_0	Na hi verena verānīti yathā hi kheḷasiṅghāṇikādiasucimakkhitaṃ ṭhānaṃ teheva asucīhi	1708	
PA_tika-vin02_t:1708_1	dhovanto suddhaṃ niggandhaṃ kātuṃ na sakkoti, atha kho taṃ ṭhānaṃ bhiyyoso mattāya	1708	
PA_tika-vin02_t:1708_2	asuddhatarañca duggandhatarañca hoti, evameva akkosantaṃ paccakkosanto paharantaṃ	1708	
PA_tika-vin02_t:1708_3	paṭipaharanto verena veraṃ vūpasametuṃ na sakkoti, atha kho bhiyyo verameva karoti.	1708	
PA_tika-vin02_t:1708_4	Iti verāni nāma verena kismiñcipi kāle na sammanti, atha kho vaḍḍhantiyeva. Averena	1708	
PA_tika-vin02_t:1708_5	ca sammantīti yathā pana tāni kheḷādīni asucīni vippasannena udakena dhoviyamānāni	1708	
PA_tika-vin02_t:1708_6	nassanti, taṃ ṭhānaṃ suddhaṃ hoti niggandhaṃ, evameva averena khantimettodakena yonisomanasikārena	1708	
PA_tika-vin02_t:1708_7	paṭisaṅkhānena paccavekkhaṇena verāni vūpasammanti paṭippassambhanti abhāvaṃ gacchanti.	1708	
PA_tika-vin02_t:1708_8	Esa dhammo sanantanoti esa averena verūpasamanasaṅkhāto porāṇako dhammo sabbesaṃ	1708	
PA_tika-vin02_t:1708_9	buddhapaccekabuddhakhīṇāsavānaṃ gatamaggo.	1708	
PA_tika-vin02_t:1709_0	Na jānantīti aniccasaññaṃ na paccupaṭṭhāpentīti adhippāyo. Tato sammanti medhagāti	1709	
PA_tika-vin02_t:1709_1	tato tasmā kāraṇā medhagā kalahā sammanti vūpasamaṃ gacchanti. Kathaṃ te sammantīti	1709	
PA_tika-vin02_t:1709_2	āha “evañhī”tiādi. Tattha evañhi te jānantāti te paṇḍitā “mayaṃ maccusamīpaṃ gacchāmā”ti	1709	
PA_tika-vin02_t:1709_3	evaṃ jānantā yonisomanasikāraṃ uppādetvā medhagānaṃ kalahānaṃ vūpasamāya paṭipajjanti,	1709	
PA_tika-vin02_t:1709_4	atha nesaṃ tāya paṭipattiyā te medhagā sammantīti adhippāyo.	1709	
PA_tika-vin02_t:1710_0	Tesampi hoti saṅgatīti ye mātāpitūnaṃ aṭṭhīni chindanti, pāṇe haranti, gavādīni ca	1710	
PA_tika-vin02_t:1710_1	pasayha gaṇhanti, evaṃ raṭṭhaṃ vilumpamānānaṃ tesampi saṅgati hoti, kimaṅgaṃ pana	1710	
PA_tika-vin02_t:1710_2	tumhākaṃ na siyāti adhippāyo.	1710	
PA_tika-vin02_t:1711_0	Vaṇṇāvaṇṇadīpanatthaṃ vuttāti “bālasahāyatāya ime bhikkhū kalahapasutā, paṇḍitasahāyānaṃ	1711	
PA_tika-vin02_t:1711_1	pana idaṃ na siyā”ti paṇḍitasahāyassa bālasahāyassa ca vaṇṇāvaṇṇadīpanatthaṃ vuttā.	1711	
PA_tika-vin02_t:1711_2	Nipakanti nepakkapaññāya samannāgataṃ. Sādhuvihāri dhīranti bhaddakavihāriṃ paṇḍitaṃ.	1711	
PA_tika-vin02_t:1711_3	Pākaṭaparissaye ca paṭicchannaparissaye ca abhibhavitvāti sīhabyagghādayo pākaṭaparissaye	1711	
PA_tika-vin02_t:1711_4	ca rāgabhayadosabhayādayo paṭicchannaparissaye cāti sabbeva parissaye abhibhavitvā.	1711	
PA_tika-vin02_t:1712_0	Ekakā cariṃsūti “idaṃ rajjaṃ nāma mahantaṃ pamādaṭṭhānaṃ, kiṃ amhākaṃ rajjena kāritenā”ti	1712	
PA_tika-vin02_t:1712_1	raṭṭhaṃ pahāya tato mahāaraññaṃ pavisitvā tāpasapabbajjaṃ pabbajitvā catūsu iriyāpathesu	1712	
PA_tika-vin02_t:1712_2	ekakā cariṃsūti attho.	1712	
PA_tika-vin02_t:1713_0	Ekassa caritaṃ seyyoti pabbajitassa pabbajitakālato paṭṭhāya ekībhāvābhiratassa ekakasseva	1713	
PA_tika-vin02_t:1713_1	caritaṃ seyyoti attho. Natthi bāle sahāyatāti cūḷasīlaṃ majjhimasīlaṃ mahāsīlaṃ dasa	1713	
PA_tika-vin02_t:1713_2	kathāvatthūni terasa dhutaguṇā vipassanāñāṇaṃ cattāro maggā cattāri phalāni tisso	1713	
PA_tika-vin02_t:1713_3	vijjā cha abhiññā amatamahānibbānanti ayaṃ sahāyatā nāma, sā bālaṃ nissāya adhigantuṃ	1713	
PA_tika-vin02_t:1713_4	na sakkāti natthi bāle sahāyatā. Mātaṅgo araññe mātaṅgaraññeti saralopena sandhi.	1713	
PA_tika-vin02_t:1713_5	“Mātaṅgarañño”tipi pāṭho, araññako mātaṅgo viyāti attho. Mātaṅga-saddeneva hatthibhāvassa	1713	
PA_tika-vin02_t:1713_6	vuttattā nāgavacanaṃ tassa mahattavibhāvanatthanti āha “nāgoti mahantādhivacanameta”nti.	1713	
PA_tika-vin02_t:1713_7	Mahantapariyāyo hi nāga-saddo hoti “etaṃ nāgassa nāgena, īsādantassa hatthino”tiādīsu.	1713	
PA_tika-vin02_t:1714	Dīghāvuvatthukathāvaṇṇanā niṭṭhitā.	171	
PA_tika-vin02_t:1715	Bālakaloṇakagamanakathāvaṇṇanā	171	
PA_tika-vin02_t:1716_0	465. Bālakaloṇakāragāmoti upāligahapatissa evaṃnāmako bhogagāmo. Tenupasaṅkamīti	1716	
PA_tika-vin02_t:1716_1	dhammasenāpatimahāmoggallānattheresu vā asītimahāsāvakesu vā antamaso dhammabhaṇḍāgārikaṃ	1716	
PA_tika-vin02_t:1716_2	ānandattherampi kañci anāmantetvā sayameva pattacīvaramādāya anīkanissaṭo hatthī	1716	
PA_tika-vin02_t:1716_3	viya yūthanissaṭo kāḷasīho viya vātacchinno valāhako viya ca ekakova upasaṅkami.	1716	
PA_tika-vin02_t:1716_4	Kasmā upasaṅkami? Gaṇe kirassa ādīnavaṃ disvā ekavihāriṃ bhikkhuṃ passitukāmatā udapādi,	1716	
PA_tika-vin02_t:1716_5	tasmā sītādipīḷito uṇhādiṃ patthayamāno viya upasaṅkami. Atha vā bhagavatā so ādīnavo	1716	
PA_tika-vin02_t:1716_6	pageva pariññāto, na tena satthā nibbinno, tasmiṃ pana antovasse keci buddhaveneyyā	1716	
PA_tika-vin02_t:1716_7	nāhesuṃ, tena aññattha gamanaṃ tesaṃ bhikkhūnaṃ damanupāyoti pālileyyakaṃ uddissa	1716	
PA_tika-vin02_t:1716_8	gacchanto ekavihāriṃ āyasmantaṃ bhaguṃ sampahaṃsetuṃ tattha gato. Evaṃ gate ca satthari	1716	
PA_tika-vin02_t:1716_9	pañcasatā bhikkhū āyasmantaṃ ānandaṃ āhaṃsu “āvuso ānanda satthā ekakova gato, mayaṃ	1716	
PA_tika-vin02_t:1716_10	anubandhissāmā”ti. “Āvuso, yadā bhagavā sāmaṃ senāsanaṃ saṃsāmetvā pattacīvaramādāya	17161	
PA_tika-vin02_t:1716_11	anāmantetvā upaṭṭhāke anapaloketvā bhikkhusaṅghaṃ adutiyo gacchati, tadā ekacārikaṃ	17161	
PA_tika-vin02_t:1716_12	carituṃ bhagavato ajjhāsayo, sāvakena nāma satthu ajjhāsayānurūpaṃ paṭipajjitabbaṃ,	17161	
PA_tika-vin02_t:1716_13	tasmā na imesu divasesu bhagavā anugantabbo”ti nivāresi, sayampi nānugañchi. Dhammiyā	17161	
PA_tika-vin02_t:1716_14	kathāyāti ekībhāve ānisaṃsapaṭisaṃyuttāya dhammakathāya.	17161	
PA_tika-vin02_t:1717	Bālakaloṇakagamanakathāvaṇṇanā niṭṭhitā.	171	
PA_tika-vin02_t:1718	Pācīnavaṃsadāyagamanakathāvaṇṇanā	171	
PA_tika-vin02_t:1719_0	466. Yena pācīnavaṃsadāyoti tattha kasmā upasaṅkami? Yathā nāma jighacchitassa bhojane,	1719	
PA_tika-vin02_t:1719_1	pipāsitassa pānīye, sītena phuṭṭhassa uṇhe, uṇhena phuṭṭhassa sīte, dukkhitassa sukhe	1719	
PA_tika-vin02_t:1719_2	abhiruci uppajjati, evameva bhagavato kosambake bhikkhū aññamaññaṃ vivādāpanne asamaggavāsaṃ	1719	
PA_tika-vin02_t:1719_3	vasante, samaggavāsaṃ vasante āvajjentassa ime tayo kulaputtā āpāthamāgamiṃsu, atha	1719	
PA_tika-vin02_t:1719_4	nesaṃ paggaṇhitukāmo upasaṅkami “evāyaṃ paṭipattianukkamena kosambakānaṃ bhikkhūnaṃ	1719	
PA_tika-vin02_t:1719_5	vinayanūpāyo hotī”ti. Viharantīti sāmaggirasaṃ anubhavamānā viharanti.	1719	
PA_tika-vin02_t:1720_0	Dāyapāloti araññapālo. So araññaṃ yathā icchiticchitappadesena manussā pavisitvā	1720	
PA_tika-vin02_t:1720_1	tattha pupphaṃ vā phalaṃ vā niyyāsaṃ vā dabbasambhāraṃ vā na haranti, evaṃ vatiyā	1720	
PA_tika-vin02_t:1720_2	parikkhittassa araññassa yojite dvāre nisīditvā araññaṃ rakkhati, tasmā “dāyapālo”ti	1720	
PA_tika-vin02_t:1720_3	vutto. Attakāmarūpā viharantīti attano hitaṃ kāmayamānasabhāvā hutvā viharanti. Yo	1720	
PA_tika-vin02_t:1720_4	hi imasmiṃ sāsane pabbajitvāpi vejjakammadūtakammapahiṇagamanādīnaṃ vasena ekavīsatianesanāhi	1720	
PA_tika-vin02_t:1720_5	jīvikaṃ kappeti, ayaṃ na attakāmarūpo nāma. Yo pana imasmiṃ sāsane pabbajitvā ekavīsatianesanaṃ	1720	
PA_tika-vin02_t:1720_6	pahāya catupārisuddhisīle patiṭṭhāya buddhavacanaṃ uggaṇhitvā sappāyadhutaṅgaṃ adhiṭṭhāya	1720	
PA_tika-vin02_t:1720_7	aṭṭhatiṃsāya ārammaṇesu cittaruciyaṃ kammaṭṭhānaṃ gahetvā gāmantaṃ pahāya araññaṃ	1720	
PA_tika-vin02_t:1720_8	pavisitvā samāpattiyo nibbattetvā vipassanāya kammaṃ kurumāno vicarati, ayaṃ attakāmo	1720	
PA_tika-vin02_t:1720_9	nāma. Tepi tayo kulaputtā evarūpā ahesuṃ. Tena vuttaṃ “attakāmarūpā viharantī”ti.	1720	
PA_tika-vin02_t:1721_0	Mā tesaṃ aphāsumakāsīti tesaṃ aphāsukaṃ mā akāsīti bhagavantaṃ vāresi. Evaṃ kirassa	1721	
PA_tika-vin02_t:1721_1	ahosi “ime kulaputtā samaggā viharanti, ekaccassa ca gataṭṭhāne bhaṇḍanakalahavivādā	1721	
PA_tika-vin02_t:1721_2	vattanti, tikhiṇasiṅgo caṇḍagoṇo viya ovijjhanto vicarati, athekamaggena dvinnaṃ	1721	
PA_tika-vin02_t:1721_3	gamanaṃ na hoti, kadāci ayampi evaṃ karonto imesaṃ kulaputtānaṃ samaggavāsaṃ bhindeyya,	1721	
PA_tika-vin02_t:1721_4	pāsādiko ca panesa suvaṇṇavaṇṇo rasagiddho maññe, gatakālato paṭṭhāya paṇītadāyakānaṃ	1721	
PA_tika-vin02_t:1721_5	attano upaṭṭhākānaṃ vaṇṇakathanādīhi imesaṃ kulaputtānaṃ appamādavihāraṃ bhindeyya,	1721	
PA_tika-vin02_t:1721_6	vasanaṭṭhānāni cāpi etesaṃ kulaputtānaṃ nibaddhāni paricchinnāni tissova paṇṇasālā	1721	
PA_tika-vin02_t:1721_7	tayo caṅkamā tīṇi divāṭṭhānāni tīṇi mañcapīṭhāni, ayaṃ pana samaṇo mahākāyo vuḍḍhataro	1721	
PA_tika-vin02_t:1721_8	maññe bhavissati, so akāle ime kulaputte senāsanā vuṭṭhapessati, evaṃ sabbathāpi	1721	
PA_tika-vin02_t:1721_9	etesaṃ aphāsu bhavissatī”ti. Taṃ anicchanto “mā tesaṃ aphāsumakāsī”ti bhagavantaṃ vāreti.	1721	
PA_tika-vin02_t:1722_0	Kiṃ panesa jānanto vāresi ajānantoti? Ajānanto. Sammāsambuddho hi nāma yadā anekabhikkhusahassaparivāro	1722	
PA_tika-vin02_t:1722_1	byāmappabhāya asītianubyañjanehi dvattiṃsamahāpurisalakkhaṇasiriyā ca buddhānubhāvaṃ	1722	
PA_tika-vin02_t:1722_2	dassento vicarati, tadā “ko eso”ti apucchitvāva jānitabbo hoti. Tadā pana bhagavā	1722	
PA_tika-vin02_t:1722_3	“māssu koci mama buddhānubhāvaṃ aññāsī”ti tathārūpena iddhābhisaṅkhārena sabbampi	1722	
PA_tika-vin02_t:1722_4	taṃ buddhānubhāvaṃ cīvaragabbhena viya paṭicchādetvā valāhakagabbhena paṭicchanno	1722	
PA_tika-vin02_t:1722_5	puṇṇacando viya sayameva pattacīvaramādāya aññātakavesena agamāsi. Iti taṃ ajānantova dāyapālo vāresi.	1722	
PA_tika-vin02_t:1723_0	Etadavocāti thero kira “mā samaṇā”ti dāyapālassa kathaṃ sutvā cintesi “mayaṃ tayo	1723	
PA_tika-vin02_t:1723_1	janā idha viharāma, añño pabbajito nāma natthi, ayañca dāyapālo pabbajitena viya	1723	
PA_tika-vin02_t:1723_2	saddhiṃ katheti, ko nu kho bhavissatī”ti divāṭṭhānato uṭṭhāya dvāre ṭhatvā maggaṃ	1723	
PA_tika-vin02_t:1723_3	olokento bhagavantaṃ addasa. Bhagavāpi therassa saha dassaneneva sarīrobhāsaṃ muñci,	1723	
PA_tika-vin02_t:1723_4	asītianubyañjanavirājitā byāmappabhā pasāritasuvaṇṇapaṭo viya virocittha. Thero “ayaṃ	1723	
PA_tika-vin02_t:1723_5	dāyapālo phaṇakataāsīvisaṃ gīvāya gahetuṃ hatthaṃ pasārento viya loke aggapuggalena	1723	
PA_tika-vin02_t:1723_6	saddhiṃ kathentova na jānāti, aññatarabhikkhunā viya saddhiṃ kathetī”ti nivārento	1723	
PA_tika-vin02_t:1723_7	etaṃ “māvuso, dāyapālā”tiādivacanaṃ avoca.	1723	
PA_tika-vin02_t:1724_0	Tenupasaṅkamīti kasmā bhagavato paccuggamanaṃ akatvāva upasaṅkami? Evaṃ kirassa ahosi	1724	
PA_tika-vin02_t:1724_1	“mayaṃ tayo janā samaggavāsaṃ vasāma, sacāhaṃ ekakova paccuggamanaṃ karissāmi, samaggavāso	1724	
PA_tika-vin02_t:1724_2	nāma na bhavissati, piyamitte gahetvāva paccuggamanaṃ karissāmi. Yathā ca bhagavā	1724	
PA_tika-vin02_t:1724_3	mayhaṃ piyo, evaṃ sahāyānampi me piyo”ti tehi saddhiṃ paccuggamanaṃ kātukāmo sayaṃ	1724	
PA_tika-vin02_t:1724_4	akatvā upasaṅkami. Keci pana “tesaṃ therānaṃ paṇṇasāladvāre caṅkamanakoṭiyā bhagavato	1724	
PA_tika-vin02_t:1724_5	āgamanamaggo hoti, tasmā thero tesaṃ saññaṃ dadamānova gato”ti vadanti. Abhikkamathāti	1724	
PA_tika-vin02_t:1724_6	ito āgacchatha. Pāde pakkhālesīti vikasitapadumasannibhehi jālahatthehi maṇivaṇṇaṃ	1724	
PA_tika-vin02_t:1724_7	udakaṃ gahetvā suvaṇṇavaṇṇesu piṭṭhipādesu udakaṃ āsiñcitvā pādena pādaṃ ghaṃsento	1724	
PA_tika-vin02_t:1724_8	pakkhālesi. Buddhānaṃ kāye rajojallaṃ nāma na upalimpati, kasmā pakkhālesīti? Sarīrassa	1724	
PA_tika-vin02_t:1724_9	utuggahaṇatthaṃ tesañca cittasampahaṃsanatthaṃ. Amhehi abhihaṭena udakena bhagavā	1724	
PA_tika-vin02_t:1724_10	pāde pakkhālesi, paribhogaṃ akāsīti tesaṃ bhikkhūnaṃ balavasomanassavasena cittaṃ	17241	
PA_tika-vin02_t:1724_11	pīṇitaṃ hoti, tasmā pakkhālesi.	17241	
PA_tika-vin02_t:1725_0	Āyasmantaṃ anuruddhaṃ bhagavā etadavocāti so kira tesaṃ vuḍḍhataro, tassa saṅgahe	1725	
PA_tika-vin02_t:1725_1	kate sesānaṃ katova hotīti theraññeva etaṃ “kacci vo anuruddhā”tiādivacanaṃ avoca.	1725	
PA_tika-vin02_t:1725_2	Anuruddhāti vā ekasesanayena vuttaṃ virūpekasesassapi icchitabbattā, evañca katvā	1725	
PA_tika-vin02_t:1725_3	bahuvacananiddeso ca samatthito hoti. Kaccīti pucchanatthe nipāto. Voti sāmivacanaṃ.	1725	
PA_tika-vin02_t:1725_4	Idaṃ vuttaṃ hoti – kacci anuruddhā tumhākaṃ khamanīyaṃ, iriyāpatho vo khamati, kacci	1725	
PA_tika-vin02_t:1725_5	yāpanīyaṃ, kacci vo jīvitaṃ yāpeti ghaṭiyati, kacci piṇḍakena na kilamatha, kacci	1725	
PA_tika-vin02_t:1725_6	tumhākaṃ sulabhapiṇḍaṃ, sampatte vo disvā manussā uḷuṅkayāguṃ vā kaṭacchubhikkhaṃ	1725	
PA_tika-vin02_t:1725_7	vā dātabbaṃ maññantīti bhikkhācāravattaṃ pucchati. Kasmā? Yasmā paccayena akilamantena	1725	
PA_tika-vin02_t:1725_8	sakkā samaṇadhammo kātuṃ, vattameva vā etaṃ pabbajitānaṃ.	1725	
PA_tika-vin02_t:1726_0	Atha tena paṭivacane dinne “anuruddhā tumhe rājapabbajitā mahāpuññā, manussā tumhākaṃ	1726	
PA_tika-vin02_t:1726_1	araññe vasantānaṃ adatvā kassa aññassa dātabbaṃ maññissanti, tumhe pana etaṃ bhuñjitvā	1726	
PA_tika-vin02_t:1726_2	kiṃ nu kho migapotakā viya aññamaññaṃ ghaṭṭentā viharatha, udāhu sāmaggibhāvo vo	1726	
PA_tika-vin02_t:1726_3	atthī”ti sāmaggirasaṃ pucchanto “kacci pana vo anuruddhā samaggā”tiādimāha. Tattha	1726	
PA_tika-vin02_t:1726_4	khīrodakībhūtāti yathā khīrañca udakañca aññamaññaṃ saṃsandati, visuṃ na hoti, ekattaṃ	1726	
PA_tika-vin02_t:1726_5	viya upeti, kacci evaṃ sāmaggivasena ekattupagatacittuppādā viharathāti pucchati.	1726	
PA_tika-vin02_t:1726_6	Piyacakkhūhīti mettacittaṃ paccupaṭṭhāpetvā olokanato piyabhāvadīpakāni cakkhūni	1726	
PA_tika-vin02_t:1726_7	piyacakkhūni nāma, “kacci tathārūpehi cakkhūhi aññamaññaṃ passantā viharathā”ti pucchati.	1726	
PA_tika-vin02_t:1726_8	Tagghāti ekaṃsatthe nipāto, ekaṃsena mayaṃ bhanteti vuttaṃ hoti. Yathā kathaṃ panāti	1726	
PA_tika-vin02_t:1726_9	ettha yathāti nipātamattaṃ, kathanti kāraṇapucchā, kathaṃ pana tumhe evaṃ viharatha,	1726	
PA_tika-vin02_t:1726_10	kena kāraṇena viharatha, taṃ me kāraṇaṃ brūhīti vuttaṃ hoti.	17261	
PA_tika-vin02_t:1727_0	Mettaṃ kāyakammanti mettacittavasena pavattaṃ kāyakammaṃ. Āvi ceva raho cāti sammukhā	1727	
PA_tika-vin02_t:1727_1	ceva parammukhā ca. Itaresupi eseva nayo. Tattha sammukhā kāyavacīkammāni sahavāse	1727	
PA_tika-vin02_t:1727_2	labbhanti, itarāni vippavāse, manokammaṃ sabbattha labbhati. Yañhi saheva vasantesu	1727	
PA_tika-vin02_t:1727_3	ekena mañcapīṭhaṃ vā dārubhaṇḍaṃ vā mattikābhaṇḍaṃ vā bahi dunnikkhittaṃ hoti, taṃ	1727	
PA_tika-vin02_t:1727_4	disvā “kenidaṃ vaḷañjita”nti avaññaṃ akatvā attanā dunnikkhittaṃ viya gahetvā paṭisāmentassa	1727	
PA_tika-vin02_t:1727_5	paṭijaggitabbayuttaṃ vā pana ṭhānaṃ paṭijaggantassa sammukhā mettaṃ kāyakammaṃ nāma	1727	
PA_tika-vin02_t:1727_6	hoti. Ekasmiṃ pakkante tena dunnikkhittaṃ senāsanaparikkhāraṃ tatheva nikkhipantassa	1727	
PA_tika-vin02_t:1727_7	paṭijaggitabbayuttaṃ vā pana ṭhānaṃ paṭijaggantassa parammukhā mettaṃ kāyakammaṃ	1727	
PA_tika-vin02_t:1727_8	nāma hoti. Sahavasantassa pana therehi saddhiṃ madhuraṃ sammodanīyakathaṃ paṭisanthārakathaṃ	1727	
PA_tika-vin02_t:1727_9	sāraṇīyakathaṃ dhammakathaṃ sarabhaññaṃ sākacchaṃ pañhapucchanaṃ pañhavissajjananti	1727	
PA_tika-vin02_t:1727_10	evamādikaraṇe sammukhā mettaṃ vacīkammaṃ nāma hoti. Theresu pana pakkantesu “mayhaṃ	17271	
PA_tika-vin02_t:1727_11	piyasahāyo nandiyatthero kimilatthero evaṃ sīlasampanno evaṃ ācārasampanno”tiādiguṇakathane	17271	
PA_tika-vin02_t:1727_12	parammukhā mettaṃ vacīkammaṃ nāma hoti. “Mayhaṃ piyamitto nandiyatthero kimilatthero	17271	
PA_tika-vin02_t:1727_13	avero hotu abyāpajjo sukhī”ti evaṃ samannāharato pana sammukhāpi parammukhāpi mettaṃ	17271	
PA_tika-vin02_t:1727_14	manokammaṃ hotiyeva.	17271	
PA_tika-vin02_t:1728_0	Nānā hi kho no bhante kāyāti ayañhi kāyo piṭṭhaṃ viya mattikā viya ca omadditvā ekato	1728	
PA_tika-vin02_t:1728_1	kātuṃ na sakkā. Ekañca pana maññe cittanti cittaṃ pana no attano viya aññamaññassa	1728	
PA_tika-vin02_t:1728_2	hitabhāvena avirodhabhāvena bhedābhāvena samaggabhāvena ekamevāti dasseti. Kathaṃ	1728	
PA_tika-vin02_t:1728_3	panete sakaṃ cittaṃ nikkhipitvā itaresaṃ cittavasena vattiṃsūti? Ekassa patte malaṃ	1728	
PA_tika-vin02_t:1728_4	uṭṭhahati, ekassa cīvaraṃ kiliṭṭhaṃ hoti, ekassa paribhaṇḍakammaṃ hoti. Tattha yassa	1728	
PA_tika-vin02_t:1728_5	patte malaṃ uṭṭhitaṃ, tena “mamāvuso patte malaṃ uṭṭhitaṃ, pacituṃ vaṭṭatī”ti vutte	1728	
PA_tika-vin02_t:1728_6	itare “mayhaṃ cīvaraṃ kiliṭṭhaṃ dhovitabbaṃ, mayhaṃ paribhaṇḍaṃ kātabba”nti avatvā	1728	
PA_tika-vin02_t:1728_7	araññaṃ pavisitvā dārūni āharitvā bhinditvā pattakaṭāhe bahalatanumattikāhi lepaṃ	1728	
PA_tika-vin02_t:1728_8	katvā pattaṃ pacitvā tato paraṃ cīvaraṃ vā dhovanti, paribhaṇḍaṃ vā karonti. “Mamāvuso	1728	
PA_tika-vin02_t:1728_9	cīvaraṃ kiliṭṭhaṃ, dhovituṃ vaṭṭatī”ti “mama paṇṇasālā uklāpā, paribhaṇḍaṃ kātuṃ	1728	
PA_tika-vin02_t:1728_10	vaṭṭatī”ti paṭhamataraṃ ārocitepi eseva nayo.	17281	
PA_tika-vin02_t:1729_0	Idāni tesaṃ appamādalakkhaṇaṃ pucchanto “kacci pana vo anuruddhā”tiādimāha. Tattha	1729	
PA_tika-vin02_t:1729_1	voti nipātamattaṃ, paccattavacanaṃ vā, kacci tumheti attho. Amhākanti amhesu tīsu	1729	
PA_tika-vin02_t:1729_2	janesu. Piṇḍāya paṭikkamatīti gāme piṇḍāya caritvā paccāgacchati. Avakkārapātinti	1729	
PA_tika-vin02_t:1729_3	atirekapiṇḍapātaṃ apanetvā ṭhapanatthāya ekaṃ samuggapātiṃ dhovitvā ṭhapeti. Yo pacchāti	1729	
PA_tika-vin02_t:1729_4	te kira therā na ekatova bhikkhācāraṃ pavisanti. Phalasamāpattiratā hete pātova sarīrapaṭijagganaṃ	1729	
PA_tika-vin02_t:1729_5	katvā vattapaṭipattiṃ pūretvā senāsanaṃ pavisitvā kālaparicchedaṃ katvā phalasamāpattiṃ	1729	
PA_tika-vin02_t:1729_6	appetvā nisīdanti. Tesu yo paṭhamataraṃ nisinno attano kālaparicchedavasena paṭhamataraṃ	1729	
PA_tika-vin02_t:1729_7	uṭṭhāti, so piṇḍāya caritvā paṭinivatto bhattakiccaṭṭhānaṃ āgantvā jānāti “dve bhikkhū	1729	
PA_tika-vin02_t:1729_8	pacchato, ahaṃ paṭhamataraṃ āgato”ti. Atha pattaṃ pidahitvā āsanapaññāpanādīni katvā	1729	
PA_tika-vin02_t:1729_9	yadi patte paṭivīsamattameva hoti, nisīditvā bhuñjati, yadi atirekaṃ hoti, avakkārapātiyaṃ	1729	
PA_tika-vin02_t:1729_10	pakkhipitvā pātiṃ pidhāya bhuñjati, katabhattakicco pattaṃ dhovitvā vodakaṃ katvā	17291	
PA_tika-vin02_t:1729_11	thavikāya osāpetvā pattacīvaraṃ gahetvā attano vasanaṭṭhānaṃ pavisati.	17291	
PA_tika-vin02_t:1730_0	Dutiyopi āgantvāva jānāti “eko paṭhamaṃ āgato, eko pacchato”ti. So sace patte bhattaṃ	1730	
PA_tika-vin02_t:1730_1	pamāṇameva hoti, bhuñjati. Sace mandaṃ, avakkārapātito gahetvā bhuñjati. Sace atirekaṃ	1730	
PA_tika-vin02_t:1730_2	hoti, avakkārapātiyaṃ pakkhipitvā pamāṇameva bhuñjitvā purimatthero viya vasanaṭṭhānaṃ	1730	
PA_tika-vin02_t:1730_3	pavisati. Tatiyopi āgantvāva jānāti “dve paṭhamaṃ āgatā, ahaṃ pacchimo”ti. Sopi dutiyatthero	1730	
PA_tika-vin02_t:1730_4	viya bhuñjitvā katabhattakicco pattaṃ dhovitvā vodakaṃ katvā thavikāya osāpetvā āsanāni	1730	
PA_tika-vin02_t:1730_5	ukkhipitvā paṭisāmeti, pānīyaghaṭe vā paribhojanīyaghaṭe vā avasesaudakaṃ chaḍḍetvā	1730	
PA_tika-vin02_t:1730_6	ghaṭe nikujjitvā avakkārapātiyaṃ sace avasesabhattaṃ hoti, taṃ vuttanayena jahitvā	1730	
PA_tika-vin02_t:1730_7	pātiṃ dhovitvā paṭisāmeti, bhattaggaṃ sammajjati, so kacavaraṃ chaḍḍetvā sammajjaniṃ	1730	
PA_tika-vin02_t:1730_8	ukkhipitvā upacikāhi muttaṭṭhāne ṭhapetvā pattacīvaramādāya vasanaṭṭhānaṃ pavisati.	1730	
PA_tika-vin02_t:1730_9	Idaṃ therānaṃ bahivihāre araññe bhattakiccakaraṇaṭṭhāne bhojanasālāya vattaṃ. Idaṃ	1730	
PA_tika-vin02_t:1730_10	sandhāya “yo pacchā”tiādi vuttaṃ.	17301	
PA_tika-vin02_t:1731_0	Yo passatītiādi pana nesaṃ antovihāre vattanti veditabbaṃ. Tattha vaccaghaṭanti ācamanakumbhiṃ.	1731	
PA_tika-vin02_t:1731_1	Rittanti rittakaṃ. Tucchanti tasseva vevacanaṃ. Avisayhanti ukkhipituṃ asakkuṇeyyaṃ	1731	
PA_tika-vin02_t:1731_2	atibhāriyaṃ. Hatthavikārenāti hatthasaññāya. Te kira pānīyaghaṭādīsu yaṃkiñci tucchakaṃ	1731	
PA_tika-vin02_t:1731_3	gahetvā pokkharaṇiṃ gantvā anto ca bahi ca dhovitvā udakaṃ parissāvetvā tīre ṭhapetvā	1731	
PA_tika-vin02_t:1731_4	aññaṃ bhikkhuṃ hatthavikārena āmantenti, odissa vā anodissa vā saddaṃ na karonti.	1731	
PA_tika-vin02_t:1731_5	Kasmā odissa na karonti? Tañhi bhikkhuṃ saddo bādheyyāti. Kasmā anodissa na karonti?	1731	
PA_tika-vin02_t:1731_6	Anodissa sadde dinne “ahaṃ pure, ahaṃ pure”ti dvepi nikkhameyyuṃ. Tato dvīhi kattabbakamme	1731	
PA_tika-vin02_t:1731_7	tatiyassa kammacchedo bhaveyya. Saṃyatapadasaddo pana hutvā aparassa bhikkhuno divāṭṭhānasantikaṃ	1731	
PA_tika-vin02_t:1731_8	gantvā tena diṭṭhabhāvaṃ ñatvā hatthasaññaṃ karoti, tāya saññāya itaro āgacchati,	1731	
PA_tika-vin02_t:1731_9	tato dve janā hatthena hatthaṃ saṃsibbantā dvīsu hatthesu ṭhapetvā uṭṭhāpenti. Taṃ	1731	
PA_tika-vin02_t:1731_10	sandhāyāha “hatthavikārena dutiyaṃ āmantetvā hatthavilaṅghakena upaṭṭhāpemā”ti.	17311	
PA_tika-vin02_t:1732_0	Pañcāhikaṃ kho panāti cātuddase pannarase aṭṭhamiyanti idaṃ tāva pakatidhammassavanameva,	1732	
PA_tika-vin02_t:1732_1	taṃ akhaṇḍaṃ katvā pañcame pañcame divase dve therā nātivikāle nahāyitvā anuruddhattherassa	1732	
PA_tika-vin02_t:1732_2	vasanaṭṭhānaṃ gacchanti. Tattha tayopi nisīditvā tiṇṇaṃ piṭakānaṃ aññatarasmiṃ aññamaññaṃ	1732	
PA_tika-vin02_t:1732_3	pañhaṃ pucchanti, aññamaññaṃ vissajjenti. Tesaṃ evaṃ karontānaṃyeva aruṇaṃ uggacchati.	1732	
PA_tika-vin02_t:1732_4	Taṃ sandhāyetaṃ vuttaṃ. Ettāvatā therena bhagavatā appamādalakkhaṇaṃ pucchitena pamādaṭṭhānesuyeva	1732	
PA_tika-vin02_t:1732_5	appamādalakkhaṇaṃ vissajjitaṃ hoti. Aññesañhi bhikkhūnaṃ bhikkhācārapavisanakālo	1732	
PA_tika-vin02_t:1732_6	nikkhamanakālo nivāsanaparivattanaṃ cīvarapārupanaṃ antogāme piṇḍāya caraṇaṃ dhammakathanaṃ	1732	
PA_tika-vin02_t:1732_7	anumodanaṃ antogāmato nikkhamitvā bhattakiccakaraṇaṃ pattadhovanaṃ pattaosāpanaṃ	1732	
PA_tika-vin02_t:1732_8	pattacīvarapaṭisāmananti papañcakaraṇaṭṭhānāni etāni. Tasmā thero “amhākaṃ ettakaṃ	1732	
PA_tika-vin02_t:1732_9	ṭhānaṃ muñcitvā vissaṭṭhakathāpavattanena kammaṭṭhāne pamajjanaṭṭhānāni, tatthāpi	1732	
PA_tika-vin02_t:1732_10	mayaṃ, bhante, kammaṭṭhānaviruddhaṃ na paṭipajjāmā”ti aññesaṃ pamādaṭṭhānesuyeva	17321	
PA_tika-vin02_t:1732_11	sikhāppattaṃ attano appamādalakkhaṇaṃ vissajjesi. Imināva etāni ṭhānāni muñcitvā	17321	
PA_tika-vin02_t:1732_12	aññattha vihārasamāpattīnaṃ avaḷañjanavasena pamādakālo nāma amhākaṃ natthīti dīpeti.	17321	
PA_tika-vin02_t:1733	Pācīnavaṃsadāyagamanakathāvaṇṇanā niṭṭhitā.	173	
PA_tika-vin02_t:1734	Pālileyyakagamanakathāvaṇṇanā	173	
PA_tika-vin02_t:1735_0	467. Dhammiyā kathāyāti samaggavāse ānisaṃsapaṭisaṃyuttāya dhammakathāya. Anupubbena	1735	
PA_tika-vin02_t:1735_1	cārikaṃ caramānoti anukkamena gāmanigamapaṭipāṭiyā cārikaṃ caramāno. Yena pālileyyakaṃ	1735	
PA_tika-vin02_t:1735_2	tadavasarīti ekakova yena pālileyyakagāmo, taṃ avasari. Pālileyyakagāmavāsinopi paccuggantvā	1735	
PA_tika-vin02_t:1735_3	bhagavato dānaṃ datvā pālileyyakagāmassa avidūre rakkhitavanasaṇḍo nāma atthi, tattha	1735	
PA_tika-vin02_t:1735_4	bhagavato paṇṇasālaṃ katvā “ettha bhagavā vasatū”ti yācitvā vāsayiṃsu. Bhaddasāloti	1735	
PA_tika-vin02_t:1735_5	pana tattheko manāpo laṭṭhiko sālarukkho. Bhagavā taṃ gāmaṃ upanissāya vanasaṇḍe	1735	
PA_tika-vin02_t:1735_6	paṇṇasālāya samīpe tasmiṃ rukkhamūle vihāsi. Tena vuttaṃ “pālileyyake viharati rakkhitavanasaṇḍe bhaddasālamūle”ti.	1735	
PA_tika-vin02_t:1736_0	Atha kho bhagavato rahogatassātiādi bhagavato vivekasukhapaccavekkhaṇadassanaṃ. Ākiṇṇo	1736	
PA_tika-vin02_t:1736_1	na phāsu vihāsinti sambādhappatto ākiṇṇo vihāsiṃ. Kiṃ pana bhagavato sambādho atthi	1736	
PA_tika-vin02_t:1736_2	saṃsaggo vāti? Natthi. Na hi koci bhagavantaṃ anicchāya upasaṅkamituṃ sakkoti. Durāsadā	1736	
PA_tika-vin02_t:1736_3	hi buddhā bhagavanto sabbattha ca anupalittā, hitesitāya pana sattesu anukampaṃ upādāya	1736	
PA_tika-vin02_t:1736_4	“mutto mocessāmī”ti paṭiññānurūpaṃ caturoghanittharaṇatthaṃ aṭṭhannaṃ parisānaṃ attano	1736	
PA_tika-vin02_t:1736_5	santikaṃ kālena kālaṃ upasaṅkamanaṃ adhivāseti, sayañca mahākaruṇāsamussāhito kālaññū	1736	
PA_tika-vin02_t:1736_6	hutvā tattha upasaṅkamīti idaṃ sabbabuddhānaṃ āciṇṇaṃ. Nāyamidha ākiṇṇavihāro adhippeto,	1736	
PA_tika-vin02_t:1736_7	idha pana tehi kalahakārakehi kosambakabhikkhūhi saddhiṃ ekavihāre vāsaṃ vihāsi,	1736	
PA_tika-vin02_t:1736_8	tadā vinetabbābhāvato ākiṇṇavihāraṃ katvā vuttaṃ “ahaṃ kho pubbe ākiṇṇo na phāsu	1736	
PA_tika-vin02_t:1736_9	vihāsi”nti. Tenevāha “tehi kosambakehi bhikkhūhi bhaṇḍanakārakehī”tiādi.	1736	
PA_tika-vin02_t:1737_0	Daharapotakehīti daharehi hatthipotakehi, ye bhiṅkātipi vuccanti. Tehīti hatthiādīhi.	1737	
PA_tika-vin02_t:1737_1	Kaddamodakānīti kaddamamissāni udakāni. Ogāhāti ettha “ogāha”ntipi pāḷi. Assāti hatthināgassa.	1737	
PA_tika-vin02_t:1737_2	Upanighaṃsantiyoti ghaṭṭentiyo. Upanighaṃsiyamānopi attano uḷārabhāvena na kujjhati,	1737	
PA_tika-vin02_t:1737_3	tena tā ghaṃsantiyeva. Vūpakaṭṭhoti vūpakaṭṭho dūrībhūto.	1737	
PA_tika-vin02_t:1738_0	Yūthāti hatthighaṭāya. Yena bhagavā tenupasaṅkamīti so kira hatthināgo yūthavāse	1738	
PA_tika-vin02_t:1738_1	ukkaṇṭhito taṃ vanasaṇḍaṃ paviṭṭho. Tattha bhagavantaṃ disvā ghaṭasahassena nibbāpitasantāpo	1738	
PA_tika-vin02_t:1738_2	viya nibbuto hutvā pasannacitto bhagavato santike aṭṭhāsi, tato paṭṭhāya vattasīse	1738	
PA_tika-vin02_t:1738_3	ṭhatvā bhaddasālassa paṇṇasālāya ca samantato appaharitaṃ katvā sākhābhaṅgena sammajjati,	1738	
PA_tika-vin02_t:1738_4	bhagavato mukhadhovanaṃ deti, nahānodakaṃ āharati, dantakaṭṭhaṃ deti, araññato madhurāni	1738	
PA_tika-vin02_t:1738_5	phalāphalāni āharitvā satthu upaneti. Satthā tāni paribhuñjati. Tena vuttaṃ “soṇḍāya	1738	
PA_tika-vin02_t:1738_6	bhagavato pānīyaṃ paribhojanīyaṃ upaṭṭhāpetī”tiādi. So kira soṇḍāya dārūni āharitvā	1738	
PA_tika-vin02_t:1738_7	aññamaññaṃ ghaṃsitvā aggiṃ uṭṭhāpetvā dārūni jālāpetvā tattha pāsāṇakhaṇḍāni tāpetvā	1738	
PA_tika-vin02_t:1738_8	tāni daṇḍakehi vaṭṭetvā soṇḍiyaṃ khipitvā udakassa tattabhāvaṃ ñatvā bhagavato santikaṃ	1738	
PA_tika-vin02_t:1738_9	upagantvā tiṭṭhati. Bhagavā “hatthināgo mama nahānaṃ icchatī”ti tattha gantvā nahānakiccaṃ	1738	
PA_tika-vin02_t:1738_10	karoti. Pānīyepi eseva nayo. Tasmiṃ pana sītale jāte upasaṅkamati. Taṃ sandhāya vuttaṃ	17381	
PA_tika-vin02_t:1738_11	“soṇḍāya bhagavato pānīyaṃ paribhojanīyaṃ upaṭṭhāpetī”ti.	17381	
PA_tika-vin02_t:1739_0	Attano ca pavivekaṃ viditvāti kehici anākiṇṇabhāvaladdhaṃ kāyavivekaṃ jānitvā. Itare	1739	
PA_tika-vin02_t:1739_1	pana vivekā bhagavato sabbakālaṃ vijjantiyeva. Imaṃ udānaṃ udānesīti imaṃ attano	1739	
PA_tika-vin02_t:1739_2	hatthināgassa ca vivekābhiratiyā samānajjhāsayabhāvadīpanaṃ udānaṃ udānesi.	1739	
PA_tika-vin02_t:1740_0	Gāthāya pana evamatthayojanā veditabbā – etaṃ īsādantassa rathaīsāsadisadantassa	1740	
PA_tika-vin02_t:1740_1	hatthināgassa cittaṃ nāgena buddhanāgassa cittena sameti saṃsandati. Kathaṃ sameti	1740	
PA_tika-vin02_t:1740_2	ce? Yadeko ramatī vane, yasmā buddhanāgo “ahaṃ kho pubbe ākiṇṇo vihāsi”nti purimaṃ	1740	
PA_tika-vin02_t:1740_3	ākiṇṇavihāraṃ jigucchitvā vivekaṃ upabrūhayamāno idāni yathā eko adutiyo vane araññe	1740	
PA_tika-vin02_t:1740_4	ramati abhiramati, evaṃ ayampi hatthināgo pubbe attano hatthiādīhi ākiṇṇavihāraṃ	1740	
PA_tika-vin02_t:1740_5	jigucchitvā idāni eko asahāyo vane ekavihāraṃ ramati abhinandati, tasmāssa cittaṃ	1740	
PA_tika-vin02_t:1740_6	nāgena sameti, tassa cittena sametīti katvā ekībhāvaratiyā ekasadisaṃ hotīti attho.	1740	
PA_tika-vin02_t:1741	Pālileyyakagamanakathāvaṇṇanā niṭṭhitā.	174	
PA_tika-vin02_t:1742	Aṭṭhārasavatthukathāvaṇṇanā	174	
PA_tika-vin02_t:1743_0	473. Yo paṭibāheyya, āpatti dukkaṭassāti ettha yo senāsanārahassa senāsanaṃ paṭibāhati,	1743	
PA_tika-vin02_t:1743_1	tasseva āpatti. Kalahakārakādīnaṃ panettha “okāso natthī”tiādikaṃ saṅghassa katikaṃ	1743	
PA_tika-vin02_t:1743_2	ārocetvā na paññapentassa “ahaṃ vuḍḍho”ti pasayha attanāva attano paññapetvā gaṇhantaṃ	1743	
PA_tika-vin02_t:1743_3	“yuttiyā gaṇhathā”ti vatvā vārentassa ca natthi āpatti. “Bhaṇḍanakārakaṃ nikkaḍḍhatīti	1743	
PA_tika-vin02_t:1743_4	vacanato kuladūsakassa pabbājanīyakammānuññāya ca idha kalahavūpasamanatthaṃ āgatānaṃ	1743	
PA_tika-vin02_t:1743_5	kosambakānampi ‘yathāvuḍḍha’nti avatvā ‘vivitte asati vivittaṃ katvāpi dātabba’nti	1743	
PA_tika-vin02_t:1743_6	vuttattā vivittaṃ katvā dentaṃ paṭibāhantasseva āpattī”ti gaṇṭhipadesu vuttaṃ.	1743	
PA_tika-vin02_t:1744	Upālisaṅghasāmaggīpucchāvaṇṇanā	174	
PA_tika-vin02_t:1745	476. Na mūlā mūlaṃ gantvāti mūlato mūlaṃ agantvā. Atthato apagatāti sāmaggisaṅkhātaatthato apagatā.	174	
PA_tika-vin02_t:1746	477. Yena naṃ paccatthikā vadeyyuṃ, taṃ na hi hotīti sambandho. Anapagatanti kāraṇato anapetaṃ, sakāraṇanti vuttaṃ hoti.	174	
PA_tika-vin02_t:1747_0	Usūyāyāti iminā dosāgatigamanassa saṅgahitattā “agatigamanenā”ti avasesaagatigamanaṃ	1747	
PA_tika-vin02_t:1747_1	dassitanti veditabbaṃ. Aṭṭhahi dūtaṅgehīti “sotā ca hoti sāvetā ca uggahetā ca dhāretā	1747	
PA_tika-vin02_t:1747_2	ca viññāpetā ca kusalo ca sahitāsahitadassano ca akalahakārako cā”ti evaṃ vuttehi	1747	
PA_tika-vin02_t:1747_3	aṭṭhahi dūtaṅgehi. Sesamettha pāḷito aṭṭhakathāto ca suviññeyyameva.	1747	
PA_tika-vin02_t:1748	Kosambakakkhandhakavaṇṇanā niṭṭhitā.	174	
PA_tika-vin02_t:1749	Iti samantapāsādikāya vinayaṭṭhakathāya sāratthadīpaniyaṃ	174	
PA_tika-vin02_t:1750	Mahāvaggavaṇṇanā niṭṭhitā.	175	
PA_tika-vin02_t:1751	Namo tassa bhagavato arahato sammāsambuddhassa	175	
PA_tika-vin02_t:1752	Cūḷavagga-ṭīkā	175	
PA_tika-vin02_t:1753	1. Kammakkhandhakaṃ	175	
PA_tika-vin02_t:1754	Tajjanīyakammakathāvaṇṇanā	175	
PA_tika-vin02_t:1755_0	1. Cūḷavaggassa paṭhame kammakkhandhake tāva “yaṭṭhiṃ pavesaya, kunte pavesayā”tiādīsu	1755	
PA_tika-vin02_t:1755_1	viya sahacaraṇañāyena “mañcā ukkuṭṭhiṃ karontī”tiādīsu viya nissitesu nissayavohāravasena	1755	
PA_tika-vin02_t:1755_2	vā paṇḍukalohitakanissitā paṇḍukalohitakasaddena vuttāti āha “tesaṃ nissitakāpi paṇḍukalohitakātveva	1755	
PA_tika-vin02_t:1755_3	paññāyantī”ti. Paṭivadathāti paṭivacanaṃ detha.	1755	
PA_tika-vin02_t:1756	Adhammakammadvādasakakathāvaṇṇanā	175	
PA_tika-vin02_t:1757_0	4. Tīhi aṅgehi samannāgatanti paccekaṃ samuditehi vā tīhi aṅgehi samannāgataṃ. Na	1757	
PA_tika-vin02_t:1757_1	hi tiṇṇaṃ eva aṅgānaṃ samodhānena adhammakammaṃ hoti, ekenapi hotiyeva. “Appaṭiññāya	1757	
PA_tika-vin02_t:1757_2	kataṃ hotīti lajjiṃ sandhāya vutta”nti gaṇṭhipadesu kathitaṃ.	1757	
PA_tika-vin02_t:1758_0	Nanu ca “adesanāgāminiyā āpattiyā kataṃ hotī”ti idaṃ parato “tīhi, bhikkhave, aṅgehi	1758	
PA_tika-vin02_t:1758_1	samannāgatassa bhikkhuno ākaṅkhamāno saṅgho tajjanīyakammaṃ kareyya, adhisīle sīlavipanno	1758	
PA_tika-vin02_t:1758_2	hotī”ti iminā virujjhati. Adesanāgāminiṃ āpanno hi “adhisīle sīlavipanno”ti vuccatīti?	1758	
PA_tika-vin02_t:1758_3	Tattha keci vadanti “tajjanīyakammassa hi visesena bhaṇḍanakārakattaṃ aṅga’nti aṭṭhakathāyaṃ	1758	
PA_tika-vin02_t:1758_4	vuttaṃ, taṃ pāḷiyā āgatanidānena sameti, tasmā sabbatikesupi bhaṇḍanaṃ āropetvā bhaṇḍanapaccayā	1758	
PA_tika-vin02_t:1758_5	āpannāpattivasena idaṃ kammaṃ kātabbaṃ. Tasmā ‘adhisīle sīlavipanno’ti etthāpi pubbabhāge	1758	
PA_tika-vin02_t:1758_6	vā parabhāge vā codanāsāraṇādikāle bhaṇḍanapaccayā āpannāpattivaseneva kātabbaṃ,	1758	
PA_tika-vin02_t:1758_7	na kevalaṃ saṅghādisesapaccayā kātabba”nti. Apare pana vadanti “adesanāgāminiyāti	1758	
PA_tika-vin02_t:1758_8	idaṃ pārājikāpattiṃyeva sandhāya vuttaṃ, na saṅghādisesaṃ. Aṭṭhakathāyaṃ pana ‘adesanāgāminiyāti	1758	
PA_tika-vin02_t:1758_9	pārājikāpattiyā vā saṅghādisesāpattiyā vā’ti vuttaṃ. Tattha saṅghādisesāpattiyā vāti	1758	
PA_tika-vin02_t:1758_10	atthuddhāravasena vuttaṃ, ‘adhisīle sīlavipanno’ti ca idaṃ saṅghādisesaṃyeva sandhāya	17581	
PA_tika-vin02_t:1758_11	vuttaṃ, na pārājikaṃ. Tasmā pārājikāpattipaccayā na tajjanīyakammaṃ kātabbaṃ payojanābhāvā,	17581	
PA_tika-vin02_t:1758_12	saṅghādisesapaccayā kātabbanti ayamattho siddho hoti. Sukkapakkhe ‘desanāgāminiyā	17581	
PA_tika-vin02_t:1758_13	āpattiyā kataṃ hotī’ti iminā virujjhatīti ce? Na ekena pariyāyena saṅghādisesassapi	17581	
PA_tika-vin02_t:1758_14	desanāgāminīvohārasambhavato”ti, taṃ yuttaṃ viya dissati.	17581	
PA_tika-vin02_t:1759	Nappaṭippassambhetabbaaṭṭhārasakakathāvaṇṇanā	175	
PA_tika-vin02_t:1760	8. Lomaṃ pātentītiādi sammāvattanāya pariyāyavacanaṃ.	176	
PA_tika-vin02_t:1761	Niyassakammakathāvaṇṇanā	176	
PA_tika-vin02_t:1762_0	11. Niyassakamme “nissāya te vatthabbanti garunissayaṃ sandhāya vuttaṃ, na itara”nti	1762	
PA_tika-vin02_t:1762_1	kenaci likhitaṃ. Gaṇṭhipade pana “niyassakammaṃ yasmā bālavasena karīyati, tasmā	1762	
PA_tika-vin02_t:1762_2	nissāya vatthabbanti nissayaṃ gāhāpetabbo”ti vuttaṃ, vīmaṃsitvā yuttataraṃ gahetabbaṃ.	1762	
PA_tika-vin02_t:1762_3	Apissūti ettha suiti nipātamattaṃ, bhikkhū api niccabyāvaṭā hontīti vuttaṃ hoti.	1762	
PA_tika-vin02_t:1763	Pabbājanīyakammakathāvaṇṇanā	176	
PA_tika-vin02_t:1764	29. Pabbājanīyakamme tena hi, bhikkhave, saṅgho pabbājanīyakammaṃ paṭippassambhetūti idaṃ tesu vibbhamantesupi pakkamantesupi sammāvattanteyeva sandhāya vuttaṃ.	176	
PA_tika-vin02_t:1765	Paṭisāraṇīyakammakathāvaṇṇanā	176	
PA_tika-vin02_t:1766_0	33. Sudhammavatthusmiṃ macchikāsaṇḍeti evaṃnāmake nagare. Tattha kira citto gahapati	1766	
PA_tika-vin02_t:1766_1	pañcavaggiyānaṃ abbhantaraṃ mahānāmattheraṃ piṇḍāya caramānaṃ disvā tassa iriyāpathe	1766	
PA_tika-vin02_t:1766_2	pasīditvā pattaṃ ādāya gehaṃ pavesetvā bhojetvā bhattakiccāvasāne dhammakathaṃ suṇanto	1766	
PA_tika-vin02_t:1766_3	sotāpattiphalaṃ patvā acalasaddho hutvā ambāṭakavanaṃ nāma attano uyyānaṃ saṅghārāmaṃ	1766	
PA_tika-vin02_t:1766_4	kātukāmo therassa hatthe udakaṃ pātetvā niyyātesi. Tasmiṃ khaṇe “patiṭṭhitaṃ buddhasāsana”nti	1766	
PA_tika-vin02_t:1766_5	udakapariyantaṃ katvā mahāpathavī kampi, mahāseṭṭhi uyyāne mahāvihāraṃ kāresi. Tatthāyaṃ	1766	
PA_tika-vin02_t:1766_6	sudhammo bhikkhu āvāsiko ahosi. Taṃ sandhāya vuttaṃ “āyasmā sudhammo macchikāsaṇḍe	1766	
PA_tika-vin02_t:1766_7	cittassa gahapatino āvāsiko hotī”tiādi. Tattha dhuvabhattikoti niccabhattiko.	1766	
PA_tika-vin02_t:1767_0	Aparena samayena cittassa guṇakathaṃ sutvā bhikkhusahassena saddhiṃ dve aggasāvakā	1767	
PA_tika-vin02_t:1767_1	tassa saṅgahaṃ kattukāmā macchikāsaṇḍaṃ agamaṃsu. Taṃ sandhāya vuttaṃ “tena kho pana	1767	
PA_tika-vin02_t:1767_2	samayena sambahulā therā”tiādi. Citto gahapati tesaṃ āgamanaṃ sutvā addhayojanamattaṃ	1767	
PA_tika-vin02_t:1767_3	paccuggantvā te ādāya attano vihāraṃ pavesetvā āgantukavattaṃ katvā “bhante, thokaṃ	1767	
PA_tika-vin02_t:1767_4	dhammakathaṃ sotukāmomhī”ti dhammasenāpatiṃ yāci. Atha naṃ thero “upāsaka, addhānenāmhā	1767	
PA_tika-vin02_t:1767_5	kilantarūpā, apica thokaṃ suṇāhī”ti tassa dhammakathaṃ kathesi. Tena vuttaṃ “ekamantaṃ	1767	
PA_tika-vin02_t:1767_6	nisinnaṃ kho cittaṃ gahapatiṃ āyasmā sāriputto dhammiyā kathāya sandassesī”tiādi.	1767	
PA_tika-vin02_t:1767_7	So therassa dhammakathaṃ suṇantova anāgāmiphalaṃ pāpuṇi.	1767	
PA_tika-vin02_t:1768_0	41. Nāsakkhi cittaṃ gahapatiṃ khamāpetunti so tattha gantvā “gahapati, mayhameva	1768	
PA_tika-vin02_t:1768_1	so doso, khamāhi me”ti vatvāpi “nāhaṃ khamāmī”ti tena paṭikkhitto maṅkubhūto taṃ	1768	
PA_tika-vin02_t:1768_2	khamāpetuṃ nāsakkhi. Punadeva satthu santikaṃ paccāgamāsi. Satthā “nāssa upāsako	1768	
PA_tika-vin02_t:1768_3	khamissatī”ti jānantopi “mānathaddho esa tiṃsayojanaṃ gantvāva paccāgacchatū”ti khamanupāyaṃ	1768	
PA_tika-vin02_t:1768_4	anācikkhitvāva uyyojesi. Athassa puna āgatakāle nihatamānassa anudūtaṃ datvā “gaccha,	1768	
PA_tika-vin02_t:1768_5	iminā saddhiṃ gantvā upāsakaṃ khamāpehī”ti vatvā “samaṇena nāma ‘mayhaṃ vihāro, mayhaṃ	1768	
PA_tika-vin02_t:1768_6	nivāsaṭṭhānaṃ, mayhaṃ upāsako, mayhaṃ upāsikā’ti mānaṃ vā issaṃ vā kātuṃ na vaṭṭati.	1768	
PA_tika-vin02_t:1768_7	Evaṃ karontassa hi icchāmānādayo kilesā vaḍḍhantī”ti ovadanto –	1768	
PA_tika-vin02_t:1769	“Asantaṃ bhāvanamiccheyya, purekkhārañca bhikkhusu;	176	
PA_tika-vin02_t:1770	Āvāsesu ca issariyaṃ, pūjā parakulesu ca.	177	
PA_tika-vin02_t:1771	“Mameva kata maññantu, gihī pabbajitā ubho;	177	
PA_tika-vin02_t:1772	Mamevātivasā assu, kiccākiccesu kismici;	177	
PA_tika-vin02_t:1773	Iti bālassa saṅkappo, icchā māno ca vaḍḍhatī”ti. –	177	
PA_tika-vin02_t:1774	Dhammapade imā gāthā abhāsi.	177	
PA_tika-vin02_t:1775_0	Sudhammattheropi imaṃ ovādaṃ sutvā satthāraṃ vanditvā uṭṭhāyāsanā padakkhiṇaṃ katvā	1775	
PA_tika-vin02_t:1775_1	tena anudūtena bhikkhunā saddhiṃ gantvā upāsakassa cakkhupathe āpattiṃ paṭikaritvā	1775	
PA_tika-vin02_t:1775_2	upāsakaṃ khamāpesi. So upāsakena “khamāmahaṃ bhante, sace mayhaṃ doso atthi, khamatha	1775	
PA_tika-vin02_t:1775_3	me”ti paṭikhamāpito satthārā dinnaovāde ṭhatvā katipāheneva saha paṭisambhidāhi arahattaṃ pāpuṇi.	1775	
PA_tika-vin02_t:1776	Āpattiyā adassane ukkhepanīyakammakathāvaṇṇanā	177	
PA_tika-vin02_t:1777_0	50. Tassā adassaneyeva kammaṃ kātabbanti tassā adassaneyeva ukkhepanīyakammaṃ kātabbaṃ.	1777	
PA_tika-vin02_t:1777_1	Tajjanīyādikammaṃ pana āpattiṃ āropetvā tassā adassane appaṭikamme vā bhaṇḍanakārakādiaṅgehi	1777	
PA_tika-vin02_t:1777_2	kātabbaṃ. Sesamettha uttānameva.	1777	
PA_tika-vin02_t:1778	Kammakkhandhakavaṇṇanā niṭṭhitā.	177	
PA_tika-vin02_t:1779	2. Pārivāsikakkhandhakaṃ	177	
PA_tika-vin02_t:1780	Pārivāsikavattakathāvaṇṇanā	178	
PA_tika-vin02_t:1781_0	75. Pārivāsikakkhandhake navakataraṃ pārivāsikanti attano navakataraṃ pārivāsikaṃ.	1781	
PA_tika-vin02_t:1781_1	Pārivāsikassa hi attano navakataraṃ pārivāsikaṃ ṭhapetvā aññe mūlāyapaṭikassanārahamānattārahamānattacārikaabbhānārahāpi	1781	
PA_tika-vin02_t:1781_2	pakatattaṭṭhāneyeva tiṭṭhanti. Tenāha “antamaso mūlāyapaakassanārahādīnampī”ti. Pāde	1781	
PA_tika-vin02_t:1781_3	ghaṃsenti etenāti pādaghaṃsanaṃ, sakkharakathalādi. “Anujānāmi, bhikkhave, tisso	1781	
PA_tika-vin02_t:1781_4	pādaghaṃsaniyo sakkharaṃ kathalaṃ samuddapheṇaka”nti hi vuttaṃ. Saddhivihārikādīnampi	1781	
PA_tika-vin02_t:1781_5	sādiyantassāti saddhivihārikānampi abhivādanādiṃ sādiyantassa. “Mā maṃ gāmappavesanaṃ	1781	
PA_tika-vin02_t:1781_6	āpucchathā”ti vutte anāpucchāpi gāmaṃ pavisituṃ vaṭṭati. Yo yo vuḍḍhoti pārivāsikesu	1781	
PA_tika-vin02_t:1781_7	bhikkhūsu yo yo vuḍḍho. Navakatarassa sāditunti pārivāsikanavakatarassa abhivādanādiṃ sādituṃ.	1781	
PA_tika-vin02_t:1782_0	Tatthevāti saṅghanavakaṭṭhāneyeva. Attano pāḷiyā pavāretabbanti attano vassaggena	1782	
PA_tika-vin02_t:1782_1	pattapāḷiyā pavāretabbaṃ, na pana sabbesu pavāritesūti attho. Yadi pana na gaṇhāti	1782	
PA_tika-vin02_t:1782_2	na vissajjetīti yadi purimadivase attano na gaṇhāti gahetvā ca na vissajjeti. Catussālabhattanti	1782	
PA_tika-vin02_t:1782_3	bhojanasālāyaṃ paṭipāṭiyā diyyamānabhattaṃ. Hatthapāse ṭhitenāti dāyakassa hatthapāse ṭhitena.	1782	
PA_tika-vin02_t:1783_0	76. Añño sāmaṇero na gahetabboti upajjhāyena hutvā añño sāmaṇero na gahetabbo. Upajjhaṃ	1783	
PA_tika-vin02_t:1783_1	datvā gahitasāmaṇerāpīti pakatattakāle upajjhaṃ datvā gahitasāmaṇerāpi. Laddhasammutikena	1783	
PA_tika-vin02_t:1783_2	āṇattopi garudhammehi aññehi vā ovadituṃ labhatīti āha “paṭibalassa vā bhikkhussa	1783	
PA_tika-vin02_t:1783_3	bhāro kātabbo”ti. Āgatā bhikkhuniyo vattabbāti sambandho. Savacanīyanti sadosaṃ.	1783	
PA_tika-vin02_t:1783_4	Jeṭṭhakaṭṭhānaṃ na kātabbanti padhānaṭṭhānaṃ na kātabbaṃ. Kiṃ tanti āha “pātimokkhuddesakena vā”tiādi.	1783	
PA_tika-vin02_t:1784_0	Rajehi hatā upahatā bhūmi etissāti rajohatabhūmi, rajokiṇṇabhūmīti attho. Paccayanti	1784	
PA_tika-vin02_t:1784_1	vassāvāsikalābhaṃ sandhāya vuttaṃ. Ekapasse ṭhatvāti pāḷiṃ vihāya bhikkhūnaṃ pacchato	1784	
PA_tika-vin02_t:1784_2	ṭhatvā. Senāsanaṃ na labhatīti seyyāpariyantabhāgitāya vassaggena gaṇhituṃ na labhati.	1784	
PA_tika-vin02_t:1784_3	Assāti bhaveyya. “Āgantukena ārocetabbaṃ, āgantukassa ārocetabba”nti avisesena vuttattā	1784	
PA_tika-vin02_t:1784_4	sace dve pārivāsikā gataṭṭhāne aññamaññaṃ passanti, ubhohipi aññamaññassa ārocetabbaṃ.	1784	
PA_tika-vin02_t:1784_5	Yathā bahi disvā ārocitassa bhikkhuno vihāraṃ āgate puna ārocanakiccaṃ natthi, evaṃ	1784	
PA_tika-vin02_t:1784_6	aññaṃ vihāraṃ gatenapi tattha pubbe ārocitassa puna ārocanakiccaṃ natthīti vadanti.	1784	
PA_tika-vin02_t:1785	81. Avisesenāti pārivāsikassa ukkhittakassa ca avisesena. Obaddhanti palibuddhaṃ.	178	
PA_tika-vin02_t:1786	83. Sahavāsoti vuttappakāre channe pakatattena bhikkhunā saddhiṃ sayanameva adhippetaṃ, na sesairiyāpathakappanaṃ. Sesamettha suviññeyyameva.	178	
PA_tika-vin02_t:1787	Pārivāsikakkhandhakavaṇṇanā niṭṭhitā.	178	
PA_tika-vin02_t:1788	3. Samuccayakkhandhakaṃ	178	
PA_tika-vin02_t:1789	Sukkavissaṭṭhikathāvaṇṇanā	178	
PA_tika-vin02_t:1790_0	97. Samuccayakkhandhake vuttanayena vattaṃ samādātabbanti pārivāsikakkhandhakavaṇṇanāyaṃ	1790	
PA_tika-vin02_t:1790_1	vuttanayena dvīhi padehi ekena vā samādātabbaṃ. Vediyāmīti cittena sampaṭicchitvā	1790	
PA_tika-vin02_t:1790_2	sukhaṃ anubhavāmi, na tappaccayā ahaṃ dukkhitoti adhippāyo. Vuttanayeneva saṅghamajjhe	1790	
PA_tika-vin02_t:1790_3	nikkhipitabbanti pārivāsikakkhandhake vuttanayena “mānattaṃ nikkhipāmi, vattaṃ nikkhipāmī”ti	1790	
PA_tika-vin02_t:1790_4	imehi dvīhi ekena vā nikkhipitabbaṃ. Tassa ārocetvā nikkhipitabbanti anārocanena	1790	
PA_tika-vin02_t:1790_5	vattabhedadukkaṭaparimocanatthaṃ vuttaṃ. Dve leḍḍupāte atikkamitvāti bhikkhūnaṃ sajjhāyanasaddasavanūpacāravijahanatthaṃ	1790	
PA_tika-vin02_t:1790_6	vuttaṃ, mahāmaggato okkammāti maggappaṭipannabhikkhūnaṃ upacāravijahanatthaṃ, gumbena	1790	
PA_tika-vin02_t:1790_7	vā vatiyā vā paṭicchannaṭṭhāneti dassanūpacāravijahanatthaṃ. Anikkhittavattena antoupacāragatānaṃ	1790	
PA_tika-vin02_t:1790_8	sabbesampi ārocetabbattā “ayaṃ nikkhittavattassa parihāro”ti vuttaṃ. Tattha nikkhittavattassāti	1790	
PA_tika-vin02_t:1790_9	vattaṃ nikkhipitvā parivasantassāti attho. Ayaṃ panettha therassa adhippāyo – vattaṃ	1790	
PA_tika-vin02_t:1790_10	nikkhipitvā parivasantassa upacāragatānaṃ sabbesaṃ ārocanakiccaṃ natthi, diṭṭharūpānaṃ	17901	
PA_tika-vin02_t:1790_11	sutasaddānaṃ ārocetabbaṃ, adiṭṭhaasutānampi antodvādasahatthagatānaṃ ārocetabbaṃ.	17901	
PA_tika-vin02_t:1790_12	Idaṃ vattaṃ nikkhipitvā parivasantassa lakkhaṇanti.	17901	
PA_tika-vin02_t:1791	Parivāsakathāvaṇṇanā	179	
PA_tika-vin02_t:1792_0	102. “Satiyeva antarāye antarāyikasaññī chādeti, acchannā hoti. Antarāyikassa pana	1792	
PA_tika-vin02_t:1792_1	anantarāyikasaññāya chādayato acchannāvā”tipi pāṭho. Averīti hitakāmo. Uddhaste aruṇeti	1792	
PA_tika-vin02_t:1792_2	uṭṭhite aruṇe. Suddhassa santiketi sabhāgasaṅghādisesaṃ anāpannassa santike. Vatthunti	1792	
PA_tika-vin02_t:1792_3	asucimocanādivītikkamaṃ.	1792	
PA_tika-vin02_t:1793_0	Sukkavissaṭṭhīti vatthu ceva gottañcāti sukkavissaṭṭhīti idaṃ asucimocanalakkhaṇassa	1793	
PA_tika-vin02_t:1793_1	vītikkamassa pakāsanato vatthu ceva hoti, sajātiyasādhāraṇavijātiyavinivattasabhāvāya	1793	
PA_tika-vin02_t:1793_2	sukkavissaṭṭhiyā eva pakāsanato gottañca hotīti attho. Gaṃ tāyatīti hi gottaṃ. Saṅghādisesoti	1793	
PA_tika-vin02_t:1793_3	nāmañceva āpatti cāti saṅghādisesoti tena tena vītikkamena āpannassa āpattinikāyassa	1793	
PA_tika-vin02_t:1793_4	nāmappakāsanato nāmañceva hoti āpattisabhāgattā āpatti ca.	1793	
PA_tika-vin02_t:1794	Tadanurūpaṃ kammavācaṃ katvā mānattaṃ dātabbanti –	179	
PA_tika-vin02_t:1795_0	“Suṇātu me, bhante, saṅgho, ayaṃ itthannāmo bhikkhu ekaṃ āpattiṃ āpajji sañcetanikaṃ	1795	
PA_tika-vin02_t:1795_1	sukkavissaṭṭhiṃ ekāhapaṭicchannaṃ, so saṅghaṃ ekissā āpattiyā sañcetanikāya sukkavissaṭṭhiyā	1795	
PA_tika-vin02_t:1795_2	ekāhapaṭicchannāya ekāhaparivāsaṃ yāci. Saṅgho itthannāmassa bhikkhuno ekissā āpattiyā	1795	
PA_tika-vin02_t:1795_3	sañcetanikāya sukkavissaṭṭhiyā ekāhapaṭicchannāya ekāhaparivāsaṃ adāsi. So parivutthaparivāso.	1795	
PA_tika-vin02_t:1795_4	Ayaṃ itthannāmo bhikkhu ekaṃ āpattiṃ āpajji sañcetanikaṃ sukkavissaṭṭhiṃ appaṭicchannaṃ,	1795	
PA_tika-vin02_t:1795_5	so saṅghaṃ tāsaṃ āpattīnaṃ sañcetanikānaṃ sukkavissaṭṭhīnaṃ paṭicchannāya ca appaṭicchannāya	1795	
PA_tika-vin02_t:1795_6	ca chārattaṃ mānattaṃ yācati. Yadi saṅghassa pattakallaṃ, saṅgho itthannāmassa bhikkhuno	1795	
PA_tika-vin02_t:1795_7	dvinnaṃ āpattīnaṃ sañcetanikānaṃ sukkavissaṭṭhīnaṃ paṭicchannāya ca appaṭicchannāya	1795	
PA_tika-vin02_t:1795_8	ca chārattaṃ mānattaṃ dadeyya, esā ñatti.	1795	
PA_tika-vin02_t:1796_0	Suṇātu me, bhante…pe… so parivutthaparivāso. Ayaṃ itthannāmo bhikkhu ekaṃ āpattiṃ	1796	
PA_tika-vin02_t:1796_1	āpajji sañcetanikaṃ sukkavissaṭṭhiṃ appaṭicchannaṃ, so saṅghaṃ tāsaṃ…pe… yācati.	1796	
PA_tika-vin02_t:1796_2	Saṅgho itthannāmassa bhikkhuno dvinnaṃ āpattīnaṃ sañcetanikānaṃ sukkavissaṭṭhīnaṃ	1796	
PA_tika-vin02_t:1796_3	paṭicchannāya ca appaṭicchannāya ca chārattaṃ mānattaṃ deti. Yassāyasmato khamati	1796	
PA_tika-vin02_t:1796_4	itthannāmassa bhikkhuno dvinnaṃ āpattīnaṃ sañcetanikānaṃ sukkavissaṭṭhīnaṃ paṭicchannāya	1796	
PA_tika-vin02_t:1796_5	ca appaṭicchannāya ca chārattaṃ mānattassa dānaṃ, so tuṇhassa. Yassa nakkhamati, so bhāseyya.	1796	
PA_tika-vin02_t:1797	Dutiyampi etamatthaṃ vadāmi…pe… tatiyampi etamatthaṃ vadāmi…pe…	179	
PA_tika-vin02_t:1798_0	Dinnaṃ saṅghena itthannāmassa bhikkhuno dvinnaṃ āpattīnaṃ sañcetanikānaṃ sukkavissaṭṭhīnaṃ	1798	
PA_tika-vin02_t:1798_1	paṭicchannāya ca appaṭicchannāya ca chārattaṃ mānattaṃ, khamati saṅghassa, tasmā	1798	
PA_tika-vin02_t:1798_2	tuṇhī. Evametaṃ dhārayāmīti –	1798	
PA_tika-vin02_t:1799	Evaṃ kammavācaṃ katvā mānattaṃ dātabbaṃ. Ciṇṇamānattassa ca imināva nayena kammavācaṃ yojetvā abbhānaṃ kātabbaṃ.	179	
PA_tika-vin02_t:1800	Aññasminti suddhantaparivāsavasena āpattivuṭṭhānato aññasmiṃ. Dasasataṃ āpattiyo rattisataṃ chādayitvāti yojetabbaṃ.	180	
PA_tika-vin02_t:1801	Parivāsakathāvaṇṇanā niṭṭhitā.	180	
PA_tika-vin02_t:1802_0	Attano sīmaṃ sodhetvā vihārasīmāyāti vihāre baddhasīmameva sandhāya vuttaṃ. Vihārūpacāratopi	1802	
PA_tika-vin02_t:1802_1	dve leḍḍupātā atikkamitabbāti bhikkhuvihāraṃ sandhāya vadati gāmūpacārātikkameneva	1802	
PA_tika-vin02_t:1802_2	bhikkhunīvihārūpacārātikkamassa siddhattā. Vihārassa cāti bhikkhuvihārassa. Gāmassāti	1802	
PA_tika-vin02_t:1802_3	na vuttanti gāmassa upacāraṃ muñcituṃ vaṭṭatīti na vuttaṃ, tasmā gāmūpacārepi vaṭṭatīti adhippāyo.	1802	
PA_tika-vin02_t:1803_0	Tattheva ṭhānaṃ paccāsīsantīti bhikkhūnaṃ ṭhānaṃ paccāsīsanti. Parivāsavattādīnanti	1803	
PA_tika-vin02_t:1803_1	parivāsanissayapaṭippassaddhiādīnaṃ. Yuttataraṃ dissatīti iminā anikkhittavattabhikkhunā	1803	
PA_tika-vin02_t:1803_2	viya bhikkhuniyāpi antoupacārasīmagatānaṃyeva ārocetabbaṃ, na gāme ṭhitānampi gantvā	1803	
PA_tika-vin02_t:1803_3	ārocetabbanti dīpeti. Tasmiṃ gāmeti yasmiṃ gāme bhikkhunupassayo hoti, tasmiṃ gāme.	1803	
PA_tika-vin02_t:1803_4	Bahi upacārasīmāya ṭhatvāti upacārasīmato bahi ṭhatvā. Sammannitvā dātabbāti ettha	1803	
PA_tika-vin02_t:1803_5	sammannitvā dinnāya sahavāsepi ratticchedo na hoti.	1803	
PA_tika-vin02_t:1804	Paṭicchannaparivāsakathāvaṇṇanā	180	
PA_tika-vin02_t:1805	108. Visuṃ mānattaṃ caritabbanti mūlāyapaṭikassanaṃ akatvā visuṃ kammavācāya mānattaṃ gahetvā caritabbaṃ.	180	
PA_tika-vin02_t:1806	Sukkavissaṭṭhikathāvaṇṇanā niṭṭhitā.	180	
PA_tika-vin02_t:1807	Agghasamodhānaparivāsakathāvaṇṇanā	180	
PA_tika-vin02_t:1808_0	134. Ekāpattimūlakanti “ekā āpatti ekāhappaṭicchannā, ekā āpatti dvīhappaṭicchannā”tiādinā	1808	
PA_tika-vin02_t:1808_1	vuttanayaṃ sandhāya vadati. Āpattivaḍḍhanakanti “ekā āpatti ekāhappaṭicchannā, dve	1808	
PA_tika-vin02_t:1808_2	āpattiyo dvīhappaṭicchannā”tiādinā vuttaṃ āpattivaḍḍhanakanayaṃ sandhāya.	1808	
PA_tika-vin02_t:1809	Dvebhikkhuvāraekādasakādikathāvaṇṇanā	180	
PA_tika-vin02_t:1810	181. Thullaccayādīhi missakanti ekavatthumhi pubbabhāge āpannathullaccayadukkaṭehi missakaṃ. Makkhadhammo nāma chādetukāmatā.	181	
PA_tika-vin02_t:1811	182. Sambahulā saṅghādisesā āpattiyo āpajjati parimāṇampītiādi jātivasenekavacanaṃ, bhāvanapuṃsakaniddeso vā. Sesamettha pāḷito aṭṭhakathāto ca suviññeyyameva.	181	
PA_tika-vin02_t:1812	Samuccayakkhandhakavaṇṇanā niṭṭhitā.	181	
PA_tika-vin02_t:1813	4. Samathakkhandhakaṃ	181	
PA_tika-vin02_t:1814	Sammukhāvinayakathāvaṇṇanā	181	
PA_tika-vin02_t:1815	187. Samathakkhandhake saññāpetīti ettha saṃ-saddūpapado ñā-saddo tosanavisiṭṭhe avabodhane vattatīti āha “paritosetvā jānāpetī”ti.	181	
PA_tika-vin02_t:1816	Sativinayādikathāvaṇṇanā	181	
PA_tika-vin02_t:1817_0	195-200. Desanāmattamevetanti “pañcimānī”ti etaṃ desanāmattaṃ. Sativepullappattassa	1817	
PA_tika-vin02_t:1817_1	khīṇāsavassa dātabbo vinayo sativinayo. Amūḷhassa dātabbo vinayo amūḷhavinayo. Paṭiññātena	1817	
PA_tika-vin02_t:1817_2	karaṇaṃ paṭiññātakaraṇaṃ.	1817	
PA_tika-vin02_t:1818	212. Tiṇavatthārakasadisattāti taṃsadisatāya tabbohāroti dasseti yathā “esa brahmadatto”ti.	181	
PA_tika-vin02_t:1819	Adhikaraṇakathāvaṇṇanā	181	
PA_tika-vin02_t:1820_0	216. Vivādādhikaraṇassa kiṃ mūlantiādīsu vivādamūlānīti vivādassa mūlāni. Kodhanoti	1820	
PA_tika-vin02_t:1820_1	kujjhanalakkhaṇena kodhena samannāgato. Upanāhīti veraappaṭinissaggalakkhaṇena upanāhena	1820	
PA_tika-vin02_t:1820_2	samannāgato. Agāravoti gāravavirahito. Appatissoti appatissayo anīcavutti. Ettha	1820	
PA_tika-vin02_t:1820_3	pana yo bhikkhu satthari dharamāne tīsu kālesu upaṭṭhānaṃ na yāti, satthari anupāhane	1820	
PA_tika-vin02_t:1820_4	caṅkamante saupāhano caṅkamati, nīce caṅkame caṅkamante ucce caṅkamati, heṭṭhā vasante	1820	
PA_tika-vin02_t:1820_5	upari vasati, satthu dassanaṭṭhāne ubho aṃse pārupati, chattaṃ dhāreti, upāhanaṃ	1820	
PA_tika-vin02_t:1820_6	dhāreti, nahāyati, uccāraṃ vā passāvaṃ vā karoti, parinibbute vā pana cetiyaṃ vandituṃ	1820	
PA_tika-vin02_t:1820_7	na gacchati, cetiyassa paññāyanaṭṭhāne satthudassanaṭṭhāne vuttaṃ sabbaṃ karoti,	1820	
PA_tika-vin02_t:1820_8	aññehi ca bhikkhūhi “kasmā evaṃ karosi, na idaṃ vaṭṭati, sammāsambuddhassa nāma lajjituṃ	1820	
PA_tika-vin02_t:1820_9	vaṭṭatī”ti vutte “tuṇhī hohi, buddho buddhoti vadasi, kiṃ buddho nāmā”ti bhaṇati,	1820	
PA_tika-vin02_t:1820_10	ayaṃ satthari agāravo nāma.	18201	
PA_tika-vin02_t:1821_0	Yo pana dhammasavane saṅghuṭṭhe sakkaccaṃ na gacchati, sakkaccaṃ dhammaṃ na suṇāti,	1821	
PA_tika-vin02_t:1821_1	niddāyati vā sallapanto vā nisīdati, sakkaccaṃ na gaṇhāti na vāceti, “kiṃ dhamme	1821	
PA_tika-vin02_t:1821_2	agāravaṃ karosī”ti vutte “tuṇhī hohi, dhammo dhammoti vadasi, kiṃ dhammo nāmā”ti	1821	
PA_tika-vin02_t:1821_3	vadati, ayaṃ dhamme agāravo nāma. Yo pana therena bhikkhunā anajjhiṭṭho dhammaṃ deseti	1821	
PA_tika-vin02_t:1821_4	uddisati pañhaṃ katheti, vuḍḍhe bhikkhū ghaṭṭento gacchati tiṭṭhati nisīdati, dussapallatthikaṃ	1821	
PA_tika-vin02_t:1821_5	vā hatthapallatthikaṃ vā karoti, saṅghamajjhe ubho aṃse pārupati, chattupāhanaṃ dhāreti,	1821	
PA_tika-vin02_t:1821_6	“bhikkhusaṅghassa lajjituṃ vaṭṭatī”ti vuttepi “tuṇhī hohi, saṅgho saṅghoti vadasi,	1821	
PA_tika-vin02_t:1821_7	kiṃ saṅgho, migasaṅgho ajasaṅgho”tiādīni vadati, ayaṃ saṅghe agāravo nāma. Ekabhikkhusmimpi	1821	
PA_tika-vin02_t:1821_8	hi agārave kate saṅghe katoyeva hoti. Tisso sikkhā pana apūrayamāno sikkhāya na paripūrakārī nāma.	1821	
PA_tika-vin02_t:1822_0	Ahitāya dukkhāya devamanussānanti ekasmiṃ vihāre dvinnaṃ bhikkhūnaṃ uppannavivādo	1822	
PA_tika-vin02_t:1822_1	kathaṃ devamanussānaṃ ahitāya dukkhāya saṃvattati? Kosambakakkhandhake viya hi dvīsu	1822	
PA_tika-vin02_t:1822_2	bhikkhūsu vivādaṃ āpannesu tasmiṃ vihāre tesaṃ antevāsikā vivadanti, tesaṃ ovādaṃ	1822	
PA_tika-vin02_t:1822_3	gaṇhanto bhikkhunisaṅgho vivadati, tato tesaṃ upaṭṭhākā vivadanti, atha manussānaṃ	1822	
PA_tika-vin02_t:1822_4	ārakkhadevatā dve koṭṭhāsā honti. Tattha dhammavādīnaṃ ārakkhadevatā dhammavādiniyo	1822	
PA_tika-vin02_t:1822_5	honti, adhammavādīnaṃ adhammavādiniyo. Tato ārakkhadevatānaṃ mittā bhummadevatā bhijjanti.	1822	
PA_tika-vin02_t:1822_6	Evaṃ paramparāya yāva brahmalokā ṭhapetvā ariyasāvake sabbe devamanussā dve koṭṭhāsā	1822	
PA_tika-vin02_t:1822_7	honti. Dhammavādīhi pana adhammavādinova bahutarā honti. Tato “yaṃ bahukehi gahitaṃ,	1822	
PA_tika-vin02_t:1822_8	taṃ taccha”nti dhammaṃ vissajjetvā bahutarā adhammaṃ gaṇhanti. Te adhammaṃ purakkhatvā	1822	
PA_tika-vin02_t:1822_9	viharantā apāyesu nibbattanti. Evaṃ ekasmiṃ vihāre dvinnaṃ bhikkhūnaṃ uppanno vivādo	1822	
PA_tika-vin02_t:1822_10	bahūnaṃ ahitāya dukkhāya hoti. Ajjhattaṃ vāti attani vā attano parisāya vā. Bahiddhā	18221	
PA_tika-vin02_t:1822_11	vāti parasmiṃ vā parassa parisāya vā. Āyatiṃ anavassavāyāti āyatiṃ anuppādāya.	18221	
PA_tika-vin02_t:1823_0	Makkhīti paresaṃ guṇamakkhanalakkhaṇena makkhena samannāgato. Paḷāsīti yugaggāhalakkhaṇena	1823	
PA_tika-vin02_t:1823_1	paḷāsena samannāgato. Issukīti parasakkārādīnaṃ issāyanalakkhaṇāya issāya samannāgato.	1823	
PA_tika-vin02_t:1823_2	Maccharīti āvāsamacchariyādīhi samannāgato. Saṭhoti kerāṭiko. Māyāvīti katapāpapaṭicchādako.	1823	
PA_tika-vin02_t:1823_3	Pāpicchoti asantasambhāvanicchako dussīlo. Micchādiṭṭhīti natthikavādī ahetukavādī	1823	
PA_tika-vin02_t:1823_4	akiriyavādī. Sandiṭṭhiparāmāsīti sayaṃ diṭṭhameva parāmasati gaṇhāti. Ādhānaggāhīti	1823	
PA_tika-vin02_t:1823_5	daḷhaggāhī. Duppaṭinissaggīti na sakkā hoti gahitaṃ nissajjāpetuṃ. Ettha ca kodhano	1823	
PA_tika-vin02_t:1823_6	hoti upanāhītiādinā puggalādhiṭṭhānanayena kodhūpanāhādayo akusaladhammā vivādamūlānīti	1823	
PA_tika-vin02_t:1823_7	dassitāni, tathā duṭṭhacittā vivadantītiādinā lobhadosamohā. Aduṭṭhacittā vivadantītiādinā	1823	
PA_tika-vin02_t:1823_8	ca alobhādayo vivādamūlānīti dassitāni.	1823	
PA_tika-vin02_t:1824_0	217. Dubbaṇṇoti paṃsupisācako viya jhāmakhāṇuvaṇṇo. Duddassikoti vijātamātuyāpi amanāpadassano.	1824	
PA_tika-vin02_t:1824_1	Okoṭimakoti lakuṇḍako. Kāṇoti ekakkhikāṇo vā ubhayakkhikāṇo vā. Kuṇīti ekahatthakuṇī	1824	
PA_tika-vin02_t:1824_2	vā ubhayahatthakuṇī vā. Khañjoti ekapādakhañjo vā ubhayapādakhañjo vā. Pakkhahatoti	1824	
PA_tika-vin02_t:1824_3	hatapakkho pīṭhasappī.	1824	
PA_tika-vin02_t:1825_0	220. Vivādādhikaraṇaṃ kusalaṃ akusalaṃ abyākatanti vivādādhikaraṇaṃ kiṃ kusalaṃ akusalaṃ	1825	
PA_tika-vin02_t:1825_1	udāhu abyākatanti pucchati. Vivādādhikaraṇaṃ siyā kusalantiādi vissajjanaṃ. Esa nayo	1825	
PA_tika-vin02_t:1825_2	sesesupi. Vivadanti etenāti vivādoti āha “yena vivadanti, so cittuppādo vivādo”ti.	1825	
PA_tika-vin02_t:1825_3	Kathaṃ pana so cittuppādo adhikaraṇaṃ nāmāti āha “samathehi ca adhikaraṇīyatāya adhikaraṇa”nti,	1825	
PA_tika-vin02_t:1825_4	samathehi sametabbatāya adhikaraṇanti attho. Vivādahetubhūtassa hi cittuppādassa	1825	
PA_tika-vin02_t:1825_5	vūpasamena tappabhavassa saddassapi vūpasamo hotīti cittuppādassa samathehi adhikaraṇīyatā	1825	
PA_tika-vin02_t:1825_6	pariyāyo sambhavati.	1825	
PA_tika-vin02_t:1826_0	222. Āpattādhikaraṇaṃ siyā akusalaṃ siyā abyākatanti ayaṃ vikappo paññattivajjaṃyeva	1826	
PA_tika-vin02_t:1826_1	sandhāya vutto, na lokavajjanti dassetuṃ “sandhāyabhāsitavasenā”tiādimāha. Kasmā	1826	
PA_tika-vin02_t:1826_2	panettha sandhāyabhāsitavasena attho veditabboti āha “yasmiṃ hī”tiādi. Pathavīkhaṇanādiketi	1826	
PA_tika-vin02_t:1826_3	ettha ādi-saddena bhūtagāmapātabyatādipaññattivajjaṃ sikkhāpadaṃ saṅgaṇhāti. Yo vinaye	1826	
PA_tika-vin02_t:1826_4	apakataññutāya vattasīsena sammuñjaniādinā pathavīkhaṇanādīni karoti, tadā tassuppannacittaṃ	1826	
PA_tika-vin02_t:1826_5	sandhāya vuttaṃ “kusalacittaṃ aṅgaṃ hotī”ti. Aṅgaṃ hotīti ca vattasīsena karontassapi	1826	
PA_tika-vin02_t:1826_6	“imaṃ pathaviṃ khaṇāmī”tiādinā vītikkamajānanavasena pavattattā taṃ kusalacittaṃ	1826	
PA_tika-vin02_t:1826_7	āpattādhikaraṇaṃ, kusalacittaṃ āpattiyā kāraṇaṃ hotīti attho. Na hi vītikkamaṃ ajānantassa	1826	
PA_tika-vin02_t:1826_8	pathavīkhaṇanādīsu āpatti sambhavati. Tasmiṃ satīti tasmiṃ kusalacitte āpattibhāvena	1826	
PA_tika-vin02_t:1826_9	gahite satīti adhippāyo. Tasmāti yasmā kusalacitte āpattibhāvena gahite sati “natthi	1826	
PA_tika-vin02_t:1826_10	āpattādhikaraṇaṃ kusala”nti na sakkā vattuṃ, tasmā. Nayidaṃ aṅgappahonakacittaṃ sandhāya	18261	
PA_tika-vin02_t:1826_11	vuttanti “āpattādhikaraṇaṃ siyā akusalaṃ siyā abyākataṃ, natthi āpattādhikaraṇaṃ	18261	
PA_tika-vin02_t:1826_12	kusala”nti idaṃ āpattisamuṭṭhāpakabhāvena aṅgappahonakaṃ āpattiyā kāraṇabhūtaṃ cittaṃ	18261	
PA_tika-vin02_t:1826_13	sandhāya na vuttaṃ. Kiṃ pana sandhāya vuttanti āha “idaṃ panā”tiādi. Bhikkhumhi kammaṭṭhānagatacittena	18261	
PA_tika-vin02_t:1826_14	nipanne niddāyante vā mātugāmo ce seyyaṃ kappeti, tasmiṃ khaṇe seyyākārena vattamānarūpameva	18261	
PA_tika-vin02_t:1826_15	āpatti, na kusalādivasappavattaṃ cittanti āha “asañcicca…pe… sahaseyyādivasena āpajjato	18261	
PA_tika-vin02_t:1826_16	abyākataṃ hotī”ti. Tasmiñhi khaṇe uṭṭhātabbe jāte anuṭṭhānato tadākārapavatto rūpakkhandhova āpatti.	18261	
PA_tika-vin02_t:1827_0	“Āpattiṃ āpajjanto kusalacitto vā āpajjati akusalābyākatacitto vā”ti vacanato kusalampi	1827	
PA_tika-vin02_t:1827_1	āpattādhikaraṇaṃ siyāti ce? Na. Yo hi āpattiṃ āpajjatīti vuccati, so tīsu cittesu	1827	
PA_tika-vin02_t:1827_2	aññataracittasamaṅgī hutvā āpajjati, na aññathāti dassanatthaṃ “kusalacitto vā”tiādi	1827	
PA_tika-vin02_t:1827_3	vuttaṃ. Ayañhettha attho – pathavīkhaṇanādīsu kusalacittakkhaṇe vītikkamādivasena	1827	
PA_tika-vin02_t:1827_4	pavattarūpasambhavato kusalacitto vā tathāpavattarūpasaṅkhātaṃ abyākatāpattiṃ āpajjati,	1827	
PA_tika-vin02_t:1827_5	tathā abyākatacitto vā abyākatarūpasaṅkhātaṃ abyākatāpattiṃ āpajjati. Pāṇātipātādiṃ	1827	
PA_tika-vin02_t:1827_6	akusalacitto vā akusalāpattiṃ āpajjati, rūpaṃ panettha abbohārikaṃ. Supinante ca	1827	
PA_tika-vin02_t:1827_7	pāṇātipātādiṃ karonto sahaseyyādivasena āpajjitabbāpattiṃ āpajjanto akusalacitto	1827	
PA_tika-vin02_t:1827_8	abyākatāpattiṃ āpajjatīti.	1827	
PA_tika-vin02_t:1828_0	Kusalacittaṃ āpajjeyyāti eḷakalomaṃ gahetvā kammaṭṭhānamanasikārena tiyojanaṃ atikkamantassa	1828	
PA_tika-vin02_t:1828_1	paññattiṃ ajānitvā padaso dhammaṃ vācentassa ca āpajjitabbāpattiyā kusalacittaṃ āpajjeyya.	1828	
PA_tika-vin02_t:1828_2	Na ca tattha vijjamānampi kusalacittaṃ āpattiyā aṅganti tasmiṃ vijjamānampi kusalacittaṃ	1828	
PA_tika-vin02_t:1828_3	āpattiyā aṅgaṃ na hoti, sayaṃ āpatti na hotīti attho. Calitappavattānanti calitānaṃ	1828	
PA_tika-vin02_t:1828_4	pavattānañca. Calito kāyo, pavattā vācā. Aññatarameva aṅganti kāyavācānaṃ aññatarameva	1828	
PA_tika-vin02_t:1828_5	āpattīti attho. Tañca rūpakkhandhapariyāpannattā abyākatanti iminā abyākatamāpattādhikaraṇaṃ, nāññanti dasseti.	1828	
PA_tika-vin02_t:1829_0	Yadi evaṃ “sāpattikassa, bhikkhave, nirayaṃ vā vadāmi tiracchānayoniṃ vā”ti vacanato	1829	
PA_tika-vin02_t:1829_1	abyākatassapi vipākadhammatā āpajjeyyāti? Nāpajjeyya. Asañcicca āpannā hi āpattiyo	1829	
PA_tika-vin02_t:1829_2	yāva so na jānāti, tāva anantarāyakarā, jānitvā chādento pana chādanappaccayā aññaṃ	1829	
PA_tika-vin02_t:1829_3	dukkaṭasaṅkhātaṃ akusalamāpattādhikaraṇamāpajjati, tañca akusalasabhāvattā saggamokkhānaṃ	1829	
PA_tika-vin02_t:1829_4	antarāyakaraṇanti sāpattikassa apāyagāmitā vuttā. Abyākataṃ pana āpattādhikaraṇaṃ	1829	
PA_tika-vin02_t:1829_5	avipākadhammamevāti niṭṭhamettha gantabbaṃ. Teneva porāṇagaṇṭhipadesupi “puthujjano	1829	
PA_tika-vin02_t:1829_6	kalyāṇaputhujjano sekkho arahāti cattāro puggale dassetvā tesu arahato āpattādhikaraṇaṃ	1829	
PA_tika-vin02_t:1829_7	abyākatameva, tathā sekkhānaṃ, tathā kalyāṇaputhujjanassa asañcicca vītikkamakāle	1829	
PA_tika-vin02_t:1829_8	abyākatameva. Itarassa akusalampi hoti abyākatampi. Yasmā cassa sañcicca vītikkamakāle	1829	
PA_tika-vin02_t:1829_9	akusalameva hoti, tasmā vuttaṃ ‘natthi āpattādhikaraṇaṃ kusala’nti. Sabbattha evaṃ	1829	
PA_tika-vin02_t:1829_10	abyākatanti vipākābhāvamattaṃ sandhāya vutta”nti likhitaṃ. Yañca āpattādhikaraṇaṃ	18291	
PA_tika-vin02_t:1829_11	akusalaṃ, tampi desitaṃ vuṭṭhitaṃ vā anantarāyakaraṃ. Yathā hi ariyūpavādakammaṃ	18291	
PA_tika-vin02_t:1829_12	akusalampi samānaṃ accayaṃ desetvā khamāpanena payogasampattipaṭibāhitattā avipākadhammataṃ	18291	
PA_tika-vin02_t:1829_13	āpannaṃ ahosikammaṃ hoti, evamidampi desitaṃ vuṭṭhitaṃ vā payogasampattipaṭibāhitattā	18291	
PA_tika-vin02_t:1829_14	avipākadhammatāya ahosikammabhāvena anantarāyakaraṃ jātaṃ. Teneva “sāpattikassa,	18291	
PA_tika-vin02_t:1829_15	bhikkhave, nirayaṃ vā vadāmi tiracchānayoniṃ vā”ti sāpattikasseva apāyagāmitā vuttā.	18291	
PA_tika-vin02_t:1830	Adhikaraṇavūpasamanasamathakathāvaṇṇanā	183	
PA_tika-vin02_t:1831	228. Vivādasaṅkhāte atthe paccatthikā atthapaccatthikā.	183	
PA_tika-vin02_t:1832	229. Sammukhāvinayasminti sammukhāvinayabhāve.	183	
PA_tika-vin02_t:1833	230. Antarenāti kāraṇena.	183	
PA_tika-vin02_t:1834	231. Ubbāhikāya khīyanake pācitti na vuttā tattha chandadānassa natthitāya.	183	
PA_tika-vin02_t:1835	236. Tassa kho tanti ettha kho tanti nipātamattaṃ.	183	
PA_tika-vin02_t:1836	238. “Kā ca tattha tassapāpiyasikāyā”ti potthakesu likhanti. “Kā ca tassapāpiyasikā”ti evaṃ panettha pāṭho veditabbo.	183	
PA_tika-vin02_t:1837_0	242. Kiccādhikaraṇaṃ ekena samathena sammatīti ettha “kiccameva kiccādhikaraṇa”nti	1837	
PA_tika-vin02_t:1837_1	vacanato apalokanakammādīnametaṃ adhivacanaṃ. Taṃ vivādādhikaraṇādīni viya samathehi	1837	
PA_tika-vin02_t:1837_2	sametabbaṃ na hoti, kintu sammukhāvinayena sampajjati, tasmā sammatīti ettha sampajjatīti	1837	
PA_tika-vin02_t:1837_3	attho gahetabbo. Sesamettha suviññeyyameva.	1837	
PA_tika-vin02_t:1838	Samathakkhandhakavaṇṇanā niṭṭhitā.	183	
PA_tika-vin02_t:1839	5. Khuddakavatthukkhandhakaṃ	183	
PA_tika-vin02_t:1840	Khuddakavatthukathāvaṇṇanā	184	
PA_tika-vin02_t:1841	243. Khuddakavatthukkhandhake aṭṭhapadākārenāti aṭṭhapadaphalakākārena, jūtaphalakasadisanti vuttaṃ hoti. Mallakamūlasaṇṭhānenāti kheḷamallakamūlasaṇṭhānena.	184	
PA_tika-vin02_t:1842	245. Muttolambakādīnanti ādi-saddena kuṇḍalādiṃ saṅgaṇhāti. Palambakasuttanti yaññopacitākārena olambakasuttaṃ.	184	
PA_tika-vin02_t:1843	246. Cikkalenāti silesena.	184	
PA_tika-vin02_t:1844	248. Sādhugītanti aniccatādipaṭisaṃyuttagītaṃ.	184	
PA_tika-vin02_t:1845_0	249. Caturassena vattenāti paripuṇṇena uccāraṇavattena. Taraṅgavattādīnaṃ uccāraṇavidhānāni	1845	
PA_tika-vin02_t:1845_1	naṭṭhappayogāni. Bāhiralominti bhāvanapuṃsakaniddeso, yathā tassa uṇṇapāvārassa bahiddhā	1845	
PA_tika-vin02_t:1845_2	lomāni dissanti, tathā dhārentassa dukkaṭanti vuttaṃ hoti.	1845	
PA_tika-vin02_t:1846_0	251. Imāni cattāri ahirājakulānīti idaṃ daṭṭhavise sandhāya vuttaṃ. Ye hi keci daṭṭhavisā,	1846	
PA_tika-vin02_t:1846_1	sabbe te imesaṃ catunnaṃ ahirājakulānaṃ abbhantaragatāva honti. Attaguttiyāti attano	1846	
PA_tika-vin02_t:1846_2	guttatthāya. Attarakkhāyāti attano rakkhaṇatthāya. Attaparittaṃkātunti attano parittāṇatthāya	1846	
PA_tika-vin02_t:1846_3	attaparittaṃ nāma kātuṃ anujānāmīti attho.	1846	
PA_tika-vin02_t:1847_0	Idāni yathā taṃ parittaṃ kātabbaṃ, taṃ dassetuṃ “evañca pana bhikkhave”tiādimāha.	1847	
PA_tika-vin02_t:1847_1	Tattha virūpakkhehīti virūpakkhanāgakulehi. Sesesupi eseva nayo. Sahayoge cetaṃ karaṇavacanaṃ,	1847	
PA_tika-vin02_t:1847_2	etehi saha mayhaṃ mittabhāvoti vuttaṃ hoti apādakehīti apādakasattehi. Sesesupi eseva	1847	
PA_tika-vin02_t:1847_3	nayo. Sabbe sattāti ito pubbe ettakena ṭhānena odissakamettaṃ kathetvā idāni anodissakamettaṃ	1847	
PA_tika-vin02_t:1847_4	kathetuṃ idamāraddhaṃ. Tattha sattā pāṇā bhūtāti sabbānetāni puggalavevacanāneva.	1847	
PA_tika-vin02_t:1847_5	Bhadrāni passantūti bhadrāni ārammaṇāni passantu. Mā kañci pāpamāgamāti kañci sattaṃ	1847	
PA_tika-vin02_t:1847_6	pāpakaṃ lāmakaṃ mā āgacchatu.	1847	
PA_tika-vin02_t:1848_0	Appamāṇo buddhoti ettha buddhoti buddhaguṇā veditabbā, te hi appamāṇā nāma. Sesadvayesupi	1848	
PA_tika-vin02_t:1848_1	eseva nayo, pamāṇavantānīti guṇappamāṇena yuttāni. Uṇṇanābhīti lomasanābhiko makkaṭako.	1848	
PA_tika-vin02_t:1848_2	Sarabūti gharagoḷikā. Katā me rakkhā kataṃ me parittanti mayā ettakassa janassa rakkhā	1848	
PA_tika-vin02_t:1848_3	ca parittāṇañca kataṃ. Paṭikkamantu bhūtānīti sabbepi me kataparittāṇā sattā apagacchantu,	1848	
PA_tika-vin02_t:1848_4	mā maṃ viheṭhayiṃsūti attho. Sohanti yassa mama etehi sabbehipi mettaṃ, so ahaṃ bhagavato	1848	
PA_tika-vin02_t:1848_5	namo karomi, vipassīādīnañca sattannaṃ sammāsambuddhānaṃ namo karomīti sambandho.	1848	
PA_tika-vin02_t:1849	Aññamhi chetabbamhīti rāgānusayaṃ sandhāya vadati. Tādisaṃ vā dukkhanti muṭṭhiādīhi dukkhaṃ uppādentassa.	184	
PA_tika-vin02_t:1850_0	252. Jālāni parikkhipāpetvāti parissayamocanatthañceva pamādena gaḷitānaṃ ābharaṇādīnaṃ	1850	
PA_tika-vin02_t:1850_1	rakkhaṇatthañca jālāni karaṇḍakākārena parikkhipāpetvā. Candanagaṇṭhi āgantvā jāle	1850	
PA_tika-vin02_t:1850_2	laggāti eko kira rattacandanarukkho gaṅgāya uparitīre jāto gaṅgodakena dhotamūlo	1850	
PA_tika-vin02_t:1850_3	patitvā tattha tattha pāsāṇesu sambhijjamāno vippakiri. Tato ekā ghaṭappamāṇā ghaṭikā	1850	
PA_tika-vin02_t:1850_4	pāsāṇesu ghaṃsiyamānā udakaūmīhi pothiyamānā maṭṭhā hutvā anupubbena vuyhamānā sevālapariyonaddhā	1850	
PA_tika-vin02_t:1850_5	āgantvā tasmiṃ jāle laggi. Taṃ sandhāyetaṃ vuttaṃ. Lekhanti likhitagahitaṃ cuṇṇaṃ.	1850	
PA_tika-vin02_t:1850_6	Uḍḍitvāti veḷuparamparāya uddhaṃ pāpetvā, uṭṭhāpetvāti vuttaṃ hoti. Oharatūti iddhiyā otāretvā gaṇhatu.	1850	
PA_tika-vin02_t:1851_0	Pūraṇakassapādayo cha satthāro. Tattha pūraṇoti tassa satthupaṭiññassa nāmaṃ. Kassapoti	1851	
PA_tika-vin02_t:1851_1	gottaṃ. So kira aññatarassa kulassa ekūnadāsasataṃ pūrayamāno jāto. Tenassa “pūraṇo”ti	1851	
PA_tika-vin02_t:1851_2	nāmaṃ akaṃsu. Maṅgaladāsattā cassa kataṃ “dukkaṭa”nti vattā natthi, akataṃ vā “na	1851	
PA_tika-vin02_t:1851_3	kata”nti. So “kimahaṃ ettha vasāmī”ti palāyi. Athassa corā vatthāni acchindiṃsu.	1851	
PA_tika-vin02_t:1851_4	So paṇṇena vā tiṇena vā paṭicchādetumpi ajānanto jātarūpeneva ekaṃ gāmaṃ pāvisi.	1851	
PA_tika-vin02_t:1851_5	Manussā taṃ disvā “ayaṃ samaṇo arahā appiccho, natthi iminā sadiso”ti pūvabhattādīni	1851	
PA_tika-vin02_t:1851_6	gahetvā upasaṅkamanti. So “mayhaṃ sāṭakaṃ anivatthabhāvena idaṃ uppanna”nti tato	1851	
PA_tika-vin02_t:1851_7	paṭṭhāya sāṭakaṃ labhitvāpi na nivāsesi, tadeva pabbajjaṃ aggahesi. Tassa santike	1851	
PA_tika-vin02_t:1851_8	aññepi aññepīti pañcasatā manussā pabbajiṃsu. Evamayaṃ gaṇācariyo hutvā “satthā”ti loke pākaṭo ahosi.	1851	
PA_tika-vin02_t:1852_0	Makkhalīti tassa nāmaṃ. Gosālāya jātattā gosāloti dutiyanāmaṃ. Taṃ kira sakaddamāya	1852	
PA_tika-vin02_t:1852_1	bhūmiyā telaghaṭaṃ gahetvā gacchantaṃ “tāta mā khalī”ti sāmiko āha. So pamādena khalitvā	1852	
PA_tika-vin02_t:1852_2	patitvā sāmikassa bhayena palāyituṃ āraddho. Sāmiko upadhāvitvā sāṭakakaṇṇe aggahesi,	1852	
PA_tika-vin02_t:1852_3	so sāṭakaṃ chaḍḍetvā acelako hutvā palāyi. Sesaṃ pūraṇasadisameva.	1852	
PA_tika-vin02_t:1853_0	Ajitoti tassa nāmaṃ. Kesakambalaṃ dhāretīti kesakambalo. Iti nāmadvayaṃ saṃsanditvā	1853	
PA_tika-vin02_t:1853_1	“ajito kesakambalo”ti vuccati. Tattha kesakambalo nāma manussānaṃ kesehi katakambalo.	1853	
PA_tika-vin02_t:1853_2	Tato paṭikiṭṭhataraṃ vatthaṃ nāma natthi. Yathāha “seyyathāpi, bhikkhave, yāni kānici	1853	
PA_tika-vin02_t:1853_3	tantāvutānaṃ vatthānaṃ, kesakambalo tesaṃ paṭikiṭṭho akkhāyati. Kesakambalo, bhikkhave,	1853	
PA_tika-vin02_t:1853_4	sīte sīto uṇhe uṇho dubbaṇṇo duggandho dukkhasamphasso”ti.	1853	
PA_tika-vin02_t:1854_0	Pakudhoti tassa nāmaṃ. Kaccāyanoti gottaṃ. Iti nāmagottaṃ saṃsanditvā “pakudho kaccāyano”ti	1854	
PA_tika-vin02_t:1854_1	vuccati. Sītūdakapaṭikkhittako esa, vaccaṃ katvāpi udakakiccaṃ na karoti, uṇhodakaṃ	1854	
PA_tika-vin02_t:1854_2	vā kañjiyaṃ vā labhitvā karoti, nadiṃ vā maggodakaṃ vā atikkamma “sīlaṃ me bhinna”nti	1854	
PA_tika-vin02_t:1854_3	vālikathūpaṃ katvā sīlaṃ adhiṭṭhāya gacchati. Evarūpanissirikaladdhiko esa.	1854	
PA_tika-vin02_t:1855_0	Sañcayoti tassa nāmaṃ. Belaṭṭhassa putto belaṭṭhaputto. “Amhākaṃ gaṇṭhanakileso palibundhanakileso	1855	
PA_tika-vin02_t:1855_1	natthi, kilesagaṇṭhirahitā maya”nti evaṃvāditāya laddhanāmavasena nigaṇṭho. Nāṭassa puttoti nāṭaputto.	1855	
PA_tika-vin02_t:1856_0	Piṇḍolabhāradvājoti piṇḍaṃ ulamāno pariyesamāno pabbajitoti piṇḍolo. So kira parijiṇṇabhogo	1856	
PA_tika-vin02_t:1856_1	brāhmaṇo hutvā mahantaṃ bhikkhusaṅghassa lābhasakkāraṃ disvā piṇḍatthāya nikkhamitvā	1856	
PA_tika-vin02_t:1856_2	pabbajito. So mahantaṃ kapallapattaṃ “patta”nti gahetvā carati, kapallapūraṃ yāguṃ	1856	
PA_tika-vin02_t:1856_3	pivati, bhattaṃ bhuñjati, pūvakhajjakañca khādati. Athassa mahagghasabhāvaṃ satthu	1856	
PA_tika-vin02_t:1856_4	ārocayiṃsu. Satthā tassa pattatthavikaṃ nānujāni. Thero heṭṭhāmañce pattaṃ nikujjitvā	1856	
PA_tika-vin02_t:1856_5	ṭhapeti. So ṭhapentopi ghaṃsentova paṇāmetvā ṭhapeti, gaṇhantopi ghaṃsentova ākaḍḍhitvā	1856	
PA_tika-vin02_t:1856_6	gaṇhāti. Taṃ gacchante gacchante kāle ghaṃsanena parikkhīṇaṃ nāḷikodanamattasseva	1856	
PA_tika-vin02_t:1856_7	gaṇhanakaṃ jātaṃ. Tato satthu ārocesuṃ. Athassa satthā pattatthavikaṃ anujāni. Thero	1856	
PA_tika-vin02_t:1856_8	aparena samayena indriyabhāvanaṃ bhāvento aggaphale arahatte patiṭṭhāsi. Iti so pubbe	1856	
PA_tika-vin02_t:1856_9	savisesaṃ piṇḍatthāya ulatīti piṇḍolo. Gottena pana bhāradvājoti ubhayaṃ ekato katvā	1856	
PA_tika-vin02_t:1856_10	“piṇḍolabhāradvājo”ti vuccati.	18561	
PA_tika-vin02_t:1857_0	“Atha kho āyasmā piṇḍolabhāradvājo…pe… etadavocā”ti kasmā evamāhaṃsu? So kira seṭṭhi	1857	
PA_tika-vin02_t:1857_1	neva sammādiṭṭhi, na micchādiṭṭhi, majjhattadhātuko. So cintesi “mayhaṃ gehe candanaṃ	1857	
PA_tika-vin02_t:1857_2	bahu, kiṃ nu kho iminā karissāmī”ti. Athassa etadahosi “imasmiṃ loke ‘mayaṃ arahanto,	1857	
PA_tika-vin02_t:1857_3	mayaṃ arahanto’ti vattāro bahū, ahaṃ ekaṃ arahantampi na jānāmi, gehe bhamaṃ yojetvā	1857	
PA_tika-vin02_t:1857_4	pattaṃ likhāpetvā sikkāya ṭhapetvā veḷuparamparāya saṭṭhihatthamatte ākāse olambāpetvā	1857	
PA_tika-vin02_t:1857_5	‘sace arahā atthi, ākāsenāgantvā gaṇhātū’ti vakkhāmi. Yo taṃ gahessati, tassa saputtadāro	1857	
PA_tika-vin02_t:1857_6	saraṇaṃ gamissāmī”ti. So cintitaniyāmeneva pattaṃ likhāpetvā veḷuparamparāya ussāpetvā	1857	
PA_tika-vin02_t:1857_7	“yo imasmiṃ loke arahā, so ākāsena āgantvā imaṃ pattaṃ gaṇhātū”ti āha.	1857	
PA_tika-vin02_t:1858_0	Tadā cha satthāro “amhākaṃ esa anucchaviko, amhākameva naṃ dehī”ti vadiṃsu. So “ākāsenāgantvā	1858	
PA_tika-vin02_t:1858_1	gaṇhathā”ti āha. Chaṭṭhe divase nigaṇṭho nāṭaputto antevāsike pesesi “gacchatha seṭṭhiṃ	1858	
PA_tika-vin02_t:1858_2	evaṃ vadetha ‘amhākaṃ ācariyasseva anucchaviko, mā appamattakassa kāraṇā ākāsena	1858	
PA_tika-vin02_t:1858_3	āgamanaṃ kari, dehi kira te patta’nti”. Te gantvā seṭṭhiṃ tathā vadiṃsu. Seṭṭhi “ākāsenāgantvā	1858	
PA_tika-vin02_t:1858_4	gaṇhituṃ samatthova gaṇhātū”ti āha. Nāṭaputto sayaṃ gantukāmo hutvā antevāsikānaṃ	1858	
PA_tika-vin02_t:1858_5	saññaṃ adāsi “ahaṃ ekaṃ hatthañca pādañca ukkhipitvā uppatitukāmo viya bhavissāmi,	1858	
PA_tika-vin02_t:1858_6	tumhe maṃ ‘ācariya kiṃ karotha, dārumayapattassa kāraṇā paṭicchannaṃ arahattaguṇaṃ	1858	
PA_tika-vin02_t:1858_7	mahājanassa mā dassayitthā’ti vatvā maṃ hatthesu ca pādesu ca gahetvā ākaḍḍhantā	1858	
PA_tika-vin02_t:1858_8	bhūmiyaṃ pāteyyāthā”ti. So tattha gantvā seṭṭhiṃ āha “mahāseṭṭhi ayaṃ patto aññesaṃ	1858	
PA_tika-vin02_t:1858_9	nānucchaviko, mā te appamattakassa kāraṇā mama ākāse uppatanaṃ rucci, dehi me patta”nti.	1858	
PA_tika-vin02_t:1858_10	Bhante, ākāsena uppatitvāva gaṇhathāti. Tato nāṭaputto “tena hi apetha apethā”ti	18581	
PA_tika-vin02_t:1858_11	antevāsike apanetvā “ākāse uppatissāmī”ti ekaṃ hatthañca pādañca ukkhipi. Atha naṃ	18581	
PA_tika-vin02_t:1858_12	antevāsikā “ācariya, kiṃ nāmetaṃ karotha, chavassa dārumayapattassa kāraṇā paṭicchannaguṇena	18581	
PA_tika-vin02_t:1858_13	tumhehi mahājanassa dassitena ko attho”ti taṃ hatthapādesu gahetvā ākaḍḍhitvā bhūmiyaṃ	18581	
PA_tika-vin02_t:1858_14	pātesuṃ. So seṭṭhiṃ āha “mahāseṭṭhi, ime me uppatituṃ na denti, dehi me patta”nti.	18581	
PA_tika-vin02_t:1858_15	Uppatitvāva gaṇhatha bhanteti. Evaṃ titthiyā cha divasāni vāyamitvāpi pattaṃ na labhiṃsuyeva.	18581	
PA_tika-vin02_t:1859_0	Atha sattame divase āyasmato ca moggallānassa āyasmato ca piṇḍolabhāradvājassa “rājagahe	1859	
PA_tika-vin02_t:1859_1	piṇḍāya carissāmā”ti gantvā ekasmiṃ piṭṭhipāsāṇe ṭhatvā cīvaraṃ pārupanakāle dhuttakā	1859	
PA_tika-vin02_t:1859_2	kathaṃ samuṭṭhāpesuṃ “hambho pubbe cha satthāro ‘mayaṃ arahantāmhā’ti vicariṃsu,	1859	
PA_tika-vin02_t:1859_3	rājagahaseṭṭhino pana ajja sattamo divaso pattaṃ ussāpetvā ṭhapayato ‘sace arahā	1859	
PA_tika-vin02_t:1859_4	atthi, ākāsenāgantvā gaṇhātū’ti vadantassa, ekopi ‘ahaṃ arahā’ti ākāse uppatanto	1859	
PA_tika-vin02_t:1859_5	natthi, ajja no loke arahantānaṃ natthibhāvo ñāto”ti. Taṃ kathaṃ sutvā āyasmā mahāmoggallāno	1859	
PA_tika-vin02_t:1859_6	āyasmantaṃ piṇḍolabhāradvājaṃ āha “sutaṃ te, āvuso bhāradvāja, imesaṃ vacanaṃ, ime	1859	
PA_tika-vin02_t:1859_7	buddhasāsanaṃ pariggaṇhantā viya vadanti, tvañca mahiddhiko mahānubhāvo, gacchetaṃ	1859	
PA_tika-vin02_t:1859_8	pattaṃ ākāsena gantvā gaṇhāhī”ti. “Āvuso moggallāna, tvaṃ ‘iddhimantānaṃ aggo’ti	1859	
PA_tika-vin02_t:1859_9	pākaṭo, tvaṃ etaṃ gaṇha, tayi pana aggaṇhante ahaṃ gaṇhissāmī”ti āha. Atha āyasmā	1859	
PA_tika-vin02_t:1859_10	mahāmoggallāno “gaṇhāvuso”ti āha. Iti te lokassa arahantehi asuññabhāvadassanatthaṃ evamāhaṃsu.	18591	
PA_tika-vin02_t:1860_0	Tikkhattuṃ rājagahaṃ anupariyāyīti tikkhattuṃ rājagahaṃ anugantvā paribbhami. “Sattakkhattu”ntipi	1860	
PA_tika-vin02_t:1860_1	vadanti. Thero kira abhiññāpādakaṃ jhānaṃ samāpajjitvā uṭṭhāya tigāvutaṃ piṭṭhipāsāṇaṃ	1860	
PA_tika-vin02_t:1860_2	antantena paricchindanto tūlapicu viya ākāse uṭṭhāpetvā rājagahanagarassa upari sattakkhattuṃ	1860	
PA_tika-vin02_t:1860_3	anupariyāyi. So tigāvutappamāṇassa nagarassa apidhānaṃ viya paññāyi. Nagaravāsino	1860	
PA_tika-vin02_t:1860_4	“pāsāṇo no avattharitvā gaṇhātī”ti bhītā suppādīni matthake katvā tattha tattha nilīyiṃsu.	1860	
PA_tika-vin02_t:1860_5	Sattame vāre thero piṭṭhipāsāṇaṃ bhinditvā attānaṃ dasseti. Mahājano theraṃ disvā	1860	
PA_tika-vin02_t:1860_6	“bhante piṇḍolabhāradvāja, tava pāsāṇaṃ gāḷhaṃ katvā gaṇha, mā no sabbe nāsayī”ti	1860	
PA_tika-vin02_t:1860_7	āha. Thero pāsāṇaṃ pādantena khipitvā vissajjesi. So gantvā yathāṭhāneyeva patiṭṭhāsi.	1860	
PA_tika-vin02_t:1860_8	Thero seṭṭhissa gehamatthake aṭṭhāsi. Taṃ disvā seṭṭhi urena nipajjitvā “otara sāmī”ti	1860	
PA_tika-vin02_t:1860_9	vatvā ākāsato otiṇṇaṃ theraṃ nisīdāpetvā pattaṃ gahetvā catumadhurapuṇṇaṃ katvā therassa	1860	
PA_tika-vin02_t:1860_10	adāsi. Thero pattaṃ gahetvā vihārābhimukho pāyāsi. Athassa ye araññagatā pāṭihāriyaṃ	18601	
PA_tika-vin02_t:1860_11	nāddasaṃsu, te sannipatitvā “bhante, amhākampi pāṭihāriyaṃ dassehī”ti theraṃ anubandhiṃsu.	18601	
PA_tika-vin02_t:1860_12	So tesaṃ tesaṃ pāṭihāriyaṃ dassento vihāraṃ agamāsi. Satthā taṃ anubandhitvā unnādentassa	18601	
PA_tika-vin02_t:1860_13	mahājanassa saddaṃ sutvā “ānanda, kasseso saddo”ti pucchi. Tena vuttaṃ “assosi kho	18601	
PA_tika-vin02_t:1860_14	bhagavā…pe… kiṃ nu kho so, ānanda, uccāsaddo mahāsaddo”ti.	18601	
PA_tika-vin02_t:1861_0	Vikubbaniddhiyā pāṭihāriyaṃ paṭikkhittanti ettha vikubbaniddhi nāma “so pakativaṇṇaṃ	1861	
PA_tika-vin02_t:1861_1	vijahitvā kumārakavaṇṇaṃ vā dasseti nāgavaṇṇaṃ vā, vividhampi senābyūhaṃ dassetī”ti	1861	
PA_tika-vin02_t:1861_2	evamāgatā pakativaṇṇavijahanavikāravasena pavattā iddhi. Adhiṭṭhāniddhi pana “pakatiyā	1861	
PA_tika-vin02_t:1861_3	eko bahukaṃ āvajjati sataṃ vā sahassaṃ vā satasahassaṃ vā, āvajjitvā ñāṇena adhiṭṭhāti	1861	
PA_tika-vin02_t:1861_4	‘bahuko homī”’ti evaṃ vibhajitvā dassitā adhiṭṭhānavasena nipphannā iddhi.	1861	
PA_tika-vin02_t:1862_0	253-254. Na acchupiyantīti na suphassitāni honti. Rūpakākiṇṇānīti itthirūpādīhi ākiṇṇāni.	1862	
PA_tika-vin02_t:1862_1	Bhūmiādhāraketi valayādhārake. Dāruādhārakadaṇḍādhārakesūti ekadārunā kataādhārake	1862	
PA_tika-vin02_t:1862_2	bahūhi daṇḍakehi kataādhārake vāti attho, tīhi daṇḍehi kato pana na vaṭṭati. Bhūmiyaṃ	1862	
PA_tika-vin02_t:1862_3	pana nikkujjitvā ekameva ṭhapetabbanti ettha dve ṭhapentena upari ṭhapitapattaṃ ekena	1862	
PA_tika-vin02_t:1862_4	passena bhūmiyaṃ phusāpetvā ṭhapetuṃ vaṭṭatīti vadanti. Ālindakamiḍḍhikādīnanti pamukhamiḍḍhikānaṃ.	1862	
PA_tika-vin02_t:1862_5	Parivattitvā tattheva patiṭṭhātīti ettha “parivattitvā tatiyavāre tattheva miḍḍhiyā	1862	
PA_tika-vin02_t:1862_6	patiṭṭhātī”ti gaṇṭhipadesu vuttaṃ. Paribhaṇḍaṃ nāma gehassa bahi kuṭṭapādassa thirabhāvatthaṃ	1862	
PA_tika-vin02_t:1862_7	katā tanukamiḍḍhikā vuccati. Tanukamiḍḍhikāyāti khuddakamiḍḍhikāya. Miḍḍhantepi ādhārake	1862	
PA_tika-vin02_t:1862_8	ṭhapetuṃ vaṭṭati. “Anujānāmi, bhikkhave, ādhāraka”nti hi vacanato miḍḍhādīsu yattha	1862	
PA_tika-vin02_t:1862_9	katthaci ādhārakaṃ ṭhapetvā tattha pattaṃ ṭhapetuṃ vaṭṭati ādhārake ṭhapanokāsassa	1862	
PA_tika-vin02_t:1862_10	aniyamitattāti vadanti. “Pattamāḷo nāma vaṭṭetvā pattānaṃ agamanatthaṃ vaṭṭaṃ vā	18621	
PA_tika-vin02_t:1862_11	caturassaṃ vā iṭṭhakādīhi parikkhipitvā kato”ti gaṇṭhipadesu vuttaṃ.	18621	
PA_tika-vin02_t:1863_0	255. Ghaṭikanti upari yojitaṃ aggaḷaṃ. Tāvakālikaṃ paribhuñjituṃ vaṭṭatīti sakideva	1863	
PA_tika-vin02_t:1863_1	gahetvā tena āmisaṃ paribhuñjitvā chaḍḍetuṃ vaṭṭatīti adhippāyo. Ghaṭikaṭāheti bhājanakapāle.	1863	
PA_tika-vin02_t:1863_2	Abhuṃ meti ettha bhavatīti bhū, vaḍḍhi. Na bhūti abhū, avaḍḍhi. Bhayavasena pana	1863	
PA_tika-vin02_t:1863_3	sā itthī “abhu”nti āha, vināso mayhanti attho. Chavasīsassa pattanti chavasīsamayaṃ	1863	
PA_tika-vin02_t:1863_4	pattaṃ. Pakativikārasambandhe cetaṃ sāmivacanaṃ, abhedepi vā bhedūpacārenāyaṃ vohāro	1863	
PA_tika-vin02_t:1863_5	“silāputtakassa sarīra”ntiādīsu viya.	1863	
PA_tika-vin02_t:1864_0	Cabbetvāti khāditvā. Ekaṃ udakagaṇḍusaṃ gahetvāti vāmahattheneva pattaṃ ukkhipitvā	1864	
PA_tika-vin02_t:1864_1	mukhena gaṇḍusaṃ gahetvā. Ucchiṭṭhahatthenāti sāmisena hatthena. Ettāvatāti ekagaṇḍusagahaṇamattena.	1864	
PA_tika-vin02_t:1864_2	Luñcitvāti tato maṃsaṃ uddharitvā. Etesu sabbesu paṇṇattiṃ jānātu vā mā vā, āpattiyeva.	1864	
PA_tika-vin02_t:1865_0	256. Kiṇṇacuṇṇenāti surākiṇṇacuṇṇena. “Anuvātaṃ paribhaṇḍanti kilañjādīsu karontī”ti	1865	
PA_tika-vin02_t:1865_1	gaṇṭhipadesu vuttaṃ. Bidalakanti duguṇakaraṇasaṅkhātassa kiriyāvisesassa adhivacanaṃ.	1865	
PA_tika-vin02_t:1865_2	Kassa duguṇakaraṇaṃ? Yena kilañjādinā mahantaṃ kathinaṃ atthataṃ, tassa. Tañhi daṇḍakathinappamāṇena	1865	
PA_tika-vin02_t:1865_3	pariyante saṃharitvā duguṇaṃ kātabbaṃ. Paṭiggahanti aṅgulikañcukaṃ.	1865	
PA_tika-vin02_t:1866	257-259. Pāti nāma paṭiggahaṇasaṇṭhānena kato bhājanaviseso. Na sammatīti nappahoti.	186	
PA_tika-vin02_t:1867_0	260-262. Nīcavatthukaṃ cinitunti bahikuṭṭassa samantato nīcavatthukaṃ katvā cinituṃ.	1867	
PA_tika-vin02_t:1867_1	Arahaṭaghaṭiyantaṃ nāma sakaṭacakkasaṇṭhānaṃ are are ghaṭikāni bandhitvā ekena dvīhi	1867	
PA_tika-vin02_t:1867_2	vā paribbhamiyamānaṃ yantaṃ.	1867	
PA_tika-vin02_t:1868	263. Āviddhapakkhapāsakanti kaṇṇikamaṇḍalassa samantā ṭhapitapakkhapāsakaṃ. Maṇḍaleti kaṇṇikamaṇḍale. Pakkhapāsake ṭhapetvāti samantā pakkhapāsakaphalakāni ṭhapetvā.	186	
PA_tika-vin02_t:1869_0	264. “Namatakaṃ santhatasadisa”nti gaṇṭhipadesu vuttaṃ. Cammakhaṇḍaparihārena paribhuñjitabbanti	1869	
PA_tika-vin02_t:1869_1	anadhiṭṭhahitvā paribhuñjitabbaṃ. Ettheva paviṭṭhānīti maḷorikāya eva antogadhāni.	1869	
PA_tika-vin02_t:1869_2	Pubbe pattasaṅgopanatthaṃ ādhārako anuññāto, idāni bhuñjanatthaṃ.	1869	
PA_tika-vin02_t:1870_0	265. Nikkujjitabboti tena dinnassa deyyadhammassa appaṭiggahaṇatthaṃ pattanikkujjanakammavācāya	1870	
PA_tika-vin02_t:1870_1	nikkujjitabbo, na adhomukhaṭhapanena. Tenevāha “evañca pana, bhikkhave, nikkujjitabbo”tiādi.	1870	
PA_tika-vin02_t:1870_2	Alābhāyāti catunnaṃ paccayānaṃ alābhatthāya. Anatthāyāti upaddavāya avaḍḍhiyā.	1870	
PA_tika-vin02_t:1871_0	266. Pasādessāmāti āyācissāma. Etadavocāti “appatirūpaṃ mayā kataṃ, bhagavā pana	1871	
PA_tika-vin02_t:1871_1	mahantepi aguṇe acintetvā mayhaṃ accayaṃ paṭiggaṇhissatī”ti maññamāno etaṃ “accayo	1871	
PA_tika-vin02_t:1871_2	maṃ bhante”tiādivacanaṃ avoca. Tattha ñāyapaṭipattiṃ aticca eti pavattatīti accayo,	1871	
PA_tika-vin02_t:1871_3	aparādho. Maṃ accagamāti maṃ atikkamma abhibhavitvā pavatto. Purisena madditvā abhibhavitvā	1871	
PA_tika-vin02_t:1871_4	pavattitopi hi aparādho atthato purisaṃ aticca abhibhavitvā pavatto nāma hoti. Paṭiggaṇhātūti	1871	
PA_tika-vin02_t:1871_5	khamatu. Āyatiṃ saṃvarāyāti anāgate saṃvaraṇatthāya puna evarūpassa aparādhassa dosassa	1871	
PA_tika-vin02_t:1871_6	khalitassa akaraṇatthāya. Tagghāti ekaṃsena. Yathādhammaṃ paṭikarosīti yathā dhammo	1871	
PA_tika-vin02_t:1871_7	ṭhito, tatheva karosi, khamāpesīti vuttaṃ hoti. Taṃ te mayaṃ paṭiggaṇhāmāti taṃ tava	1871	
PA_tika-vin02_t:1871_8	aparādhaṃ mayaṃ khamāma. Vuḍḍhi hesā, āvuso vaḍḍha, ariyassa vinayeti esā, āvuso	1871	
PA_tika-vin02_t:1871_9	vaḍḍha, ariyassa vinaye buddhassa bhagavato sāsane vuḍḍhi nāma. Katamā? Accayaṃ accayato	1871	
PA_tika-vin02_t:1871_10	disvā yathādhammaṃ paṭikaritvā āyatiṃ saṃvarāpajjanā. Desanaṃ pana puggalādhiṭṭhānaṃ	18711	
PA_tika-vin02_t:1871_11	karonto “yo accayaṃ accayato disvā yathādhammaṃ paṭikaroti, āyatiṃ saṃvaraṃ āpajjatī”ti āha.	18711	
PA_tika-vin02_t:1872_0	268. Bodhirājakumāravatthumhi kokanadoti kokanadaṃ vuccati padumaṃ, so ca maṅgalapāsādo	1872	
PA_tika-vin02_t:1872_1	olokanapadumaṃ dassetvā kato, tasmā “kokanado”ti saṅkhaṃ labhi. Yāva pacchimasopānakaḷevarāti	1872	
PA_tika-vin02_t:1872_2	ettha pacchimasopānakaḷevaranti paṭhamasopānaphalakaṃ vuttaṃ tassa sabbapacchā dussena	1872	
PA_tika-vin02_t:1872_3	santhatattā. Uparimasopānaphalakato paṭṭhāya hi sopānaṃ santhataṃ. Addasā khoti olokanatthaṃyeva	1872	
PA_tika-vin02_t:1872_4	dvārakoṭṭhake ṭhito addasa.	1872	
PA_tika-vin02_t:1873_0	Bhagavā tuṇhī ahosīti “kissa nu kho atthāya rājakumārena ayaṃ mahāsakkāro kato”ti	1873	
PA_tika-vin02_t:1873_1	āvajjento puttapatthanāya katabhāvaṃ aññāsi. So hi rājaputto aputtako. Sutañcānena	1873	
PA_tika-vin02_t:1873_2	ahosi “buddhānaṃ kira adhikāraṃ katvā manasā icchitaṃ labhantī”ti. So “sacāhaṃ puttaṃ	1873	
PA_tika-vin02_t:1873_3	labhissāmi, sammāsambuddho imaṃ celapaṭikaṃ akkamissati. No ce labhissāmi, na akkamissatī”ti	1873	
PA_tika-vin02_t:1873_4	patthanaṃ katvā santharāpesi. Atha bhagavā “nibbattissati nu kho etassa putto”ti	1873	
PA_tika-vin02_t:1873_5	āvajjetvā “na nibbattissatī”ti addasa. Pubbe kira so ekasmiṃ dīpe vasamāno samānacchandena	1873	
PA_tika-vin02_t:1873_6	sakuṇapotake khādi. Sacassa mātugāmo puññavā bhaveyya, puttaṃ labheyya. Ubhohi pana	1873	
PA_tika-vin02_t:1873_7	samānacchandehi hutvā pāpakammaṃ kataṃ, tenassa putto na nibbattissatīti aññāsi.	1873	
PA_tika-vin02_t:1873_8	Dusse pana akkante “buddhānaṃ adhikāraṃ katvā patthitaṃ labhantīti loke anussavo,	1873	
PA_tika-vin02_t:1873_9	mayā ca mahāadhikāro kato, na ca puttaṃ labhāmi, tucchaṃ idaṃ vacana”nti micchāgahaṇaṃ	1873	
PA_tika-vin02_t:1873_10	gaṇheyya. Titthiyāpi “natthi samaṇānaṃ akattabbaṃ nāma, celapaṭikaṃ maddantā āhiṇḍantī”ti	18731	
PA_tika-vin02_t:1873_11	ujjhāyeyyuṃ. Etarahi ca akkamantesu bahū bhikkhū paracittaviduno, te bhabbataṃ jānitvā	18731	
PA_tika-vin02_t:1873_12	akkamissanti, abhabbataṃ jānitvā na akkamissanti. Anāgate pana upanissayo mando bhavissati,	18731	
PA_tika-vin02_t:1873_13	anāgataṃ na jānissanti, tesu akkamantesu sace patthitaṃ ijjhissati, iccetaṃ kusalaṃ.	18731	
PA_tika-vin02_t:1873_14	No ce ijjhissati, “pubbe bhikkhusaṅghassa adhikāraṃ katvā icchiticchitaṃ labhanti,	18731	
PA_tika-vin02_t:1873_15	idāni na labhanti, teyeva maññe bhikkhū paṭipattipūrakā ahesuṃ, ime pana paṭipattiṃ	18731	
PA_tika-vin02_t:1873_16	pūretuṃ na sakkontī”ti manussā vippaṭisārino bhavissantīti imehi tīhi kāraṇehi bhagavā	18731	
PA_tika-vin02_t:1873_17	akkamituṃ anicchanto tuṇhī ahosi. Pacchimaṃ janataṃ tathāgato anukampatīti idaṃ pana	18731	
PA_tika-vin02_t:1873_18	thero vuttesu kāraṇesu tatiyaṃ kāraṇaṃ sandhāyāha. Maṅgalaṃ icchantīti maṅgalikā.	18731	
PA_tika-vin02_t:1874	269. Bījaninti caturassabījaniṃ. Tālavaṇṭanti tālapattādīhi kataṃ maṇḍalikabījaniṃ.	187	
PA_tika-vin02_t:1875_0	270-275. “Ekapaṇṇacchattaṃ nāma tālapatta”nti gaṇṭhipadesu vuttaṃ. Kammasatenāti	1875	
PA_tika-vin02_t:1875_1	ettha sata-saddo anekapariyāyo, anekena kammenāti attho, mahatā ussāhenāti vuttaṃ	1875	
PA_tika-vin02_t:1875_2	hoti. Rudhīti khuddakavaṇaṃ.	1875	
PA_tika-vin02_t:1876_0	278. “Akāyabandhanena sañcicca asañcicca vā gāmappavesane āpatti. Saritaṭṭhānato	1876	
PA_tika-vin02_t:1876_1	bandhitvā pavisitabbaṃ nivattitabbaṃ vā”ti gaṇṭhipadesu vuttaṃ. Murajavaṭṭisaṇṭhānaṃ	1876	
PA_tika-vin02_t:1876_2	veṭhetvā katanti bahū rajjuke ekato katvā nānāvaṇṇehi suttehi veṭhetvā murajavaṭṭisadisaṃ	1876	
PA_tika-vin02_t:1876_3	kataṃ. Teneva dutiyapārājikavaṇṇanāyaṃ vuttaṃ “bahū rajjuke ekato katvā ekena nirantaraṃ	1876	
PA_tika-vin02_t:1876_4	veṭhetvā kataṃ bahurajjukanti na vattabbaṃ, taṃ vaṭṭatī”ti. Tattha yaṃ vattabbaṃ,	1876	
PA_tika-vin02_t:1876_5	taṃ heṭṭhā vuttameva. Muddikakāyabandhanaṃ nāma caturassaṃ akatvā sajjitaṃ. Pāmaṅgadasā	1876	
PA_tika-vin02_t:1876_6	caturassā. Mudiṅgasaṇṭhānenāti varakasīsākārena. Pāsantoti dasāmūlaṃ.	1876	
PA_tika-vin02_t:1877	280-282. Muṇḍavaṭṭīti mallakammakarādayo. Pamāṇaṅgulenāti vaḍḍhakīaṅgulaṃ sandhāya vuttaṃ. Sesamettha pāḷito aṭṭhakathāto ca suviññeyyameva.	187	
PA_tika-vin02_t:1878	Khuddakavatthukkhandhakavaṇṇanā niṭṭhitā.	187	
PA_tika-vin02_t:1879	6. Senāsanakkhandhakaṃ	187	
PA_tika-vin02_t:1880	Vihārānujānanakathāvaṇṇanā	188	
PA_tika-vin02_t:1881_0	294. Senāsanakkhandhake senāsanaṃ apaññattaṃ hotīti vihārasenāsanaṃ sandhāya vuttaṃ.	1881	
PA_tika-vin02_t:1881_1	Catubbidhañhi senāsanaṃ vihārasenāsanaṃ mañcapīṭhasenāsanaṃ santhatasenāsanaṃ okāsasenāsananti.	1881	
PA_tika-vin02_t:1881_2	Tattha “mañcopi senāsanaṃ, pīṭhampi bhisipi bimbohanampi vihāropi aḍḍhayogopi pāsādopi	1881	
PA_tika-vin02_t:1881_3	hammiyampi guhāpi aṭṭopi māḷopi leṇampi veḷugumbopi rukkhamūlampi maṇḍapopi senāsanaṃ.	1881	
PA_tika-vin02_t:1881_4	Yattha vā pana bhikkhū paṭikkamanti, sabbametaṃ senāsana”nti vacanato vihāro aḍḍhayogo	1881	
PA_tika-vin02_t:1881_5	pāsādo hammiyaṃ guhāti idaṃ vihārasenāsanaṃ nāma. Mañco pīṭhaṃ bhisi bimbohananti	1881	
PA_tika-vin02_t:1881_6	idaṃ mañcapīṭhasenāsanaṃ nāma. Cimilikā cammakhaṇḍo tiṇasanthāro paṇṇasanthāroti	1881	
PA_tika-vin02_t:1881_7	idaṃ santhatasenāsanaṃ nāma. Yattha vā pana bhikkhū paṭikkamantīti idaṃ okāsasenāsanaṃ nāma.	1881	
PA_tika-vin02_t:1882_0	Rukkhamūletiādīsu rukkhamūlasenāsanaṃ nāma yaṃkiñci sandacchāyaṃ vivittaṃ rukkhamūlaṃ.	1882	
PA_tika-vin02_t:1882_1	Pabbato nāma selo. Tattha hi udakasoṇḍīsu udakakiccaṃ katvā sītāya rukkhacchāyāya	1882	
PA_tika-vin02_t:1882_2	nisinnā nānādisāsu khāyamānāsu sītena vātena bījiyamānā samaṇadhammaṃ karonti. Kandareti	1882	
PA_tika-vin02_t:1882_3	kaṃ vuccati udakaṃ, tena dārito udakena bhinno pabbatappadeso kandaraṃ. Yaṃ “nitamba”ntipi	1882	
PA_tika-vin02_t:1882_4	“nadīkuñja”ntipi vadanti. Tattha hi rajatapaṭṭasadisā vālikā hoti, matthake maṇivitānaṃ	1882	
PA_tika-vin02_t:1882_5	viya vanagahanaṃ, maṇikkhandhasadisaṃ udakaṃ sandati, evarūpaṃ kandaraṃ oruyha pānīyaṃ	1882	
PA_tika-vin02_t:1882_6	pivitvā gattāni sītaṃ katvā vālikaṃ ussāpetvā paṃsukūlacīvaraṃ paññapetvā tattha	1882	
PA_tika-vin02_t:1882_7	nisinnā te bhikkhū samaṇadhammaṃ karonti. Giriguhā nāma dvinnaṃ pabbatānaṃ antarā,	1882	
PA_tika-vin02_t:1882_8	ekasmiṃyeva vā umaṅgasadisaṃ mahāvivaraṃ.	1882	
PA_tika-vin02_t:1883_0	“Vanapatthanti dūrānametaṃ senāsanānaṃ adhivacana”ntiādivacanato yattha na kasanti	1883	
PA_tika-vin02_t:1883_1	na vapanti, tādisaṃ manussānaṃ upacāraṭṭhānaṃ atikkamitvā ṭhitaṃ araññakasenāsanaṃ	1883	
PA_tika-vin02_t:1883_2	“vanapattha”nti vuccati. Ajjhokāso nāma kenaci acchanno padeso. Ākaṅkhamānā panettha	1883	
PA_tika-vin02_t:1883_3	cīvarakuṭiṃ katvā vasanti. Palālapuñjeti palālarāsimhi. Mahāpalālapuñjato hi palālaṃ	1883	
PA_tika-vin02_t:1883_4	nikkaḍḍhitvā pabbhāraleṇasadise ālaye karonti, gacchagumbādīnampi upari palālaṃ parikkhipitvā	1883	
PA_tika-vin02_t:1883_5	heṭṭhā nisinnā samaṇadhammaṃ karonti, taṃ sandhāyetaṃ vuttaṃ. Pañca leṇānīti pañca	1883	
PA_tika-vin02_t:1883_6	līyanaṭṭhānāni. Nilīyanti ettha bhikkhūti leṇāni, vihārādīnametaṃ adhivacanaṃ. Supaṇṇavaṅkagehanti	1883	
PA_tika-vin02_t:1883_7	garuḷapakkhasaṇṭhānena katagehaṃ.	1883	
PA_tika-vin02_t:1884_0	295. Anumodanagāthāsu sītanti ajjhattadhātukkhobhavasena vā bahiddhautuvipariṇāmavasaena	1884	
PA_tika-vin02_t:1884_1	vā uppajjanakasītaṃ. Uṇhanti aggisantāpaṃ, tassa vanadāhādīsu vā sambhavo daṭṭhabbo.	1884	
PA_tika-vin02_t:1884_2	Paṭihantīti bādhati. Yathā tadubhayavasena kāyacittānaṃ bādhanaṃ na hoti, evaṃ karoti.	1884	
PA_tika-vin02_t:1884_3	Sītuṇhabbhāhate hi sarīre vikkhittacitto bhikkhu yoniso padahituṃ na sakkoti. Vāḷamigānīti	1884	
PA_tika-vin02_t:1884_4	sīhabyagghādivāḷamige. Guttasenāsanañhi pavisitvā dvāraṃ pidhāya nisinnassa te parissayā	1884	
PA_tika-vin02_t:1884_5	na honti. Sarīsapeti ye keci sarante gacchante dīghajātike. Makaseti nidassanamattametaṃ,	1884	
PA_tika-vin02_t:1884_6	ḍaṃsādīnampi eteneva saṅgaho daṭṭhabbo. Sisireti sisirakālavasena sattāhavaddhalikādivasena	1884	
PA_tika-vin02_t:1884_7	ca uppanne sisirasamphasse. Vuṭṭhiyoti yadā tadā uppannā vassavuṭṭhiyo.	1884	
PA_tika-vin02_t:1885_0	Vātātapo ghoroti rukkhagacchādīnaṃ ummūlabhañjanādivasena pavattiyā ghoro sarajaarajādibhedo	1885	
PA_tika-vin02_t:1885_1	vāto ceva gimhapariḷāhasamayesu uppattiyā ghoro sūriyātapo ca paṭihaññati paṭibāhīyati.	1885	
PA_tika-vin02_t:1885_2	Leṇatthanti nānārammaṇato cittaṃ nivattetvā paṭisallānārāmatthaṃ. Sukhatthanti vuttaparissayābhāvena	1885	
PA_tika-vin02_t:1885_3	phāsuvihāratthaṃ. Jhāyitunti aṭṭhatiṃsārammaṇesu yattha katthaci cittaṃ upanijjhāyituṃ.	1885	
PA_tika-vin02_t:1885_4	Vipassitunti aniccādito saṅkhāre sammasituṃ.	1885	
PA_tika-vin02_t:1886_0	Vihāreti patissaye. Kārayeti kārāpeyya. Rammeti manorame nivāsasukhe. Vāsayettha	1886	
PA_tika-vin02_t:1886_1	bahussuteti kāretvā pana ettha vihāresu bahussute sīlavante kalyāṇadhamme nivāseyya.	1886	
PA_tika-vin02_t:1886_2	Te nivāsento pana tesaṃ bahussutānaṃ yathā paccayehi kilamatho na hoti, evaṃ annañca	1886	
PA_tika-vin02_t:1886_3	pānañca vatthasenāsanāni ca dadeyya ujubhūtesu ajjhāsayasampannesu kammaphalānaṃ	1886	
PA_tika-vin02_t:1886_4	ratanattayaguṇānañca saddahanena vippasannena cetasā.	1886	
PA_tika-vin02_t:1887_0	Idāni gahaṭṭhapabbajitānaṃ aññamaññupakāritaṃ dassetuṃ “te tassā”ti gāthamāha. Tattha	1887	
PA_tika-vin02_t:1887_1	teti te bahussutā. Tassāti upāsakassa. Dhammaṃ desentīti sakalavaṭṭadukkhāpanūdanaṃ	1887	
PA_tika-vin02_t:1887_2	saddhammaṃ desenti. Yaṃ so dhammaṃ idhaññāyāti so puggalo yaṃ saddhammaṃ imasmiṃ	1887	
PA_tika-vin02_t:1887_3	sāsane sammā paṭipajjanena jānitvā aggamaggādhigamena anāsavo hutvā parinibbāyati.	1887	
PA_tika-vin02_t:1888_0	So ca sabbadado hotīti āvāsadānasmiṃ dinne sabbadānaṃ dinnameva hotīti katvā vuttaṃ.	1888	
PA_tika-vin02_t:1888_1	Tathā hi dve tayo gāme piṇḍāya caritvā kiñci aladdhā āgatassapi chāyūdakasampannaṃ	1888	
PA_tika-vin02_t:1888_2	ārāmaṃ pavisitvā nahāyitvā patissaye muhuttaṃ nipajjitvā uṭṭhāya nisinnassa kāye	1888	
PA_tika-vin02_t:1888_3	balaṃ āharitvā pakkhittaṃ viya hoti, bahi vicarantassa ca kāye vaṇṇadhātu vātātapehi	1888	
PA_tika-vin02_t:1888_4	kilamati, patissayaṃ pavisitvā dvāraṃ pidhāya muhuttaṃ nipannassa visabhāgasantati	1888	
PA_tika-vin02_t:1888_5	vūpasammati, sabhāgasantati patiṭṭhāti, vaṇṇadhātu āharitvā pakkhittā viya hoti,	1888	
PA_tika-vin02_t:1888_6	bahi vicarantassa ca pāde kaṇṭako vijjhati, khāṇu paharati, sarīsapādiparissayā ceva	1888	
PA_tika-vin02_t:1888_7	corabhayañca uppajjati, patissayaṃ pavisitvā dvāraṃ pidhāya nipannassa sabbe parissayā	1888	
PA_tika-vin02_t:1888_8	na honti, sajjhāyantassa dhammapītisukhaṃ, kammaṭṭhānaṃ manasikarontassa upasamasukhañca	1888	
PA_tika-vin02_t:1888_9	uppajjati bahiddhāvikkhepābhāvato, bahi vicarantassa ca sedā muccanti, akkhīni phandanti,	1888	
PA_tika-vin02_t:1888_10	senāsanaṃ pavisanakkhaṇe mañcapīṭhāni na paññāyanti, muhuttaṃ nisinnassa pana akkhipasādo	18881	
PA_tika-vin02_t:1888_11	āharitvā pakkhitto viya hoti, dvāravātapānamañcapīṭhādīni paññāyanti, etasmiñca āvāse	18881	
PA_tika-vin02_t:1888_12	vasantaṃ disvā manussā catūhi paccayehi sakkaccaṃ upaṭṭhahanti. Tena vuttaṃ “so ca	18881	
PA_tika-vin02_t:1888_13	sabbadado hoti, yo dadāti upassaya”nti.	18881	
PA_tika-vin02_t:1889_0	296. Āviñchanacchiddanti yattha aṅguliṃ pavesetvā dvāraṃ ākaḍḍhantā dvārabāhaṃ phusāpenti,	1889	
PA_tika-vin02_t:1889_1	tassetaṃ adhivacanaṃ. Āviñchanarajjunti kavāṭeyeva chiddaṃ katvā tattha pavesetvā	1889	
PA_tika-vin02_t:1889_2	yena rajjukena kaḍḍhantā dvāraṃ phusāpenti, taṃ āviñchanarajjukaṃ. Senāsanaparibhoge	1889	
PA_tika-vin02_t:1889_3	akappiyacammaṃ nāma natthīti dassanatthaṃ “sacepi dīpinaṅguṭṭhena katā hoti, vaṭṭatiyevā”ti	1889	
PA_tika-vin02_t:1889_4	vuttaṃ. Cetiye vedikāsadisanti vātapānabāhāsu cetiye vedikāya viya paṭṭikādīhi dassetvā	1889	
PA_tika-vin02_t:1889_5	kataṃ. Thambhakavātapānaṃ nāma tiriyaṃ dārūni adatvā ujukaṃ ṭhitehi eva veṇusalākādīhi kataṃ.	1889	
PA_tika-vin02_t:1890	Vihārānujānanakathāvaṇṇanā niṭṭhitā.	189	
PA_tika-vin02_t:1891	Mañcapīṭhādianujānanakathāvaṇṇanā	189	
PA_tika-vin02_t:1892_0	297. Poṭakitūlanti erakatiṇatūlaṃ. Poṭakigahaṇañcettha tiṇajātīnaṃ nidassanamattanti	1892	
PA_tika-vin02_t:1892_1	āha “yesaṃ kesañci tiṇajātikāna”nti. Pañcavidhaṃ uṇṇāditūlampi vaṭṭatīti etthāpi	1892	
PA_tika-vin02_t:1892_2	“bimbohane”ti ānetvā sambandhitabbaṃ. “Tūlapūritaṃ bhisiṃ apassayituṃ na vaṭṭatī”ti	1892	
PA_tika-vin02_t:1892_3	keci vadanti, vaṭṭatīti apare. Upadahantīti ṭhapenti. Sīsappamāṇanti yattha galavāṭakato	1892	
PA_tika-vin02_t:1892_4	paṭṭhāya sabbasīsaṃ upadahanti, taṃ sīsappamāṇaṃ. Tañca ukkaṭṭhaparicchedato tiriyaṃ	1892	
PA_tika-vin02_t:1892_5	muṭṭhiratanaṃ hotīti dassetuṃ “yassa vitthārato tīsu kaṇṇesū”tiādimāha. Majjhaṭṭhānaṃ	1892	
PA_tika-vin02_t:1892_6	muṭṭhiratanaṃ hotīti bimbohanassa majjhaṭṭhānaṃ tiriyato muṭṭhiratanappamāṇaṃ hoti.	1892	
PA_tika-vin02_t:1892_7	Masūraketi cammamayabhisiyaṃ. Phusitāni dātunti saññākaraṇatthaṃ bindūni dātuṃ.	1892	
PA_tika-vin02_t:1893	298. Na nibandhatīti anibandhanīyo, na allīyatīti attho. Paṭibāhetvāti maṭṭhaṃ katvā.	189	
PA_tika-vin02_t:1894	Iṭṭhakācayādianujānanakathāvaṇṇanā	189	
PA_tika-vin02_t:1895_0	300. Rukkhaṃ vijjhitvāti rukkhadāruṃ vijjhitvā. Khāṇuke ākoṭetvāti dve dve khāṇuke	1895	
PA_tika-vin02_t:1895_1	ākoṭetvā. Taṃ āharimaṃ bhittipādanti vuttanayena khāṇuke ākoṭetvā kataṃyeva sandhāya	1895	
PA_tika-vin02_t:1895_2	vuttaṃ. Bhūmiyaṃ patiṭṭhāpetunti mūlena bhūmiyaṃ patiṭṭhāpetvā bhittipādassa upatthambhanavasena	1895	
PA_tika-vin02_t:1895_3	ussāpetvā khāṇukehi bhittipādaṃ ussāpetvā ṭhapetunti adhippāyo. Ubhato kuṭṭaṃ nīharitvā	1895	
PA_tika-vin02_t:1895_4	katapadesassāti yathā antodvārasamīpe nisinnehi ujukaṃ bahi oloketuṃ na sakkā hoti,	1895	
PA_tika-vin02_t:1895_5	evaṃ ubhohi passehi kuṭṭaṃ nīharitvā abhimukhe bhittiṃ upaṭṭhapetvā katapadesassa.	1895	
PA_tika-vin02_t:1895_6	Samantā pariyāgāroti samantato āviddhapamukhaṃ. Ugghāṭanakiṭikanti daṇḍehi ukkhipitvā	1895	
PA_tika-vin02_t:1895_7	ṭhapanakapadarakiṭikaṃ.	1895	
PA_tika-vin02_t:1896	Anāthapiṇḍikavatthukathāvaṇṇanā	189	
PA_tika-vin02_t:1897_0	304. Anāthapiṇḍikaseṭṭhivatthumhi kenacideva karaṇīyenāti vāṇijjakammaṃ adhippetaṃ.	1897	
PA_tika-vin02_t:1897_1	Anāthapiṇḍiko kira rājagahaseṭṭhi ca aññamaññaṃ bhaginipatikā honti. Yadā rājagahe	1897	
PA_tika-vin02_t:1897_2	uṭṭhānakabhaṇḍaṃ samagghaṃ hoti, tadā rājagahaseṭṭhi taṃ gahetvā sakaṭasatehi sāvatthiṃ	1897	
PA_tika-vin02_t:1897_3	gantvā yojanamatte ṭhito attano āgatabhāvaṃ jānāpeti. Anāthapiṇḍiko paccuggantvā	1897	
PA_tika-vin02_t:1897_4	tassa mahāsakkāraṃ katvā ekaṃ yānaṃ āropetvā sāvatthiṃ pavisati. So sace bhaṇḍaṃ	1897	
PA_tika-vin02_t:1897_5	lahukaṃ vikkīyati, vikkiṇāti. No ce, bhaginighare ṭhapetvā pakkamati. Anāthapiṇḍikopi	1897	
PA_tika-vin02_t:1897_6	tatheva karoti. Svāyaṃ tadāpi teneva karaṇīyena agamāsi. Taṃ sandhāyetaṃ vuttaṃ.	1897	
PA_tika-vin02_t:1898_0	Taṃ divasaṃ pana rājagahaseṭṭhi yojanamatte ṭhitena anāthapiṇḍikena āgatabhāvajānanatthaṃ	1898	
PA_tika-vin02_t:1898_1	pesitaṃ paṇṇaṃ na suṇi, dhammassavanatthāya vihāraṃ agamāsi. So dhammakathaṃ sutvā	1898	
PA_tika-vin02_t:1898_2	svātanāya buddhappamukhaṃ bhikkhusaṅghaṃ nimantetvā attano ghare uddhanakhaṇāpanadāruphālanādīni	1898	
PA_tika-vin02_t:1898_3	kāresi. Anāthapiṇḍikopi “idāni mayhaṃ paccuggamanaṃ karissati, idāni karissatī”ti	1898	
PA_tika-vin02_t:1898_4	gharadvārepi paccuggamanaṃ alabhitvā antogharaṃ paviṭṭho paṭisanthārampi na bahuṃ	1898	
PA_tika-vin02_t:1898_5	alattha. “Kiṃ mahāseṭṭhi kusalaṃ dārakarūpānaṃ, nasi magge kilanto”ti ettakova paṭisanthāro	1898	
PA_tika-vin02_t:1898_6	ahosi. Tena vuttaṃ “atha kho anāthapiṇḍikassa gahapatissa etadahosī”tiādi.	1898	
PA_tika-vin02_t:1899_0	Buddhoti tvaṃ gahapati vadesīti tassa kira mukhato buddhasaddaṃ sutvā anāthapiṇḍiko	1899	
PA_tika-vin02_t:1899_1	pañcavaṇṇaṃ pītiṃ paṭilabhati, sā tassa sīse uṭṭhahitvā yāva pādapiṭṭhiyā, pādapiṭṭhiyā	1899	
PA_tika-vin02_t:1899_2	uṭṭhāya yāva sīsā gacchati, ubhato uṭṭhāya majjhe osarati, majjhe uṭṭhāya ubhato	1899	
PA_tika-vin02_t:1899_3	gacchati. So pītiyā nirantaraṃ phuṭo “buddhoti tvaṃ gahapati vadesī”ti evaṃ tikkhattuṃ	1899	
PA_tika-vin02_t:1899_4	pucchi. Akālo kho, gahapati, imaṃ kālaṃ taṃ bhagavantaṃ dassanāya upasaṅkamitunti	1899	
PA_tika-vin02_t:1899_5	“buddhā nāma durāsadā āsīvisasadisā honti, satthā ca sivathikāya samīpe vasati, na	1899	
PA_tika-vin02_t:1899_6	sakkā tattha imāya velāya iminā gantu”nti maññamāno evamāha. Buddhagatāya satiyā	1899	
PA_tika-vin02_t:1899_7	nipajjīti aññaṃ kiñci acintetvā buddhagatāya eva satiyā nipajji. Taṃ divasaṃ kirassa	1899	
PA_tika-vin02_t:1899_8	bhaṇḍasakaṭesu vā upaṭṭhākesu vā cittampi nuppajji, sāyamāsampi na akāsi. Sattabhūmikaṃ	1899	
PA_tika-vin02_t:1899_9	pana pāsādaṃ āruyha supaññattālaṅkatavarasayane “buddho buddho”ti sajjhāyaṃ karontova	1899	
PA_tika-vin02_t:1899_10	nipajjitvā niddaṃ okkami. Tikkhattuṃ vuṭṭhāsi pabhātaṃ maññamānoti paṭhamayāme tāva	18991	
PA_tika-vin02_t:1899_11	vītivatte uṭṭhāya buddhaṃ anussari, athassa balavappasādo udapādi, pītiāloko ahosi,	18991	
PA_tika-vin02_t:1899_12	sabbatamaṃ vigacchi, dīpasahassujjalanaṃ viya canduṭṭhānasūriyuṭṭhānaṃ viya ca jātaṃ.	18991	
PA_tika-vin02_t:1899_13	So “pamādaṃ āpannomhi, vañcitomhi, sūriyo uggato”ti uṭṭhāya ākāsatale ṭhatvā candaṃ	18991	
PA_tika-vin02_t:1899_14	oloketvā “ekova yāmo gato, aññe dve atthī”ti puna pavisitvā nipajji, etenupāyena	18991	
PA_tika-vin02_t:1899_15	majjhimayāmāvasānepi pacchimayāmāvasānepi tikkhattuṃ uṭṭhāsi. Pacchimayāmāvasāne	18991	
PA_tika-vin02_t:1899_16	pana balavapaccūseyeva uṭṭhāya ākāsatalaṃ āgantvā mahādvārābhimukho ahosi, sattabhūmikadvāraṃ	18991	
PA_tika-vin02_t:1899_17	sayameva vivaṭaṃ ahosi, pāsādā oruyha antaravīthiṃ paṭipajji.	18991	
PA_tika-vin02_t:1900_0	305. Amanussāti adhigatavisesā devatā. Tathā hi tā seṭṭhissa bhāvinisampattiṃ paccakkhato	1900	
PA_tika-vin02_t:1900_1	sampassamānā “ayaṃ mahāseṭṭhi ‘buddhupaṭṭhānaṃ gamissāmī’ti nikkhanto paṭhamadassaneneva	1900	
PA_tika-vin02_t:1900_2	sotāpattiphale patiṭṭhāya tiṇṇaṃ ratanānaṃ aggupaṭṭhāko hutvā asadisaṃ saṅghārāmaṃ	1900	
PA_tika-vin02_t:1900_3	katvā cātuddisassa ariyasaṅghassa anāvaṭadvāro bhavissati, na yuttamassa dvāraṃ pidahitu”nti	1900	
PA_tika-vin02_t:1900_4	cintetvā dvāraṃ vivariṃsu. Antaradhāyīti rājagahaṃ kira ākiṇṇamanussaṃ, antonagare	1900	
PA_tika-vin02_t:1900_5	nava koṭiyo bahinagare navāti taṃ upanissāya aṭṭhārasa manussakoṭiyo vasanti. Avelāya	1900	
PA_tika-vin02_t:1900_6	matamanusse bahi nīharituṃ asakkontā aṭṭālake ṭhatvā bahidvāre khipanti. Mahāseṭṭhi	1900	
PA_tika-vin02_t:1900_7	nagarato bahi nikkhantamattova allasarīraṃ pādena akkami, aparampi piṭṭhipādena pahari,	1900	
PA_tika-vin02_t:1900_8	makkhikā uppatitvā pakiriṃsu, duggandho nāsāpuṭaṃ abhihani, buddhappasādo tanuttaṃ	1900	
PA_tika-vin02_t:1900_9	gato. Tenassa āloko antaradhāyi andhakāro pāturahosi pītivegassa tanubhāve taṃsamuṭṭhitarūpānaṃ	1900	
PA_tika-vin02_t:1900_10	paridubbalabhāvato. Saddamanussāvesīti “seṭṭhissa ussāhaṃ janessāmī”ti suvaṇṇakiṅkiṇikaṃ	19001	
PA_tika-vin02_t:1900_11	ghaṭṭento viya madhurassarena saddaṃ anussāvesi.	19001	
PA_tika-vin02_t:1901_0	Sataṃ kaññāsahassānīti purimapadānipi imināva sahassa-padena saddhiṃ sambandhitabbāni.	1901	
PA_tika-vin02_t:1901_1	Yatheva hi sataṃ kaññāsahassāni, evaṃ sataṃ sahassāni hatthī, sataṃ sahassāni assā,	1901	
PA_tika-vin02_t:1901_2	sataṃ sahassāni rathāti ayamettha attho, iti ekekaṃ satasahassaṃ dīpitaṃ hoti. Padavītihārassāti	1901	
PA_tika-vin02_t:1901_3	padaṃ vītiharati etthāti padavītihāro. So dutavilambitaṃ akatvā samagamane dvinnaṃ	1901	
PA_tika-vin02_t:1901_4	padānaṃ antare muṭṭhiratanamattaṃ. Kalaṃ nāgghanti soḷasinti taṃ ekaṃ padavītihāraṃ	1901	
PA_tika-vin02_t:1901_5	soḷasa bhāge katvā tato eko koṭṭhāso puna soḷasadhā, tato eko soḷasadhāti evaṃ soḷasa	1901	
PA_tika-vin02_t:1901_6	vāre soḷasadhā bhinnassa eko koṭṭhāso soḷasī kalā nāma, taṃ soḷasiṃ kalaṃ etāni cattāri	1901	
PA_tika-vin02_t:1901_7	satasahassāni na agghanti. Idaṃ vuttaṃ hoti – sataṃ hatthisahassāni sataṃ assasahassāni	1901	
PA_tika-vin02_t:1901_8	sataṃ rathasahassāni sataṃ kaññāsahassāni, tā ca kho āmukkamaṇikuṇḍalā sakalajambudīparājadhītarovāti	1901	
PA_tika-vin02_t:1901_9	imasmā ettakā lābhā vihāraṃ gacchantassa tasmiṃ soḷasikalāsaṅkhāte padese laṅghanasādhanavasena	1901	
PA_tika-vin02_t:1901_10	pavattacetanāva uttaritarāti. Padaṃ vā vītiharati etenāti padavītihāro, tathāpavattā	19011	
PA_tika-vin02_t:1901_11	kusalacetanā, tassā phalaṃ soḷasadhā katvāti ca vadanti. Idaṃ pana vihāragamanaṃ	19011	
PA_tika-vin02_t:1901_12	kassa vasena gahitanti? Vihāraṃ gantvā anantarāyena sotāpattiphale patiṭṭhahantassa	19011	
PA_tika-vin02_t:1901_13	vasena gahitaṃ. “Gandhamālādīhi pūjaṃ karissāmi, cetiyaṃ vandissāmi, dhammaṃ sossāmi,	19011	
PA_tika-vin02_t:1901_14	dīpapūjaṃ karissāmi, saṅghaṃ nimantetvā dānaṃ dassāmi, sikkhāpadesu vā saraṇesu vā	19011	
PA_tika-vin02_t:1901_15	patiṭṭhahissāmī”ti gacchatopi vasena vaṭṭatiyeva.	19011	
PA_tika-vin02_t:1902_0	Andhakāro antaradhāyīti so kira cintesi “ahaṃ ekakoti saññaṃ karomi, amanussā ca	1902	
PA_tika-vin02_t:1902_1	me anugāmino sahāyā atthi, kasmā bhāyāmī”ti sūro ahosi. Athassa balavā buddhappasādo	1902	
PA_tika-vin02_t:1902_2	udapādi, tasmā andhakāro antaradhāyi. Sesavāresupi eseva nayo. Āloko pāturahosīti	1902	
PA_tika-vin02_t:1902_3	purimabuddhesu cirakālaparicayasambhūtassa balavato pasādassa vasena uppannāya uḷārāya	1902	
PA_tika-vin02_t:1902_4	buddhārammaṇāya pītiyā samuṭṭhāpito vipassanobhāsasadiso sātisayo cittapaccayautusamuṭṭhāno	1902	
PA_tika-vin02_t:1902_5	āloko pāturahosi. Devatāhi katotipi vadanti, purimoyevettha yuttataro. Ehi sudattāti	1902	
PA_tika-vin02_t:1902_6	so kira seṭṭhi gacchamānova cintesi “imasmiṃ loke bahū pūraṇakassapādayo titthiyā	1902	
PA_tika-vin02_t:1902_7	‘mayaṃ buddhā, mayaṃ buddhā’ti vadanti, kathaṃ nu kho ahaṃ satthu buddhabhāvaṃ jāneyya”nti.	1902	
PA_tika-vin02_t:1902_8	Athassa etadahosi “mayhaṃ guṇavasena uppannaṃ nāmaṃ mahājano jānāti, kuladattiyaṃ	1902	
PA_tika-vin02_t:1902_9	pana me nāmaṃ aññatra mayā na koci jānāti, sace buddho bhavissati, kuladattikanāmena	1902	
PA_tika-vin02_t:1902_10	maṃ ālapissatī”ti. Satthā tassa cittaṃ ñatvā evamāha.	19021	
PA_tika-vin02_t:1903_0	Parinibbutoti kilesaparinibbānena parinibbuto. Āsattiyoti rūpādīsu āsañjanaṭṭhena	1903	
PA_tika-vin02_t:1903_1	āsattiyo, taṇhāyo. Santinti kilesavūpasamaṃ. Pappuyyāti aggamaggena patvā. Sesamettha	1903	
PA_tika-vin02_t:1903_2	pāḷianusāreneva veditabbaṃ. Yañcettha anuttānamatthaṃ, taṃ aṭṭhakathāyaṃ vuttameva.	1903	
PA_tika-vin02_t:1904	306. Vayameva veyyāyikanti āha “veyyāyikanti vayakaraṇaṃ vuccatī”ti.	190	
PA_tika-vin02_t:1905	Anāthapiṇḍikavatthukathāvaṇṇanā niṭṭhitā.	190	
PA_tika-vin02_t:1906	Aggāsanādianujānanakathāvaṇṇanā	190	
PA_tika-vin02_t:1907_0	310-311. Dakkhiṇodakanti aggato upanīyamānaṃ dakkhiṇodakaṃ. Atha kho bhagavā bhikkhū	1907	
PA_tika-vin02_t:1907_1	āmantesīti tehi bhikkhūhi attano attano rucivasena aggāsanādirahānaṃ kathitakāle	1907	
PA_tika-vin02_t:1907_2	“na, bhikkhave, mayhaṃ sāsane aggāsanādīni patvā khattiyakulā pabbajito pamāṇaṃ,	1907	
PA_tika-vin02_t:1907_3	na brāhmaṇakulā, na gahapatikulā pabbajito, na vinayadharo, na suttantiko, na ābhidhammiko,	1907	
PA_tika-vin02_t:1907_4	na paṭhamajjhānādilābhino, na sotāpannādayo pamāṇaṃ, atha kho, bhikkhave, imasmiṃ	1907	
PA_tika-vin02_t:1907_5	sāsane yathāvuḍḍhaṃ abhivādanaṃ paccuṭṭhānaṃ añjalikammaṃ sāmīcikammaṃ kattabbaṃ,	1907	
PA_tika-vin02_t:1907_6	aggāsanaṃ aggodakaṃ aggapiṇḍo laddhabbo, idamettha pamāṇaṃ, tasmā vuḍḍhataro bhikkhu	1907	
PA_tika-vin02_t:1907_7	etesaṃ anucchaviko. Idāni kho pana, bhikkhave, sāriputto mayhaṃ aggasāvako anudhammacakkappavattako	1907	
PA_tika-vin02_t:1907_8	mamānantarasenāsanaṃ laddhuṃ arahati. So imaṃ rattiṃ senāsanaṃ alabhanto rukkhamūle	1907	
PA_tika-vin02_t:1907_9	vītināmesi. Tumhe idāneva evaṃ agāravā appatissā, gacchante gacchante kāle kinti	1907	
PA_tika-vin02_t:1907_10	katvā viharissathā”ti vatvā atha nesaṃ ovādadānatthāya “pubbe, bhikkhave, tiracchānagatāpi	19071	
PA_tika-vin02_t:1907_11	‘na kho panetaṃ amhākaṃ patirūpaṃ, yaṃ mayaṃ aññamaññaṃ agāravā appatissā asabhāgavuttino	19071	
PA_tika-vin02_t:1907_12	vihareyyāma, amhesu mahallakataraṃ jānitvā tassa abhivādanādīni karissāmā’ti sādhukaṃ	19071	
PA_tika-vin02_t:1907_13	vīmaṃsitvā ‘ayaṃ mahallako’ti ñatvā tassa abhivādanādīni katvā devapathaṃ pūrayamānā	19071	
PA_tika-vin02_t:1907_14	gatā”ti vatvā atītaṃ āharitvā dassetuṃ bhikkhū āmantesi.	19071	
PA_tika-vin02_t:1908_0	Ye vuḍḍhamapacāyantīti jātivuḍḍho vayovuḍḍho guṇavuḍḍhoti tayo vuḍḍhā. Tesu jātisampanno	1908	
PA_tika-vin02_t:1908_1	jātivuḍḍho nāma, vaye ṭhito vayovuḍḍho nāma, guṇasampanno guṇavuḍḍho nāma. Tesu guṇasampanno	1908	
PA_tika-vin02_t:1908_2	vayovuḍḍho imasmiṃ ṭhāne vuḍḍhoti adhippeto. Apacāyantīti jeṭṭhāpacāyikakammena pūjenti.	1908	
PA_tika-vin02_t:1908_3	Dhammassa kovidāti jeṭṭhāpacāyanadhammassa kovidā kusalā. Diṭṭheva dhammeti imasmiṃyeva	1908	
PA_tika-vin02_t:1908_4	attabhāve. Pāsaṃsāti pasaṃsārahā. Samparāye ca suggatīti samparetabbe imaṃ lokaṃ	1908	
PA_tika-vin02_t:1908_5	hitvā gantabbe paralokepi tesaṃ sugatiyeva hotīti attho. Ayaṃ panettha piṇḍattho	1908	
PA_tika-vin02_t:1908_6	– bhikkhave, khattiyā vā hontu brāhmaṇā vā vessā vā suddā vā gahaṭṭhā vā pabbajitā	1908	
PA_tika-vin02_t:1908_7	vā tiracchānagatā vā, ye keci sattā jeṭṭhāpacitikamme chekā kusalā guṇasampannānaṃ	1908	
PA_tika-vin02_t:1908_8	vayovuḍḍhānaṃ apacitiṃ karonti, te imasmiñca attabhāve jeṭṭhāpacitikārakāti pasaṃsaṃ	1908	
PA_tika-vin02_t:1908_9	vaṇṇanaṃ thomanaṃ labhanti, kāyassa ca bhedā sagge nibbattantīti.	1908	
PA_tika-vin02_t:1909	Aggāsanādianujānanakathāvaṇṇanā niṭṭhitā.	190	
PA_tika-vin02_t:1910	Āsanappaṭibāhanādikathāvaṇṇanā	191	
PA_tika-vin02_t:1911	313-4. Uddissakatanti gihīhi saṅghaṃ uddissa kataṃ. Gihivikatanti gihīhi kataṃ paññattaṃ, gihisantakanti vuttaṃ hoti. Atisamīpaṃ agantvāti bhikkhūnaṃ āsannataraṃ ṭhānaṃ agantvā.	191	
PA_tika-vin02_t:1912	Senāsanaggāhāpakasammutikathāvaṇṇanā	191	
PA_tika-vin02_t:1913_0	318. Paccayeneva hi taṃ paṭijagganaṃ labhissatīti tasmiṃ senāsane mahātherā tassa	1913	
PA_tika-vin02_t:1913_1	paccayassa kāraṇā aññattha agantvā vasantāyeva naṃ paṭijaggissantīti attho. Ubbhaṇḍikā	1913	
PA_tika-vin02_t:1913_2	bhavissantīti ukkhittabhaṇḍā bhavissanti, attano attano parikkhāre gahetvā tattha	1913	
PA_tika-vin02_t:1913_3	tattha vicarissantīti attho. Dīghasālāti caṅkamanasālā. Maṇḍalamāḷo upaṭṭhānasālā.	1913	
PA_tika-vin02_t:1913_4	Anudahatīti pīḷeti. Jambudīpe panāti ariyadese bhikkhū sandhāya vuttaṃ. Te kira tathā	1913	
PA_tika-vin02_t:1913_5	paññāpenti. Na gocaragāmo ghaṭṭetabboti vuttamevatthaṃ vibhāveti “na tattha manussā	1913	
PA_tika-vin02_t:1913_6	vattabbā”tiādinā. Vitakkaṃ chinditvāti “iminā nīhārena gacchantaṃ disvā nivāretvā	1913	
PA_tika-vin02_t:1913_7	paccaye dassantī”ti evarūpaṃ vitakkaṃ anuppādetvā. Tesu ce ekoti tesu manussesu eko	1913	
PA_tika-vin02_t:1913_8	paṇḍitapuriso. Bhaṇḍapaṭicchādananti paṭicchādanakabhaṇḍaṃ, sarīrapaṭicchādanaṃ cīvaranti attho.	1913	
PA_tika-vin02_t:1914_0	Paṭijaggitabbānīti sammajjanādīhi paṭijaggitabbāni. Muṇḍavedikāyāti cetiyassa hammiyavedikāya.	1914	
PA_tika-vin02_t:1914_1	Hammiyavedikāti ca cetiyassa upari caturassavediyo vuccati. Paṭikkammāti vihārato	1914	
PA_tika-vin02_t:1914_2	apasakkitvā. Upanikkhepanti khettaṃ vā nāḷikerādiārāmaṃ vā kahāpaṇādīni vā ārāmikādīnaṃ	1914	
PA_tika-vin02_t:1914_3	niyyātetvā “ito uppannā vaḍḍhi vassāvāsikatthāya hotū”ti dinnaṃ. Vattaṃ katvāti tasmiṃ	1914	
PA_tika-vin02_t:1914_4	senāsane kattabbavattaṃ katvā.	1914	
PA_tika-vin02_t:1915_0	Puggalavaseneva kātabbanti parato vakkhamānanayena “bhikkhū cīvarena kilamanti, ettakaṃ	1915	
PA_tika-vin02_t:1915_1	nāma taṇḍulabhāgaṃ bhikkhūnaṃ cīvaraṃ kātuṃ ruccatī”tiādinā puggalaparāmāsavaseneva	1915	
PA_tika-vin02_t:1915_2	kātabbaṃ, “saṅgho cīvarena kilamatī”tiādinā pana saṅghaparāmāsavasena na kātabbaṃ.	1915	
PA_tika-vin02_t:1915_3	Cīvarapaccayanti cīvarasaṅkhātaṃ paccayaṃ. Vuttanti mahāaṭṭhakathāyaṃvuttaṃ. Kasmā	1915	
PA_tika-vin02_t:1915_4	evaṃ vuttanti āha “evañhi navako vuḍḍhatarassa, vuḍḍho ca navakassa gāhessatī”ti,	1915	
PA_tika-vin02_t:1915_5	yasmā attanāva attano pāpetuṃ na sakkā, tasmā dvīsu sammatesu navako vuḍḍhatarassa,	1915	
PA_tika-vin02_t:1915_6	vuḍḍho ca navakassāti ubho aññamaññaṃ gāhessantīti adhippāyo. Sammatasenāsanaggāhāpakassa	1915	
PA_tika-vin02_t:1915_7	āṇattiyā aññena gāhitepi gāho ruhatiyevāti veditabbaṃ. Aṭṭhapi soḷasapi jane sammannituṃ	1915	
PA_tika-vin02_t:1915_8	vaṭṭatīti kiṃ visuṃ visuṃ sammannituṃ vaṭṭati, udāhu ekatoti? Ekatopi vaṭṭati. Niggahakammameva	1915	
PA_tika-vin02_t:1915_9	hi saṅgho saṅghassa na karoti, sammutidānaṃ pana bahūnampi ekato kātuṃ vaṭṭati, teneva	1915	
PA_tika-vin02_t:1915_10	sattasatikakkhandhake ubbāhikasammutiyaṃ aṭṭhapi janā ekato sammatāti.	19151	
PA_tika-vin02_t:1916_0	Maggoti magge katadīghasālā. Pokkharaṇīti nahāyantānaṃ pokkharaṇiyaṃ katasālā. Rukkhamūlādayo	1916	
PA_tika-vin02_t:1916_1	channā kavāṭabaddhāva senāsanaṃ. Vijaṭetvāti viyojetvā, visuṃ visuṃ katvāti attho.	1916	
PA_tika-vin02_t:1916_2	Āvāsesūti senāsanesu. Pakkhipitvāti ettha pakkhipanaṃ nāma tesu vasantānaṃ ito uppannavassāvāsikadānaṃ.	1916	
PA_tika-vin02_t:1916_3	Pavisitabbanti aññehi bhikkhūhi tasmiṃ mahālābhe pariveṇe vasitvā cetiye vattaṃ katvāva	1916	
PA_tika-vin02_t:1916_4	lābho gahetabboti adhippāyo.	1916	
PA_tika-vin02_t:1917_0	Paccayaṃ vissajjetīti cīvarapaccayaṃ nādhivāseti. Ayampīti tena vissaṭṭhapaccayopi.	1917	
PA_tika-vin02_t:1917_1	Upanibandhitvā gāhetabbanti “imasmiṃ rukkhe vā maṇḍape vā vasitvā cetiye vattaṃ katvā	1917	
PA_tika-vin02_t:1917_2	gaṇhathā”ti evaṃ upanibandhitvā gāhetabbaṃ. “Kattha nu kho vasissāmi, kattha vasantassa	1917	
PA_tika-vin02_t:1917_3	phāsu bhavissati, kattha vā paccayo bhavissatī”ti evaṃ uppannena vitakkena caratīti	1917	
PA_tika-vin02_t:1917_4	vitakkacāriko. Araññavihāresu parissayavijānanatthaṃ icchitabbattā “pañca pañca ukkā	1917	
PA_tika-vin02_t:1917_5	koṭṭetabbā”ti vuttaṃ.	1917	
PA_tika-vin02_t:1918_0	Vattanti katikavattaṃ. Tividhampīti pariyattipaṭipattipaṭivedhavasena tividhampi.	1918	
PA_tika-vin02_t:1918_1	Sodhetvā pabbājethāti bhabbe ācārakulaputte upaparikkhitvā pabbājetha. Dasavatthukakathā	1918	
PA_tika-vin02_t:1918_2	nāma appicchakathā santuṭṭhikathā pavivekakathā asaṃsaggakathā vīriyārambhakathā	1918	
PA_tika-vin02_t:1918_3	sīlakathā samādhikathā paññākathā vimuttikathā vimuttiñāṇadassanakathā.	1918	
PA_tika-vin02_t:1919_0	Viggahasaṃvattanikavacanaṃ viggāhikaṃ. Caturārakkhaṃ ahāpentāti buddhānussati mettā	1919	
PA_tika-vin02_t:1919_1	asubhaṃ maraṇassatīti imaṃ caturārakkhaṃ aparihāpentā. Dantakaṭṭhakhādanavattaṃ ācikkhitabbanti	1919	
PA_tika-vin02_t:1919_2	ettha dantakaṭṭhakhādanavattaṃ yo devasikaṃ saṅghamajjhe osarati, tena sāmaṇerādīhi	1919	
PA_tika-vin02_t:1919_3	āharitvā bhikkhūnaṃ yathāsukhaṃ paribhuñjanatthāya dantakaṭṭhamāḷake nikkhittesu	1919	
PA_tika-vin02_t:1919_4	dantakaṭṭhesu divase divase ekameva dantakaṭṭhaṃ gahetabbaṃ. Yo pana devasikaṃ na	1919	
PA_tika-vin02_t:1919_5	osarati, padhānaghare vasitvā dhammassavane vā uposathagge vā dissati, tena pamāṇaṃ	1919	
PA_tika-vin02_t:1919_6	sallakkhetvā cattāri pañca dantakaṭṭhāni attano vasanaṭṭhāne ṭhapetvā khāditabbāni.	1919	
PA_tika-vin02_t:1919_7	Tesu khīṇesu sace punapi dantakaṭṭhamāḷake bahūni hontiyeva, punapi āharitvā khāditabbāni.	1919	
PA_tika-vin02_t:1919_8	Yadi pana pamāṇaṃ asallakkhetvā āharati, tesu akhīṇesuyeva māḷake khīyati, tato keci	1919	
PA_tika-vin02_t:1919_9	therā “yehi gahitāni, te paṭiharantū”ti vadeyyuṃ, keci “khādantu, puna sāmaṇerā āharissantī”ti.	1919	
PA_tika-vin02_t:1919_10	Tasmā vivādaparihāratthaṃ pamāṇaṃ sallakkhetabbaṃ. Gahaṇe pana doso natthi, maggaṃ	19191	
PA_tika-vin02_t:1919_11	gacchantenapi ekaṃ vā dve vā thavikāya pakkhipitvā gantabbanti. Bhikkhācāravattaṃ	19191	
PA_tika-vin02_t:1919_12	vattakkhandhake piṇḍacārikavatte āvi bhavissati.	19191	
PA_tika-vin02_t:1920_0	Pattaṭṭhāneti vassaggena āgantukabhikkhuno pattaṭṭhāne. Tesaṃ chinnavassattā “sādiyantāpi	1920	
PA_tika-vin02_t:1920_1	hi te neva vassāvāsikassa sāmino”ti vuttaṃ, paṭhamaṃyeva katikāya katattā khīyantāpi	1920	
PA_tika-vin02_t:1920_2	ca āvāsikā neva adātuṃ labhantīti vuttaṃ. Bhatiniviṭṭhanti bhatiṃ katvā viya niviṭṭhaṃ	1920	
PA_tika-vin02_t:1920_3	pariyiṭṭhaṃ. Saṅghikaṃ pana apalokanakammaṃ katvā gāhitanti tatruppādaṃ sandhāya	1920	
PA_tika-vin02_t:1920_4	vuttaṃ. Paccayavasena gāhitanti dāyakānaṃ vassāvāsikapaccayavasena gāhitaṃ sandhāya	1920	
PA_tika-vin02_t:1920_5	vuttaṃ. “Idha, bhikkhave, vassaṃvuttho bhikkhu vibbhamati, saṅghasseveta”nti vacanato	1920	
PA_tika-vin02_t:1920_6	“gataṭṭhāne…pe… saṅghikaṃ hotī”ti vuttaṃ. Manusseti dāyakamanusse. Varabhāgaṃ sāmaṇerassāti	1920	
PA_tika-vin02_t:1920_7	paṭhamabhāgassa gāhitattā vuttaṃ.	1920	
PA_tika-vin02_t:1921	Senāsanaggāhāpakasammutikathāvaṇṇanā niṭṭhitā.	192	
PA_tika-vin02_t:1922	Upanandavatthukathāvaṇṇanā	192	
PA_tika-vin02_t:1923_0	319. Yaṃ tayā tattha senāsanaṃ gahitaṃ…pe… idha muttaṃ hotīti yaṃ tayā tattha gāmakāvāse	1923	
PA_tika-vin02_t:1923_1	pacchā senāsanaṃ gahitaṃ, taṃ te gaṇhanteneva idha sāvatthiyaṃ paṭhamagahitasenāsanaṃ	1923	
PA_tika-vin02_t:1923_2	muttaṃ hoti. Idha dānāhaṃ …pe… tatrāpi muttanti “idānāhaṃ, āvuso, imasmiṃ gāmakāvāse	1923	
PA_tika-vin02_t:1923_3	gahitasenāsanaṃ muñcāmī”ti vadantena tatrāpi gāmakāvāse gahitasenāsanaṃ muttaṃ.	1923	
PA_tika-vin02_t:1924_0	320. Dīghāsanaṃ nāma mañcapīṭhavinimuttaṃ yaṃ kiñci ekato sukhaṃ nisīdituṃ pahoti.	1924	
PA_tika-vin02_t:1924_1	Hatthimhi nakho assāti hatthinakho. “Pāsādassa nakho nāma heṭṭhimaparicchedo, so	1924	
PA_tika-vin02_t:1924_2	ca hatthikumbhe patiṭṭhito”ti gaṇṭhipadesu vuttaṃ. Gihivikatanīhārena labbhantīti	1924	
PA_tika-vin02_t:1924_3	gihivikatanīhārena paribhuñjituṃ labbhanti, tehi attharitvā dinnāneva nisīdituṃ labbhanti,	1924	
PA_tika-vin02_t:1924_4	na sayaṃ atthatāni attharāpitāni vā.	1924	
PA_tika-vin02_t:1925	Avissajjiyavatthukathāvaṇṇanā	192	
PA_tika-vin02_t:1926_0	321. Arañjaroti bahuudakagaṇhanakā mahācāṭi. Jalaṃ gaṇhituṃ alanti arañjaro. “Vaṭṭacāṭi	1926	
PA_tika-vin02_t:1926_1	viya hutvā thokaṃ dīghamukho majjhe paricchedaṃ dassetvā kato”ti gaṇṭhipadesu vuttaṃ.	1926	
PA_tika-vin02_t:1926_2	Pañcanimmalalocanoti maṃsadibbadhammabuddhasamantacakkhuvasena pañcalocano.	1926	
PA_tika-vin02_t:1927_0	Thāvarena ca thāvaraṃ garubhaṇḍena ca garubhaṇḍanti ettha pañcasu koṭṭhāsesu purimadvayaṃ	1927	
PA_tika-vin02_t:1927_1	thāvaraṃ, pacchimattayaṃ garubhaṇḍanti veditabbaṃ. Jānāpetvāti bhikkhusaṅghaṃ jānāpetvā.	1927	
PA_tika-vin02_t:1927_2	Kappiyamañcā sampaṭicchitabbāti “saṅghassa demā”ti dinnaṃ sandhāya vuttaṃ. Sace pana	1927	
PA_tika-vin02_t:1927_3	“vihārassa demā”ti vadanti, suvaṇṇarajatamayādiakappiyamañcepi sampaṭicchituṃ vaṭṭati.	1927	
PA_tika-vin02_t:1927_4	Na kevalaṃ…pe… parivattetuṃ vaṭṭantīti iminā athāvarena thāvarampi athāvarampi parivattetuṃ	1927	
PA_tika-vin02_t:1927_5	vaṭṭatīti dasseti. Thāvarena athāvarameva hi parivattetuṃ na vaṭṭati. Akappiyaṃ vā	1927	
PA_tika-vin02_t:1927_6	mahagghaṃ kappiyaṃ vāti ettha akappiyaṃ nāma suvaṇṇamayamañcādi akappiyabhisibimbohanāni	1927	
PA_tika-vin02_t:1927_7	ca. Mahagghaṃ kappiyaṃ nāma dantamayamañcādi pāvārādikappiyaattharaṇādīni ca.	1927	
PA_tika-vin02_t:1928_0	Pārihāriyaṃ na vaṭṭatīti attano santakaṃ viya gahetvā pariharituṃ na vaṭṭati. “Gihivikatanīhāreneva	1928	
PA_tika-vin02_t:1928_1	paribhuñjitabba”nti iminā sace ārāmikādayo paṭisāmetvā paṭidenti, paribhuñjituṃ vaṭṭatīti	1928	
PA_tika-vin02_t:1928_2	dasseti. “Paṇṇasūci nāma lekhanī”ti mahāgaṇṭhipade vuttaṃ.	1928	
PA_tika-vin02_t:1929_0	“Aḍḍhabāhūti kapparato paṭṭhāya yāva aṃsakūṭa”nti gaṇṭhipadesu vuttaṃ. Aḍḍhabāhu	1929	
PA_tika-vin02_t:1929_1	nāma vidatthicaturaṅgulantipi vadanti. Tatthajātakāti saṅghikabhūmiyaṃ jātā. Aṭṭhaṅgulasūcidaṇḍamattoti	1929	
PA_tika-vin02_t:1929_2	dīghato aṭṭhaṅgulamatto pariṇāhato paṇṇasūcidaṇḍamatto. Muñjapabbajānaṃyeva pāḷiyaṃ	1929	
PA_tika-vin02_t:1929_3	visuṃ āgatattā “muñjaṃ pabbajañca ṭhapetvā”ti vuttaṃ. Aṭṭhaṅgulappamāṇoti dīghato	1929	
PA_tika-vin02_t:1929_4	aṭṭhaṅgulappamāṇo. Ghaṭṭanaphalakaṃ nāma yattha ṭhapetvā rajitacīvaraṃ hatthena ghaṭṭenti.	1929	
PA_tika-vin02_t:1929_5	Ghaṭṭanamuggaro nāma anuvātādighaṭṭanatthaṃ katoti vadanti. Ambaṇanti phalakehi pokkharaṇīsadisaṃ	1929	
PA_tika-vin02_t:1929_6	katapānīyabhājanaṃ. Rajanadoṇīti yattha pakkarajanaṃ ākiritvā ṭhapenti. Bhūmattharaṇaṃ	1929	
PA_tika-vin02_t:1929_7	kātuṃ vaṭṭatīti akappiyacammaṃ sandhāya vuttaṃ. Paccattharaṇagatikanti iminā mañcapīṭhepi	1929	
PA_tika-vin02_t:1929_8	attharituṃ vaṭṭatīti dīpeti. Pāvārādipaccattharaṇampi garubhaṇḍanti eke, noti apare,	1929	
PA_tika-vin02_t:1929_9	vīmaṃsitvā gahetabbaṃ. Muṭṭhipaṇṇanti tālapaṇṇaṃ sandhāya vuttaṃ.	1929	
PA_tika-vin02_t:1930	Navakammadānakathāvaṇṇanā	193	
PA_tika-vin02_t:1931_0	323. Kiñcideva samādapetvā kāressatīti sāmikoyeva kañci bhikkhuṃ samādapetvā kāressati.	1931	
PA_tika-vin02_t:1931_1	Utukāle paṭibāhituṃ na labhatīti hemantagimhesu aññe sampattabhikkhū paṭibāhituṃ	1931	
PA_tika-vin02_t:1931_2	na labhati. Tibhāganti tatiyabhāgaṃ. Sace saddhivihārikānaṃ dātukāmo hotīti sace	1931	
PA_tika-vin02_t:1931_3	so saṅghassa bhaṇḍakaṭhapanaṭṭhānaṃ vā navakānaṃ vā vasanaṭṭhānaṃ dātuṃ na icchati,	1931	
PA_tika-vin02_t:1931_4	attano saddhivihārikānaññeva dātukāmo hotīti attho. Etañhi saddhivihārikānaṃ dātuṃ	1931	
PA_tika-vin02_t:1931_5	labhatīti etaṃ tatiyabhāgaṃ upaḍḍhabhāgaṃ vā dātuṃ labhati. Akataṭṭhāneti senāsanato	1931	
PA_tika-vin02_t:1931_6	bahi cayādīnaṃ akataṭṭhāne. Bahikuṭṭeti kuṭṭato bahi.	1931	
PA_tika-vin02_t:1932	Aññatraparibhogapaṭikkhepādikathāvaṇṇanā	193	
PA_tika-vin02_t:1933_0	324. Cakkalikanti kambalādīhi veṭhetvā cakkasaṇṭhānena pādapuñchanayoggaṃ kataṃ.	1933	
PA_tika-vin02_t:1933_1	Paribhaṇḍakatā bhūmi nāma saṇhamattikāhi katā kāḷavaṇṇādibhūmi. Senāsanaṃ mañcapīṭhādi.	1933	
PA_tika-vin02_t:1933_2	Tatheva vaḷañjetuṃ vaṭṭatīti aññehi āvāsikabhikkhūhi paribhuttanīhārena paribhuñjituṃ	1933	
PA_tika-vin02_t:1933_3	vaṭṭati. “Nevāsikā pakatiyā anatthatāya bhūmiyā ṭhapenti ce, tesampi anāpattiyevā”ti	1933	
PA_tika-vin02_t:1933_4	gaṇṭhipadesu vuttaṃ. Dvārampītiādinā vuttadvāravātapānādayo aparikammakatāpi na apassayitabbā.	1933	
PA_tika-vin02_t:1933_5	Lomesūti lomesu phusantesu.	1933	
PA_tika-vin02_t:1934	Saṅghabhattādianujānanakathāvaṇṇanā	193	
PA_tika-vin02_t:1935_0	325. Uddesabhattaṃ nimantananti imaṃ vohāraṃ pattānīti ettha iti-saddo ādiattho,	1935	
PA_tika-vin02_t:1935_1	“uddesabhattaṃ nimantana”ntiādivohāraṃ pattānīti ayamettha attho. Tampi anto katvāti	1935	
PA_tika-vin02_t:1935_2	āyatiṃ bhikkhūnaṃ kukkuccavinodanatthāya tampi saṅghabhattaṃ anto katvā.	1935	
PA_tika-vin02_t:1936	Uddesabhattakathāvaṇṇanā	193	
PA_tika-vin02_t:1937_0	Attano vihāradvāreti vihārassa dvārakoṭṭhakasamīpaṃ sandhāya vuttaṃ. Bhojanasālāyāti	1937	
PA_tika-vin02_t:1937_1	bhattuddesaṭṭhānabhūtāya bhojanasālāya. “Dinnaṃ panā”ti vatvā yathā so dāyako deti,	1937	
PA_tika-vin02_t:1937_2	taṃ vidhiṃ dassetuṃ “saṅghato bhante”tiādimāha. Antaraghareti antogehe. Antoupacāragatānanti	1937	
PA_tika-vin02_t:1937_3	ettha gāmadvāravīthicatukkesu dvādasahatthabbhantaraṃ antoupacāro nāma. Antaragharassa	1937	
PA_tika-vin02_t:1937_4	upacāre pana labbhamānavisesaṃ dassetuṃ “gharūpacāro cetthā”tiādimāha. Ekavaḷañjanti	1937	
PA_tika-vin02_t:1937_5	ekena dvārena vaḷañjitabbaṃ. Nānānivesanesūti nānākulassa nivesanesu. Lajjī pesalo	1937	
PA_tika-vin02_t:1937_6	agatigamanaṃ vajjetvā medhāvī ca upaparikkhitvā uddisissatīti āha “pesalo lajjī medhāvī	1937	
PA_tika-vin02_t:1937_7	icchitabbo”ti. Nisinnassapi niddāyantassapīti anādare sāmivacanaṃ. Ticīvaraparivāranti	1937	
PA_tika-vin02_t:1937_8	ettha “udakapattalābhī viya aññopi uddesabhattaṃ alabhitvā vatthādimanekappakārakaṃ	1937	
PA_tika-vin02_t:1937_9	labhati ce, tasseva ta”nti gaṇṭhipadesu vuttaṃ. Attano rucivasena yaṃ kiñci vatvā	1937	
PA_tika-vin02_t:1937_10	āharituṃ vissajjitattā vissaṭṭhadūto nāma. Yaṃ icchatīti “uddesapattaṃ dethā”tiādīni	19371	
PA_tika-vin02_t:1937_11	vadanto yaṃ icchati. Pucchāsabhāgenāti pucchāsadisena.	19371	
PA_tika-vin02_t:1938_0	“Ekā kūṭaṭṭhitikā nāma hotī”ti vatvā tameva ṭhitikaṃ vibhāvento “rañño vā hī”tiādimāha.	1938	
PA_tika-vin02_t:1938_1	Aññehi uddesabhattehi amissetvā visuṃyeva ṭhitikāya gahetabbattā “ekacārikabhattānī”ti	1938	
PA_tika-vin02_t:1938_2	vuttaṃ. Theyyāya harantīti pattahārakā haranti. Gīvā hotīti āṇāpakassa gīvā hoti.	1938	
PA_tika-vin02_t:1938_3	“Manussānaṃ vacanaṃ kātuṃ vaṭṭatī”ti gacchantīti “manussānaṃ vacanaṃ kātuṃ vaṭṭatī”ti	1938	
PA_tika-vin02_t:1938_4	tena bhikkhunā vuttā gacchanti. Akatabhāgo nāmāti āgantukabhāgo nāma. “Sabbo saṅgho	1938	
PA_tika-vin02_t:1938_5	paribhuñjatū”ti vutteti ettha “paṭhamameva ‘sabbaṃ saṅghikaṃ pattaṃ dethā’ti vatvā	1938	
PA_tika-vin02_t:1938_6	pacchā ‘sabbo saṅgho paribhuñjatū’ti avuttepi bhājetvāva paribhuñjitabba”nti gaṇṭhipadesu vuttaṃ.	1938	
PA_tika-vin02_t:1939	Nimantanabhattakathāvaṇṇanā	193	
PA_tika-vin02_t:1940_0	“Ettake bhikkhū saṅghato uddisitvā dethā”tiādīni avatvā “ettakānaṃ bhikkhūnaṃ bhattaṃ	1940	
PA_tika-vin02_t:1940_1	gaṇhathā”ti vatvā dinnaṃ saṅghikaṃ nimantanaṃ nāma. Piṇḍapātikānampi vaṭṭatīti bhikkhāpariyāyena	1940	
PA_tika-vin02_t:1940_2	vuttattā vaṭṭati. Paṭipāṭiyāti laddhapaṭipāṭiyā. Vicchinditvāti “bhattaṃ gaṇhathā”ti	1940	
PA_tika-vin02_t:1940_3	padaṃ avatvā. Tenevāha “bhattanti avadantenā”ti. Ālopasaṅkhepenāti ekekapiṇḍavasena.	1940	
PA_tika-vin02_t:1940_4	Ayañca nayo nimantaneyeva, na uddesabhatte. Tattha hi ekassa pahonakappamāṇaṃyeva	1940	
PA_tika-vin02_t:1940_5	bhājetabbaṃ, tasmā uddesabhatte ālopaṭṭhitikā nāma natthi. Acchatīti tiṭṭhati. “Ekavāranti	1940	
PA_tika-vin02_t:1940_6	yāva tasmiṃ āvāse vasanti bhikkhū, sabbe labhantī”ti gaṇṭhipadesu vuttaṃ. Ayaṃ panettha	1940	
PA_tika-vin02_t:1940_7	adhippāyo – ekavāranti na ekadivasaṃ sandhāya vuttaṃ, yattakā pana bhikkhū tasmiṃ	1940	
PA_tika-vin02_t:1940_8	āvāse vasanti, te sabbe. Ekasmiṃ divase gahitabhikkhū aññadā aggahetvā yāva ekavāraṃ	1940	
PA_tika-vin02_t:1940_9	sabbe bhikkhū bhojitā honti, tāva ye jānanti, te gahetvā gantabbanti.	1940	
PA_tika-vin02_t:1941	Salākabhattakathāvaṇṇanā	194	
PA_tika-vin02_t:1942_0	Upanibandhitvāti likhitvā. Niggahena datvāti anicchantampi niggahena sampaṭicchāpetvā.	1942	
PA_tika-vin02_t:1942_1	Ekagehavasenāti ekāya gharapāḷiyā vasena. Uddisitvāti “tuyhañca tuyhañca pāpuṇātī”ti	1942	
PA_tika-vin02_t:1942_2	vatvā. Dūrattā niggahetvāpi vārena gāhetabbagāmo vāragāmo. Vihāravāre niyuttā vihāravārikā,	1942	
PA_tika-vin02_t:1942_3	vārena vihārarakkhaṇakā. Aññathattanti pasādaññathattaṃ. Phātikammameva bhavantīti	1942	
PA_tika-vin02_t:1942_4	vihārarakkhaṇatthāya saṅghena dātabbaatirekalābhā honti. Saṅghanavakena laddhakāleti	1942	
PA_tika-vin02_t:1942_5	divase divase ekekassa pāpitāni dve tīṇi ekacārikabhattāni teneva niyāmena attano	1942	
PA_tika-vin02_t:1942_6	pāpuṇanaṭṭhāne saṅghanavakena laddhakāle. Yassa kassaci sammukhībhūtassa pāpetvāti	1942	
PA_tika-vin02_t:1942_7	ettha “yebhuyyena ce bhikkhū bahisīmagatā honti, sammukhībhūtassa yassa kassaci pāpetabbaṃ	1942	
PA_tika-vin02_t:1942_8	sabhāgattā ekena laddhaṃ sabbesaṃ hoti, tasmimpi asati attano pāpetvā dātabba”nti	1942	
PA_tika-vin02_t:1942_9	gaṇṭhipadesu vuttaṃ. Rasasalākanti ucchurasasalākaṃ.	1942	
PA_tika-vin02_t:1943_0	“Saṅghato nirāmisasalākāpi vihāre pakkabhattampi vaṭṭatiyevā”ti sādhāraṇaṃ katvā	1943	
PA_tika-vin02_t:1943_1	visuddhimagge vuttattā “evaṃ gāhite sāditabbaṃ, evaṃ na sāditabba”nti visesetvā avuttattā	1943	
PA_tika-vin02_t:1943_2	ca bhesajjādisalākāyo cettha kiñcāpi piṇḍapātikānampi vaṭṭanti, salākavasena gāhitattā	1943	
PA_tika-vin02_t:1943_3	pana na sāditabbāti ettha adhippāyo vīmaṃsitabbo. Yadi hi bhesajjādisalākā salākavasena	1943	
PA_tika-vin02_t:1943_4	gāhitā na sāditabbā siyā, saṅghato nirāmisasalākā vaṭṭatiyevāti na vadeyya, “atirekalābho	1943	
PA_tika-vin02_t:1943_5	saṅghabhattaṃ uddesabhatta”ntiādivacanato “atirekalābhaṃ paṭikkhipāmī”ti salākavasena	1943	
PA_tika-vin02_t:1943_6	gāhetabbaṃ bhattameva paṭikkhittaṃ, na bhesajjaṃ. Saṅghabhattādīni hi cuddasa bhattāniyeva	1943	
PA_tika-vin02_t:1943_7	tena na sāditabbānīti vuttāni, khandhakabhāṇakānaṃ vā matena idha evaṃ vuttanti gahetabbaṃ.	1943	
PA_tika-vin02_t:1943_8	Aggato dātabbabhikkhā aggabhikkhā. Laddhā vā aladdhā vāti labhitvā vā alabhitvā vā.	1943	
PA_tika-vin02_t:1943_9	Nibaddhāya aggabhikkhāya appamattikāya eva sambhavato labhitvāpi punadivase gaṇhituṃ	1943	
PA_tika-vin02_t:1943_10	vuttaṃ. Aggabhikkhāmattanti hi ettha matta-saddo bahubhāvaṃ nivatteti.	19431	
PA_tika-vin02_t:1944_0	Salākabhattaṃ nāma vihāreyeva uddisīyati vihārameva sandhāya diyyamānattāti āha “vihāre	1944	
PA_tika-vin02_t:1944_1	apāpitaṃ panā”tiādi. Tatra āsanasālāyāti tasmiṃ gāme āsanasālāya. Vihāraṃ ānetvā	1944	
PA_tika-vin02_t:1944_2	gāhetabbanti tathā vatvā tasmiṃ divase dinnabhattaṃ vihārameva ānetvā ṭhitikāya gāhetabbaṃ.	1944	
PA_tika-vin02_t:1944_3	Tatthāti tasmiṃ disābhāge. Taṃ gahetvāti taṃ vāragāmasalākaṃ attanā gahetvā. Tenāti	1944	
PA_tika-vin02_t:1944_4	yo attano pattaṃ vāragāmasalākaṃ disaṃgamikassa adāsi, tena. Anatikkanteyeva tasmiṃ	1944	
PA_tika-vin02_t:1944_5	tassa salākā gāhetabbāti yasmā upacārasīmaṭṭhasseva salākā pāpuṇāti, tasmā tasmiṃ	1944	
PA_tika-vin02_t:1944_6	disaṃgamike upacārasīmaṃ anatikkanteyeva tassa disaṃgamikassa pattasalākā attano pāpetvā gahetabbā.	1944	
PA_tika-vin02_t:1945_0	Anāgatadivaseti ettha kathaṃ tesaṃ bhikkhūnaṃ āgatānāgatabhāvo viññāyatīti ce? Yasmā	1945	
PA_tika-vin02_t:1945_1	tato tato āgatā bhikkhū tasmiṃ gāme āsanasālāya sannipatanti, tasmā tesaṃ āgatānāgatabhāvo	1945	
PA_tika-vin02_t:1945_2	sakkā viññātuṃ. Amhākaṃ gocaragāmeti salākabhattadāyakānaṃ gāme. Bhuñjituṃ āgacchantīti	1945	
PA_tika-vin02_t:1945_3	“mahāthero ekakova vihāre ohīno avassaṃ sabbasalākā attano pāpetvā ṭhito”ti maññamānā āgacchanti.	1945	
PA_tika-vin02_t:1946	Pakkhikabhattādikathāvaṇṇanā	194	
PA_tika-vin02_t:1947_0	Abhilakkhitesu catūsu pakkhadivasesu dātabbabhattaṃ pakkhikaṃ. Abhilakkhitesūti ettha	1947	
PA_tika-vin02_t:1947_1	abhīti upasaggamattaṃ, lakkhaṇīyesu icceva attho, uposathasamādānadhammassavanapūjāsakkārādikaraṇatthaṃ	1947	
PA_tika-vin02_t:1947_2	lakkhitabbesu sallakkhetabbesu upalakkhetabbesūti vuttaṃ hoti. Sve pakkhoti “ajja	1947	
PA_tika-vin02_t:1947_3	pakkhikaṃ na gāhetabba”nti pakkhikassa aniyamattā vuttaṃ. “Sve amhākaṃ ghare lūkhabhattaṃ	1947	
PA_tika-vin02_t:1947_4	bhavissatī”ti potthakesu likhanti, “pakkhabhattaṃ bhavissatī”ti pāṭhena bhavitabbaṃ.	1947	
PA_tika-vin02_t:1947_5	Uposathe dātabbaṃ bhattaṃ uposathikaṃ. Nibandhāpitanti “asukavihārassā”ti niyamitaṃ.	1947	
PA_tika-vin02_t:1947_6	Gāhetvā bhuñjitabbanti tasmiṃ senāsane vasantehi ṭhitikāya gāhetvā bhuñjitabbaṃ.	1947	
PA_tika-vin02_t:1947_7	Taṇḍulādīnipesenti…pe… vaṭṭatīti abhihaṭabhikkhattā vaṭṭati. Tathā paṭiggahitattāti	1947	
PA_tika-vin02_t:1947_8	bhikkhānāmena paṭiggahitattā. Pattaṃ pūretvā thaketvā dinnanti “guḷakabhattaṃ demā”ti	1947	
PA_tika-vin02_t:1947_9	dinnaṃ. Guḷapiṇḍepi…pe… dātabboti ettha guḷapiṇḍaṃ tālapakkappamāṇanti veditabbaṃ.	1947	
PA_tika-vin02_t:1947_10	Sesamettha suviññeyyamevāti.	19471	
PA_tika-vin02_t:1948	Senāsanakkhandhakavaṇṇanā niṭṭhitā.	194	
PA_tika-vin02_t:1949	7. Saṅghabhedakakkhandhakaṃ	194	
PA_tika-vin02_t:1950	Chasakyapabbajjākathāvaṇṇanā	195	
PA_tika-vin02_t:1951_0	330. Saṅghabhedakakkhandhake anupiyāyantiādīsu “anupiyā nāmā”ti vattabbe ākārassa	1951	
PA_tika-vin02_t:1951_1	rassattaṃ anunāsikassa ca āgamaṃ katvā “anupiyaṃ nāmā”ti vuttaṃ. Mallānanti mallarājūnaṃ.	1951	
PA_tika-vin02_t:1951_2	Na heṭṭhā pāsādā orohatīti uparipāsādato heṭṭhimatalaṃ na orohati, “heṭṭhāpāsāda”ntipi	1951	
PA_tika-vin02_t:1951_3	paṭhanti. Anuruddho vā pabbājeyyāti yojetabbaṃ. Gharāvāsatthanti gharāvāsassa anucchavikaṃ	1951	
PA_tika-vin02_t:1951_4	kammaṃ. Udakaṃ abhinetabbanti udakaṃ āharitabbaṃ. Ninnetabbanti ābhatamudakaṃ puna	1951	
PA_tika-vin02_t:1951_5	nīharitabbaṃ. Niddhāpetabbanti antarantarā uṭṭhitatiṇāni uddharitvā apanetabbaṃ.	1951	
PA_tika-vin02_t:1951_6	Lavāpetabbanti paripakkakāle lavāpetabbaṃ. Ubbāhāpetabbanti khalamaṇḍalaṃ harāpetabbaṃ.	1951	
PA_tika-vin02_t:1951_7	Ujuṃ kārāpetabbanti puñjaṃ kārāpetabbaṃ. Palālāni uddharāpetabbānīti palālāni apanetabbāni.	1951	
PA_tika-vin02_t:1951_8	Bhusikā uddharāpetabbāti gunnaṃ khuraggehi sañchinnā bhusasaṅkhātā nāḷadaṇḍā apanetabbā.	1951	
PA_tika-vin02_t:1951_9	Opunāpetabbanti vātamukhe opunāpetvā palālaṃ apanetabbaṃ. Atiharāpetabbanti antokoṭṭhāgāraṃ	1951	
PA_tika-vin02_t:1951_10	upanetabbaṃ. Na kammāti na kammāni. Gharāvāsatthenāti upayogatthe karaṇavacanaṃ.	19511	
PA_tika-vin02_t:1951_11	Upajānāhīti ca upasaggamatto upa-saddo. Tenāha “gharāvāsatthaṃ jānāhī”ti. Jānāhīti	19511	
PA_tika-vin02_t:1951_12	cettha paṭipajjāti attho veditabbo. Akāmakāti anicchamānā.	19511	
PA_tika-vin02_t:1952_0	331-332. Yaṃ na nivattoti yasmā na nivatto. Suññāgāragatoti “ṭhapetvā gāmañca gāmūpacārañca	1952	
PA_tika-vin02_t:1952_1	avasesaṃ arañña”nti (pārā.92) vuttaṃ araññaṃ rukkhamūlañca ṭhapetvā aññaṃ pabbatakandarādi	1952	
PA_tika-vin02_t:1952_2	pabbajitasāruppaṃ nivāsaṭṭhānaṃ janasambādhābhāvato idha “suññāgāra”nti adhippetaṃ.	1952	
PA_tika-vin02_t:1952_3	Atha vā jhānakaṇṭakānaṃ saddānaṃ abhāvato vivittaṃ yaṃ kiñci agārampi “suññāgāra”nti	1952	
PA_tika-vin02_t:1952_4	veditabbaṃ. Taṃ suññāgāraṃ upagato. Abhikkhaṇanti bahulaṃ. Udānaṃ udānesīti so hi	1952	
PA_tika-vin02_t:1952_5	āyasmā araññe divāvihāraṃ upagatopi rattivāsūpagatopi yebhuyyena phalasamāpattisukhena	1952	
PA_tika-vin02_t:1952_6	nirodhasamāpattisukhena ca vītināmesi, tasmā taṃ sukhaṃ sandhāya pubbe attanā anubhūtaṃ	1952	
PA_tika-vin02_t:1952_7	sabhayaṃ sapariḷāhaṃ rajjasukhaṃ jigucchitvā “aho sukhaṃ aho sukha”nti somanassasahitañāṇasamuṭṭhānaṃ	1952	
PA_tika-vin02_t:1952_8	pītisamuggāraṃ samuggirati. Te bhikkhū bhagavantaṃ etadavocunti te sambahulā bhikkhū	1952	
PA_tika-vin02_t:1952_9	ullumpanasabhāvasaṇṭhitā tassa anuggaṇhanādhippāyena bhagavantaṃ etadavocuṃ, na ujjhānavasena.	1952	
PA_tika-vin02_t:1952_10	Nissaṃsayanti asandehena, ekantenāti attho. Te kira bhikkhū puthujjanā tassa āyasmato	19521	
PA_tika-vin02_t:1952_11	vivekasukhaṃ sandhāya udānaṃ ajānantā evamāhaṃsu. Samanussarantoti ukkaṇṭhanavasena anussaranto.	19521	
PA_tika-vin02_t:1953_0	Aññataranti nāmagottena apākaṭaṃ ekaṃ bhikkhuṃ. Āmantesīti āṇāpesi te bhikkhū saññāpetukāmo.	1953	
PA_tika-vin02_t:1953_1	Evanti vacanasampaṭiggahe, sādhūti attho. Evaṃ bhanteti ettha pana evaṃ-saddo paṭiññāyaṃ.	1953	
PA_tika-vin02_t:1953_2	“Abhikkhaṇaṃ ‘aho sukhaṃ aho sukha’nti imaṃ udānaṃ udānesī”ti yathā te bhikkhū vadanti,	1953	
PA_tika-vin02_t:1953_3	taṃ evaṃ tathevāti attano udānaṃ paṭijānāti. “Kiṃ pana tvaṃ bhaddiyā”ti kasmā bhagavā	1953	
PA_tika-vin02_t:1953_4	pucchati, kiṃ tassa cittaṃ na jānātīti? No na jānāti, teneva pana tamatthaṃ vadāpetvā	1953	
PA_tika-vin02_t:1953_5	te bhikkhū saññāpetuṃ pucchati. Vuttañhetaṃ “jānantāpi tathāgatā pucchanti, jānantāpi	1953	
PA_tika-vin02_t:1953_6	na pucchantī”tiādi. Atthavasanti kāraṇaṃ.	1953	
PA_tika-vin02_t:1954_0	Antopi antepureti itthāgārassa sañcaraṇaṭṭhānabhūte rājagehassa abbhantare, yattha	1954	
PA_tika-vin02_t:1954_1	rājā nahānabhojanasayanādiṃ kappeti. Rakkhā susaṃvihitāti ārakkhādikatapurisehi gutti	1954	
PA_tika-vin02_t:1954_2	suṭṭhu samantato vihitā. Bahipi antepureti aṭṭakaraṇaṭṭhānādike antepurato bahibhūte	1954	
PA_tika-vin02_t:1954_3	rājagehe. Evaṃ rakkhito gopito santoti evaṃ rājageharājadhānīrajjadesesu anto bahi	1954	
PA_tika-vin02_t:1954_4	ca anekesu ṭhānesu anekasatehi susaṃvihitarakkhāvaraṇaguttiyā mameva nibbhayatthaṃ	1954	
PA_tika-vin02_t:1954_5	phāsuvihāratthaṃ rakkhito gopito samāno. Bhītotiādīni padāni aññamaññavevacanāni.	1954	
PA_tika-vin02_t:1954_6	Atha vā bhītoti pararājūhi bhāyamāno. Ubbiggoti sakarajjepi pakatikkhobhato uppajjanakabhayubbegena	1954	
PA_tika-vin02_t:1954_7	ubbiggo calito. Ussaṅkīti “raññā nāma sabbakālaṃ avissatthena bhavitabba”nti vacanato	1954	
PA_tika-vin02_t:1954_8	sabbattha avissāsanavasena tesaṃ tesaṃ kiccakaraṇīyānaṃ accayato uppajjanakaparisaṅkāya	1954	
PA_tika-vin02_t:1954_9	ca uddhamuddhaṃ saṅkamāno. Utrāsīti “santikāvacarehipi ajānantasseva me kadāci anattho	1954	
PA_tika-vin02_t:1954_10	bhaveyyā”ti uppannena sarīrakampampi uppādanasamatthena tāsena utrāsi. “Utrasto”tipi	19541	
PA_tika-vin02_t:1954_11	paṭhanti. Viharāmīti evaṃbhūto hutvā viharāmi.	19541	
PA_tika-vin02_t:1955_0	Etarahīti idāni pabbajitakālato paṭṭhāya. Ekoti asahāyo. Tena vivekaṭṭhakāyataṃ dasseti.	1955	
PA_tika-vin02_t:1955_1	Abhītotiādīnaṃ padānaṃ vuttavipariyāyena attho veditabbo. Bhayādinimittassa pariggahassa	1955	
PA_tika-vin02_t:1955_2	taṃnimittassa ca kilesagahanassa abhāvenevassa abhītāditāti etena cittavivekaṃ dasseti.	1955	
PA_tika-vin02_t:1955_3	Appossukkoti sarīraguttiyaṃ nirussukko. Pannalomoti lomahaṃsuppādakassa chambhitattassa	1955	
PA_tika-vin02_t:1955_4	abhāvena anuggatalomo. Padadvayenapi serivihāraṃ dasseti. Paradattavuttoti parehi	1955	
PA_tika-vin02_t:1955_5	dinnena cīvarādinā vattamāno. Etena sabbaso saṅgābhāvadīpanamukhena anavasesabhayahetuvirahaṃ	1955	
PA_tika-vin02_t:1955_6	dasseti. Migabhūtena cetasāti vissatthavihāritāya migassa viya jātena cittena. Migo	1955	
PA_tika-vin02_t:1955_7	hi amanussapathe araññe vasamāno vissattho tiṭṭhati nisīdati nipajjati yenakāmañca	1955	
PA_tika-vin02_t:1955_8	pakkamati appaṭihatacāro, evaṃ ahampi viharāmīti dasseti. Vuttañhetaṃ paccekasambuddhena –	1955	
PA_tika-vin02_t:1956	“Migo araññamhi yathā abaddho;	195	
PA_tika-vin02_t:1957	Yenicchakaṃ gacchati gocarāya;	195	
PA_tika-vin02_t:1958	Viññū naro serita pekkhamāno;	195	
PA_tika-vin02_t:1959	Eko care khaggavisāṇakappo”ti. ;	195	
PA_tika-vin02_t:1960_0	Imaṃ kho ahaṃ, bhante, atthavasanti bhagavā yadidaṃ mama etarahi paramaṃ vivekasukhaṃ	1960	
PA_tika-vin02_t:1960_1	phalasamāpattisukhaṃ, idameva kāraṇaṃ sampassamāno “aho sukhaṃ, aho sukha”nti udānemi.	1960	
PA_tika-vin02_t:1960_2	Etamatthanti etaṃ bhaddiyattherassa puthujjanavisayātītaṃ vivekasukhasaṅkhātaṃ atthaṃ	1960	
PA_tika-vin02_t:1960_3	sabbākārato viditvā. Imaṃ udānanti imaṃ sahetukabhayasokavigamānubhāvadīpakaṃ udānaṃ udānesi.	1960	
PA_tika-vin02_t:1961_0	Yassantarato na santi kopāti yassa ariyapuggalassa antarato abbhantare attano citte	1961	
PA_tika-vin02_t:1961_1	cittakālussiyakaraṇato cittappakopā rāgādayo āghātavatthuādikāraṇabhedato anekabhedā	1961	
PA_tika-vin02_t:1961_2	dosakopā eva vā na santi, maggena pahīnattā na vijjanti. Ayañhi antara-saddo kiñcāpi	1961	
PA_tika-vin02_t:1961_3	“mañca tvañca kimantara”ntiādīsu kāraṇe dissati, “antaraṭṭhake himapātasamaye”tiādīsu	1961	
PA_tika-vin02_t:1961_4	vemajjhe, “antarā ca jetavanaṃ antarā ca sāvatthi”ntiādīsu vivare, “bhayamantarato	1961	
PA_tika-vin02_t:1961_5	jāta”ntiādīsu citte, idhāpi citte eva daṭṭhabbo. Tenevāha “yassa citte kopā na santī”ti.	1961	
PA_tika-vin02_t:1962_0	Abhava-saddassa vibhava-saddena atthuddhāre kāraṇamāha “vibhavoti ca abhavoti ca	1962	
PA_tika-vin02_t:1962_1	atthato eka”nti. Iti-saddo pakāravacanoti āha “iti anekappakārā bhavābhavatā”ti.	1962	
PA_tika-vin02_t:1962_2	Vītivattoti atikkanto. Ettha ca “yassā”ti idaṃ yo vītivattoti vibhattivipariṇāmavasena	1962	
PA_tika-vin02_t:1962_3	yojetabbaṃ. Taṃ vigatabhayanti taṃ evarūpaṃ yathāvuttaguṇasamannāgataṃ khīṇāsavaṃ	1962	
PA_tika-vin02_t:1962_4	cittakopābhāvato itibhavābhavasamatikkamanato ca bhayahetuvigamena vigatabhayaṃ.	1962	
PA_tika-vin02_t:1962_5	Vivekasukhena aggaphalasukhena ca sukhiṃ, vigatabhayattā eva asokaṃ. Devā nānubhavanti	1962	
PA_tika-vin02_t:1962_6	dassanāyāti adhigatamagge ṭhapetvā sabbepi upapattidevā vāyamantāpi cittacāradassanavasena	1962	
PA_tika-vin02_t:1962_7	dassanāya daṭṭhuṃ nānubhavanti na abhisambhuṇanti na sakkonti, pageva manussā. Sekkhāpi	1962	
PA_tika-vin02_t:1962_8	hi puthujjanā viya arahato cittappavattiṃ na jānanti. Tassa dassanaṃ devānampi dullabhanti	1962	
PA_tika-vin02_t:1962_9	etthāpi cittacāradassanavasena tassa dassanaṃ devānampi dullabhaṃ alabbhanīyaṃ, devehipi	1962	
PA_tika-vin02_t:1962_10	taṃ dassanaṃ na sakkā pāpuṇitunti evamattho gahetabbo. Abhāvattho hettha du-saddo	19621	
PA_tika-vin02_t:1962_11	“duppañño”tiādīsu viya.	19621	
PA_tika-vin02_t:1963_0	333. Bhattābhihāroti abhiharitabbabhattaṃ. Tassa pana pamāṇaṃ dassetuṃ “pañca ca	1963	
PA_tika-vin02_t:1963_1	thālipākasatānī”ti vuttaṃ. Tattha eko thālipāko dasannaṃ purisānaṃ bhattaṃ gaṇhāti.	1963	
PA_tika-vin02_t:1963_2	Lābhasakkārasilokenāti ettha lābho nāma catupaccayalābho. Sakkāroti tesaṃyeva sukatānaṃ	1963	
PA_tika-vin02_t:1963_3	susaṅkhatānaṃ lābho. Silokoti vaṇṇaghoso. Manomayaṃ kāyanti jhānamanena nibbattaṃ	1963	
PA_tika-vin02_t:1963_4	brahmakāyaṃ. Upapannoti upagato. Attabhāvappaṭilābhoti sarīrapaṭilābho. Dve vā tīṇi	1963	
PA_tika-vin02_t:1963_5	vā māgadhakāni gāmakhettānīti ettha māgadhakaṃ gāmakhettaṃ atthi khuddakaṃ, atthi	1963	
PA_tika-vin02_t:1963_6	majjhimaṃ, atthi mahantaṃ. Khuddakaṃ gāmakhettaṃ ito cattālīsa usabhāni, etto cattālīsa	1963	
PA_tika-vin02_t:1963_7	usabhānīti gāvutaṃ hoti. Majjhimaṃ ito gāvutaṃ, etto gāvutanti aḍḍhayojanaṃ hoti.	1963	
PA_tika-vin02_t:1963_8	Mahantaṃ ito diyaḍḍhagāvutaṃ, etto diyaḍḍhagāvutanti tigāvutaṃ hoti. Tesu khuddakena	1963	
PA_tika-vin02_t:1963_9	gāmakhettena tīṇi, khuddakena ca majjhimena ca dve gāmakhettāni tassa attabhāvo.	1963	
PA_tika-vin02_t:1963_10	Tigāvutañhissa sarīraṃ. Pariharissāmīti paṭijaggissāmi gopayissāmi. Rakkhassetanti rakkhassu etaṃ.	19631	
PA_tika-vin02_t:1964	Pañcasatthukathāvaṇṇanā	196	
PA_tika-vin02_t:1965_0	334. Satthāroti gaṇasatthāro. Nāssassāti na etassa bhaveyya. Tanti taṃ satthāraṃ.	1965	
PA_tika-vin02_t:1965_1	Tenāti amanāpena. Samudācareyyāmāti katheyyāma. Sammannatīti amhākaṃ sammānaṃ karoti.	1965	
PA_tika-vin02_t:1965_2	Tenāha “sammānetī”ti, sammannatīti vā parehi sammānīyatīti attho.	1965	
PA_tika-vin02_t:1966_0	335. Nāsāya pittaṃ bhindeyyunti acchapittaṃ vā macchapittaṃ vā nāsāpuṭe pakkhipeyyuṃ.	1966	
PA_tika-vin02_t:1966_1	Parābhavāyāti avaḍḍhiyā vināsāya. Assatarīti vaḷavāya kucchismiṃ gadrabhassajātā,	1966	
PA_tika-vin02_t:1966_2	taṃ assena saddhiṃ sampayojenti, sā gabbhaṃ gaṇhitvā kāle sampatte vijāyituṃ na sakkoti,	1966	
PA_tika-vin02_t:1966_3	pādehi bhūmiṃ paharantī tiṭṭhati, athassā cattāro pāde catūsu khāṇukesu bandhitvā	1966	
PA_tika-vin02_t:1966_4	kucchiṃ phāletvā potakaṃ nīharanti, sā tattheva marati. Tena vuttaṃ “attavadhāya gabbhaṃ gaṇhātī”ti.	1966	
PA_tika-vin02_t:1967	339. Potthanikanti churikaṃ, yaṃ kharantipi vuccati.	196	
PA_tika-vin02_t:1968	Nāḷāgiripesanakathāvaṇṇanā	196	
PA_tika-vin02_t:1969_0	342. Mā kuñjara nāgamāsadoti bho, kuñjara, buddhanāgaṃ vadhakacittena mā upagaccha.	1969	
PA_tika-vin02_t:1969_1	Dukkhanti dukkhakāraṇattā dukkhaṃ. Kathaṃ taṃ dukkhanti āha “na hi nāgahatassā”tiādi.	1969	
PA_tika-vin02_t:1969_2	Nāgahatassa sugatipaṭikkhepena buddhanāgassa ghāto duggatidukkhakāraṇanti dasseti.	1969	
PA_tika-vin02_t:1969_3	Itoti ito jātito. Yatoti yasmā. Ito paraṃ yatoti ito paraṃ gacchantassāti vā attho.	1969	
PA_tika-vin02_t:1969_4	Madoti mānamado. Pamādoti pamattabhāvo. Paṭikuṭitoti saṅkuṭito. Alakkhikoti ahiriko.	1969	
PA_tika-vin02_t:1969_5	Yatra hi nāmāti yo nāma.	1969	
PA_tika-vin02_t:1970	Pañcavatthuyācanakathāvaṇṇanā	197	
PA_tika-vin02_t:1971_0	343. Tikabhojananti tīhi bhuñjitabbabhojanaṃ, tiṇṇaṃ ekato paṭiggahetvā bhuñjituṃ	1971	
PA_tika-vin02_t:1971_1	paññapessāmīti attho. Kokālikotiādīni catunnaṃ devadattapakkhiyānaṃ gaṇapāmokkhānaṃ	1971	
PA_tika-vin02_t:1971_2	nāmāni. Āyukappanti ekaṃ mahākappaṃ asītibhāgaṃ katvā tato ekabhāgamattaṃ kālaṃ antarakappasaññitaṃ kālaṃ.	1971	
PA_tika-vin02_t:1972_0	Āyasmantaṃ ānandaṃ etadavocāti devadatto sabbaṃ saṅghabhedassa pubbabhāgaṃ nipphādetvā	1972	
PA_tika-vin02_t:1972_1	“ekaṃseneva ajja āveṇikaṃ uposathaṃ saṅghakammañca karissāmī”ti cintetvā etaṃ “ajjatagge”tiādivacanaṃ	1972	
PA_tika-vin02_t:1972_2	avoca. Tattha aññatreva bhagavatāti vinā eva bhagavantaṃ, taṃ satthāraṃ akatvāti	1972	
PA_tika-vin02_t:1972_3	attho. Aññatra bhikkhusaṅghā uposathaṃ karissāmi saṅghakammāni cāti bhagavato ovādakārakaṃ	1972	
PA_tika-vin02_t:1972_4	bhikkhusaṅghaṃ vinā maṃ anuvattantehi bhikkhūhi saddhiṃ āveṇikaṃ uposathaṃ saṅghakammāni	1972	
PA_tika-vin02_t:1972_5	ca karissāmi. Ajjatagge, bhante, devadatto saṅghaṃ bhindissatīti bhedakārakānaṃ sabbesaṃ	1972	
PA_tika-vin02_t:1972_6	devadattena sajjitattā “ekaṃseneva devadatto ajja saṅghaṃ bhindissatī”ti maññamāno	1972	
PA_tika-vin02_t:1972_7	evamāha. Bhindissatīti dvidhā karissati.	1972	
PA_tika-vin02_t:1973_0	Etamatthaṃ viditvāti etaṃ avīcimahānirayuppattisaṃvattaniyaṃ kappaṭṭhiyaṃ atekicchaṃ	1973	
PA_tika-vin02_t:1973_1	devadattena nibbattiyamānaṃ saṅghabhedakammaṃ sabbākārato viditvā. Imaṃ udānanti	1973	
PA_tika-vin02_t:1973_2	kusalākusalesu yathākkamaṃ sappurisāsappurisānaṃ sukarā paṭipatti, na pana nesaṃ	1973	
PA_tika-vin02_t:1973_3	akusalakusalesūti idamatthavibhāvanaṃ udānaṃ udānesi.	1973	
PA_tika-vin02_t:1974_0	Tattha sukaraṃ sādhunā sādhūti attano paresañca hitaṃ sādhetīti sādhu, sammāpaṭipanno.	1974	
PA_tika-vin02_t:1974_1	Tena sādhunā sāriputtādinā sāvakena paccekasambuddhena sammāsambuddhena aññena vā	1974	
PA_tika-vin02_t:1974_2	lokiyasādhunā sādhu sundaraṃ bhaddakaṃ attano paresañca hitasukhāvahaṃ sukaraṃ sukhena	1974	
PA_tika-vin02_t:1974_3	kātuṃ sakkā. Sādhu pāpena dukkaranti tadeva pana vuttalakkhaṇaṃ sādhu pāpena devadattādinā	1974	
PA_tika-vin02_t:1974_4	pāpapuggalena dukkaraṃ kātuṃ na sakkā, na so taṃ kātuṃ sakkotīti attho. Pāpaṃ pāpena	1974	
PA_tika-vin02_t:1974_5	sukaranti pāpaṃ asundaraṃ attano paresañca anatthāvahaṃ pāpena yathāvuttapāpapuggalena	1974	
PA_tika-vin02_t:1974_6	sukaraṃ sukhena kātuṃ sakkuṇeyyaṃ. Pāpamariyehi dukkaranti ariyehi pana buddhādīhi	1974	
PA_tika-vin02_t:1974_7	taṃ pāpaṃ dukkaraṃ durabhisambhavaṃ. Setughātoyeva hi tesaṃ tatthāti dīpeti.	1974	
PA_tika-vin02_t:1975	Saṅghabhedakathāvaṇṇanā	197	
PA_tika-vin02_t:1976_0	345. Atha kho āyasmā sāriputto ādesanāpāṭihāriyānusāsaniyātiādīsu parassa cittaṃ	1976	
PA_tika-vin02_t:1976_1	ñatvā kathanaṃ ādesanāpāṭihāriyaṃ, sāvakānañca buddhānañca satataṃ dhammadesanaṃ	1976	
PA_tika-vin02_t:1976_2	anusāsanīpāṭihāriyaṃ, iddhividhaṃ iddhipāṭihāriyaṃ. Tattha iddhipāṭihāriyena saddhiṃ	1976	
PA_tika-vin02_t:1976_3	anusāsanīpāṭihāriyaṃ mahāmoggallānattherassa āciṇṇaṃ, ādesanāpāṭihāriyena saddhiṃ	1976	
PA_tika-vin02_t:1976_4	anusāsanīpāṭihāriyaṃ dhammasenāpatissa. Tena vuttaṃ “āyasmā sāriputto ādesanāpāṭihāriyānusāsaniyā	1976	
PA_tika-vin02_t:1976_5	bhikkhū dhammiyā kathāya ovadī”tiādi. Tadā hi dvīsu aggasāvakesu dhammasenāpati tesaṃ	1976	
PA_tika-vin02_t:1976_6	bhikkhūnaṃ cittacāraṃ ñatvā dhammaṃ desesi, mahāmoggallānatthero vikubbanaṃ dassetvā	1976	
PA_tika-vin02_t:1976_7	dhammaṃ desesi, pāḷiyañcettha dvinnampi therānaṃ desanāya dhammacakkhupaṭilābhova	1976	
PA_tika-vin02_t:1976_8	dassito. Dīghabhāṇakā pana evaṃ vadanti “bhagavatā pesitesu dvīsu aggasāvakesu dhammasenāpati	1976	
PA_tika-vin02_t:1976_9	tesaṃ cittacāraṃ ñatvā dhammaṃ desesi, therassa dhammadesanaṃ sutvā pañcasatāpi bhikkhū	1976	
PA_tika-vin02_t:1976_10	sotāpattiphale patiṭṭhahiṃsu. Atha nesaṃ mahāmoggallānatthero vikubbanaṃ dassetvā	19761	
PA_tika-vin02_t:1976_11	dhammaṃ desesi, taṃ sutvā sabbe arahattaphale patiṭṭhahiṃsū”ti. Devadattaṃ uṭṭhāpesīti	19761	
PA_tika-vin02_t:1976_12	jaṇṇukena hadayamajjhe paharitvā uṭṭhāpesi.	19761	
PA_tika-vin02_t:1977_0	346. Sarasīti saro. Suvikkhālitanti suṭṭhu vikkhālitaṃ, suvisodhitaṃ katvāti attho.	1977	
PA_tika-vin02_t:1977_1	Saṃkhāditvāti suṭṭhu khāditvā. Mahiṃ vikubbatoti mahiṃ dantehi vilikhantassa. Nadīsu	1977	
PA_tika-vin02_t:1977_2	bhisaṃ ghasānassāti yojetabbaṃ. Nadīti cettha mahāsaro adhippeto. Jaggatoti hatthiyūthaṃ	1977	
PA_tika-vin02_t:1977_3	pālentassa. Bhiṅkovāti hatthipotako viya. Mamānukubbanti maṃ anukaronto.	1977	
PA_tika-vin02_t:1978_0	347. Dūteyyanti dūtakammaṃ. Gantumarahatīti dūteyyasaṅkhātaṃ sāsanaṃ harituṃ dhāretvā	1978	
PA_tika-vin02_t:1978_1	harituṃ arahati. Sotāti yaṃ assa sāsanaṃ denti, tassa sotā. Sāvetāti taṃ uggaṇhitvā	1978	
PA_tika-vin02_t:1978_2	“idaṃ nāma tumhehi vutta”nti paṭisāvetā. Uggahetāti suuggahitaṃ katvā uggahetā. Dhāretāti	1978	
PA_tika-vin02_t:1978_3	sudhāritaṃ katvā dhāretā. Viññātāti attanā tassa atthaṃ jānitā. Viññāpetāti paraṃ	1978	
PA_tika-vin02_t:1978_4	vijānāpetā. Sahitāsahitassāti “idaṃ sahitaṃ, idaṃ asahita”nti evaṃ sahitāsahitassa	1978	
PA_tika-vin02_t:1978_5	kusalo upagatānupagatesu cheko sāsanaṃ ārocento sahitāsahitaṃ sallakkhetvā āroceti.	1978	
PA_tika-vin02_t:1978_6	Na byathatīti na vedhati na chambhati. Uggavādininti pharusavacanena samannāgataṃ.	1978	
PA_tika-vin02_t:1978_7	Pucchitoti paṭiññatthāya pucchito.	1978	
PA_tika-vin02_t:1979_0	348. Aṭṭhahi, bhikkhave, asaddhammehītiādīsu asaddhammehīti asataṃ dhammehi, asantehi	1979	
PA_tika-vin02_t:1979_1	vā asobhanehi vā dhammehi. Abhibhūtoti ajjhotthaṭo. Pariyādinnacittoti khepitacitto	1979	
PA_tika-vin02_t:1979_2	lābhādihetukena icchācārena mānamadādinā ca khayaṃ pāpitakusalacitto. Atha vā pariyādinnacittoti	1979	
PA_tika-vin02_t:1979_3	parito ādinnacitto, vuttappakārena akusalakoṭṭhāsena yathā kusalacittassa uppattivāro	1979	
PA_tika-vin02_t:1979_4	na hoti, evaṃ samantato gahitacittasantānoti attho. Apāye nibbattanārahatāya āpāyiko.	1979	
PA_tika-vin02_t:1979_5	Tatthapi avīcisaṅkhāte mahāniraye uppajjatīti nerayiko. Ekaṃ antarakappaṃ paripuṇṇameva	1979	
PA_tika-vin02_t:1979_6	katvā tattha tiṭṭhatīti kappaṭṭho. Atekicchoti buddhehipi anivattanīyattā avīcinibbattiyā	1979	
PA_tika-vin02_t:1979_7	tikicchābhāvato atekiccho, atikicchanīyoti attho. Lābhenāti lābhena hetubhūtena.	1979	
PA_tika-vin02_t:1979_8	Atha vā lābhahetukena mānādinā. Lābhañhi nissāya idhekacce puggalā pāpicchā icchāpakatā	1979	
PA_tika-vin02_t:1979_9	icchācāre ṭhatvā “lābhaṃ nibbattessāmā”ti anekavihitaṃ anesanaṃ appatirūpaṃ āpajjitvā	1979	
PA_tika-vin02_t:1979_10	ito cutā apāyesu nibbattanti. Apare yathālābhaṃ labhitvā taṃnimittaṃ mānātimānamadamacchariyādivasena	19791	
PA_tika-vin02_t:1979_11	pamādaṃ āpajjitvā ito cutā apāyesu nibbattanti, ayañca tādiso. Tena vuttaṃ “lābhena,	19791	
PA_tika-vin02_t:1979_12	bhikkhave, abhibhūto pariyādinnacitto devadatto āpāyiko”tiādi. Asakkārenāti hīḷetvā	19791	
PA_tika-vin02_t:1979_13	paribhavitvā parehi attani pavattitena asakkārena, asakkārahetukena vā mānādinā.	19791	
PA_tika-vin02_t:1979_14	Asantaguṇasambhāvanādhippāyena pavattā pāpā icchā etassāti pāpiccho, tassa bhāvo	19791	
PA_tika-vin02_t:1979_15	pāpicchatā, tāya. “Ahaṃ buddho bhavissāmi, bhikkhusaṅghaṃ pariharissāmī”ti hi tassa	19791	
PA_tika-vin02_t:1979_16	icchā uppannā. Kokālikādayo pāpā lāmakā mittā etassāti pāpamitto, tassa bhāvo pāpamittatā, tāya.	19791	
PA_tika-vin02_t:1980	349. Abhibhuyyāti abhibhavitvā madditvā.	198	
PA_tika-vin02_t:1981_0	350. Tīhi, bhikkhave, asaddhammehītiādi vuttanayameva. Oramattakena visesādhigamena	1981	
PA_tika-vin02_t:1981_1	antarā vosānaṃ āpādīti ettha pana ayamattho. Oramattakenāti appamattakena jhānābhiññāmattena.	1981	
PA_tika-vin02_t:1981_2	Visesādhigamenāti uttarimanussadhammādhigamena. Antarāti vemajjhe. Vosānaṃ āpādīti	1981	
PA_tika-vin02_t:1981_3	akatakiccova samāno “katakiccomhī”ti maññamāno samaṇadhammato vigamaṃ āpajji. Idaṃ	1981	
PA_tika-vin02_t:1981_4	vuttaṃ hoti – jhānābhiññāhi uttarikaraṇīye adhigantabbe maggaphale anadhigate satiyeva	1981	
PA_tika-vin02_t:1981_5	taṃ anadhigantvā samaṇadhammato vigamaṃ āpajjīti. Iti bhagavā iminā suttena visesato	1981	
PA_tika-vin02_t:1981_6	puthujjanabhāve ādīnavaṃ pakāseti “bhāriyo puthujjanabhāvo, yatra hi nāma jhānābhiññāpariyosānā	1981	
PA_tika-vin02_t:1981_7	sampattiyo nibbattetvāpi anekānatthāvahaṃ nānāvidhadukkhahetuasantaguṇasambhāvanaṃ	1981	
PA_tika-vin02_t:1981_8	asappurisasaṃsaggaṃ ālasiyānuyogañca avijahanto avīcisaṃvattanikaṃ kappaṭṭhiyaṃ atekicchaṃ	1981	
PA_tika-vin02_t:1981_9	kibbisaṃ pasavatī”ti.	1981	
PA_tika-vin02_t:1982_0	Gāthāsu māti paṭisedhe nipāto. Jātūti ekaṃsena. Kocīti sabbasaṅgāhakavacanaṃ. Lokasminti	1982	
PA_tika-vin02_t:1982_1	sattaloke. Idaṃ vuttaṃ hoti – imasmiṃ sattaloke koci puggalo ekaṃsena pāpiccho mā	1982	
PA_tika-vin02_t:1982_2	hotūti. Tadamināpi jānātha, pāpicchānaṃ yathā gatīti pāpicchānaṃ puggalānaṃ yathāgati	1982	
PA_tika-vin02_t:1982_3	yādisī nibbatti yādiso abhisamparāyoti imināpi kāraṇena jānāthāti devadattaṃ nidassento evamāha.	1982	
PA_tika-vin02_t:1983_0	Paṇḍitoti samaññātoti pariyattibāhusaccena paṇḍitoti ñāto. Bhāvitattoti sammatoti	1983	
PA_tika-vin02_t:1983_1	jhānābhiññāhi bhāvitacittoti sambhāvito. Tathā hi so “mahiddhiko godhiputto, mahānubhāvo	1983	
PA_tika-vin02_t:1983_2	godhiputto”ti dhammasenāpatināpi pasaṃsito ahosi. Jalaṃva yasasā aṭṭhā, devadattoti	1983	
PA_tika-vin02_t:1983_3	vissutoti attano kittiyā parivārena ca jalanto viya obhāsanto viya ṭhito devadattoti	1983	
PA_tika-vin02_t:1983_4	evaṃ vissuto pākaṭo ahosi. “Me suta”ntipi pāṭho, mayā sutaṃ sutamattaṃ, katipāheneva	1983	
PA_tika-vin02_t:1983_5	atathābhūtattā tassa taṃ paṇḍiccādisavanamattamevāti attho.	1983	
PA_tika-vin02_t:1984_0	So pamādaṃ anuciṇṇo, āsajja naṃ tathāgatanti so evaṃbhūto devadatto “buddhopi sākiyaputto,	1984	
PA_tika-vin02_t:1984_1	ahampi sākiyaputto, buddhopi samaṇo, ahampi samaṇo, buddhopi iddhimā, ahampi iddhimā,	1984	
PA_tika-vin02_t:1984_2	buddhopi dibbacakkhuko, dibbasotacetopariyañāṇalābhī, buddhopi atītānāgatapaccuppanne	1984	
PA_tika-vin02_t:1984_3	dhamme jānāti, ahampi te jānāmī”ti attano pamāṇaṃ ajānitvā sammāsambuddhaṃ attanā	1984	
PA_tika-vin02_t:1984_4	samasamaṭṭhapanena pamādaṃ āpajjanto “idānāhaṃ buddho bhavissāmi, bhikkhusaṅghaṃ	1984	
PA_tika-vin02_t:1984_5	pariharissāmī”ti abhimārapayojanādinā tathāgataṃ āsajja āsādetvā viheṭhetvā. “Pamādamanujiṇṇo”tipi	1984	
PA_tika-vin02_t:1984_6	paṭhanti. Tassattho – pamādaṃ vuttanayena pamajjanto pamādaṃ nissāya bhagavatā saddhiṃ	1984	
PA_tika-vin02_t:1984_7	yugaggāhacittuppādena saheva jhānābhiññāhi anujiṇṇo parihīnoti. Avīcinirayaṃ patto,	1984	
PA_tika-vin02_t:1984_8	catudvāraṃ bhayānakanti jālānaṃ tattha uppannasattānaṃ vā nirantaratāya “avīcī”ti	1984	
PA_tika-vin02_t:1984_9	laddhanāmaṃ catūsu passesu catumahādvārayogena catudvāraṃ atibhayānakaṃ mahānirayaṃ	1984	
PA_tika-vin02_t:1984_10	paṭisandhiggahaṇavasena patto. Tathā hi vuttaṃ –	19841	
PA_tika-vin02_t:1985	“Catukkaṇṇo catudvāro, vibhatto bhāgaso mito;	198	
PA_tika-vin02_t:1986	Ayopākārapariyanto, ayasā paṭikujjito.	198	
PA_tika-vin02_t:1987	“Tassa ayomayā bhūmi, jalitā tejasā yutā;	198	
PA_tika-vin02_t:1988	Samantā yojanasataṃ, pharitvā tiṭṭhati sabbadā”ti. ;	198	
PA_tika-vin02_t:1989_0	Aduṭṭhassāti aduṭṭhacittassa. Dubbheti dusseyya. Tameva pāpaṃ phusatīti tameva aduṭṭhadubbhiṃ	1989	
PA_tika-vin02_t:1989_1	pāpapuggalaṃ pāpaṃ nihīnaṃ pāpaphalaṃ phusati pāpuṇāti abhibhavati. Bhesmāti vipulabhāvena	1989	
PA_tika-vin02_t:1989_2	gambhīrabhāvena ca bhiṃsāpano, bhiṃsāpento viya vipulagambhīroti attho. Vādenāti	1989	
PA_tika-vin02_t:1989_3	dosena. Upahiṃsatīti bādhati āsādeti. Vādo tamhi na rūhatīti tasmiṃ tathāgate parena	1989	
PA_tika-vin02_t:1989_4	āropiyamāno doso na ruhati na tiṭṭhati, visakumbho viya samuddassa na tassa vikāraṃ janetīti attho.	1989	
PA_tika-vin02_t:1990_0	Evaṃ chahi gāthāhi pāpicchatādisamannāgatassa nirayūpagabhāvadassanena dukkhato aparimuttiṃ	1990	
PA_tika-vin02_t:1990_1	dassetvā idāni tappaṭipakkhadhammasamannāgatassa dukkhakkhayaṃ dassento “tādisaṃ	1990	
PA_tika-vin02_t:1990_2	mitta”nti osānagāthamāha. Tassattho – yassa sammā paṭipannassa maggānugo paṭipattimaggaṃ	1990	
PA_tika-vin02_t:1990_3	anugato sammā paṭipanno appicchatādiguṇasamannāgamena sakalassa vaṭṭadukkhassa khayaṃ	1990	
PA_tika-vin02_t:1990_4	pariyosānaṃ pāpuṇeyya, tādisaṃ buddhaṃ buddhasāvakaṃ vā paṇḍito sappañño attano mittaṃ	1990	
PA_tika-vin02_t:1990_5	kubbetha tena mettiṃ kareyya, tañca sevetha tameva payirupāseyyāti.	1990	
PA_tika-vin02_t:1991	Kiṃ panetaṃ suttaṃ devadattassa nirayūpapattito pubbe bhāsitaṃ, udāhu pacchāti? Itivuttakaṭṭhakathāyaṃ tāva –	199	
PA_tika-vin02_t:1992_0	“Devadatte hi avīcimahānirayaṃ paviṭṭhe devadattapakkhikā aññatitthiyā ‘samaṇena	1992	
PA_tika-vin02_t:1992_1	gotamena abhisapito devadatto pathaviṃ paviṭṭho’ti abbhācikkhiṃsu. Taṃ sutvā sāsane	1992	
PA_tika-vin02_t:1992_2	anabhippasannā manussā ‘siyā nu kho etadevaṃ, yathā ime bhaṇantī’ti āsaṅkaṃ uppādesuṃ.	1992	
PA_tika-vin02_t:1992_3	Taṃ pavattiṃ bhikkhū bhagavato ārocesuṃ. Atha kho bhagavā ‘na, bhikkhave, tathāgatā	1992	
PA_tika-vin02_t:1992_4	kassaci abhisapaṃ denti, tasmā na devadatto mayā abhisapito, attano kammeneva nirayaṃ	1992	
PA_tika-vin02_t:1992_5	paviṭṭho’ti vatvā tesaṃ micchāgāhaṃ paṭisedhento imāya aṭṭhuppattiyā idaṃ suttaṃ abhāsī”ti –	1992	
PA_tika-vin02_t:1993_0	Vuttaṃ, tasmā tesaṃ matena tassa nirayūpapattito pacchāpi bhagavā idaṃ suttamabhāsīti	1993	
PA_tika-vin02_t:1993_1	veditabbaṃ. Idha pana tassa nirayūpapattito paṭhamameva uppanne vatthumhi bhāsitaṃ	1993	
PA_tika-vin02_t:1993_2	pāḷiāruḷhanti daṭṭhabbaṃ. Teneva “avīcinirayaṃ patto”ti idaṃ pana āsaṃsāyaṃ atītavacananti	1993	
PA_tika-vin02_t:1993_3	vuttaṃ, āsaṃsāti cettha avassambhāvinī atthasiddhi adhippetā. Avassambhāviniñhi atthasiddhimapekkhitvā	1993	
PA_tika-vin02_t:1993_4	anāgatampi bhūtaṃ viya voharanti, tañca saddalakkhaṇānusārena veditabbaṃ.	1993	
PA_tika-vin02_t:1994	Saṅghabhedakathāvaṇṇanā niṭṭhitā.	199	
PA_tika-vin02_t:1995	Upālipañhakathāvaṇṇanā	199	
PA_tika-vin02_t:1996_0	351. Upālipañhe yaṃ vattabbaṃ, taṃ aṭṭhakathāyaṃ dassitameva. Tattha anunayantoti	1996	
PA_tika-vin02_t:1996_1	anujānāpento, bhedassa anurūpaṃ vā bodhento, yathā bhedo hoti, evaṃ bhinditabbe bhikkhū	1996	
PA_tika-vin02_t:1996_2	viññāpentoti attho. Tenāha “na tumhāka”ntiādi.	1996	
PA_tika-vin02_t:1997_0	352. Aṭṭhārasabhedakaravatthumhi dasa akusalakammapathā saṃkiliṭṭhadhammatāya vodānadhammapaapakkhattā	1997	
PA_tika-vin02_t:1997_1	“adhammo”ti dassitā, tathā upādānādayo, bodhipakkhiyadhammānaṃ ekantānavajjabhāvato	1997	
PA_tika-vin02_t:1997_2	natthi adhammabhāvo, bhagavatā pana desitākārena hāpetvā vaḍḍhetvā vā kathanaṃ yathādhammaṃ	1997	
PA_tika-vin02_t:1997_3	akathananti katvā adhammabhāvoti dassento āha “tayo satipaṭṭhānā”tiādi. Niyyānikanti	1997	
PA_tika-vin02_t:1997_4	sapāṭihīraṃ appaṭihataṃ hutvā pavattatīti attho. Tathevāti iminā “evaṃ amhāka”ntiādinā	1997	
PA_tika-vin02_t:1997_5	vuttamatthaṃ ākaḍḍhati. Kātabbaṃ kammaṃ dhammo nāmāti yathādhammaṃ karaṇato dhammo	1997	
PA_tika-vin02_t:1997_6	nāma, itaraṃ vuttavipariyāyato adhammo nāma.	1997	
PA_tika-vin02_t:1998_0	Rāgavinayo…pe… ayaṃ vinayo nāmāti rāgādīnaṃ vinayanato saṃvaraṇato pajahanato paṭisaṅkhānato	1998	
PA_tika-vin02_t:1998_1	ca vinayo nāma, vuttavipariyāyena itaro avinayo. Vatthusampattiādivasena sabbesaṃ	1998	
PA_tika-vin02_t:1998_2	vinayakammānaṃ akuppatāti āha “vatthusampatti…pe… ayaṃ vinayo nāmā”ti. Tappaṭipakkhato	1998	
PA_tika-vin02_t:1998_3	avinayo veditabbo. Tenāha “vatthuvipattī”tiādi. Yāsaṃ āpannassa pabbajjā sāvasesā,	1998	
PA_tika-vin02_t:1998_4	tā āpattiyo sāvasesā.	1998	
PA_tika-vin02_t:1999_0	354. Āpāyikotiādigāthāsu saṅghassa bhedasaṅkhāte vagge ratoti vaggarato. Adhammikatāya	1999	
PA_tika-vin02_t:1999_1	adhamme bhedakaravatthumhi saṅghabhedasaṅkhāte eva ca adhamme ṭhitoti adhammaṭṭho.	1999	
PA_tika-vin02_t:1999_2	Yogakkhemā padhaṃsatīti hitato parihāyati, catūhipi yogehi anupaddutattā yogakkhemaṃ	1999	
PA_tika-vin02_t:1999_3	nāma arahattaṃ nibbānañca, tato panassa dhaṃsane vattabbameva natthi. Diṭṭhisīlasāmaññato	1999	
PA_tika-vin02_t:1999_4	saṅghataṭṭhena saṅghaṃ, tato eva ekakammādividhānayogena samaggaṃ sahitaṃ bhinditvā	1999	
PA_tika-vin02_t:1999_5	pubbe vuttalakkhaṇena saṅghabhedena bhinditvā. Kappanti antarakappasaṅkhātaṃ āyukappaṃ.	1999	
PA_tika-vin02_t:1999_6	Nirayamhīti avīcimahānirayamhi.	1999	
PA_tika-vin02_t:2000_0	Sukhā saṅghassa sāmaggīti sukhassa paccayabhāvato sāmaggī “sukhā”ti vuttā yathā “sukho	2000	
PA_tika-vin02_t:2000_1	buddhānamuppādo”ti. Samaggānañcanuggahoti samaggānaṃ sāmaggianumodanena anuggaṇhanaṃ	2000	
PA_tika-vin02_t:2000_2	sāmaggianurūpaṃ vā, yathā te sāmaggiṃ na vijahanti, tathā gahaṇaṃ ṭhapanaṃ anubalappadānanti	2000	
PA_tika-vin02_t:2000_3	attho. Samaggaṃ katvānāti bhinnaṃ saṅghaṃ saṅgharājippattaṃ vā samaggaṃ sahitaṃ katvā.	2000	
PA_tika-vin02_t:2000_4	Kappanti āyukappameva. Saggamhi modatīti kāmāvacaradevaloke aññe deve dasahi ṭhānehi	2000	
PA_tika-vin02_t:2000_5	abhibhavitvā dibbasukhaṃ anubhavanto icchitanibbattiyā ca modati pamodati laḷati kīḷati.	2000	
PA_tika-vin02_t:2001_0	355. Siyā nu kho, bhante, saṅghabhedakotiādi pāḷianusāreneva veditabbaṃ. “Pañcahi,	2001	
PA_tika-vin02_t:2001_1	upāli, ākārehi saṅgho bhijjati kammena uddesena voharanto anussāvanena salākaggāhenā”ti	2001	
PA_tika-vin02_t:2001_2	evaṃ parivāre āgatampi saṅghabhedalakkhaṇaṃ idha vuttena kiṃ nānākaraṇanti dassetuṃ	2001	
PA_tika-vin02_t:2001_3	“parivāre panā”tiādimāha. Ettha ca sīmaṭṭhakasaṅghe asannipatite visuṃ parisaṃ gahetvā	2001	
PA_tika-vin02_t:2001_4	katavohārānussāvanasalākaggāhassa kammaṃ vā karontassa uddesaṃ vā uddisantassa bhedo	2001	
PA_tika-vin02_t:2001_5	ca hoti ānantariyakammañca. Samaggasaññāya pana “vaṭṭatī”ti saññāya vā karontassa	2001	
PA_tika-vin02_t:2001_6	bhedova hoti, na ānantariyakammaṃ. Tato ūnaparisāya karontassa neva saṅghabhedo na	2001	
PA_tika-vin02_t:2001_7	ānantariyaṃ. Sabbantimena hi paricchedena navannaṃ janānaṃ yo saṅghaṃ bhindati, tassa	2001	
PA_tika-vin02_t:2001_8	ānantariyakammaṃ hoti, anuvattakānaṃ adhammavādīnaṃ mahāsāvajjaṃ kammaṃ, dhammavādino	2001	
PA_tika-vin02_t:2001_9	anavajjā. Sesamettha uttānamevāti.	2001	
PA_tika-vin02_t:2002	Upālipañhakathāvaṇṇanā niṭṭhitā.	200	
PA_tika-vin02_t:2003	Saṅghabhedakakkhandhakavaṇṇanā niṭṭhitā.	200	
PA_tika-vin02_t:2004	8. Vattakkhandhakaṃ	200	
PA_tika-vin02_t:2005	Āgantukavattakathāvaṇṇanā	200	
PA_tika-vin02_t:2006_0	356-357. Vattakkhandhake uparipiṭṭhitoti piṭṭhisaṅghāṭassa uparibhāgato, dvārabāhassa	2006	
PA_tika-vin02_t:2006_1	uparipadesatoti attho. Vissajjetabbanti sukkhāpanatthaṃ ātape vissajjitabbaṃ. Abhivādāpetabboti	2006	
PA_tika-vin02_t:2006_2	tassa vasse pucchite yadi daharo hoti, sayameva vandissati, tadā imināva vandāpito	2006	
PA_tika-vin02_t:2006_3	nāma hoti. Nilloketabboti oloketabbo. Yathābhāganti pubbe paññattaṃ padesabhāgaṃ	2006	
PA_tika-vin02_t:2006_4	anatikkamitvā. Santānakanti uṇṇanābhisuttaṃ. Ullokāti gehassa uparibhāgato paṭṭhāya,	2006	
PA_tika-vin02_t:2006_5	paṭhamaṃ uparibhāgo sammajjitabboti vuttaṃ hoti.	2006	
PA_tika-vin02_t:2007	Āvāsikavattakathāvaṇṇanā	200	
PA_tika-vin02_t:2008	359. Mahāāvāseti mahāvihārasadise mahāāvāse.	200	
PA_tika-vin02_t:2009	Anumodanavattakathāvaṇṇanā	200	
PA_tika-vin02_t:2010	362. Pañcame nisinneti anumodanatthāya nisinne. Upanisinnakathā nāma bahūsu sannipatitesu parikathākathanaṃ.	201	
PA_tika-vin02_t:2011	Bhattaggavattakathāvaṇṇanā	201	
PA_tika-vin02_t:2012_0	364. Manussānaṃ parivisanaṭṭhānanti yattha manussā saputtadārā āvasitvā denti. Hatthadhovanaudakaṃ	2012	
PA_tika-vin02_t:2012_1	sandhāyāti bhuttāvissa bhojanāvasāne hatthadhovanaudakaṃ sandhāya. Tenevāha “antarā	2012	
PA_tika-vin02_t:2012_2	pipāsitena pana…pe… hatthā na dhovitabbā”ti. Potthakesu pana “pānīyaṃ pivitvā hatthā	2012	
PA_tika-vin02_t:2012_3	na dhovitabbā”ti likhanti, “hatthā dhovitabbā”ti pāṭhena bhavitabbanti amhākaṃ khanti.	2012	
PA_tika-vin02_t:2012_4	Aññathā “na tāva udakanti idaṃ hatthadhovanaudakaṃ sandhāya vutta”nti vatvā “antarā	2012	
PA_tika-vin02_t:2012_5	pipāsitena panā”tiādinā vuttaviseso na upalabbhati. Atha mataṃ “na tāva therena udakaṃ	2012	
PA_tika-vin02_t:2012_6	paṭiggahetabbanti idaṃ kiṃ pānīyapaṭiggahaṇaṃ sandhāya vuttaṃ, udāhu hatthadhovanaudakaggahaṇaṃ	2012	
PA_tika-vin02_t:2012_7	sandhāyāti āsaṅkānivattanatthaṃ ‘idaṃ hatthadhovanaudakaṃ sandhāya vutta’ntiādi kathita”nti,	2012	
PA_tika-vin02_t:2012_8	tañca na, tattha āsaṅkāya eva asambhavato. Na hi bhagavā “yāva aññe na bhuttāvino	2012	
PA_tika-vin02_t:2012_9	honti, tāva pānīyaṃ na pātabba”nti vakkhatīti sakkā viññātuṃ. Yadi cetaṃ pānīyapaṭiggahaṇaṃ	2012	
PA_tika-vin02_t:2012_10	sandhāya vuttaṃ, “na tāva therena udakaṃ paṭiggahetabba”nti udakasaddappayogo ca	20121	
PA_tika-vin02_t:2012_11	na kattabbo siyā, aṭṭhakathāyañca “idaṃ hatthadhovanaudakaṃ sandhāya vutta”nti vatvā	20121	
PA_tika-vin02_t:2012_12	tena nivattitabbamatthaṃ dassentena “antarā pipāsitena pana gale vilaggāmisena vā	20121	
PA_tika-vin02_t:2012_13	pānīyaṃ pivitabba”nti ettakameva vattabbaṃ, “pānīyaṃ pivitvā hatthā na dhovitabbā”ti	20121	
PA_tika-vin02_t:2012_14	evaṃ pana na vattabbanti. Dhure nisinnā hontīti dvārasamīpe nisinnā honti.	20121	
PA_tika-vin02_t:2013	Piṇḍacārikavattakathāvaṇṇanā	201	
PA_tika-vin02_t:2014	366. Parāmasatīti gaṇhāti. Ṭhapeti vāti “tiṭṭhatha, bhante”ti vadantī ṭhapeti nāma.	201	
PA_tika-vin02_t:2015	Āraññikavattakathāvaṇṇanā	201	
PA_tika-vin02_t:2016	367. Kenajja, bhante, yuttanti kena nakkhattena ajja cando yuttoti evaṃ vadantena nakkhattaṃ pucchitaṃ hoti.	201	
PA_tika-vin02_t:2017	Senāsanavattakathāvaṇṇanā	201	
PA_tika-vin02_t:2018_0	369-370. Aṅgaṇeti abbhokāse. Na vuḍḍhaṃ anāpucchāti ettha tassa ovarake tadupacāre	2018	
PA_tika-vin02_t:2018_1	ca āpucchitabbanti vadanti. Bhojanasālādīsupi evameva paṭipajjitabbanti bhojanasālādīsupi	2018	
PA_tika-vin02_t:2018_2	uddesadānādi āpucchitvāva kātabbanti attho.	2018	
PA_tika-vin02_t:2019	Vaccakuṭivattakathāvaṇṇanā	201	
PA_tika-vin02_t:2020_0	373-374. Idaṃ ativivaṭanti idaṃ ṭhānaṃ gumbādīhi appaṭicchannattā ativiya pakāsanaṃ.	2020	
PA_tika-vin02_t:2020_1	Nibaddhagamanatthāyāti attano nibaddhagamanatthāya. Puggalikaṭṭhānaṃ vāti attano	2020	
PA_tika-vin02_t:2020_2	vihāraṃ sandhāya vuttaṃ. Sesamettha suviññeyyameva.	2020	
PA_tika-vin02_t:2021_0	Imasmiṃ vattakkhandhake āgatāni āgantukāvāsikagamiyānumodanabhattaggapiṇḍacārikāraññika	2021	
PA_tika-vin02_t:2021_1	senāsana jantāghara vaccakuṭi upajjhācariya saddhivihārika antevāsikavattāni cuddasa	2021	
PA_tika-vin02_t:2021_2	mahāvattāni nāma, ito aññāni pana kadāci tajjanīyakammakatādikāleyeva caritabbāni	2021	
PA_tika-vin02_t:2021_3	asīti khandhakavattānīti veditabbāni. Gaṇṭhipadesu pana “imāniyeva cuddasa mahāvattāni	2021	
PA_tika-vin02_t:2021_4	aggahitaggahaṇena gahiyamānāni asīti khandhakavattāānī”ti vuttaṃ, taṃ na gahetabbaṃ.	2021	
PA_tika-vin02_t:2022	Vattakkhandhakavaṇṇanā niṭṭhitā.	202	
PA_tika-vin02_t:2023	9. Pātimokkhaṭṭhapanakkhandhakaṃ	202	
PA_tika-vin02_t:2024	Pātimokkhuddesayācanakathāvaṇṇanā	202	
PA_tika-vin02_t:2025_0	383. Pātimokkhaṭṭhapanakkhandhake tadahūti tasmiṃ ahani tasmiṃ divase. Uposatheti	2025	
PA_tika-vin02_t:2025_1	ettha upavasanti etthāti uposatho, upavasantīti sīlena vā anasanena vā upetā hutvā	2025	
PA_tika-vin02_t:2025_2	vasantīti attho. Ayañhi uposatha-saddo “aṭṭhaṅgasamannāgataṃ uposathaṃ upavasāmī”tiādīsu	2025	
PA_tika-vin02_t:2025_3	sīle āgato. “Uposatho vā pavāraṇā vā”tiādīsu pātimokkhuddesādivinayakamme. “Gopālakūposatho	2025	
PA_tika-vin02_t:2025_4	nigaṇṭhūposatho”tiādīsu upavāse. “Uposatho nāma nāgarājā”tiādīsu paññattiyaṃ. “Ajjuposatho	2025	
PA_tika-vin02_t:2025_5	pannaraso”tiādīsu divase. Idhāpi divaseyeva daṭṭhabbo. Tasmā tadahuposatheti tasmiṃ	2025	
PA_tika-vin02_t:2025_6	uposathadivasabhūte ahanīti attho. Nisinno hotīti mahābhikkhusaṅghaparivuto ovādapātimokkhaṃ	2025	
PA_tika-vin02_t:2025_7	uddisituṃ upāsikāya ratanapāsāde nisinno hoti. Nisajja pana bhikkhūnaṃ cittāni olokento	2025	
PA_tika-vin02_t:2025_8	ekaṃ dussīlapuggalaṃ disvā “sacāhaṃ imasmiṃ puggale idha nisinneyeva pātimokkhaṃ	2025	
PA_tika-vin02_t:2025_9	uddisissāmi, sattadhāvassa muddhā phalissatī”ti tasmiṃ anukampāya tuṇhīyeva ahosi.	2025	
PA_tika-vin02_t:2026_0	Abhikkantāti atikkantā parikkhīṇā. Uddhaste aruṇeti uggate aruṇasīse. Nandimukhiyāti	2026	
PA_tika-vin02_t:2026_1	tuṭṭhimukhiyā. Uddhastaṃ aruṇanti aruṇuggamanaṃ patvāpi “uddisatu, bhante, bhagavā	2026	
PA_tika-vin02_t:2026_2	bhikkhūnaṃ pātimokkha”nti thero bhagavantaṃ pātimokkhuddesaṃ yāci tasmiṃ kāle “na,	2026	
PA_tika-vin02_t:2026_3	bhikkhave, anuposathe uposatho kātabbo”ti sikkhāpadassa apaññattattā. Aparisuddhā,	2026	
PA_tika-vin02_t:2026_4	ānanda, parisāti tikkhattuṃ therena pātimokkhuddesassa yācitattā anuddesassa kāraṇaṃ	2026	
PA_tika-vin02_t:2026_5	kathento “asukapuggalo aparisuddho”ti avatvā “aparisuddhā, ānanda, parisā”ti āha.	2026	
PA_tika-vin02_t:2026_6	Kasmā pana bhagavā tiyāmarattiṃ tathā vītināmesi? Tato paṭṭhāya ovādapātimokkhaṃ	2026	
PA_tika-vin02_t:2026_7	anuddisitukāmo tassa vatthuṃ pākaṭaṃ kātuṃ.	2026	
PA_tika-vin02_t:2027_0	Addasāti kathaṃ addasa. Attano cetopariyañāṇena tassaṃ parisati bhikkhūnaṃ cittāni	2027	
PA_tika-vin02_t:2027_1	parijānanto tassa purisassa dussīlyacittaṃ passi. Yasmā pana citte diṭṭhe taṃsamaṅgīpuggalo	2027	
PA_tika-vin02_t:2027_2	diṭṭho nāma hoti, tasmā “addasā kho āyasmā mahāmoggallāno taṃ puggalaṃ dussīla”nti	2027	
PA_tika-vin02_t:2027_3	vuttaṃ. Yatheva hi anāgate sattasu divasesu pavattaṃ paresaṃ cittaṃ cetopariyañāṇalābhī	2027	
PA_tika-vin02_t:2027_4	pajānāti, evaṃ atītepīti. Dussīlanti nissīlaṃ, sīlavirahitanti attho. Pāpadhammanti	2027	
PA_tika-vin02_t:2027_5	dussīlattā eva hīnajjhāsayatāya lāmakasabhāvaṃ. Asucinti aparisuddhehi kāyakammādīhi	2027	
PA_tika-vin02_t:2027_6	samannāgatattā na suciṃ. Saṅkassarasamācāranti kiñcideva asāruppaṃ disvā “idaṃ iminā	2027	
PA_tika-vin02_t:2027_7	kataṃ bhavissatī”ti evaṃ paresaṃ āsaṅkanīyatāya saṅkāya saritabbasamācāraṃ. Atha	2027	
PA_tika-vin02_t:2027_8	vā kenacideva karaṇīyena mantayante bhikkhū disvā “kacci nu kho ime mayā katakammaṃ	2027	
PA_tika-vin02_t:2027_9	jānitvā mantentī”ti attanoyeva saṅkāya saritabbasamācāraṃ. Lajjitabbatāya paṭicchādetabbassa	2027	
PA_tika-vin02_t:2027_10	karaṇato paṭicchannaṃ kammantaṃ etassāti paṭicchannakammantaṃ. Kucchitasamaṇavesadhāritāya	20271	
PA_tika-vin02_t:2027_11	na samaṇanti assamaṇaṃ. Salākaggahaṇādīsu “kittakā samaṇā”ti gaṇanāya “ahampi samaṇomhī”ti	20271	
PA_tika-vin02_t:2027_12	micchāpaṭiññāya samaṇapaṭiññaṃ. Aseṭṭhacāritāya abrahmacāriṃ. Aññe brahmacārino sunivatthe	20271	
PA_tika-vin02_t:2027_13	supārute kusumbhakapaṭadhare gāmanigamādīsu piṇḍāya caritvā jīvikaṃ kappente disvā	20271	
PA_tika-vin02_t:2027_14	abrahmacārī samāno sayampi tādisena ākārena paṭipajjanto uposathādīsu ca sandissanto	20271	
PA_tika-vin02_t:2027_15	“ahampi brahmacārī”ti paṭiññaṃ dento viya hotīti brahmacāripaṭiññaṃ. Pūtinā kammena	20271	
PA_tika-vin02_t:2027_16	sīlavipattiyā anto anupaviṭṭhattā antopūtiṃ. Chahi dvārehi rāgādikilesāvassavena	20271	
PA_tika-vin02_t:2027_17	tintattā avassutaṃ. Sañjātarāgādikacavarattā sīlavantehi chaḍḍetabbattā ca kasambujātaṃ.	20271	
PA_tika-vin02_t:2027_18	Majjhe bhikkhusaṅghassa nisinnanti saṅghapariyāpanno viya bhikkhusaṅghassa anto nisinnaṃ.	20271	
PA_tika-vin02_t:2028_0	Diṭṭhosīti “ayaṃ na pakatatto”ti bhagavatā diṭṭho asi. Yasmā ca evaṃ diṭṭho, tasmā	2028	
PA_tika-vin02_t:2028_1	natthi te tava bhikkhūhi saddhiṃ ekakammādisaṃvāso. Yasmā pana so saṃvāso tava natthi,	2028	
PA_tika-vin02_t:2028_2	tasmā uṭṭhehi āvusoti evamettha padayojanā veditabbā. Tatiyampi kho so puggalo tuṇhī	2028	
PA_tika-vin02_t:2028_3	ahosīti anekavāraṃ vatvāpi “thero sayameva nibbinno oramissati, idāni imesaṃ paṭipattiṃ	2028	
PA_tika-vin02_t:2028_4	jānissāmī”ti vā adhippāyena tuṇhī ahosi. Bāhāyaṃ gahetvāti “bhagavatā mayā ca yāthāvato	2028	
PA_tika-vin02_t:2028_5	diṭṭho, yāvatatiyaṃ ‘uṭṭhehī’ti ca vutto na uṭṭhāti, idānissa nikkaḍḍhanakālo, mā	2028	
PA_tika-vin02_t:2028_6	saṅghassa uposathantarāyo ahosī”ti bāhāyaṃ aggahesi. Bahi dvārakoṭṭhakā nikkhāmetvāti	2028	
PA_tika-vin02_t:2028_7	dvārakoṭṭhakā dvārasālato nikkhāmetvā, bahīti pana nikkhāmitaṭṭhānadassanaṃ. Atha	2028	
PA_tika-vin02_t:2028_8	vā bahidvārakoṭṭhakāti bahidvārakoṭṭhakatopi nikkhāmetvā, na antodvārakoṭṭhakato	2028	
PA_tika-vin02_t:2028_9	eva. Ubhayathāpi vihārato bahikatvāti attho. Sūcighaṭikaṃ datvāti aggaḷasūciñca uparighaṭikañca	2028	
PA_tika-vin02_t:2028_10	ādahitvā, suṭṭhu kavāṭaṃ thaketvāti attho. Yāva bāhāgahaṇāpi nāmāti “aparisuddhā,	20281	
PA_tika-vin02_t:2028_11	ānanda, parisā”ti vacanaṃ sutvā eva hi tena pakkamitabbaṃ siyā, evaṃ apakkamitvā	20281	
PA_tika-vin02_t:2028_12	yāva bāhāgahaṇāpi nāma so moghapuriso āgamissati, acchariyamidanti dasseti. Idañca	20281	
PA_tika-vin02_t:2028_13	garahaṇacchariyamevāti veditabbaṃ.	20281	
PA_tika-vin02_t:2029	Mahāsamudde aṭṭhacchariyakathāvaṇṇanā	202	
PA_tika-vin02_t:2030_0	384. Aṭṭhime, bhikkhave, mahāsamuddeti ko anusandhi? Yvāyaṃ aparisuddhāya parisāya	2030	
PA_tika-vin02_t:2030_1	pātimokkhassa anuddeso, so imasmiṃ dhammavinaye acchariyo abbhuto dhammoti taṃ aparehi	2030	
PA_tika-vin02_t:2030_2	sattahi acchariyaabbhutadhammehi saddhiṃ vibhajitvā dassetukāmo paṭhamaṃ tāva tesaṃ	2030	
PA_tika-vin02_t:2030_3	upamābhāvena mahāsamudde acchariyaabbhutadhamme dassento satthā “aṭṭhime, bhikkhave,	2030	
PA_tika-vin02_t:2030_4	mahāsamudde”tiādimāha. Asurāti devā viya na suranti na īsanti na virocantīti asurā.	2030	
PA_tika-vin02_t:2030_5	Surā nāma devā, tesaṃ paṭipakkhāti vā asurā, vepacittipahārādādayo. Tesaṃ bhavanaṃ	2030	
PA_tika-vin02_t:2030_6	sinerussa heṭṭhābhāge, te tattha pavisantā nikkhamantā sinerupāde maṇḍapādīni nimminitvā	2030	
PA_tika-vin02_t:2030_7	kīḷantāva abhiramanti. Sā tattha tesaṃ abhirati ime guṇe disvāti āha “ye disvā disvā	2030	
PA_tika-vin02_t:2030_8	asurā mahāsamudde abhiramantī”ti. Tattha abhiramantīti ratiṃ vindanti, anukkaṇṭhamānā vasantīti attho.	2030	
PA_tika-vin02_t:2031_0	Anupubbaninnotiādīni sabbāni anupaṭipāṭiyā ninnabhāvasseva vevacanāni. Na āyatakeneva	2031	
PA_tika-vin02_t:2031_1	papātoti nacchinnataṭamahāsobbho viya ādito eva papāto. So hi tīradesato paṭṭhāya	2031	
PA_tika-vin02_t:2031_2	ekaṅguladvaṅgulavidatthiratanayaṭṭhiusabhaaḍḍhagāvutagāvutaaḍḍhayojanayojanādivasena	2031	
PA_tika-vin02_t:2031_3	gambhīro hutvā gacchanto gacchanto sinerupādamūle caturāsītiyojanasahassagambhīro	2031	
PA_tika-vin02_t:2031_4	hutvā ṭhitoti dasseti.	2031	
PA_tika-vin02_t:2032_0	Ṭhitadhammoti ṭhitasabhāvo avaṭṭhitasabhāvo. Kuṇapenāti yena kenaci hatthiassādikaḷevarena.	2032	
PA_tika-vin02_t:2032_1	Vāhetīti hatthena gahetvā viya vīcippahāreneva thale khipati. Gaṅgā yamunāti anotattadahassa	2032	
PA_tika-vin02_t:2032_2	dakkhiṇamukhato nikkhantanadī pañcadhārā hutvā pavattaṭṭhāne gaṅgātiādinā pañcadhā	2032	
PA_tika-vin02_t:2032_3	saṅkhaṃ gatā. Tattha nadī ninnagātiādikaṃ gottaṃ, gaṅgā yamunātiādikaṃ nāmaṃ. Savantiyoti	2032	
PA_tika-vin02_t:2032_4	yā kāci savamānā sandamānā gacchantiyo mahānadiyo vā kunnadiyo vā. Appentīti allīyanti	2032	
PA_tika-vin02_t:2032_5	osaranti. Dhārāti vuṭṭhidhārā. Pūrattanti puṇṇabhāvo. Mahāsamuddassa hi ayaṃ dhammatā	2032	
PA_tika-vin02_t:2032_6	– “imasmiṃ kāle devo mando jāto, jālakkhipādīni ādāya macchakacchape gaṇhissāmī”ti	2032	
PA_tika-vin02_t:2032_7	vā “imasmiṃ kāle atimahantā vuṭṭhi, labhissāma nu kho piṭṭhipasāraṇaṭṭhāna”nti vā	2032	
PA_tika-vin02_t:2032_8	na sakkā vattuṃ. Paṭhamakappikakālato paṭṭhāya hi tīraṃ bhassitvā sinerumekhalaṃ	2032	
PA_tika-vin02_t:2032_9	āhacca udakaṃ ṭhitaṃ, tato ekaṅgulamattampi udakaṃ neva heṭṭhā otarati, na uddhaṃ	2032	
PA_tika-vin02_t:2032_10	uttarati. Ekarasoti asambhinnaraso.	20321	
PA_tika-vin02_t:2033_0	Muttāti khuddakamahantavaṭṭadīghādibhedā anekavidhamuttā. Maṇīti rattanīlādibhedo	2033	
PA_tika-vin02_t:2033_1	anekavidho maṇi. Veḷuriyoti vaṃsavaṇṇasirīsapupphavaṇṇādisaṇṭhānato anekavidho. Saṅkhoti	2033	
PA_tika-vin02_t:2033_2	dakkhiṇāvaṭṭakatumbakucchidhamanasaṅkhādibhedo anekavidho. Silāti setakāḷamuggavaṇṇādibhedā	2033	
PA_tika-vin02_t:2033_3	anekavidhā. Pavāḷampi khuddakamahantarattaghanarattādibhedaṃ anekavidhaṃ. Lohitako	2033	
PA_tika-vin02_t:2033_4	padumarāgādibhedo anekavidho. Masāragallaṃ kabaramaṇi. Cittaphalikantipi vadanti.	2033	
PA_tika-vin02_t:2033_5	Mahataṃ bhūtānanti mahantānaṃ sattānaṃ. Timi timiṅgalo timitimiṅgaloti tisso macchajātiyo.	2033	
PA_tika-vin02_t:2033_6	Timiṃ gilanasamattho timiṅgalo, timiñca timiṅgalañca gilanasamattho timitimiṅgaloti	2033	
PA_tika-vin02_t:2033_7	vadanti. Nāgāti ūmipiṭṭhivāsinopi vimānaṭṭhakanāgāpi.	2033	
PA_tika-vin02_t:2034	Imasmiṃ dhammavinaye aṭṭhacchariyakathāvaṇṇanā	203	
PA_tika-vin02_t:2035_0	385. Evameva khoti kiñcāpi satthā imasmiṃ dhammavinaye soḷasapi bāttiṃsapi tato bhiyyopi	2035	
PA_tika-vin02_t:2035_1	acchariyabbhutadhamme vibhajitvā dassetuṃ sakkoti, upamābhāvena pana gahitānaṃ aṭṭhannaṃ	2035	
PA_tika-vin02_t:2035_2	anurūpavasena aṭṭheva te upametabbadhamme vibhajitvā dassanto “evameva kho, bhikkhave,	2035	
PA_tika-vin02_t:2035_3	imasmiṃ dhammavinaye aṭṭha acchariyā abbhutā dhammā”ti āha. Tattha anupubbasikkhāya	2035	
PA_tika-vin02_t:2035_4	tisso sikkhā gahitā, anupubbakiriyāya terasa dhutadhammā, anupubbapaṭipadāya satta	2035	
PA_tika-vin02_t:2035_5	anupassanā aṭṭhārasa mahāvipassanā aṭṭhatiṃsa ārammaṇavibhattiyo sattatiṃsa bodhipakkhiyadhammā	2035	
PA_tika-vin02_t:2035_6	ca gahitā. Na āyatakeneva aññāpaṭivedhoti maṇḍūkassa uppatitvā gamanaṃ viya āditova	2035	
PA_tika-vin02_t:2035_7	sīlapūraṇādīni akatvā arahattapaṭivedho nāma natthi, paṭipāṭiyā pana sīlasamādhipaññāyo	2035	
PA_tika-vin02_t:2035_8	pūretvāva arahattappattīti attho.	2035	
PA_tika-vin02_t:2036_0	Mama sāvakāti sotāpannādike ariyapuggale sandhāya vadati. Na saṃvasatīti uposathakammādivasena	2036	
PA_tika-vin02_t:2036_1	saṃvāsaṃ na karoti. Ukkhipatīti apaneti. Ārakāvāti dūre eva. Tathāgatappavediteti	2036	
PA_tika-vin02_t:2036_2	tathāgatena bhagavatā sāvakesu desite akkhāte pakāsite. Na tena nibbānadhātuyā ūnattaṃ	2036	
PA_tika-vin02_t:2036_3	vā pūrattaṃ vāti asaṅkhyeyyepi mahākappe buddhesu anuppajjantesu ekasattopi parinibbātuṃ	2036	
PA_tika-vin02_t:2036_4	na sakkoti, tadāpi “tucchā nibbānadhātū”ti na sakkā vattuṃ, buddhakāle pana ekekasmiṃ	2036	
PA_tika-vin02_t:2036_5	samāgame asaṅkhyeyyāpi sattā amataṃ ārādhenti, tadāpi na sakkā vattuṃ “pūrā nibbānadhātū”ti.	2036	
PA_tika-vin02_t:2036_6	Vimuttirasoti kilesehi vimuccanaraso. Sabbā hi sāsanasampatti yāvadeva anupādāya	2036	
PA_tika-vin02_t:2036_7	āsavehi cittassa vimuttīti attho.	2036	
PA_tika-vin02_t:2037	Ratanānīti ratijananaṭṭhena ratanāni. Satipaṭṭhānādayo hi bhāviyamānā pubbabhāgepi anekavidhaṃ pītipāmojjaṃ nibbattenti, pageva aparabhāge. Vuttañhetaṃ –	203	
PA_tika-vin02_t:2038	“Yato yato sammasati, khandhānaṃ udayabbayaṃ;	203	
PA_tika-vin02_t:2039	Labhatī pītipāmojjaṃ, amataṃ taṃ vijānata”nti. ;	203	
PA_tika-vin02_t:2040	Lokiyaratananimittaṃ pana pītipāmojjaṃ na tassa kalabhāgampi agghati. Apica –	204	
PA_tika-vin02_t:2041	Cittīkataṃ mahagghañca, atulaṃ dullabhadassanaṃ;	204	
PA_tika-vin02_t:2042	Anomasattaparibhogaṃ, ratananti pavuccati. ;	204	
PA_tika-vin02_t:2043_0	Yadi ca cittīkatādibhāvena ratanaṃ nāma hoti, satipaṭṭhānādīnaññeva bhūto ratanabhāvo.	2043	
PA_tika-vin02_t:2043_1	Bodhipakkhiyadhammānañhi so ānubhāvo, yaṃ sāvakā sāvakapāramīñāṇaṃ, paccekasambuddhā	2043	
PA_tika-vin02_t:2043_2	paccekabodhiñāṇaṃ, sammāsambuddhā sammāsambodhiṃ adhigacchanti āsannakāraṇattā. Paramparakāraṇañhi	2043	
PA_tika-vin02_t:2043_3	dānādiupanissayoti evaṃ ratijananaṭṭhena cittīkatādiatthena ca ratanabhāvo bodhipakkhiyadhammānaṃ	2043	
PA_tika-vin02_t:2043_4	sātisayo. Tena vuttaṃ “tatrimāni ratanāni, seyyathidaṃ – cattāro satipaṭṭhānā”tiādi.	2043	
PA_tika-vin02_t:2044_0	Ārammaṇe okkanditvā upaṭṭhānaṭṭhena paṭṭhānaṃ, satiyeva paṭṭhānaṃ satipaṭṭhānaṃ.	2044	
PA_tika-vin02_t:2044_1	Ārammaṇassa pana kāyādivasena catubbidhattā vuttaṃ “cattāro satipaṭṭhānā”ti. Tathā	2044	
PA_tika-vin02_t:2044_2	hi kāyavedanācittadhammesu subhasukhaniccaattasaññānaṃ pahānato asubhadukkhāniccānattabhāvaggahaṇato	2044	
PA_tika-vin02_t:2044_3	ca nesaṃ kāyānupassanādibhāvo vibhatto.	2044	
PA_tika-vin02_t:2045_0	Sammā padahanti etena, sayaṃ vā sammā padahati, pasatthaṃ sundaraṃ vā padahananti	2045	
PA_tika-vin02_t:2045_1	sammappadhānaṃ, puggalassa vā sammadeva padhānabhāvakaraṇato sammappadhānaṃ, vīriyassetaṃ	2045	
PA_tika-vin02_t:2045_2	adhivacanaṃ. Tampi anuppannuppannānaṃ akusalānaṃ anuppādanapahānavasena anuppannuppannānaṃ	2045	
PA_tika-vin02_t:2045_3	kusalānaṃ uppādanaṭhāpanavasena ca catukiccasādhakattā vuttaṃ “cattāro sammappadhānā”ti.	2045	
PA_tika-vin02_t:2046_0	Ijjhatīti iddhi, samijjhati nipphajjatīti attho. Ijjhanti tāya vā sattā iddhā vuddhā	2046	
PA_tika-vin02_t:2046_1	ukkaṃsagatā hontīti iddhi. Paṭhamena atthena iddhi eva pādo iddhipādo, iddhikoṭṭhāsoti	2046	
PA_tika-vin02_t:2046_2	attho. Dutiyena atthena iddhiyā pādo patiṭṭhā adhigamupāyoti iddhipādo. Tena hi uparūparivisesasaṅkhātaṃ	2046	
PA_tika-vin02_t:2046_3	iddhiṃ pajjanti pāpuṇanti. Svāyaṃ iddhipādo yasmā chandādike cattāro adhipatidhamme	2046	
PA_tika-vin02_t:2046_4	dhure jeṭṭhake katvā nibbattīyati, tasmā vuttaṃ “cattāro iddhipādo”ti.	2046	
PA_tika-vin02_t:2047_0	Pañcindriyānīti saddhādīni pañca indriyāni. Tattha assaddhiyaṃ abhibhavitvā adhimokkhalakkhaṇe	2047	
PA_tika-vin02_t:2047_1	indaṭṭhaṃ kāretīti saddhā indriyaṃ. Kosajjaṃ abhibhavitvā paggahalakkhaṇe, pamādaṃ	2047	
PA_tika-vin02_t:2047_2	abhibhavitvā upaṭṭhānalakkhaṇe, vikkhepaṃ abhibhavitvā avikkhepalakkhaṇe, aññāṇaṃ	2047	
PA_tika-vin02_t:2047_3	abhibhavitvā dassanalakkhaṇe indaṭṭhaṃ kāretīti paññā indriyaṃ.	2047	
PA_tika-vin02_t:2048	Tāniyeva assaddhiyādīhi anabhibhavanīyato akampiyaṭṭhena sampayuttadhammesu thirabhāvena ca balāni veditabbāni.	204	
PA_tika-vin02_t:2049_0	Satta bojjhaṅgāti bodhiyā, bodhissa vā aṅgāti bojjhaṅgā. Yā hi esā dhammasāmaggī,	2049	
PA_tika-vin02_t:2049_1	yāya lokuttaramaggakkhaṇe uppajjamānāya līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ	2049	
PA_tika-vin02_t:2049_2	anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya	2049	
PA_tika-vin02_t:2049_3	dhammasāmaggiyā ariyasāvako bujjhati kilesaniddāya uṭṭhahati, cattāri vā ariyasaccāni	2049	
PA_tika-vin02_t:2049_4	paṭivijjhati, nibbānameva vā sacchikarotīti “bodhī”ti vuccati, tassā dhammasāmaggisaṅkhātāya	2049	
PA_tika-vin02_t:2049_5	bodhiyā aṅgāti bojjhaṅgā jhānaṅgamaggaṅgādayo viya. Yopesa vuttappakārāya dhammasāmaggiyā	2049	
PA_tika-vin02_t:2049_6	bujjhatīti katvā ariyasāvako “bodhī”ti vuccati, tassa bodhissa vā aṅgātipi bojjhaṅgā	2049	
PA_tika-vin02_t:2049_7	senaṅgarathaṅgādayo viya. Tenāhu porāṇā “bujjhanakassa puggalassa aṅgāti bojjhaṅgā”ti,	2049	
PA_tika-vin02_t:2049_8	“bodhāya saṃvattantīti bojjhaṅgā”tiādinā nayenapi bojjhaṅgaṭṭho veditabbo.	2049	
PA_tika-vin02_t:2050_0	Ariyo aṭṭhaṅgiko maggoti taṃtaṃmaggavajjhehi kilesehi ārakattā ariyabhāvakarattā	2050	
PA_tika-vin02_t:2050_1	ariyaphalapaṭilābhakarattā ca ariyo. Sammādiṭṭhiādīni aṭṭhaṅgāni assa atthi, aṭṭhaṅgāniyeva	2050	
PA_tika-vin02_t:2050_2	vā aṭṭhaṅgiko. Mārento kilese gacchati, nibbānatthikehi vā maggīyati, sayaṃ vā nibbānaṃ	2050	
PA_tika-vin02_t:2050_3	maggatīti maggoti evametesaṃ satipaṭṭhānādīnaṃ atthavibhāgo veditabbo.	2050	
PA_tika-vin02_t:2051_0	Sotāpannoti maggasaṅkhātaṃ sotaṃ āpajjitvā pāpuṇitvā ṭhito, sotāpattiphalaṭṭhoti	2051	
PA_tika-vin02_t:2051_1	attho. Sotāpattiphalasacchikiriyāya paṭipannoti sotāpattiphalassa attapaccakkhakaraṇatthāya	2051	
PA_tika-vin02_t:2051_2	paṭipajjamāno paṭhamamaggaṭṭho, yo aṭṭhamakotipi vuccati. Sakadāgāmīti sakideva imaṃ	2051	
PA_tika-vin02_t:2051_3	lokaṃ paṭisandhiggahaṇavasena āgamanasīlo dutiyaphalaṭṭho. Anāgāmīti paṭisandhiggahaṇavasena	2051	
PA_tika-vin02_t:2051_4	kāmalokaṃ anāgamanasīlo tatiyaphalaṭṭho. Yo pana saddhānusārī dhammānusārī ekabījīti	2051	
PA_tika-vin02_t:2051_5	evamādiko ariyapuggalavibhāgo, so tesaṃyeva bhedoti. Sesaṃ vuttanayameva.	2051	
PA_tika-vin02_t:2052_0	Etamatthaṃ viditvāti etaṃ attano dhammavinaye matakuṇapasadisena dussīlapuggalena	2052	
PA_tika-vin02_t:2052_1	saddhiṃ saṃvāsābhāvasaṅkhātaṃ atthaṃ viditvā. Imaṃ udānanti imaṃ asaṃvāsārahasaṃvāsārahabhāvānaṃ	2052	
PA_tika-vin02_t:2052_2	kāraṇaparidīpanaṃ udānaṃ udānesi.	2052	
PA_tika-vin02_t:2053	Tattha channamativassatīti āpattiṃ āpajjitvā paṭicchādento aññaṃ navaṃ āpattiṃ	205	
PA_tika-vin02_t:2054_0	Āpajjati, tato aparanti evaṃ āpattivassaṃ kilesavassaṃ ativiya vassati. Vivaṭaṃ nātivassatīti	2054	
PA_tika-vin02_t:2054_1	āpattiṃ āpanno taṃ appaṭicchādetvā vivaranto sabrahmacārīnaṃ pakāsento yathādhammaṃ	2054	
PA_tika-vin02_t:2054_2	yathāvinayaṃ paṭikaronto desento vuṭṭhahanto aññaṃ navaṃ āpattiṃ nāpajjati, tenassa	2054	
PA_tika-vin02_t:2054_3	taṃ vivaṭaṃ puna āpattivassaṃ kilesavassaṃ na vassati. Yasmā ca etadeva, tasmā channaṃ	2054	
PA_tika-vin02_t:2054_4	chāditaṃ āpattiṃ vivaretha. Evaṃ taṃ nātivassatīti evaṃ sante taṃ āpattiṃ āpajjanapuggalānaṃ	2054	
PA_tika-vin02_t:2054_5	attabhāvaṃ ativijjhitvā kilesavassanena na vassati na temeti, evaṃ so kilesehi anavassuto	2054	
PA_tika-vin02_t:2054_6	parisuddhasīlo samāhito hutvā vipassanaṃ paṭṭhapetvā sammasanto anukkamena nibbānaṃ	2054	
PA_tika-vin02_t:2054_7	pāpuṇātīti adhippāyo.	2054	
PA_tika-vin02_t:2055	Imasmiṃ dhammavinaye aṭṭhacchariyakathāvaṇṇanā niṭṭhitā.	205	
PA_tika-vin02_t:2056	Pātimokkhasavanārahakathāvaṇṇanā	205	
PA_tika-vin02_t:2057_0	386. Atha bhagavā cintesi “idāni bhikkhusaṅghe abbudo jāto, aparisuddhā puggalā uposathaṃ	2057	
PA_tika-vin02_t:2057_1	āgacchanti, na ca tathāgato aparisuddhāya parisāya uposathaṃ uddisati, anuddisante	2057	
PA_tika-vin02_t:2057_2	ca bhikkhusaṅghassa uposatho pacchijjati, yannūnāhaṃ ito paṭṭhāya bhikkhūnaññeva	2057	
PA_tika-vin02_t:2057_3	pātimokkhuddesaṃ anujāneyya”nti, evaṃ pana cintetvā bhikkhūnaññeva pātimokkhuddesaṃ	2057	
PA_tika-vin02_t:2057_4	anujāni. Tena vuttaṃ “atha kho bhagavā…pe… pātimokkhaṃ uddiseyyāthā”ti. Tattha nadānāhanti	2057	
PA_tika-vin02_t:2057_5	na idāni ahaṃ. Uposathaṃ na karissāmi, pātimokkhaṃ na uddisissāmīti paccekaṃ na-kārena	2057	
PA_tika-vin02_t:2057_6	sambandho. Duvidhaṃ pātimokkhaṃ āṇāpātimokkhaṃ ovādapātimokkhanti. Tesu “suṇātu me	2057	
PA_tika-vin02_t:2057_7	bhante”tiādikaṃ āṇāpātimokkhaṃ, taṃ sāvakāva uddisanti, na buddhā, yaṃ anvaddhamāsaṃ	2057	
PA_tika-vin02_t:2057_8	uddisīyati. “Khantī paramaṃ…pe… sabbapāpassa akaraṇaṃ…pe… anupavādo anupaghāto…pe…	2057	
PA_tika-vin02_t:2057_9	etaṃ buddhāna sāsana”nti imā pana tisso gāthā ovādapātimokkhaṃ nāma, taṃ buddhāva	2057	
PA_tika-vin02_t:2057_10	uddisanti, na sāvakā. Channampi vassānaṃ accayena uddisanti. Dīghāyukabuddhānañhi	20571	
PA_tika-vin02_t:2057_11	dharamānakāle ayameva pātimokkhuddeso, appāyukabuddhānaṃ pana paṭhamabodhiyaṃyeva,	20571	
PA_tika-vin02_t:2057_12	tato paraṃ itaro, tañca kho bhikkhū eva uddisanti, na buddhā. Tasmā amhākampi bhagavā	20571	
PA_tika-vin02_t:2057_13	vīsativassamattaṃ imaṃ ovādapātimokkhaṃ uddisitvā imaṃ antarāyaṃ disvā tato paraṃ na uddisi.	20571	
PA_tika-vin02_t:2058_0	Aṭṭhānanti akāraṇaṃ. Anavakāsoti tasseva vevacanaṃ. Kāraṇañhi tiṭṭhati ettha phalaṃ	2058	
PA_tika-vin02_t:2058_1	tadāyattavuttitāyāti “ṭhāna”nti vuccati, evaṃ “avakāso”tipi vuccati. Yanti kiriyāparāmasanaṃ.	2058	
PA_tika-vin02_t:2058_2	Na ca, bhikkhave, sāpattikena pātimokkhaṃ sotabbantiādi padatthato suviññeyyaṃ. Vinicchayato	2058	
PA_tika-vin02_t:2058_3	panettha yaṃ vattabbaṃ, taṃ aṭṭhakathāya vuttameva. Tattha pure vā pacchā vāti ñattito pubbe vā pacchā vā.	2058	
PA_tika-vin02_t:2059	Dhammikādhammikapātimokkhaṭṭhapanakathāvaṇṇanā	205	
PA_tika-vin02_t:2060	387. Katañca akatañca ubhayaṃ gahetvāti yassa ekantena katāpi atthi, akatāpi atthi, tassa tadubhayaṃ gahetvā.	206	
PA_tika-vin02_t:2061	Dhammikapātimokkhaṭṭhapanakathāvaṇṇanā	206	
PA_tika-vin02_t:2062	389. Parisā vuṭṭhātīti yasmiṃ vatthusmiṃ pātimokkhaṃ ṭhapitaṃ, taṃ vatthuṃ avinicchinitvā kenaci antarāyena vuṭṭhāti.	206	
PA_tika-vin02_t:2063	393. Paccādiyatīti pati ādiyati, “akataṃ kamma”ntiādinā puna ārabhatīti attho.	206	
PA_tika-vin02_t:2064	Attādānaaṅgakathāvaṇṇanā	206	
PA_tika-vin02_t:2065	398. Paraṃ codetuṃ attanā ādātabbaṃ gahetabbaṃ adhikaraṇaṃ attādānaṃ. Tenāha “sāsanaṃ sodhetukāmo”tiādi. Vassārattoti vassakālo.	206	
PA_tika-vin02_t:2066	Codakena paccavekkhitabbadhammakathāvaṇṇanā	206	
PA_tika-vin02_t:2067	399. Paṭimāsitunti parāmasituṃ. Palibodhe chinditvā…pe… adhigataṃ mettacittanti iminā appanāppattaṃ mettābhāvanaṃ dasseti. Tenevāha “vikkhambhanavasena vihatāghāta”nti.	206	
PA_tika-vin02_t:2068	Codakena upaṭṭhāpetabbadhammakathāvaṇṇanā	206	
PA_tika-vin02_t:2069	400. No dosantaroti ettha cittapariyāyo antara-saddoti āha “na duṭṭhacitto hutvā”ti.	206	
PA_tika-vin02_t:2070	Codakacuditakapaṭisaṃyuttakathāvaṇṇanā	207	
PA_tika-vin02_t:2071	401. Karuṇanti appanāppattaṃ karuṇajjhānaṃ. Karuṇāpubbabhāganti parikammupacāravasappavattaṃ karuṇaṃ. Mettañca mettāpubbabhāgañcāti etthāpi eseva nayo. Sesamettha suviññeyyamevāti.	207	
PA_tika-vin02_t:2072	Pātimokkhaṭṭhapanakkhandhakavaṇṇanā niṭṭhitā.	207	
PA_tika-vin02_t:2073	10. Bhikkhunikkhandhakaṃ	207	
PA_tika-vin02_t:2074	Mahāpajāpatigotamīvatthukathāvaṇṇanā	207	
PA_tika-vin02_t:2075_0	402. Bhikkhunikkhandhake sakkesu viharatīti paṭhamagamanena gantvā viharati. Mahāpajāpati	2075	
PA_tika-vin02_t:2075_1	gotamīti ettha gotamīti gottaṃ. Nāmakaraṇadivase panassā laddhasakkārā brāhmaṇā lakkhaṇasampattiṃ	2075	
PA_tika-vin02_t:2075_2	disvā “sace ayaṃ dhītaraṃ labhissati, cakkavattirañño mahesī bhavissati. Sace puttaṃ	2075	
PA_tika-vin02_t:2075_3	labhissati, cakkavattirājā bhavissatīti ubhayathāpi mahatīyevassā pajā bhavissatī”ti	2075	
PA_tika-vin02_t:2075_4	byākariṃsu, tasmā puttapajāya ceva dhītupajāya ca mahantatāya “mahāpajāpatī”ti nāmaṃ	2075	
PA_tika-vin02_t:2075_5	akaṃsu, idha pana gottena saddhiṃ saṃsanditvā “mahāpajāpati gotamī”ti vuttaṃ. Yena	2075	
PA_tika-vin02_t:2075_6	bhagavā tenupasaṅkamīti bhagavā kapilapuraṃ gantvā paṭhamameva nandaṃ pabbājesi,	2075	
PA_tika-vin02_t:2075_7	sattame divase rāhulakumāraṃ. Cumbaṭakakalahe pana ubhayanagaravāsikesu yuddhatthāya	2075	
PA_tika-vin02_t:2075_8	nikkhantesu satthā gantvā te rājāno saññāpetvā attadaṇḍasuttaṃ kathesi. Rājāno pasīditvā	2075	
PA_tika-vin02_t:2075_9	aḍḍhateyyasate aḍḍhateyyasate dārake adaṃsu. Tāni pañca kumārasatāni satthu santike	2075	
PA_tika-vin02_t:2075_10	pabbajiṃsu. Atha nesaṃ pajāpatiyo sāsanaṃ pesetvā anabhiratiṃ uppādayiṃsu. Satthā	20751	
PA_tika-vin02_t:2075_11	tesaṃ anabhiratiyā uppannabhāvaṃ ñatvā te pañcasate daharabhikkhū kuṇāladahaṃ netvā	20751	
PA_tika-vin02_t:2075_12	attano kuṇālakāle nisinnapubbe pāsāṇatale nisīditvā kuṇālajātakakathāya tesaṃ anabhiratiṃ	20751	
PA_tika-vin02_t:2075_13	vinodetvā sabbepi te sotāpattiphale patiṭṭhāpesi, puna mahāvanaṃ ānetvā arahattaphale.	20751	
PA_tika-vin02_t:2075_14	Tesaṃ cittajānanatthaṃ punapi pajāpatiyo sāsanaṃ pahiṇiṃsu. Te “abhabbā mayaṃ gharāvāsassā”ti	20751	
PA_tika-vin02_t:2075_15	paṭisāsanaṃ pahiṇiṃsu. Tā “na dāni amhākaṃ paragharaṃ gantuṃ yuttaṃ, mahāpajāpatiyā	20751	
PA_tika-vin02_t:2075_16	santikaṃ gantvā pabbajjaṃ anujānāpetvā pabbajissāmā”ti pañcasatāpi mahāpajāpatiṃ	20751	
PA_tika-vin02_t:2075_17	upasaṅkamitvā “ayye, amhākaṃ pabbajjaṃ anujānāpethā”ti āhaṃsu. Mahāpajāpati ca tā	20751	
PA_tika-vin02_t:2075_18	itthiyo gahetvā yena bhagavā tenupasaṅkami, setacchattassa heṭṭhā rañño parinibbutakāle	20751	
PA_tika-vin02_t:2075_19	upasaṅkamītipi vadantiyeva. Pakkāmīti puna kapilapurameva pāvisi.	20751	
PA_tika-vin02_t:2076_0	Yathābhirantaṃ viharitvāti bodhaneyyasattānaṃ upanissayaṃ olokento yathājjhāsayena	2076	
PA_tika-vin02_t:2076_1	viharitvā. Cārikaṃ pakkāmīti mahājanasaṅgahaṃ karonto uttamāya buddhasiriyā anopamena	2076	
PA_tika-vin02_t:2076_2	buddhavilāsena aturitacārikaṃ pakkāmi. Sambahulāhi sākiyānīhi saddhinti antonivesanasmiṃyeva	2076	
PA_tika-vin02_t:2076_3	dasabalaṃ uddissa pabbajjāvesaṃ gahetvā tāpi pañcasatā sākiyāniyo pabbajjāvesaṃyeva	2076	
PA_tika-vin02_t:2076_4	gāhāpetvā sabbāhipi tāhi sambahulāhi sākiyānīhi saddhiṃ. Pakkāmīti gamanaṃ abhinīhari.	2076	
PA_tika-vin02_t:2076_5	Gamanābhinīharaṇakāle panassā “sukumārā rājitthiyo padasā gantuṃ na sakkhissantī”ti	2076	
PA_tika-vin02_t:2076_6	sākiyakoliyarājāno suvaṇṇasivikāyo upaṭṭhāpayiṃsu, tā pana “yāne āruyha gacchantīhi	2076	
PA_tika-vin02_t:2076_7	satthari agāravo kato hotī”ti ekapaṇṇāsayojanikaṃ maggaṃ padasāva paṭipajjiṃsu. Rājānopi	2076	
PA_tika-vin02_t:2076_8	purato ca pacchato ca ārakkhaṃ saṃvidahāpetvā taṇḍulasappitelādīnaṃ sakaṭāni pūretvā	2076	
PA_tika-vin02_t:2076_9	“gatagataṭṭhāne āhāraṃ paṭiyādethā”ti purise pesayiṃsu. Sūnehi pādehīti tāsañhi sukhumālattā	2076	
PA_tika-vin02_t:2076_10	pādesu eko phoṭo uṭṭheti, eko bhijjati, ubho pādā kaṭakaṭṭhisamparikiṇṇā viya hutvā	20761	
PA_tika-vin02_t:2076_11	uddhumātā. Tena vuttaṃ “sūnehi pādehī”ti. Bahidvārakoṭṭhaketi dvārakoṭṭhakassa bahi.	20761	
PA_tika-vin02_t:2076_12	Kasmā panevaṃ ṭhitāti? Evaṃ kirassā ahosi “ahaṃ tathāgatena anuññātā sayameva pabbajjāvesaṃ	20761	
PA_tika-vin02_t:2076_13	aggahesiṃ, evaṃ gahitabhāvo ca pana me sakalajambudīpe pākaṭo jāto, sace satthā pabbajjaṃ	20761	
PA_tika-vin02_t:2076_14	anujānissati, iccetaṃ kusalaṃ. Sace nānujānissati, mahatī garahā bhavissatī”ti vihāraṃ	20761	
PA_tika-vin02_t:2076_15	pavisituṃ asakkontī rodamānā aṭṭhāsi. Kiṃ nu tvaṃ gotamīti kiṃ nu rājakulānaṃ vipatti	20761	
PA_tika-vin02_t:2076_16	uppannā, kena nu tvaṃ kāraṇena evaṃ vivaṇṇabhāvaṃ pattā sūnehi pādehi…pe… ṭhitāti.	20761	
PA_tika-vin02_t:2077_0	Aññenapi pariyāyenāti aññenapi kāraṇena. Āpādikāti saṃvaḍḍhikā, tumhākaṃ hatthapādesu	2077	
PA_tika-vin02_t:2077_1	hatthapādakiccaṃ asādhentesu hatthe ca pāde ca vaḍḍhetvā paṭijaggikāti attho. Posikāti	2077	
PA_tika-vin02_t:2077_2	divasassa dve tayo vāre nahāpetvā bhojetvā pāyetvā tumhe posesi. Thaññaṃ pāyesīti	2077	
PA_tika-vin02_t:2077_3	nandakumāro kira bodhisattato katipāheneva daharataro. Tasmiṃ jāte mahāpajāpati attano	2077	
PA_tika-vin02_t:2077_4	puttaṃ dhātīnaṃ datvā sayaṃ bodhisattassa dhātikiccaṃ sādhayamānā attano thaññaṃ	2077	
PA_tika-vin02_t:2077_5	pāyesi. Taṃ sandhāya thero evamāha. Sādhu bhanteti “bahukārā”tiādīhi tassā guṇaṃ	2077	
PA_tika-vin02_t:2077_6	kathetvā puna pabbajjaṃ yācanto evamāha.	2077	
PA_tika-vin02_t:2078	Mahāpajāpatigotamīvatthukathāvaṇṇanā niṭṭhitā.	207	
PA_tika-vin02_t:2079	Aṭṭhagarudhammakathāvaṇṇanā	207	
PA_tika-vin02_t:2080_0	403. Satthāpi “itthiyo nāma parittasaddhā, ekāyācitamatteyeva pabbajjāya anuññātāya	2080	
PA_tika-vin02_t:2080_1	na mama sāsanaṃ garuṃ katvā gaṇhissantī”ti tikkhattuṃ paṭikkhipitvā idāni garuṃ katvā	2080	
PA_tika-vin02_t:2080_2	gāhāpetukāmatāya “sace, ānanda, mahāpajāpati gotamī aṭṭha garudhamme paṭiggaṇhāti,	2080	
PA_tika-vin02_t:2080_3	sāvassā hotu upasampadā”tiādimāha. Tattha sāvassāti sā eva assā pabbajjāpi upasampadāpi hotu.	2080	
PA_tika-vin02_t:2081_0	Tadahupasampannassāti taṃ divasampi upasampannassa. Abhivādanaṃ paccuṭṭhānaṃ añjalikammaṃ	2081	
PA_tika-vin02_t:2081_1	sāmīcikammaṃ kātabbanti mānātimānaṃ akatvā pañcapatiṭṭhitena abhivādanaṃ, āsanā uṭṭhāya	2081	
PA_tika-vin02_t:2081_2	paccuggamanavasena paccuṭṭhānaṃ, dasanakhe samodhānetvā añjalikammaṃ, āsanapaññāpanabījanādikaṃ	2081	
PA_tika-vin02_t:2081_3	anucchavikakammasaṅkhātaṃ sāmīcikammañca kattabbaṃ. Abhikkhuke āvāseti yattha vasantiyā	2081	
PA_tika-vin02_t:2081_4	anantarāyena ovādatthāya upasaṅkamanārahe ṭhāne ovādadāyako ācariyo natthi, ayaṃ	2081	
PA_tika-vin02_t:2081_5	abhikkhuko āvāso nāma, evarūpe āvāse vassaṃ na upagantabbaṃ. Anvaddhamāsanti anuposathikaṃ.	2081	
PA_tika-vin02_t:2081_6	Ovādūpasaṅkamananti ovādatthāya upasaṅkamanaṃ. Diṭṭhenāti cakkhunā diṭṭhena. Sutenāti	2081	
PA_tika-vin02_t:2081_7	sotena sutena. Parisaṅkāyāti diṭṭhasutavasena parisaṅkitena. Garudhammanti garukaṃ	2081	
PA_tika-vin02_t:2081_8	saṅghādisesāpattiṃ. Pakkhamānattanti anūnāni pannarasa divasāni mānattaṃ. Chasu dhammesūti	2081	
PA_tika-vin02_t:2081_9	vikālabhojanacchaṭṭhesu sikkhāpadesu. Sikkhitasikkhāyāti ekasikkhampi akhaṇḍaṃ katvā pūritasikkhāya.	2081	
PA_tika-vin02_t:2082_0	Na akkositabbo na paribhāsitabboti dasannaṃ akkosavatthūnaṃ aññatarena akkosavatthunā	2082	
PA_tika-vin02_t:2082_1	na akkositabbo, bhayupadaṃsanāya kāyaci paribhāsāya na paribhāsitabbo. Ovaṭo bhikkhunīnaṃ	2082	
PA_tika-vin02_t:2082_2	bhikkhūsu vacanapathoti ovādānusāsanidhammakathāsaṅkhāto vacanapatho bhikkhunīnaṃ	2082	
PA_tika-vin02_t:2082_3	bhikkhūsu ovaṭo pihito, na bhikkhuniyā koci bhikkhu ovaditabbo vā anusāsitabbo vā,	2082	
PA_tika-vin02_t:2082_4	“bhante porāṇakattherā idañcidañca vattaṃ pūrayiṃsū”ti evaṃ pana paveṇivasena kathetuṃ	2082	
PA_tika-vin02_t:2082_5	vaṭṭati. Anovaṭo bhikkhūnaṃ bhikkhunīsūti bhikkhūnaṃ pana bhikkhunīsu vacanapatho	2082	
PA_tika-vin02_t:2082_6	anivārito, yathāruciyā ovadantu anusāsantu dhammakathaṃ kathentūti ayamettha saṅkhepo,	2082	
PA_tika-vin02_t:2082_7	vitthārato panesā garudhammakathā mahāvibhaṅge vuttanayeneva veditabbā.	2082	
PA_tika-vin02_t:2083_0	Ime pana aṭṭha garudhamme satthu santike uggahetvā therena attano ārociyamāne sutvā	2083	
PA_tika-vin02_t:2083_1	mahāpajāpatiyā tāvamahantaṃ domanassaṃ khaṇena paṭippassambhi. Anotattadahato āhaṭena	2083	
PA_tika-vin02_t:2083_2	sītudakassa ghaṭasatena matthake parisittā viya vigatapariḷāhā attamanā hutvā garudhammapaṭiggahaṇena	2083	
PA_tika-vin02_t:2083_3	uppannapītipāmojjaṃ āvi karontī “seyyathāpi, bhante”tiādikaṃ udānaṃ udānesi. Tattha	2083	
PA_tika-vin02_t:2083_4	daharoti taruṇo. Yuvāti yobbaññabhāve ṭhito. Maṇḍanakajātikoti alaṅkārasabhāvo. Tattha	2083	
PA_tika-vin02_t:2083_5	koci taruṇopi yuvā na hoti yathā atitaruṇo. Koci yuvāpi maṇḍanakajātiko na hoti yathā	2083	
PA_tika-vin02_t:2083_6	upasantasabhāvo ālasiyabyasanādīhi vā abhibhūto, idha pana daharo ceva yuvā ca maṇḍanakajātiko	2083	
PA_tika-vin02_t:2083_7	ca adhippeto, tasmā evamāha. Uppalādīni lokasammatattā vuttāni. Ito paraṃ yaṃ yaṃ	2083	
PA_tika-vin02_t:2083_8	vattabbaṃ, taṃ taṃ aṭṭhakathāyaṃ dassitameva.	2083	
PA_tika-vin02_t:2084_0	Tattha mātugāmassa pabbajitattāti idaṃ pañcavassasatato uddhaṃ aṭṭhatvā pañcasuyeva	2084	
PA_tika-vin02_t:2084_1	vassasatesu saddhammaṭṭhitiyā kāraṇanidassanaṃ. Paṭisambhidāpabhedappattakhīṇāsavavaseneva	2084	
PA_tika-vin02_t:2084_2	vuttanti ettha “paṭisambhidāpattakhīṇāsavaggahaṇena jhānānipi gahitāneva honti. Na	2084	
PA_tika-vin02_t:2084_3	hi nijjhānakānaṃ sabbappakārasampatti ijjhatī”ti gaṇṭhipadesu vuttaṃ. Sukkhavipassakakhīṇāsavavasena	2084	
PA_tika-vin02_t:2084_4	vassasahassantiādinā ca yaṃ vuttaṃ. Taṃ khandhakabhāṇakānaṃ matena vuttanti veditabbaṃ.	2084	
PA_tika-vin02_t:2084_5	Dīghanikāyaṭṭhakathāyaṃ pana evaṃ vuttaṃ –	2084	
PA_tika-vin02_t:2085	“Paṭisambhidāpattehi vassasahassaṃ aṭṭhāsi, chaḷabhiññehi vassasahassaṃ, tevijjehi vassasahassaṃ, sukkhavipassakehi vassasahassaṃ, pātimokkhena vassasahassaṃ aṭṭhāsī”ti.	208	
PA_tika-vin02_t:2086	Aṅguttaranikāyaṭṭhakathāyampi –	208	
PA_tika-vin02_t:2087_0	“Buddhānañhi parinibbānato vassasahassameva paṭisambhidā nibbattetuṃ sakkonti, tato	2087	
PA_tika-vin02_t:2087_1	paraṃ cha abhiññā, tato tāpi nibbattetuṃ asakkontā tisso vijjā nibbattenti, gacchante	2087	
PA_tika-vin02_t:2087_2	gacchante kāle tāpi nibbattetuṃ asakkontā sukkhavipassakā honti. Eteneva upāyena	2087	
PA_tika-vin02_t:2087_3	anāgāmino sakadāgāmino sotāpannā”ti –	2087	
PA_tika-vin02_t:2088	Vuttaṃ.	208	
PA_tika-vin02_t:2089	Saṃyuttanikāyaṭṭhakathāyaṃ pana –	208	
PA_tika-vin02_t:2090_0	“Paṭhamabodhiyañhi bhikkhū paṭisambhidāpattā ahesuṃ. Atha kāle gacchante paṭisambhidā	2090	
PA_tika-vin02_t:2090_1	pāpuṇituṃ na sakkhiṃsu, chaḷabhiññā ahesuṃ, tato cha abhiññā pattuṃ asakkontā tisso	2090	
PA_tika-vin02_t:2090_2	vijjā pāpuṇiṃsu. Idāni kāle gacchante tisso vijjā pāpuṇituṃ asakkontā āsavakkhayamattaṃ	2090	
PA_tika-vin02_t:2090_3	pāpuṇissanti, tampi asakkontā anāgāmiphalaṃ, tampi asakkontā sakadāgāmiphalaṃ, tampi	2090	
PA_tika-vin02_t:2090_4	asakkontā sotāpattiphalaṃ, gacchante kāle sotāpattiphalampi pattuṃ na sakkhissantī”ti –	2090	
PA_tika-vin02_t:2091	Vuttaṃ.	209	
PA_tika-vin02_t:2092_0	Yasmā cetaṃ sabbaṃ aññamaññapaṭiviruddhaṃ, tasmā tesaṃ tesaṃ bhāṇakānaṃ matameva	2092	
PA_tika-vin02_t:2092_1	ācariyena tattha tattha dassitanti gahetabbaṃ. Aññathā hi ācariyasseva pubbāparavirodhappasaṅgo siyāti.	2092	
PA_tika-vin02_t:2093_0	Tāniyevāti tāniyeva pañca vassasahassāni. Pariyattimūlakaṃ sāsananti āha “na hi pariyattiyā	2093	
PA_tika-vin02_t:2093_1	asati paṭivedho atthī”tiādi. Pariyattiyā hi antarahitāya paṭipatti antaradhāyati,	2093	
PA_tika-vin02_t:2093_2	paṭipattiyā antarahitāya adhigamo antaradhāyati. Kiṃkāraṇā? Ayañhi pariyatti paṭipattiyā	2093	
PA_tika-vin02_t:2093_3	paccayo hoti, paṭipatti adhigamassa, iti paṭipattitopi pariyattiyeva pamāṇaṃ. Tattha	2093	
PA_tika-vin02_t:2093_4	paṭivedho ca paṭipatti ca hotipi na hotipi. Ekasmiñhi kāle paṭivedhakarā bhikkhū	2093	
PA_tika-vin02_t:2093_5	bahū honti, “esa bhikkhu puthujjano”ti aṅguliṃ pasāretvā dassetabbo hoti, imasmiṃyeva	2093	
PA_tika-vin02_t:2093_6	dīpe ekavāraṃ puthujjanabhikkhu nāma nāhosi. Paṭipattipūrakāpi kadāci bahū honti,	2093	
PA_tika-vin02_t:2093_7	kadāci appā, iti paṭivedho ca paṭipatti ca hotipi na hotipi. Sāsanaṭṭhitiyā pana	2093	
PA_tika-vin02_t:2093_8	pariyattiyeva pamāṇaṃ. Paṇḍito hi tepiṭakaṃ sutvā dvepi pūreti. Yathā amhākaṃ bodhisatto	2093	
PA_tika-vin02_t:2093_9	āḷārassa santike pañcābhiññā satta ca samāpattiyo nibbattetvā nevasaññānāsaññāyatanasamāpattiyā	2093	
PA_tika-vin02_t:2093_10	parikammaṃ pucchi, so “na jānāmī”ti āha, tato udakassa santikaṃ gantvā adhigatavisesaṃ	20931	
PA_tika-vin02_t:2093_11	saṃsanditvā nevasaññānāsaññāyatanassa parikammaṃ pucchi, so ācikkhi, tassa vacanasamanantarameva	20931	
PA_tika-vin02_t:2093_12	mahāsatto taṃ sampādesi, evameva paññavā bhikkhu pariyattiṃ sutvā dvepi pūreti, tasmā	20931	
PA_tika-vin02_t:2093_13	pariyattiyā ṭhitāya sāsanaṃ ṭhitaṃ hoti. Yathāpi mahato taḷākassa pāḷiyā thirāya	20931	
PA_tika-vin02_t:2093_14	udakaṃ na ṭhassatīti na vattabbaṃ, udake sati padumādīni pupphāni na pupphissantīti	20931	
PA_tika-vin02_t:2093_15	na vattabbaṃ, evameva mahātaḷākassa thirapāḷisadise tepiṭake buddhavacane sati mahātaḷāke	20931	
PA_tika-vin02_t:2093_16	udakasadisā paṭipattipūrakā kulaputtā natthīti na vattabbaṃ, tesu sati mahātaḷāke	20931	
PA_tika-vin02_t:2093_17	padumādīni pupphāni viya sotāpannādayo ariyapuggalā natthīti na vattabbaṃ. Evaṃ ekantato	20931	
PA_tika-vin02_t:2093_18	pariyattiyeva pamāṇaṃ.	20931	
PA_tika-vin02_t:2094_0	Pariyattiyā antarahitāyāti ettha pariyattīti tepiṭakaṃ buddhavacanaṃ sāṭṭhakathā	2094	
PA_tika-vin02_t:2094_1	pāḷi. Yāva sā tiṭṭhati, tāva pariyatti paripuṇṇā nāma hoti. Gacchante gacchante kāle	2094	
PA_tika-vin02_t:2094_2	kaliyugarājāno adhammikā honti, tesu adhammikesu tesampi amaccādayo adhammikā honti,	2094	
PA_tika-vin02_t:2094_3	tato raṭṭhajanapadavāsinoti tesaṃ adhammikatāya na devo sammā vassati, tato sassāni	2094	
PA_tika-vin02_t:2094_4	na sampajjanti, tesu asampajjantesu paccayadāyakā bhikkhusaṅghassa paccaye dātuṃ	2094	
PA_tika-vin02_t:2094_5	na sakkonti, bhikkhū paccayehi kilamantā antevāsike saṅgahetuṃ na sakkonti. Gacchante	2094	
PA_tika-vin02_t:2094_6	gacchante kāle pariyatti parihāyati, atthavasena dhāretuṃ na sakkonti, pāḷivaseneva	2094	
PA_tika-vin02_t:2094_7	dhārenti. Tato kāle gacchante pāḷimpi sakalaṃ dhāretuṃ na sakkonti, paṭhamaṃ abhidhammapiṭakaṃ	2094	
PA_tika-vin02_t:2094_8	parihāyati, parihāyamānaṃ matthakato paṭṭhāya parihāyati. Paṭhamameva hi mahāpakaraṇaṃ	2094	
PA_tika-vin02_t:2094_9	parihāyati, tasmiṃ parihīne yamakaṃ, kathāvatthu, puggalapaññatti, dhātukathā, vibhaṅgo, dhammasaṅgahoti.	2094	
PA_tika-vin02_t:2095_0	Evaṃ abhidhammapiṭake parihīne matthakato paṭṭhāya suttantapiṭakaṃ parihāyati. Paṭhamañhi	2095	
PA_tika-vin02_t:2095_1	aṅguttaranikāyo parihāyati, tasmimpi paṭhamaṃ ekādasakanipāto…pe… tato ekakanipātoti.	2095	
PA_tika-vin02_t:2095_2	Evaṃ aṅguttaranikāye parihīne matthakato paṭṭhāya saṃyuttanikāyo parihāyati. Paṭhamañhi	2095	
PA_tika-vin02_t:2095_3	mahāvaggo parihāyati, tato saḷāyatanavaggo, khandhakavaggo, nidānavaggo, sagāthāvaggoti.	2095	
PA_tika-vin02_t:2095_4	Evaṃ saṃyuttanikāye parihīne matthakato paṭṭhāya majjhimanikāyo parihāyati. Paṭhamañhi	2095	
PA_tika-vin02_t:2095_5	uparipaṇṇāsako parihāyati, tato majjhimapaṇṇāsako, tato mūlapaṇṇāsakoti. Evaṃ majjhimanikāye	2095	
PA_tika-vin02_t:2095_6	parihīne matthakato paṭṭhāya dīghanikāyo parihāyati. Paṭhamañhi pāthikavaggo parihāyati,	2095	
PA_tika-vin02_t:2095_7	tato mahāvaggo, tato sīlakkhandhavaggoti. Evaṃ dīghanikāye parihīne suttantapiṭakaṃ	2095	
PA_tika-vin02_t:2095_8	parihīnaṃ nāma hoti. Vinayapiṭakena saddhiṃ jātakameva dhārenti. Vinayapiṭakañhi	2095	
PA_tika-vin02_t:2095_9	lajjino dhārenti, lābhakāmā pana “suttante kathitepi sallakkhentā natthī”ti jātakameva	2095	
PA_tika-vin02_t:2095_10	dhārenti. Gacchante kāle jātakampi dhāretuṃ na sakkonti. Atha nesaṃ paṭhamaṃ vessantarajātakaṃ	20951	
PA_tika-vin02_t:2095_11	parihāyati, tato paṭilomakkamena puṇṇakajātakaṃ, mahānāradajātakanti pariyosāne apaṇṇakajātakaṃ	20951	
PA_tika-vin02_t:2095_12	parihāyati, vinayapiṭakameva dhārenti.	20951	
PA_tika-vin02_t:2096_0	Gacchante kāle tampi matthakato paṭṭhāya parihāyati. Paṭhamañhi parivāro parihāyati,	2096	
PA_tika-vin02_t:2096_1	tato khandhako, bhikkhunīvibhaṅgo, mahāvibhaṅgoti anukkamena uposathakkhandhakamattameva	2096	
PA_tika-vin02_t:2096_2	dhārenti. Tadāpi pariyatti anantarahitāva hoti. Yāva pana manussesu catuppadikagāthāpi	2096	
PA_tika-vin02_t:2096_3	pavattati, tāva pariyatti anantarahitāva hoti. Yadā saddho pasanno rājā hatthikkhandhe	2096	
PA_tika-vin02_t:2096_4	suvaṇṇacaṅkoṭakamhi sahassatthavikaṃ ṭhapāpetvā “buddhehi kathitaṃ catuppadikaṃ gāthaṃ	2096	
PA_tika-vin02_t:2096_5	jānanto imaṃ sahassaṃ gaṇhatū”ti nagare bheriṃ carāpetvā gaṇhanakaṃ alabhitvā “ekavāraṃ	2096	
PA_tika-vin02_t:2096_6	carāpite nāmaṃ suṇantāpi honti asuṇantāpī”ti yāvatatiyaṃ carāpetvā gaṇhanakaṃ alabhitvā	2096	
PA_tika-vin02_t:2096_7	rājapurisā sahassatthavikaṃ puna rājakulaṃ pavesenti, tadā pariyatti antarahitā nāma hoti.	2096	
PA_tika-vin02_t:2097_0	Ciraṃ pavattissatīti pariyattiyā antarahitāyapi liṅgamattaṃ addhānaṃ pavattissati.	2097	
PA_tika-vin02_t:2097_1	Kathaṃ? Gacchante gacchante hi kāle cīvaraggahaṇaṃ pattaggahaṇaṃ samiñjanapasāraṇaṃ	2097	
PA_tika-vin02_t:2097_2	ālokitavilokitaṃ na pāsādikaṃ hoti, nigaṇṭhasamaṇā viya alābupattaṃ bhikkhū pattaṃ	2097	
PA_tika-vin02_t:2097_3	aggabāhāya parikkhipitvā ādāya vicaranti, ettāvatāpi liṅgaṃ anantarahitameva hoti.	2097	
PA_tika-vin02_t:2097_4	Gacchante pana kāle aggabāhato otāretvā hatthena vā sikkāya vā olambetvā vicaranti,	2097	
PA_tika-vin02_t:2097_5	cīvarampi rajanasāruppaṃ akatvā oṭṭhaṭṭhivaṇṇaṃ katvā rajanti. Gacchante kāle rajanampi	2097	
PA_tika-vin02_t:2097_6	na hoti, dasacchindanaṃ ovaṭṭikāvijjhanaṃ kappamattañca katvā vaḷañjanti, puna ovaṭṭikaṃ	2097	
PA_tika-vin02_t:2097_7	vijjhitvā kappaṃ na karonti. Tato ubhayampi akatvā dasā chetvā paribbājakā viya caranti.	2097	
PA_tika-vin02_t:2097_8	Gacchante kāle “ko iminā amhākaṃ attho”ti khuddakaṃ kāsāvakhaṇḍaṃ hatthe vā gīvāyaṃ	2097	
PA_tika-vin02_t:2097_9	vā bandhanti, kesesu vā allīyāpenti, dārabharaṇaṃ karontā kasitvā vapitvā jīvikaṃ	2097	
PA_tika-vin02_t:2097_10	kappetvā vicaranti, tadā dakkhiṇaṃ dento jano saṅghaṃ uddissa etesampi deti. Idaṃ	20971	
PA_tika-vin02_t:2097_11	sandhāya bhagavatā vuttaṃ “bhavissanti kho panānanda, anāgatamaddhānaṃ gotrabhuno	20971	
PA_tika-vin02_t:2097_12	kāsāvakaṇṭhā dussīlā pāpadhammā, tesu dussīlesu saṅghaṃ uddissa dānaṃ dassanti, tadāpāhaṃ,	20971	
PA_tika-vin02_t:2097_13	ānanda, saṅghagataṃ dakkhiṇaṃ asaṅkhyeyyaṃ appameyyaṃ vadāmī”ti. Tato gacchante kāle	20971	
PA_tika-vin02_t:2097_14	nānāvidhāni kammāni karontā “papañco esa, kiṃ iminā amhāka”nti kāsāvakhaṇḍaṃ chinditvā	20971	
PA_tika-vin02_t:2097_15	araññe khipanti, tasmiṃ kāle liṅgaṃ antarahitaṃ nāma hoti. Kassapadasabalassa kira	20971	
PA_tika-vin02_t:2097_16	kālato paṭṭhāya yonakānaṃ setavatthāni pārupitvā caraṇacārittaṃ jātaṃ. Evaṃ pariyattiyā	20971	
PA_tika-vin02_t:2097_17	antarahitāyapi liṅgamattaṃ ciraṃ pavattissatīti veditabbaṃ.	20971	
PA_tika-vin02_t:2098	Aṭṭhagarudhammakathāvaṇṇanā niṭṭhitā.	209	
PA_tika-vin02_t:2099	Bhikkhunīupasampannānujānanakathāvaṇṇanā	209	
PA_tika-vin02_t:2100_0	404-405. Yadaggenāti yaṃ divasaṃ ādiṃ katvā. Tadevāti tasmiññeva divase. Anuññattiyāti	2100	
PA_tika-vin02_t:2100_1	anuññāya. Ekāhaṃ, bhante ānanda, bhagavantaṃ varaṃ yācāmīti “evameva kho ahaṃ, bhante	2100	
PA_tika-vin02_t:2100_2	ānanda, ime aṭṭha garudhamme paṭiggaṇhāmi yāvajīvaṃ anatikkamanīye”ti paṭijānitvā	2100	
PA_tika-vin02_t:2100_3	idāni kasmā varaṃ yācatīti ce? Parūpavādavivajjanatthaṃ. Evañhi keci vadeyyuṃ “mahāpajāpatiyā	2100	
PA_tika-vin02_t:2100_4	paṭhamaṃ sampaṭicchitattā bhikkhūnaṃ bhikkhunīnañca yathāvuḍḍhaṃ abhivādanaṃ nāhosi,	2100	
PA_tika-vin02_t:2100_5	sā ce varaṃ yāceyya, bhagavā anujāneyyā”ti.	2100	
PA_tika-vin02_t:2101_0	406. Sarāgāyāti sarāgabhāvāya kāmarāgabhavarāgaparibrūhanāya. Saññogāyāti vaṭṭe saṃyojanatthāya.	2101	
PA_tika-vin02_t:2101_1	Ācayāyāti vaṭṭassa vaḍḍhanatthāya. Mahicchatāyāti mahicchabhāvāya. Asantuṭṭhiyāti	2101	
PA_tika-vin02_t:2101_2	asantuṭṭhibhāvāya. Saṅgaṇikāyāti kilesasaṅgaṇagaṇasaṅgaṇavihārāya. Kosajjāyāti kusītabhāvāya.	2101	
PA_tika-vin02_t:2101_3	Dubbharatāyāti dupposatāya. Virāgāyāti sakalavaṭṭato virajjanatthāya. Visaññogāyāti	2101	
PA_tika-vin02_t:2101_4	kāmarāgādīhi visaṃyujjanatthāya. Apacayāyāti sabbassapi vaṭṭassa apacayatthāya, nibbānāyāti	2101	
PA_tika-vin02_t:2101_5	attho. Appicchatāyāti paccayappicchatādivasena sabbaso icchāpagamāya. Santuṭṭhiyāti	2101	
PA_tika-vin02_t:2101_6	dvādasavidhasantuṭṭhibhāvāya. Pavivekāyāti pavivittabhāvāya kāyavivekāditadaṅgavivekādivivekasiddhiyā.	2101	
PA_tika-vin02_t:2101_7	Vīriyārambhāyāti kāyikassa ceva cetasikassa ca vīriyassa paggaṇhanatthāya. Subharatāyāti	2101	
PA_tika-vin02_t:2101_8	sukhaposanatthāya. Evaṃ yo pariyattidhammo uggahaṇadhāraṇaparipucchāmanasikāravasena	2101	
PA_tika-vin02_t:2101_9	yoniso paṭipajjantassa sarāgādibhāvaparivajjanassa kāraṇaṃ hutvā virāgādibhāvāya	2101	
PA_tika-vin02_t:2101_10	saṃvattati, ekaṃsato eso dhammo, eso vinayo sammadeva apāyādīsu apatanavasena dhāraṇato	21011	
PA_tika-vin02_t:2101_11	kilesānaṃ vinayanato, satthu sammāsambuddhassa ovādānusiṭṭhibhāvato etaṃ satthusāsananti	21011	
PA_tika-vin02_t:2101_12	dhāreyyāsi jāneyyāsi, avabujjheyyāsīti attho. Imasmiṃ sutte paṭhamavārena vaṭṭaṃ,	21011	
PA_tika-vin02_t:2101_13	dutiyavārena vivaṭṭaṃ kathitaṃ.	21011	
PA_tika-vin02_t:2102_0	409-410. Vimānetvāti aparajjhitvā. Kammappattāyopīti kammārahāpi. Āpattigāminiyopīti	2102	
PA_tika-vin02_t:2102_1	āpattiāpannāyopi. Vuttanayeneva kāretabbataṃ āpajjantīti tathākaraṇassa paṭikkhittattā	2102	
PA_tika-vin02_t:2102_2	dukkaṭena kāretabbataṃ āpajjanti.	2102	
PA_tika-vin02_t:2103	413-5. Dve tisso bhikkhuniyoti dvīhi tīhi bhikkhunīhi. Na ārocentīti pātimokkhuddesakassa na ārocenti. Na paccāharantīti bhikkhunīnaṃ na paccāharanti. Visesakanti vattabhaṅgaṃ.	210	
PA_tika-vin02_t:2104	420. Tena ca bhikkhu nimantetabboti sāmīcidassanametaṃ, na pana animantiyā āpatti.	210	
PA_tika-vin02_t:2105	425. Tayo nissayeti senāsananissayaṃ apanetvā apare tayo nissaye. Rukkhamūlasenāsanañhi sā na labhati.	210	
PA_tika-vin02_t:2106	428. Anuvādaṃ paṭṭhapentīti issariyaṃ pavattenti.	210	
PA_tika-vin02_t:2107	430. Bhikkhudūtena upasampādentīti bhikkhuyeva dūto bhikkhudūto, tena bhikkhudūtena, bhikkhudūtaṃ katvā upasampādentīti attho.	210	
PA_tika-vin02_t:2108	431. Na sammatīti nappahoti. Navakammanti navakammaṃ katvā “ettakāni vassāni vasatū”ti apaloketvā saṅghikabhūmidānaṃ.	210	
PA_tika-vin02_t:2109	432. Sannisinnagabbhāti patiṭṭhitagabbhā.	210	
PA_tika-vin02_t:2110_0	434. Pabbajjampi na labhatīti titthāyatanasaṅkantāya abhabbabhāvūpagamanato na labhati.	2110	
PA_tika-vin02_t:2110_1	Idaṃ odissa anuññātaṃ vaṭṭatīti ekato vā ubhato vā avassave satipi odissa anuññātattā	2110	
PA_tika-vin02_t:2110_2	vaṭṭati. Sesamettha pāḷito aṭṭhakathāto ca suviññeyyamevāti.	2110	
PA_tika-vin02_t:2111	Bhikkhunīupasampannānujānanakathāvaṇṇanā niṭṭhitā.	211	
PA_tika-vin02_t:2112	Bhikkhunikkhandhakavaṇṇanā niṭṭhitā.	211	
PA_tika-vin02_t:2113	11. Pañcasatikakkhandhakaṃ	211	
PA_tika-vin02_t:2114	Saṅgītinidānakathāvaṇṇanā	211	
PA_tika-vin02_t:2115_0	437. Pañcasatikakkhandhake pāvāya kusināranti pāvānagare piṇḍāya caritvā kusināraṃ	2115	
PA_tika-vin02_t:2115_1	gamissāmīti addhānamaggappaṭipanno. Mandāravapupphaṃ gahetvāti mahācāṭippamāṇaṃ pupphaṃ	2115	
PA_tika-vin02_t:2115_2	āgantukadaṇḍake ṭhapetvā chattaṃ viya gahetvā. Addasaṃ khoti āgacchantaṃ dūratova	2115	
PA_tika-vin02_t:2115_3	addasaṃ. Disvā ca pana “pucchissāmi naṃ bhagavato pavatti”nti cittaṃ uppādetvā “sace	2115	
PA_tika-vin02_t:2115_4	kho pana nisinnakova pucchissāmi, satthari agāravo kato bhavissatī”ti uṭṭhahitvā	2115	
PA_tika-vin02_t:2115_5	ṭhitaṭṭhānato apakkamma chaddanto nāgarājā maṇicammaṃ viya dasabaladattiyaṃ meghavaṇṇapaṃsukūlacīvaraṃ	2115	
PA_tika-vin02_t:2115_6	pārupitvā dasanakhasamodhānasamujjalaṃ añjaliṃ sirasmiṃ patiṭṭhāpetvā satthari katena	2115	
PA_tika-vin02_t:2115_7	gāravena ājīvakassa abhimukho hutvā “apāvuso amhākaṃ satthāraṃ jānāsī”ti āha. Kiṃ	2115	
PA_tika-vin02_t:2115_8	pana satthu parinibbānaṃ jānanto pucchi ajānantoti? Āvajjanappaṭibaddhaṃ khīṇāsavānaṃ	2115	
PA_tika-vin02_t:2115_9	jānanaṃ. Anāvajjitattā panesa ajānanto pucchīti eke. Thero samāpattibahulo rattiṭṭhānadivāṭṭhānaleṇamaṇḍapādīsu	2115	
PA_tika-vin02_t:2115_10	niccaṃ samāpattiphaleneva yāpeti. Kulasantakampi gāmaṃ pavisitvā dvāre samāpajjitvā	21151	
PA_tika-vin02_t:2115_11	samāpattito vuṭṭhitova bhikkhaṃ gaṇhāti. Thero kira “iminā me pacchimena attabhāvena	21151	
PA_tika-vin02_t:2115_12	mahājanānuggahaṃ karissāmi, ye mayhaṃ bhikkhaṃ vā denti, gandhamālādīhi vā sakkāraṃ	21151	
PA_tika-vin02_t:2115_13	karonti, tesaṃ taṃ mahapphalaṃ hotū”ti evaṃ karoti. Tasmā samāpattibahulatāya na	21151	
PA_tika-vin02_t:2115_14	jāni. Iti ajānantova pucchīti vadanti, taṃ na gahetabbaṃ. Na hettha ajānanakāraṇaṃ	21151	
PA_tika-vin02_t:2115_15	atthi. Abhilakkhitaṃ satthu parinibbānaṃ ahosi dasasahassilokadhātukampanādīhi nimittehi.	21151	
PA_tika-vin02_t:2115_16	Therassa pana parisāya kehici bhikkhūhi bhagavā diṭṭhapubbo, kehici na diṭṭhapubbo.	21151	
PA_tika-vin02_t:2115_17	Tattha yehi diṭṭhapubbo, tepi passitukāmāva. Yehipi adiṭṭhapubbo, tepi passitukāmāva.	21151	
PA_tika-vin02_t:2115_18	Tattha yehi na diṭṭhapubbo, te abhidassanakāmatāya gantvā “kuhiṃ bhagavā”ti pucchantā	21151	
PA_tika-vin02_t:2115_19	“parinibbuto”ti sutvā sandhāretuṃ na sakkhissanti. Cīvaraṃ chaḍḍetvā ekavatthā vā	21151	
PA_tika-vin02_t:2115_20	dunnivatthā vā urāni paṭipisantā parodissanti. Tattha manussā “mahākassapena saddhiṃ	21152	
PA_tika-vin02_t:2115_21	āgatapaṃsukūlikā sayampi itthiyo viya parodanti, te kiṃ amhe samassāsentī”ti mayhaṃ	21152	
PA_tika-vin02_t:2115_22	dosaṃ dassanti. Idaṃ pana suññaṃ mahāraññaṃ, idha yathā tathā rodantesu doso natthi.	21152	
PA_tika-vin02_t:2115_23	Purimataraṃ sutvā nāma sokopi tanuko hotīti bhikkhūnaṃ satuppādalābhatthaṃ jānantova pucchi.	21152	
PA_tika-vin02_t:2116_0	Ajja sattāhaparinibbutoti ajja divasato paṭilomato sattame ahani parinibbuto. Tato	2116	
PA_tika-vin02_t:2116_1	me idanti tato samaṇassa gotamassa parinibbutaṭṭhānato. Avītarāgāti puthujjanā ceva	2116	
PA_tika-vin02_t:2116_2	sotāpannasakadāgāmino ca. Tesañhi domanassaṃ appahīnaṃ, tasmā tepi bāhā paggayha	2116	
PA_tika-vin02_t:2116_3	kandanti, ubho hatthe sīse ṭhapetvā rodanti. Chinnapātaṃ papatantīti chinnānaṃ pāto	2116	
PA_tika-vin02_t:2116_4	viya chinnapāto, taṃ chinnapātaṃ, bhāvanapuṃsakaniddesoyaṃ, majjhe chinnā viya hutvā	2116	
PA_tika-vin02_t:2116_5	yato vā tato vā patantīti attho. Āvaṭṭantīti abhimukhabhāvena vaṭṭanti. Yattha patitā,	2116	
PA_tika-vin02_t:2116_6	tato katipayaratanaṭṭhānaṃ vaṭṭanavaseneva gantvā puna yathāpatitameva ṭhānaṃ vaṭṭanavasena	2116	
PA_tika-vin02_t:2116_7	āgacchanti. Vivaṭṭantīti yattha patitā, tato nivaṭṭanti, patitaṭṭhānato parabhāgaṃ	2116	
PA_tika-vin02_t:2116_8	vaṭṭamānā gacchantīti attho. Apica purato vaṭṭanaṃ āvaṭṭanaṃ, passato pacchato ca	2116	
PA_tika-vin02_t:2116_9	vaṭṭanaṃ vivaṭṭanaṃ. Tasmā dve pāde pasāretvā sakiṃ purato sakiṃ pacchato sakiṃ vāmato	2116	
PA_tika-vin02_t:2116_10	sakiṃ dakkhiṇato samparivaṭṭamānāpi āvaṭṭanti vivaṭṭantīti vuccanti. Vītarāgāti pahīnadomanassā	21161	
PA_tika-vin02_t:2116_11	iṭṭhāniṭṭhesu nibbikāratāya silāthambhasadisā anāgāmikhīṇāsavā. Kāmañhi domanasse	21161	
PA_tika-vin02_t:2116_12	asatipi ekacco rāgo hotiyeva, rāge pana asati domanassassa asambhavoyeva. Tadekaṭṭhabhāvato	21161	
PA_tika-vin02_t:2116_13	hi rāgappahānena pahīnadomanassā vuttā, na khīṇāsavā eva.	21161	
PA_tika-vin02_t:2117_0	Sabbeheva piyehītiādīsu piyāyitabbato piyehi manavaḍḍhanato manāpehi mātāpitābhātābhaginīādikehi.	2117	
PA_tika-vin02_t:2117_1	Nānābhāvoti jātiyā nānābhāvo, jātianurūpagamanena visuṃ bhāvo, asambaddhabhāvoti	2117	
PA_tika-vin02_t:2117_2	attho. Vinābhāvoti maraṇena vinābhāvo, cutiyā tenattabhāvena apunapavattanato vippayogoti	2117	
PA_tika-vin02_t:2117_3	attho. Aññathābhāvoti bhavena aññathābhāvo, bhavantaraggahaṇena “kāmāvacarasatto	2117	
PA_tika-vin02_t:2117_4	rūpāvacaro hotī”tiādinā tatthāpi “manusso devo hotī”tiādinā ca purimākārato aññākāratāti	2117	
PA_tika-vin02_t:2117_5	attho. Tanti tasmā. Kutettha labbhāti kuto kuhiṃ kasmiṃ nāma ṭhāne ettha etasmiṃ	2117	
PA_tika-vin02_t:2117_6	khandhappavatte yaṃ taṃ jātaṃ…pe… mā palujjīti laddhuṃ sakkā, na sakkā eva tādisassa	2117	
PA_tika-vin02_t:2117_7	kāraṇassa abhāvato. Idaṃ vuttaṃ hoti – yasmā sabbeheva piyehi manāpehi nānābhāvo,	2117	
PA_tika-vin02_t:2117_8	tasmā dasa pāramiyo pūretvāpi sambodhiṃ patvāpi dhammacakkaṃ pavattetvāpi yamakapāṭihāriyaṃ	2117	
PA_tika-vin02_t:2117_9	dassetvāpi devorohaṇaṃ katvāpi yaṃ taṃ jātaṃ bhūtaṃ saṅkhataṃ palokadhammaṃ, tañca	2117	
PA_tika-vin02_t:2117_10	tathāgatassapi sarīraṃ mā palujjīti netaṃ ṭhānaṃ vijjati, rodantenapi kandantenapi	21171	
PA_tika-vin02_t:2117_11	na sakkā taṃ kāraṇaṃ laddhunti.	21171	
PA_tika-vin02_t:2118	Tena kho panāvuso, samayena subhaddo nāma vuḍḍhapabbajitotiādīsu yaṃ vattabbaṃ, taṃ nidānavaṇṇanāyaṃ vuttanayameva.	211	
PA_tika-vin02_t:2119	Saṅgītinidānakathāvaṇṇanā niṭṭhitā.	211	
PA_tika-vin02_t:2120	Khuddānukhuddakasikkhāpadakathāvaṇṇanā	212	
PA_tika-vin02_t:2121_0	441. Samūhaneyyāti ākaṅkhamāno samūhanatu, yadi icchati, samūhaneyyāti attho. Kasmā	2121	
PA_tika-vin02_t:2121_1	pana “samūhanathā”ti ekaṃseneva avatvā “ākaṅkhamāno samūhaneyyā”ti vikappavacaneneva	2121	
PA_tika-vin02_t:2121_2	bhagavā ṭhapesīti? Mahākassapassa ñāṇabalassa diṭṭhattā. Passati hi bhagavā “samūhanathāti	2121	
PA_tika-vin02_t:2121_3	vuttepi saṅgītikāle kassapo na samūhanissatī”ti, tasmā vikappeneva ṭhapesi. Yadi	2121	
PA_tika-vin02_t:2121_4	asamūhananaṃ diṭṭhaṃ, tadeva ca icchitaṃ, atha kasmā bhagavā “ākaṅkhamāno samūhanatū”ti	2121	
PA_tika-vin02_t:2121_5	avocāti? Tathārūpapuggalajjhāsayavasena. Santi hi keci khuddānukhuddakāni sikkhāpadāni	2121	
PA_tika-vin02_t:2121_6	samādāya vattituṃ anicchantā, tesaṃ tathā avuccamāne bhagavati vighāto uppajjeyya,	2121	
PA_tika-vin02_t:2121_7	taṃ tesaṃ bhavissati dīgharattaṃ ahitāya dukkhāya. Tathā pana vutte tesaṃ vighāto	2121	
PA_tika-vin02_t:2121_8	na uppajjeyya, amhākamevāyaṃ doso, yato amhesuyeva keci samūhananaṃ na icchantīti.	2121	
PA_tika-vin02_t:2121_9	Keci “sakalassa pana sāsanassa saṅghāyattabhāvakaraṇatthaṃ tathā vutta”nti vadanti.	2121	
PA_tika-vin02_t:2121_10	Yaṃ kiñci satthārā sikkhāpadaṃ paññattaṃ, taṃ samaṇā sakyaputtiyā sirasā sampaṭicchitvā	21211	
PA_tika-vin02_t:2121_11	jīvitaṃ viya rakkhanti. Tathā hi te “khuddānukhuddakāni sikkhāpadāni ākaṅkhamāno	21211	
PA_tika-vin02_t:2121_12	saṅgho samūhanatū”ti vuttepi na samūhaniṃsu. Aññadatthu purato viya tassa accayepi	21211	
PA_tika-vin02_t:2121_13	rakkhiṃsuyevāti satthu sāsanassa saṅghassa ca mahantabhāvadassanatthampi tathā vuttanti	21211	
PA_tika-vin02_t:2121_14	daṭṭhabbaṃ. Tathā hi āyasmā ānando aññepi vā bhikkhū “katamaṃ pana, bhante, khuddakaṃ,	21211	
PA_tika-vin02_t:2121_15	katamaṃ anukhuddaka”nti na pucchiṃsu samūhanajjhāsayasseva abhāvato, teneva ekasikkhāpadampi	21211	
PA_tika-vin02_t:2121_16	apariccajitvā sabbesaṃ anuggahetabbabhāvadassanatthaṃ “cattāri pārājikāni ṭhapetvā	21211	
PA_tika-vin02_t:2121_17	avasesāni khuddānukhuddakānī”tiādimāhaṃsu. Evañhi vadantehi “khuddānukhuddakā ime	21211	
PA_tika-vin02_t:2121_18	nāmā”ti avinicchitattā sabbesaṃ anuggahetabbabhāvo dassito hoti.	21211	
PA_tika-vin02_t:2122_0	442. Atha kho āyasmā mahākassapo saṅghaṃ ñāpesīti ettha pana keci vadanti “bhante	2122	
PA_tika-vin02_t:2122_1	nāgasena, katamaṃ khuddakaṃ, katamaṃ anukhuddakanti milindaraññā pucchite ‘dukkaṭaṃ	2122	
PA_tika-vin02_t:2122_2	mahārāja, khuddakaṃ, dubbhāsitaṃ anukhuddaka’nti vuttattā nāgasenatthero khuddānukhuddakaṃ	2122	
PA_tika-vin02_t:2122_3	jāni, mahākassapatthero pana taṃ ajānanto ‘suṇātu me āvuso’tiādinā kammavācaṃ sāvesī”ti,	2122	
PA_tika-vin02_t:2122_4	na taṃ evaṃ gahetabbaṃ. Nāgasenatthero hi paresaṃ vādapathopacchedanatthaṃ saṅgītikāle	2122	
PA_tika-vin02_t:2122_5	dhammasaṅgāhakamahātherehi gahitakoṭṭhāsesu antimakoṭṭhāsameva gahetvā milindarājānaṃ	2122	
PA_tika-vin02_t:2122_6	saññāpesi, mahākassapatthero pana ekasikkhāpadampi asamūhanitukāmatāya tathā kammavācaṃ sāvesi.	2122	
PA_tika-vin02_t:2123_0	Tattha gihigatānīti gihipaṭisaṃyuttānīti vadanti. Gihīsu gatāni, tehi ñātāni gihigatānīti	2123	
PA_tika-vin02_t:2123_1	evaṃ panettha attho daṭṭhabbo. Dhūmakālo etassāti dhūmakālikaṃ citakadhūmavūpasamato	2123	
PA_tika-vin02_t:2123_2	paraṃ appavattanato. Appaññattantiādīsu navaṃ adhammikaṃ katikavattaṃ vā sikkhāpadaṃ	2123	
PA_tika-vin02_t:2123_3	vā bandhantā appaññattaṃ paññapenti nāma purāṇasanthatavatthusmiṃ sāvatthiyaṃ bhikkhū	2123	
PA_tika-vin02_t:2123_4	viya. Uddhammaṃ ubbinayaṃ sāsanaṃ dīpentā paññattaṃ samucchindanti nāma vassasataparinibbute	2123	
PA_tika-vin02_t:2123_5	bhagavati vesālikā vajjiputtakā viya. Khuddānukhuddakā pana āpattiyo sañcicca vītikkamantā	2123	
PA_tika-vin02_t:2123_6	yathāpaññattesu sikkhāpadesu samādāya na vattanti nāma assajipunabbasukā viya. Navaṃ	2123	
PA_tika-vin02_t:2123_7	pana katikavattaṃ vā sikkhāpadaṃ vā abandhantā, dhammato vinayato sāsanaṃ dīpentā,	2123	
PA_tika-vin02_t:2123_8	khuddānukhuddakampi ca sikkhāpadaṃ asamūhanantā appaññattaṃ na paññapenti, paññattaṃ	2123	
PA_tika-vin02_t:2123_9	na samucchindanti, yathāpaññattesu sikkhāpadesu samādāya vattanti nāma āyasmā upaseno	2123	
PA_tika-vin02_t:2123_10	viya āyasmā yaso kākaṇḍakaputto viya ca.	21231	
PA_tika-vin02_t:2124	443. Bhagavatā oḷārike nimitte kayiramāneti vesāliṃ nissāya cāpāle cetiye viharantena bhagavatā –	212	
PA_tika-vin02_t:2125_0	“Ramaṇīyā, ānanda, vesālī, ramaṇīyaṃ udenacetiyaṃ, ramaṇīyaṃ gotamakacetiyaṃ, ramaṇīyaṃ	2125	
PA_tika-vin02_t:2125_1	sattambacetiyaṃ, ramaṇīyaṃ bahuputtacetiyaṃ, ramaṇīyaṃ sārandadacetiyaṃ, ramaṇīyaṃ	2125	
PA_tika-vin02_t:2125_2	cāpālacetiyaṃ. Yassa kassaci, ānanda, cattāro iddhipādā bhāvitā bahulīkatā yānīkatā	2125	
PA_tika-vin02_t:2125_3	vatthukatā anuṭṭhitā paricitā susamāraddhā, so ākaṅkhamāno kappaṃ vā tiṭṭheyya kappāvasesaṃ	2125	
PA_tika-vin02_t:2125_4	vā. Tathāgatassa kho pana, ānanda, cattāro iddhipādā bhāvitā bahulīkatā yānīkatā	2125	
PA_tika-vin02_t:2125_5	vatthukatā anuṭṭhitā paricitā susamāraddhā, so ākaṅkhamāno, ānanda, tathāgato kappaṃ	2125	
PA_tika-vin02_t:2125_6	vā tiṭṭheyya kappāvasesaṃ vā”ti –	2125	
PA_tika-vin02_t:2126	Evaṃ oḷārike nimitte kayiramāne.	212	
PA_tika-vin02_t:2127_0	Mārena pariyuṭṭhitacittoti mārena ajjhotthaṭacitto. Māro hi yassa sabbena sabbaṃ	2127	
PA_tika-vin02_t:2127_1	dvādasa vipallāsā appahīnā, tassa cittaṃ pariyuṭṭhāti. Therassa ca cattāro vipallāsā	2127	
PA_tika-vin02_t:2127_2	appahīnā, tenassa māro cittaṃ pariyuṭṭhāsi. So pana cittapariyuṭṭhānaṃ karonto kiṃ	2127	
PA_tika-vin02_t:2127_3	karotīti? Bheravaṃ rūpārammaṇaṃ vā dasseti, saddārammaṇaṃ vā sāveti, tato sattā taṃ	2127	
PA_tika-vin02_t:2127_4	disvā vā sutvā vā satiṃ vissajjetvā vivaṭamukhā honti, tesaṃ mukhena hatthaṃ pavesetvā	2127	
PA_tika-vin02_t:2127_5	hadayaṃ maddati, tato visaññāva hutvā tiṭṭhanti. Therassa panesa mukhena hatthaṃ	2127	
PA_tika-vin02_t:2127_6	pavesetuṃ kiṃ sakkhissati, bheravārammaṇaṃ pana dassesi, taṃ disvā thero nimittobhāsaṃ na paṭivijjhi.	2127	
PA_tika-vin02_t:2128	Khuddānukhuddakasikkhāpadakathāvaṇṇanā niṭṭhitā.	212	
PA_tika-vin02_t:2129	Brahmadaṇḍakathāvaṇṇanā	212	
PA_tika-vin02_t:2130_0	445. Ujjavanikāyāti paṭisotagāminiyā. Rajoharaṇanti rajopuñchanī. Na kulavaṃ gamentīti	2130	
PA_tika-vin02_t:2130_1	niratthakavināsanaṃ na gamenti. Kucchito lavo kulavo, anayavināsoti vuttaṃ hoti.	2130	
PA_tika-vin02_t:2130_2	“Dhammavinayasaṅgītiyā”ti vattabbe saṅgītiyā vinayappadhānattā “vinayasaṅgītiyā”ti	2130	
PA_tika-vin02_t:2130_3	vuttaṃ. Vinayappadhānā saṅgīti vinayasaṅgīti. Sesamettha suviññeyyamevāti.	2130	
PA_tika-vin02_t:2131	Pañcasatikakkhandhakavaṇṇanā niṭṭhitā.	213	
PA_tika-vin02_t:2132	12. Sattasatikakkhandhakaṃ	213	
PA_tika-vin02_t:2133	Dasavatthukathāvaṇṇanā	213	
PA_tika-vin02_t:2134_0	446. Sattasatikakkhandhake nikkhittamaṇisuvaṇṇāti rūpiyasikkhāpadeneva paṭikkhittamaṇisuvaṇṇā.	2134	
PA_tika-vin02_t:2134_1	Tattha maṇiggahaṇena sabbaṃ dukkaṭavatthu, suvaṇṇaggahaṇena sabbaṃ pācittiyavatthu	2134	
PA_tika-vin02_t:2134_2	gahitaṃ hoti. Bhikkhaggenāti bhikkhugaṇanāya.	2134	
PA_tika-vin02_t:2135_0	447. Upakkilesāti virocituṃ adatvā upakkiliṭṭhabhāvakaraṇena upakkilesā. Mahikāti	2135	
PA_tika-vin02_t:2135_1	himaṃ. Dhūmo ca rajo ca dhūmarajo. Ettha purimā tayo asampattaupakkilesā, rāhu pana	2135	
PA_tika-vin02_t:2135_2	sampattaupakkilesavasena kathitoti veditabbo. Samaṇabrāhmaṇā na tapanti na bhāsanti	2135	
PA_tika-vin02_t:2135_3	na virocantīti guṇapatāpena na tapanti guṇobhāsena na bhāsanti guṇavirocanena na	2135	
PA_tika-vin02_t:2135_4	virocanti. Surāmerayapānā appaṭiviratāti pañcavidhāya surāya catubbidhassa ca merayassa pānato aviratā.	2135	
PA_tika-vin02_t:2136_0	Avijjānivuṭāti avijjāya nivāritā pihitā. Piyarūpābhinandinoti piyarūpaṃ sātarūpaṃ	2136	
PA_tika-vin02_t:2136_1	abhinandamānā tussamānā. Sādiyantīti gaṇhanti. Aviddasūti andhabālā. Sarajāti sakilesarajā.	2136	
PA_tika-vin02_t:2136_2	Magāti migasadisā. Tasmiṃ tasmiṃ visaye bhave vā netīti netti, taṇhāyetaṃ adhivacanaṃ.	2136	
PA_tika-vin02_t:2136_3	Tāya saha vattantīti sanettikā.	2136	
PA_tika-vin02_t:2137_0	448. Taṃ parisaṃ etadavocāti tassa kira evaṃ ahosi “kulaputtā pabbajantā puttadārañceva	2137	
PA_tika-vin02_t:2137_1	jātarūparajatañca pahāyeva pabbajanti, na ca sakkā yaṃ pahāya pabbajitā taṃ etehi	2137	
PA_tika-vin02_t:2137_2	gāhetu”nti nayaggāhe ṭhatvā etaṃ “mā ayyā”tiādivacanaṃ avoca. Ekaṃsenetanti etaṃ	2137	
PA_tika-vin02_t:2137_3	pañcakāmaguṇakappanaṃ “assamaṇadhammo asakyaputtiyadhammo”ti ekaṃsena dhāreyyāsi.	2137	
PA_tika-vin02_t:2138_0	Tiṇanti senāsanacchadanatiṇaṃ. Pariyesitabbanti tiṇacchadane vā iṭṭhakacchadane vā	2138	
PA_tika-vin02_t:2138_1	gehe palujjante yehi taṃ kāritaṃ, tesaṃ santikaṃ gantvā “tumhehi kāritaṃ senāsanaṃ	2138	
PA_tika-vin02_t:2138_2	ovassati, na sakkā tattha vasitu”nti ācikkhitabbaṃ. Manussā sakkontā karissanti,	2138	
PA_tika-vin02_t:2138_3	asakkontā “tumhe vaḍḍhakī gahetvā kārāpetha, mayaṃ te saññāpessāmā”ti vakkhanti.	2138	
PA_tika-vin02_t:2138_4	Evaṃ vutte kāretvā tesaṃ ācikkhitabbaṃ, manussā vaḍḍhakīnaṃ dātabbaṃ dassanti. Sace	2138	
PA_tika-vin02_t:2138_5	āvāsasāmikā natthi, aññesampi bhikkhācāravattena ārocetvā kāretuṃ vaṭṭati. Imaṃ sandhāya	2138	
PA_tika-vin02_t:2138_6	“pariyesitabba”nti vuttaṃ.	2138	
PA_tika-vin02_t:2139_0	Dārūti senāsane gopānasiādīsu palujjamānesu tadatthāya dāru pariyesitabbaṃ. Sakaṭanti	2139	
PA_tika-vin02_t:2139_1	gihivikaṭaṃ vā tāvakālikaṃ vā katvā sakaṭaṃ pariyesitabbaṃ. Na kevalañca sakaṭameva,	2139	
PA_tika-vin02_t:2139_2	aññampi vāsipharasukudālādiupakaraṇaṃ evaṃ pariyesituṃ vaṭṭati. Purisoti hatthakammavasena	2139	
PA_tika-vin02_t:2139_3	puriso pariyesitabbo. Yaṃ kañci hi purisaṃ “hatthakammaṃ āvuso dassasī”ti vatvā “dassāmi	2139	
PA_tika-vin02_t:2139_4	bhante”ti vutte “imasmiṃ idañcidañca karohī”ti yaṃ icchati, taṃ kāretuṃ vaṭṭati.	2139	
PA_tika-vin02_t:2139_5	Na tvevāhaṃ gāmaṇi kenaci pariyāyenāti jātarūparajataṃ panāhaṃ kenacipi kāraṇena	2139	
PA_tika-vin02_t:2139_6	pariyesitabbanti na vadāmi.	2139	
PA_tika-vin02_t:2140	449. Pāpakaṃ katanti asundaraṃ kataṃ.	214	
PA_tika-vin02_t:2141	450. Ahogaṅgoti tassa pabbatassa nāmaṃ.	214	
PA_tika-vin02_t:2142	451. Paṭikacceva gaccheyyanti yattha taṃ adhikaraṇaṃ vūpasametuṃ bhikkhū sannipatanti, tattha paṭhamameva gaccheyyaṃ. Sambhāvesunti pāpuṇiṃsu.	214	
PA_tika-vin02_t:2143	452. Aloṇakaṃ bhavissatīti aloṇakaṃ bhattaṃ vā byañjanaṃ vā bhavissati. Āsutāti sabbasambhārasajjitā. “Asuttā”ti vā pāṭho.	214	
PA_tika-vin02_t:2144	453. Ujjaviṃsūti nāvaṃ āruyha paṭisotena gacchiṃsu. Pācīnakāti pācīnadesavāsino.	214	
PA_tika-vin02_t:2145_0	454. Nanu tvaṃ āvuso vuḍḍho vīsativassosīti nanu tvaṃ āvuso vīsativasso, na nissayapaṭibaddho,	2145	
PA_tika-vin02_t:2145_1	kasmā taṃ thero paṇāmetīti dīpenti. Garunissayaṃ gaṇhāmāti kiñcāpi mayaṃ mahallakā,	2145	
PA_tika-vin02_t:2145_2	etaṃ pana theraṃ garuṃ katvā vasissāmāti adhippāyo.	2145	
PA_tika-vin02_t:2146_0	455. Mettāya rūpāvacarasamādhimattabhāvato “kullakavihārenā”ti vuttaṃ, khuddakena	2146	
PA_tika-vin02_t:2146_1	vihārenāti attho, khuddakatā cassa agambhīrabhāvatoti āha “uttānavihārenā”ti. Suññatāvihārenāti	2146	
PA_tika-vin02_t:2146_2	suññatāmukhena adhigataphalasamāpattiṃ sandhāya vuttaṃ.	2146	
PA_tika-vin02_t:2147_0	457. Suttavibhaṅgeti padabhājanīye. Tena saddhinti purepaṭiggahitaloṇena saddhiṃ.	2147	
PA_tika-vin02_t:2147_1	Na hi ettha yāvajīvikaṃ tadahupaṭiggahitanti “kappati siṅgiloṇakappo”ti ettha vuttasiṅgiloṇaṃ	2147	
PA_tika-vin02_t:2147_2	sandhāya vuttaṃ. Tañhi pure paṭiggahetvā siṅgena parihaṭaṃ na tadahupaṭiggahitaṃ.	2147	
PA_tika-vin02_t:2147_3	Yāvakālikameva tadahupaṭiggahitanti siṅgiloṇena missetvā bhuñjitabbaṃ aloṇāmisaṃ	2147	
PA_tika-vin02_t:2147_4	sandhāya vuttaṃ. Uposathasaṃyutteti uposathapaṭisaṃyutte, uposathakkhandhaketi vuttaṃ	2147	
PA_tika-vin02_t:2147_5	hoti. Atisaraṇaṃ atisāro, atikkamo. Vinayassa atisāro vinayātisāro. Taṃ pamāṇaṃ karontassāti	2147	
PA_tika-vin02_t:2147_6	dasāya saddhiṃ nisīdane yaṃ pamāṇaṃ vuttaṃ, dasāya vinā taṃ pamāṇaṃ karontassa. Sesamettha suviññeyyameva.	2147	
PA_tika-vin02_t:2148	Sattasatikakkhandhakavaṇṇanā niṭṭhitā.	214	
PA_tika-vin02_t:2149_0	Dvivaggasaṅgahāti cūḷavaggamahāvaggasaṅkhātehi dvīhi vaggehi saṅgahitā. Dvāvīsatipabhedanāti	2149	
PA_tika-vin02_t:2149_1	mahāvagge dasa, cūḷavagge dvādasāti evaṃ dvāvīsatippabhedā. Sāsaneti satthusāsane.	2149	
PA_tika-vin02_t:2149_2	Ye khandhakā vuttāti yojetabbaṃ.	2149	
PA_tika-vin02_t:2150	Iti samantapāsādikāya vinayaṭṭhakathāya sāratthadīpaniyaṃ	215	
PA_tika-vin02_t:2151	Cūḷavaggavaṇṇanā niṭṭhitā.	215	
PA_tika-vin02_t:2152	Namo tassa bhagavato arahato sammāsambuddhassa	215	
PA_tika-vin02_t:2153	Parivāra-ṭīkā	215	
PA_tika-vin02_t:2154	Soḷasamahāvāro	215	
PA_tika-vin02_t:2155	Paññattivāravaṇṇanā	215	
PA_tika-vin02_t:2156_0	Visuddhaparivārassāti sabbaso parisuddhakhīṇāsavaparivārassa. Dhammakkhandhasarīrassāti	2156	
PA_tika-vin02_t:2156_1	sīlasamādhipaññāvimuttivimuttiñāṇadassanasaṅkhātadhammakkhandhasarīrassa sāsaneti	2156	
PA_tika-vin02_t:2156_2	sambandho. Tassāti “parivāro”ti yo saṅgahaṃ āruḷho, tassa. Pubbāgataṃ nayanti pubbe āgataṃ vinicchayaṃ.	2156	
PA_tika-vin02_t:2157_0	1. Pakatatthapaṭiniddeso ta-saddoti tassa “bhagavatā”tiādīhi padehi samānādhikaraṇabhāvena	2157	
PA_tika-vin02_t:2157_1	vuttatthassa yāya vinayapaññattiyā bhagavā pakato adhikato supākaṭo ca, taṃ vinayapaññattiṃ	2157	
PA_tika-vin02_t:2157_2	saddhiṃ yācanāya atthabhāvena dassento “yo so…pe… vinayapaññattiṃ paññapesī”ti āha.	2157	
PA_tika-vin02_t:2157_3	Tattha vinayapaññattinti vinayabhūtaṃ paññattiṃ.	2157	
PA_tika-vin02_t:2158_0	“Jānatā passatā”ti imesaṃ padānaṃ vinayassa adhikatattā tattha vuttanayena tāva atthaṃ	2158	
PA_tika-vin02_t:2158_1	yojetvā idāni suttantanayena dassento satipi ñāṇadassana-saddānaṃ paññāvevacanabhāve	2158	
PA_tika-vin02_t:2158_2	tena tena visesena tesaṃ visayavisesapavattidassanatthaṃ vijjattayavasena abhiññānāvaraṇañāṇavasena	2158	
PA_tika-vin02_t:2158_3	sabbaññutaññāṇamaṃsacakkhuvasena paṭivedhadesanāñāṇavasena ca atthaṃ yojetvā dassento	2158	
PA_tika-vin02_t:2158_4	“apicā”tiādimāha. Tattha pubbenivāsādīhīti pubbenivāsāsavakkhayañāṇehi. Paṭivedhapaññāyāti	2158	
PA_tika-vin02_t:2158_5	ariyamaggapaññāya. Desanāpaññāya passatāti desetabbadhammānaṃ desetabbappakāraṃ bodhaneyyapuggalānañca	2158	
PA_tika-vin02_t:2158_6	āsayānusayacaritādhimuttiādibhedaṃ dhammaṃ desanāpaññāya yāthāvato passatā. Arahatāti	2158	
PA_tika-vin02_t:2158_7	arīnaṃ, arānañca hatattā, paccayādīnañca arahattā arahatā. Sammāsambuddhenāti sammā	2158	
PA_tika-vin02_t:2158_8	sāmañca saccānaṃ buddhattā sammāsambuddhena. Atha vā antarāyikadhamme jānatā, niyyānikadhamme	2158	
PA_tika-vin02_t:2158_9	passatā, kilesārīnaṃ hatattā arahatā, sammā sāmaṃ sabbadhammānaṃ buddhattā sammāsambuddhenāti	2158	
PA_tika-vin02_t:2158_10	evaṃ catuvesārajjavasenapettha yojanā veditabbā.	21581	
PA_tika-vin02_t:2159_0	Apica ṭhānāṭṭhānādivibhāgaṃ jānatā, yathākammūpage satte passatā, savāsanaāsavānaṃ	2159	
PA_tika-vin02_t:2159_1	chinnattā arahatā, abhiññeyyādibhede dhamme abhiññeyyādito aviparītāvabodhato sammāsambuddhena.	2159	
PA_tika-vin02_t:2159_2	Atha vā tīsu kālesu appaṭihatañāṇatāya jānatā, kāyakammādivasena tiṇṇampi kammānaṃ	2159	
PA_tika-vin02_t:2159_3	ñāṇānuparivattito sammā kāritāya passatā, davādīnaṃ abhāvasādhikāya pahānasampadāya	2159	
PA_tika-vin02_t:2159_4	arahatā, chandādīnaṃ ahānihetubhūtāya akkhayapaṭibhānasādhikāya sabbaññutāya sammāsambuddhenāti	2159	
PA_tika-vin02_t:2159_5	evaṃ dasabalaaṭṭhārasāveṇikabuddhadhammavasenapi yojanā kātabbā.	2159	
PA_tika-vin02_t:2160_0	2. Pucchāvissajjaneti pucchāya vissajjane. Etthāti etasmiṃ pucchāvissajjane. Majjhimadeseyeva	2160	
PA_tika-vin02_t:2160_1	paññattīti tasmiṃyeva dese yathāvuttavatthuvītikkame āpattisambhavato. Vinītakathāti	2160	
PA_tika-vin02_t:2160_2	vinītavatthukathā, ayameva vā pāṭho.	2160	
PA_tika-vin02_t:2161_0	Kāyena pana āpattiṃ āpajjatīti pubbabhāge sevanacittaṃ aṅgaṃ katvā kāyadvārasaṅkhātaviññattiṃ	2161	
PA_tika-vin02_t:2161_1	janayitvā pavattacittuppādasaṅkhātaṃ āpattiṃ āpajjati. Kiñcāpi hi cittena samuṭṭhāpitā	2161	
PA_tika-vin02_t:2161_2	viññatti, tathāpi cittena adhippetassa atthassa kāyaviññattiyā sādhitattā “kāyadvārena	2161	
PA_tika-vin02_t:2161_3	āpattiṃ āpajjatī”ti vuccati. Imamatthaṃ sandhāyāti āpannāya āpattiyā anāpattibhāvāpādanassa	2161	
PA_tika-vin02_t:2161_4	asakkuṇeyyatāsaṅkhātamatthaṃ sandhāya, na bhaṇḍanādivūpasamaṃ.	2161	
PA_tika-vin02_t:2162_0	3. Porāṇakehi mahātherehīti sīhaḷadīpavāsīhi mahātherehi. Ṭhapitāti potthakasaṅgahārohanakāle	2162	
PA_tika-vin02_t:2162_1	ṭhapitā. Catutthasaṅgītisadisā hi potthakārohasaṅgīti. Ubhatovibhaṅge dvattiṃsa vārā suviññeyyāva.	2162	
PA_tika-vin02_t:2163	Samuṭṭhānasīsavaṇṇanā	216	
PA_tika-vin02_t:2164_0	257. Samuṭṭhānakathāya pana karuṇāsītalabhāvena candasadisattā “buddhacande”ti vuttaṃ,	2164	
PA_tika-vin02_t:2164_1	kilesatimirapahānato “buddhādicce”ti vuttaṃ. Piṭake tīṇi desayīti yasmā te desayanti,	2164	
PA_tika-vin02_t:2164_2	tasmā aṅgirasopi piṭakāni tīṇi desayi. Tāni katamānīti āha “suttanta”ntiādi. Mahāguṇanti	2164	
PA_tika-vin02_t:2164_3	mahānisaṃsaṃ. Evaṃ nīyati saddhammo, vinayo yadi tiṭṭhatīti yadi vinayapariyatti	2164	
PA_tika-vin02_t:2164_4	anantarahitā tiṭṭhati pavattati, evaṃ sati paṭipattipaṭivedhasaddhammo nīyati pavattati.	2164	
PA_tika-vin02_t:2164_5	Vinayapariyatti pana kathaṃ tiṭṭhatīti āha “ubhatocā”tiādi. Parivārena ganthitā tiṭṭhantīti	2164	
PA_tika-vin02_t:2164_6	yojetabbaṃ. Tasseva parivārassāti tasmiṃyeva parivāre.	2164	
PA_tika-vin02_t:2165	Niyatakatanti kataniyataṃ, niyamitanti attho. Aññehi saddhinti sesasikkhāpadehi saddhiṃ. Asambhinnasamuṭṭhānānīti asaṅkarasamuṭṭhānāni.	216	
PA_tika-vin02_t:2166	Tasmā sikkheti yasmā vinaye sati saddhammo tiṭṭhati, vinayo ca parivārena ganthito tiṭṭhati, parivāre ca samuṭṭhānādīni dissanti, tasmā sikkheyya parivāraṃ, uggaṇheyyāti attho.	216	
PA_tika-vin02_t:2167_0	Ādimhi tāva purimanayeti “channaṃ āpattisamuṭṭhānānaṃ katihi samuṭṭhānehi samuṭṭhātīti	2167	
PA_tika-vin02_t:2167_1	ekena samuṭṭhānena samuṭṭhāti, kāyato ca cittato ca samuṭṭhātī”tiādinā paññattivāre	2167	
PA_tika-vin02_t:2167_2	sakiṃ āgatanayaṃ sandhāyetaṃ vuttaṃ.	2167	
PA_tika-vin02_t:2168	258. Nānubandhe pavattininti “yā pana bhikkhunī vuṭṭhāpitaṃ pavattiniṃ dve vassāni nānubandheyyā”ti vuttasikkhāpadaṃ.	216	
PA_tika-vin02_t:2169	270. Akatanti aññehi amissīkataṃ, niyatasamuṭṭhānanti vuttaṃ hoti.	216	
PA_tika-vin02_t:2170	Antarapeyyālaṃ	217	
PA_tika-vin02_t:2171	Katipucchāvāravaṇṇanā	217	
PA_tika-vin02_t:2172	271. Veraṃ maṇatīti rāgādiveraṃ maṇati vināseti. Etāyāti viratiyā. Niyyānanti maggaṃ. Kāyapāgabbiyanti kāyapāgabbiyavasena pavattaṃ kāyaduccaritaṃ.	217	
PA_tika-vin02_t:2173_0	274. Sāraṇīyāti saritabbayuttā anussaraṇārahā addhāne atikkantepi na sammussitabbā.	2173	
PA_tika-vin02_t:2173_1	Mijjati siniyhati etāyāti mettā, mittabhāvo. Mettā etassa atthīti mettaṃ kāyakammaṃ,	2173	
PA_tika-vin02_t:2173_2	taṃ pana yasmā mettāsahagatacittasamuṭṭhānaṃ, tasmā vuttaṃ “mettacittena kataṃ kāyakamma”nti.	2173	
PA_tika-vin02_t:2173_3	Āvīti pakāsaṃ. Pakāsabhāvo cettha yaṃ uddissa taṃ kāyakammaṃ karīyati, tassa sammukhabhāvatoti	2173	
PA_tika-vin02_t:2173_4	āha “sammukhā”ti. Rahoti apakāsaṃ. Apakāsatā ca yaṃ uddissa taṃ kammaṃ karīyati,	2173	
PA_tika-vin02_t:2173_5	tassa apaccakkhabhāvatoti āha “parammukhā”ti. Ubhayehīti navakehi therehi ca. Piyaṃ	2173	
PA_tika-vin02_t:2173_6	piyāyitabbaṃ karotīti piyakaraṇo. Garuṃ garuṭṭhāniyaṃ karotīti garukaraṇo. Saṅgahāyāti	2173	
PA_tika-vin02_t:2173_7	saṅgahavatthuvisesabhāvato sabrahmacārīnaṃ saṅgahaṇatthāya. Avivādāyāti saṅgahavatthubhāvato	2173	
PA_tika-vin02_t:2173_8	eva na vivādāya. Sati ca avivādahetubhūtasaṅgahakatte tesaṃ vasena sabrahmacārīnaṃ	2173	
PA_tika-vin02_t:2173_9	samaggabhāvo bhedābhāvo siddhoyevāti āha “samaggabhāvāyā”tiādi.	2173	
PA_tika-vin02_t:2174_0	Paggayha vacananti kevalaṃ “devo”ti avatvā “devatthero”ti guṇehi thirabhāvajotanaṃ	2174	
PA_tika-vin02_t:2174_1	paggaṇhitvā uccaṃ katvā vacanaṃ. Mamattabodhanavacanaṃ mamāyanavacanaṃ. Ekantatirokkhassa	2174	
PA_tika-vin02_t:2174_2	manokammassa sammukhatā nāma viññattisamuṭṭhāpanavaseneva hoti, tañca kho loke kāyakammanti	2174	
PA_tika-vin02_t:2174_3	pākaṭaṃ paññātaṃ hatthavikārādiṃ anāmasitvāyeva dassento “nayanāni ummīletvā”tiādimāha.	2174	
PA_tika-vin02_t:2174_4	Kāmañcettha mettāsinehasiniddhānaṃ nayanānaṃ ummīlanā pasannena mukhena olokanañca	2174	
PA_tika-vin02_t:2174_5	mettaṃ kāyakammameva, yassa pana cittassa vasena nayanānaṃ mettāsinehasiniddhatā	2174	
PA_tika-vin02_t:2174_6	mukhassa ca pasannatā, taṃ sandhāya vuttaṃ “mettaṃ manokammaṃ nāmā”ti.	2174	
PA_tika-vin02_t:2175_0	Imāni ca mettakāyakammādīni pāḷiyaṃ bhikkhūnaṃ vasena āgatāni gihīsupi labbhantiyeva.	2175	
PA_tika-vin02_t:2175_1	Bhikkhūnañhi mettacittena ācariyupajjhāyavattādiābhisamācārikadhammapūraṇaṃ mettaṃ	2175	
PA_tika-vin02_t:2175_2	kāyakammaṃ nāma. Sabbañca anavajjakāyakammaṃ ābhisamācārikakammantogadhamevāti veditabbaṃ.	2175	
PA_tika-vin02_t:2175_3	Gihīnaṃ cetiyavandanatthāya bodhivandanatthāya saṅghanimantanatthāya gamanaṃ, gāmaṃ	2175	
PA_tika-vin02_t:2175_4	vā piṇḍāya paviṭṭhe bhikkhū disvā paccuggamanaṃ, pattapaṭiggahaṇaṃ, āsanapaññāpanaṃ,	2175	
PA_tika-vin02_t:2175_5	anugamananti evamādikaṃ mettaṃ kāyakammaṃ nāma. Bhikkhūnaṃ mettacittena ācārapaññattisikkhāpana	2175	
PA_tika-vin02_t:2175_6	kammaṭṭhānakathana dhammadesanā paripucchana aṭṭhakathākathanavasena pavattiyamānaṃ	2175	
PA_tika-vin02_t:2175_7	tepiṭakampi buddhavacanaṃ mettaṃ vacīkammaṃ nāma. Gihīnaṃ “cetiyavandanatthāya gacchāma,	2175	
PA_tika-vin02_t:2175_8	bodhivandanatthāya gacchāma, dhammassavanaṃ karissāma, dīpamālāpupphapūjaṃ karissāma,	2175	
PA_tika-vin02_t:2175_9	tīṇi sucaritāni samādāya vattissāma, salākabhattādīni dassāma, vassāvāsikaṃ dassāma,	2175	
PA_tika-vin02_t:2175_10	ajja saṅghassa cattāro paccaye dassāma, saṅghaṃ nimantetvā khādanīyādīni saṃvidahatha,	21751	
PA_tika-vin02_t:2175_11	āsanāni paññapetha, pānīyaṃ upaṭṭhāpetha, saṅghaṃ paccuggantvā ānetha, paññattāsane	21751	
PA_tika-vin02_t:2175_12	nisīdāpetha, chandajātā ussāhajātā veyyāvaccaṃ karothā”tiādikathanakāle mettaṃ vacīkammaṃ	21751	
PA_tika-vin02_t:2175_13	nāma. Bhikkhūnaṃ pātova uṭṭhāya sarīrapaṭijagganaṃ cetiyaṅgaṇavattādīni ca katvā	21751	
PA_tika-vin02_t:2175_14	vivittāsane nisīditvā “imasmiṃ vihāre bhikkhū sukhī hontu averā abyāpajjā”ti cintanaṃ	21751	
PA_tika-vin02_t:2175_15	mettaṃ manokammaṃ nāma. Gihīnaṃ “ayyā sukhī hontu averā abyāpajjā”ti cintanaṃ mettaṃ manokammaṃ nāma.	21751	
PA_tika-vin02_t:2176_0	Lābhāti cīvarādayo laddhapaccayā. Dhammikāti kuhanādibhedaṃ micchājīvaṃ vajjetvā	2176	
PA_tika-vin02_t:2176_1	dhammena samena bhikkhācariyavattena uppannā. Antamaso pattapariyāpannamattampīti	2176	
PA_tika-vin02_t:2176_2	pacchimakoṭiyā patte pariyāpannaṃ pattassa antogataṃ dvattikaṭacchubhikkhāmattampi.	2176	
PA_tika-vin02_t:2176_3	Deyyaṃ dakkhiṇeyyañca appaṭivibhattaṃ katvā bhuñjatīti appaṭivibhattabhogī. Ettha	2176	
PA_tika-vin02_t:2176_4	hi dve paṭivibhattāni nāma āmisapaṭivibhattaṃ puggalapaṭivibhattañca. Tattha “ettakaṃ	2176	
PA_tika-vin02_t:2176_5	dassāmi, ettakaṃ na dassāmī”ti evaṃ cittena vibhajanaṃ āmisapaṭivibhattaṃ nāma. “Asukassa	2176	
PA_tika-vin02_t:2176_6	dassāmi, asukassa na dassāmī”ti evaṃ cittena vibhajanaṃ pana puggalapaṭivibhattaṃ	2176	
PA_tika-vin02_t:2176_7	nāma. Tadubhayampi akatvā yo appaṭivibhattaṃ bhuñjati, ayaṃ appaṭivibhattabhogī nāma.	2176	
PA_tika-vin02_t:2176_8	Tenāha “neva āmisaṃ paṭivibhajitvā bhuñjatī”tiādi. Adātumpīti pi-saddena dātumpi	2176	
PA_tika-vin02_t:2176_9	vaṭṭatīti dasseti. Dānañhi nāma na kassaci nivāritaṃ, tena dussīlassapi atthikassa	2176	
PA_tika-vin02_t:2176_10	sati sambhave dātabbaṃ, tañca kho karuṇāyanavasena, na vattapūraṇavasena. Sāraṇīyadhammapūrakassa	21761	
PA_tika-vin02_t:2176_11	appaṭivibhattabhogitāya “sabbesaṃ dātabbamevā”ti vuttaṃ. Gilānādīnaṃ pana odissakaṃ	21761	
PA_tika-vin02_t:2176_12	katvā dānaṃ appaṭivibhāgapakkhikaṃ “asukassa na dassāmī”ti paṭikkhepassa abhāvato.	21761	
PA_tika-vin02_t:2176_13	Byatirekappadhāno hi paṭivibhāgo. Tenāha “gilānagilānupaṭṭhāka…pe… viceyya dātumpi vaṭṭatī”ti.	21761	
PA_tika-vin02_t:2177_0	Sādhāraṇabhogīti ettha sādhāraṇabhogino idaṃ lakkhaṇaṃ – yaṃ yaṃ paṇītaṃ labhati,	2177	
PA_tika-vin02_t:2177_1	taṃ taṃ neva lābhena lābhaṃ nijigīsanamukhena gihīnaṃ deti attano ājīvasuddhiṃ rakkhamāno,	2177	
PA_tika-vin02_t:2177_2	na attanāva paribhuñjati “mayhaṃ asādhāraṇabhogitā mā hotū”ti. Taṃ paṭiggaṇhanto	2177	
PA_tika-vin02_t:2177_3	ca “saṅghena sādhāraṇaṃ hotū”ti gahetvā ghaṇṭiṃ paharitvā paribhuñjitabbaṃ saṅghasantakaṃ	2177	
PA_tika-vin02_t:2177_4	viya passati. Iminā ca tassa lābhassa tīsupi kālesu sādhāraṇato ṭhapanaṃ dassitaṃ.	2177	
PA_tika-vin02_t:2177_5	“Taṃ paṭiggaṇhanto ca saṅghena sādhāraṇaṃ hotū”ti iminā paṭiggahaṇakālo dassito,	2177	
PA_tika-vin02_t:2177_6	“gahetvā…pe… passatī”ti iminā paṭiggahitakālo. Tadubhayaṃ pana tādisena pubbabhāgena	2177	
PA_tika-vin02_t:2177_7	vinā na hotīti atthasiddho purimakālo. Tayidampi paṭiggahaṇato pubbevassa hoti “saṅghena	2177	
PA_tika-vin02_t:2177_8	sādhāraṇaṃ hotūti paṭiggahessāmī”ti, paṭiggaṇhantassa hoti “saṅghena sādhāraṇaṃ hotūti	2177	
PA_tika-vin02_t:2177_9	paṭiggaṇhāmī”ti, paṭiggahetvā hoti “saṅghena sādhāraṇaṃ hotūti paṭiggahitaṃ mayā”ti	2177	
PA_tika-vin02_t:2177_10	evaṃ tilakkhaṇasampannaṃ katvā laddhalābhaṃ osānalakkhaṇaṃ avikopetvā paribhuñjanto	21771	
PA_tika-vin02_t:2177_11	sādhāraṇabhogī appaṭivibhattabhogī ca hoti.	21771	
PA_tika-vin02_t:2178_0	Imaṃ pana sāraṇīyadhammaṃ ko pūreti, ko na pūreti? Dussīlo tāva na pūreti. Na hi	2178	
PA_tika-vin02_t:2178_1	tassa santakaṃ sīlavanto gaṇhanti. Parisuddhasīlo pana vattaṃ akhaṇḍento pūreti.	2178	
PA_tika-vin02_t:2178_2	Tatridaṃ vattaṃ – yo odissakaṃ katvā mātu vā pitu vā ācariyupajjhāyādīnaṃ vā deti,	2178	
PA_tika-vin02_t:2178_3	so dātabbaṃ detu, sāraṇīyadhammo panassa na hoti, palibodhajagganaṃ nāma hoti. Sāraṇīyadhammo	2178	
PA_tika-vin02_t:2178_4	hi muttapalibodhasseva vaṭṭati. Tena pana odissakaṃ dentena gilānagilānupaṭṭhākaāgantukagamikānañceva	2178	
PA_tika-vin02_t:2178_5	navapabbajitassa ca saṅghāṭipattaggahaṇaṃ ajānantassa dātabbaṃ. Etesaṃ datvā avasesaṃ	2178	
PA_tika-vin02_t:2178_6	therāsanato paṭṭhāya thokaṃ thokaṃ adatvā yo yattakaṃ gaṇhāti, tassa tattakaṃ dātabbaṃ.	2178	
PA_tika-vin02_t:2178_7	Avasiṭṭhe asati puna piṇḍāya caritvā therāsanato paṭṭhāya yaṃ yaṃ paṇītaṃ, taṃ taṃ	2178	
PA_tika-vin02_t:2178_8	datvā sesaṃ bhuñjitabbaṃ.	2178	
PA_tika-vin02_t:2179_0	Ayaṃ pana sāraṇīyadhammo sāraṇīyadhammapūraṇavidhimhi susikkhitāya parisāya supūro	2179	
PA_tika-vin02_t:2179_1	hoti. Susikkhitāya hi parisāya yo aññato labhati, so na gaṇhāti. Aññato alabhantopi	2179	
PA_tika-vin02_t:2179_2	pamāṇayuttameva gaṇhāti, na atirekaṃ. Ayañca pana sāraṇīyadhammo evaṃ punappunaṃ	2179	
PA_tika-vin02_t:2179_3	piṇḍāya caritvā laddhaṃ laddhaṃ dentassapi dvādasahi vassehi pūrati, na tato oraṃ.	2179	
PA_tika-vin02_t:2179_4	Sace hi dvādasamepi vasse sāraṇīyadhammapūrako piṇḍapātapūraṃ pattaṃ āsanasālāyaṃ	2179	
PA_tika-vin02_t:2179_5	ṭhapetvā nahāyituṃ gacchati, saṅghatthero ca “kasseso patto”ti vatvā “sāraṇīyadhammapūrakassā”ti	2179	
PA_tika-vin02_t:2179_6	vutte “āharatha na”nti sabbaṃ piṇḍapātaṃ vicāretvā bhuñjitvāva rittapattaṃ ṭhapeti.	2179	
PA_tika-vin02_t:2179_7	Atha so bhikkhu rittapattaṃ disvā “mayhaṃ anavasesetvāva paribhuñjiṃsū”ti domanassaṃ	2179	
PA_tika-vin02_t:2179_8	uppādeti, sāraṇīyadhammo bhijjati, puna dvādasa vassāni pūretabbo hoti. Titthiyaparivāsasadiso	2179	
PA_tika-vin02_t:2179_9	hesa, sakiṃ khaṇḍe jāte puna pūretabbova. Yo pana “lābhā vata me, suladdhaṃ vata	2179	
PA_tika-vin02_t:2179_10	me, yassa me pattagataṃ anāpucchāva sabrahmacārino paribhuñjantī”ti somanassaṃ janeti,	21791	
PA_tika-vin02_t:2179_11	tassa puṇṇo nāma hoti.	21791	
PA_tika-vin02_t:2180_0	Evaṃ pūritasāraṇīyadhammassa pana neva issā, na macchariyaṃ hoti, manussānaṃ piyo	2180	
PA_tika-vin02_t:2180_1	hoti sulabhapaccayo, pattagatamassa diyyamānampi na khīyati, bhājanīyabhaṇḍaṭṭhāne	2180	
PA_tika-vin02_t:2180_2	aggabhaṇḍaṃ labhati, bhaye vā chātake vā sampatte devatā ussukkaṃ āpajjanti.	2180	
PA_tika-vin02_t:2181_0	Tatrimāni vatthūni – leṇagirivāsī tissatthero kira mahākhīragāmaṃ upanissāya vasati.	2181	
PA_tika-vin02_t:2181_1	Paññāsamattā therā nāgadīpaṃ cetiyavandanatthāya gacchantā khīragāme piṇḍāya caritvā	2181	
PA_tika-vin02_t:2181_2	kiñci aladdhā nikkhamiṃsu. Thero pavisanto te disvā pucchi “laddhaṃ, bhante”ti. Vicarimha,	2181	
PA_tika-vin02_t:2181_3	āvusoti. So aladdhabhāvaṃ ñatvā āha “bhante, yāvāhaṃ āgacchāmi, tāva idheva hothā”ti.	2181	
PA_tika-vin02_t:2181_4	Mayaṃ, āvuso, paññāsa janā pattatemanamattampi na labhimhāti. Bhante, nevāsikā nāma	2181	
PA_tika-vin02_t:2181_5	paṭibalā honti, alabhantāpi bhikkhācāramaggasabhāgaṃ jānantīti. Therā āgamiṃsu. Thero	2181	
PA_tika-vin02_t:2181_6	gāmaṃ pāvisi. Dhurageheyeva mahāupāsikā khīrabhattaṃ sajjetvā theraṃ olokayamānā	2181	
PA_tika-vin02_t:2181_7	ṭhitā therassa dvāraṃ sampattasseva pattaṃ pūretvā adāsi. So taṃ ādāya therānaṃ santikaṃ	2181	
PA_tika-vin02_t:2181_8	gantvā “gaṇhatha, bhante”ti saṅghattheraṃ āha. Thero “amhehi ettakehi kiñci na laddhaṃ,	2181	
PA_tika-vin02_t:2181_9	ayaṃ sīghameva gahetvā āgato, kiṃ nu kho”ti sesānaṃ mukhaṃ olokesi. Thero olokanākāreneva	2181	
PA_tika-vin02_t:2181_10	ñatvā “bhante, dhammena samena laddho piṇḍapāto, nikkukkuccā gaṇhathā”tiādito paṭṭhāya	21811	
PA_tika-vin02_t:2181_11	sabbesaṃ yāvadatthaṃ datvā attanāpi yāvadatthaṃ bhuñji. Atha naṃ bhattakiccāvasāne	21811	
PA_tika-vin02_t:2181_12	therā pucchiṃsu “kadā, āvuso, lokuttaradhammaṃ paṭivijjhī”ti? Natthi me, bhante,	21811	
PA_tika-vin02_t:2181_13	lokuttaradhammoti. Jhānalābhīsi āvusoti? Etampi me, bhante, natthīti. Nanu, āvuso,	21811	
PA_tika-vin02_t:2181_14	pāṭihāriyanti? Sāraṇīyadhammo me, bhante, pūrito, tassa me pūritakālato paṭṭhāya	21811	
PA_tika-vin02_t:2181_15	sacepi bhikkhusatasahassaṃ hoti, pattagataṃ na khīyatīti. Sādhu sādhu sappurisa anucchavikamidaṃ	21811	
PA_tika-vin02_t:2181_16	tuyhanti. Idaṃ tāva pattagataṃ na khīyatīti ettha vatthu.	21811	
PA_tika-vin02_t:2182_0	Ayameva pana thero cetiyapabbate giribhaṇḍamahāpūjāya dānaṭṭhānaṃ gantvā “imasmiṃ	2182	
PA_tika-vin02_t:2182_1	dāne kiṃ varabhaṇḍa”nti pucchi. Dve sāṭakā, bhanteti. Ete mayhaṃ pāpuṇissantīti.	2182	
PA_tika-vin02_t:2182_2	Taṃ sutvā amacco rañño ārocesi “eko daharo evaṃ vadatī”ti. “Daharassa evaṃ cittaṃ,	2182	
PA_tika-vin02_t:2182_3	mahātherānaṃ pana sukhumā sāṭakā vaṭṭantī”ti vatvā “mahātherānaṃ dassāmī”ti ṭhapesi.	2182	
PA_tika-vin02_t:2182_4	Tassa bhikkhusaṅghe paṭipāṭiyā ṭhite dentassa matthake ṭhapitāpi te sāṭakā hatthaṃ	2182	
PA_tika-vin02_t:2182_5	nārohanti, aññeva ārohanti. Daharassa dānakāle pana hatthaṃ āruḷhā. So tassa hatthe	2182	
PA_tika-vin02_t:2182_6	ṭhapetvā amaccassa mukhaṃ oloketvā daharaṃ nisīdāpetvā dānaṃ datvā saṅghaṃ vissajjetvā	2182	
PA_tika-vin02_t:2182_7	daharassa santike nisīditvā “bhante, imaṃ dhammaṃ kadā paṭivijjhitthā”ti āha. So	2182	
PA_tika-vin02_t:2182_8	pariyāyenapi asantaṃ avadanto “natthi mayhaṃ, mahārāja, lokuttaradhammo”ti āha. Nanu,	2182	
PA_tika-vin02_t:2182_9	bhante, pubbeva avacutthāti. Āma mahārāja, sāraṇīyadhammapūrako ahaṃ, tassa me dhammassa	2182	
PA_tika-vin02_t:2182_10	pūritakālato paṭṭhāya bhājanīyaṭṭhāne aggabhaṇḍaṃ pāpuṇātīti. “Sādhu sādhu bhante,	21821	
PA_tika-vin02_t:2182_11	anucchavikamidaṃ tumhāka”nti vanditvā pakkāmi. Idaṃ bhājanīyaṭṭhāne aggabhaṇḍaṃ pāpuṇātīti ettha vatthu.	21821	
PA_tika-vin02_t:2183_0	Caṇḍālatissabhayena pana bhātaragāmavāsino nāgattheriyā anārocetvāva palāyiṃsu. Therī	2183	
PA_tika-vin02_t:2183_1	paccūsasamaye “ati viya appanigghoso gāmo, upadhāretha tāvā”ti daharabhikkhuniyo	2183	
PA_tika-vin02_t:2183_2	āha. Tā gantvā sabbesaṃ gatabhāvaṃ ñatvā āgamma theriyā ārocesuṃ. Sā sutvā “mā tumhe	2183	
PA_tika-vin02_t:2183_3	tesaṃ gatabhāvaṃ cintayittha, attano uddesaparipucchāyonisomanasikāresuyeva yogaṃ	2183	
PA_tika-vin02_t:2183_4	karothā”ti vatvā bhikkhācāravelāyaṃ pārupitvā attadvādasamā gāmadvāre nigrodhamūle	2183	
PA_tika-vin02_t:2183_5	aṭṭhāsi. Rukkhe adhivatthā devatā dvādasannampi bhikkhunīnaṃ piṇḍapātaṃ datvā “ayye	2183	
PA_tika-vin02_t:2183_6	aññattha mā gacchatha, niccaṃ idheva ethā”ti āha. Theriyā pana kaniṭṭhabhātā nāgatthero	2183	
PA_tika-vin02_t:2183_7	nāma atthi, so “mahantaṃ bhayaṃ, na sakkā yāpetuṃ, paratīraṃ gamissāmī”ti attadvādasamo	2183	
PA_tika-vin02_t:2183_8	attano vasanaṭṭhānā nikkhanto “theriṃ disvā gamissāmī”ti bhātaragāmaṃ āgato. Therī	2183	
PA_tika-vin02_t:2183_9	“therā āgatā”ti sutvā tesaṃ santikaṃ gantvā “kiṃ ayyā”ti pucchi. So taṃ pavattiṃ	2183	
PA_tika-vin02_t:2183_10	ācikkhi. Sā “ajja ekadivasaṃ vihāre vasitvā sveva gamissathā”ti āha. Therā vihāraṃ āgamaṃsu.	21831	
PA_tika-vin02_t:2184_0	Therī punadivase rukkhamūle piṇḍāya caritvā theraṃ upasaṅkamitvā “imaṃ piṇḍapātaṃ	2184	
PA_tika-vin02_t:2184_1	paribhuñjathā”ti āha. Thero “vaṭṭissati therī”ti vatvā tuṇhī aṭṭhāsi. Dhammiko tāta	2184	
PA_tika-vin02_t:2184_2	piṇḍapāto, kukkuccaṃ akatvā paribhuñjathāti. Vaṭṭissati therīti. Sā pattaṃ gahetvā	2184	
PA_tika-vin02_t:2184_3	ākāse khipi. Patto ākāse aṭṭhāsi. Thero “sattatālamatte ṭhitampi bhikkhunībhattameva	2184	
PA_tika-vin02_t:2184_4	therī”ti vatvā “bhayaṃ nāma sabbakālaṃ na hoti, bhaye vūpasante ariyavaṃsaṃ kathayamāno	2184	
PA_tika-vin02_t:2184_5	‘bho piṇḍapātika bhikkhunībhattaṃ bhuñjitvā vītināmayitthā’ti cittena anuvadiyamāno	2184	
PA_tika-vin02_t:2184_6	santhambhituṃ na sakkhissāmi, appamattā hotha theriyo”ti maggaṃ āruhi. Rukkhadevatāpi	2184	
PA_tika-vin02_t:2184_7	“sace thero theriyā hatthato piṇḍapātaṃ paribhuñjissati, na naṃ nivattessāmi, sace	2184	
PA_tika-vin02_t:2184_8	na paribhuñjissati, nivattessāmī”ti cintayamānā ṭhatvā therassa gamanaṃ disvā rukkhā	2184	
PA_tika-vin02_t:2184_9	oruyha “pattaṃ, bhante, dethā”ti pattaṃ gahetvā theraṃ rukkhamūlaṃyeva ānetvā āsanaṃ	2184	
PA_tika-vin02_t:2184_10	paññapetvā piṇḍapātaṃ datvā katabhattakiccaṃ paṭiññaṃ kāretvā dvādasa bhikkhuniyo	21841	
PA_tika-vin02_t:2184_11	dvādasa ca bhikkhū satta vassāni upaṭṭhahi. Idaṃ devatā ussukkaṃ āpajjantīti ettha	21841	
PA_tika-vin02_t:2184_12	vatthu. Tatra hi therī sāraṇīyadhammapūrikā ahosi.	21841	
PA_tika-vin02_t:2185_0	Natthi etesaṃ khaṇḍanti akhaṇḍāni, taṃ pana nesaṃ khaṇḍaṃ dassetuṃ “yassā”tiādi vuttaṃ.	2185	
PA_tika-vin02_t:2185_1	Tattha upasampannasīlānaṃ uddesakkamena ādiantā veditabbā. Tenāha “sattasū”tiādi.	2185	
PA_tika-vin02_t:2185_2	Anupasampannasīlānaṃ pana samādānakkamenapi ādiantā labbhanti. Pariyante chinnasāṭako	2185	
PA_tika-vin02_t:2185_3	viyāti vatthante dasante vā chinnavatthaṃ viya. Visadisudāharaṇañcetaṃ “akhaṇḍānī”ti	2185	
PA_tika-vin02_t:2185_4	imassa adhikatattā. Evaṃ sesānipi udāharaṇāni. Khaṇḍanti khaṇḍavantaṃ, khaṇḍitaṃ	2185	
PA_tika-vin02_t:2185_5	vā. Chiddantiādīsupi eseva nayo. Visabhāgavaṇṇena gāvī viyāti sambandho. Visabhāgavaṇṇena	2185	
PA_tika-vin02_t:2185_6	upaḍḍhaṃ tatiyabhāgaṃ vā sambhinnavaṇṇaṃ sabalaṃ, visabhāgavaṇṇeheva pana bindūhi	2185	
PA_tika-vin02_t:2185_7	antarantarā vimissaṃ kammāsaṃ. Ayaṃ imesaṃ viseso.	2185	
PA_tika-vin02_t:2186_0	Bhujissabhāvakaraṇatoti taṇhādāsabyato mocetvā bhujissabhāvakaraṇato. Sīlassa ca	2186	
PA_tika-vin02_t:2186_1	taṇhādāsabyato mocanaṃ vivaṭṭūpanissayabhāvāpādanaṃ, tenassa vivaṭṭūpanissayatā dassitā.	2186	
PA_tika-vin02_t:2186_2	“Bhujissabhāvakaraṇato”ti ca iminā bhujissakarāni bhujissānīti uttarapadalopenāyaṃ	2186	
PA_tika-vin02_t:2186_3	niddesoti dasseti. Yasmā ca taṃsamaṅgīpuggalo serī sayaṃvasī bhujisso nāma hoti,	2186	
PA_tika-vin02_t:2186_4	tasmāpi bhujissāni. Suparisuddhabhāvena pāsaṃsattā viññupasatthāni. Aviññūnaṃ pasaṃsāya	2186	
PA_tika-vin02_t:2186_5	appamāṇabhāvato viññūgahaṇaṃ kataṃ. Taṇhādiṭṭhīhi aparāmaṭṭhattāti “imināhaṃ sīlena	2186	
PA_tika-vin02_t:2186_6	devo vā bhavissāmi devaññataro vā”ti taṇhāparāmāsena “imināhaṃ sīlena devo hutvā	2186	
PA_tika-vin02_t:2186_7	tattha nicco dhuvo sassato bhavissāmī”ti diṭṭhiparāmāsena ca aparāmaṭṭhattā. Atha	2186	
PA_tika-vin02_t:2186_8	vā “ayaṃ te sīlesu dāso”ti catūsu vipattīsu yaṃ vā taṃ vā vipattiṃ dassetvā “imaṃ	2186	
PA_tika-vin02_t:2186_9	nāma tvaṃ āpannapubbo”ti kenaci parāmaṭṭhuṃ anuddhaṃsetuṃ asakkuṇeyyattā aparāmaṭṭhānīti	2186	
PA_tika-vin02_t:2186_10	evamettha attho daṭṭhabbo. Sīlaṃ nāma avippaṭisārādipārampariyena yāvadeva samādhisampādanatthanti	21861	
PA_tika-vin02_t:2186_11	āha “samādhisaṃvattanikānī”ti. Samādhisaṃvattanappayojanāni samādhisaṃvattanikāni.	21861	
PA_tika-vin02_t:2187_0	Samānabhāvo sāmaññaṃ, paripuṇṇacatupārisuddhibhāvena majjhe bhinnasuvaṇṇassa viya	2187	
PA_tika-vin02_t:2187_1	bhedābhāvato sīlena sāmaññaṃ sīlasāmaññaṃ, taṃ gato upagatoti sīlasāmaññagato. Tenāha	2187	
PA_tika-vin02_t:2187_2	“samānabhāvūpagatasīlo”ti, sīlasampattiyā samānabhāvaṃ upagatasīlo sabhāgavuttikoti	2187	
PA_tika-vin02_t:2187_3	attho. Sotāpannādīnañhi sīlaṃ samuddantarepi devalokepi vasantānaṃ aññesaṃ sotāpannādīnaṃ	2187	
PA_tika-vin02_t:2187_4	sīlena samānameva hoti, natthi maggasīle nānattaṃ. Kāmañhi puthujjanānampi catupārisuddhisīle	2187	
PA_tika-vin02_t:2187_5	nānattaṃ na siyā, taṃ pana na ekantikanti idha nādhippetaṃ, maggasīlaṃ pana ekantikaṃ	2187	
PA_tika-vin02_t:2187_6	niyatabhāvatoti tameva sandhāya “yāni tāni sīlānī”tiādi vuttaṃ.	2187	
PA_tika-vin02_t:2188_0	Yāyanti yā ayaṃ mayhañceva tumhākañca paccakkhabhūtā. Diṭṭhīti maggasammādiṭṭhi.	2188	
PA_tika-vin02_t:2188_1	Niddosāti niddhutadosā, samucchinnarāgādipāpadhammāti attho. Niyyātīti vaṭṭadukkhato	2188	
PA_tika-vin02_t:2188_2	nissarati nigacchati. Sayaṃ niyantīyeva hi taṃmaggasamaṅgīpuggalaṃ vaṭṭadukkhato	2188	
PA_tika-vin02_t:2188_3	niyyāpetīti vuccati. Yā satthu anusiṭṭhi, taṃ karotīti takkaro, tassa, yathānusiṭṭhaṃ	2188	
PA_tika-vin02_t:2188_4	paṭipajjanakassāti attho. Diṭṭhisāmaññagatoti saccasampaṭivedhena samānadiṭṭhibhāvaṃ upagato.	2188	
PA_tika-vin02_t:2189	Katipucchāvāravaṇṇanā niṭṭhitā.	218	
PA_tika-vin02_t:2190	Chaāpattisamuṭṭhānavārakathāvaṇṇanā	219	
PA_tika-vin02_t:2191	276. Paṭhamena āpattisamuṭṭhānenātiādi sabbaṃ uddesaniddesādivasena pavattapāḷiṃ anusāreneva sakkā viññātuṃ.	219	
PA_tika-vin02_t:2192	Samathabhedaṃ	219	
PA_tika-vin02_t:2193	Adhikaraṇapariyāyavārakathāvaṇṇanā	219	
PA_tika-vin02_t:2194_0	293. Lobho pubbaṅgamotiādīsu pana lobhahetu vivadanato “lobho pubbaṅgamo”ti vuttaṃ.	2194	
PA_tika-vin02_t:2194_1	Evaṃ sesesupi. Ṭhānānīti kāraṇāni. Tiṭṭhanti etthāti ṭhānaṃ. Ke tiṭṭhanti? Vivādādhikaraṇādayo.	2194	
PA_tika-vin02_t:2194_2	Vasanti etthāti vatthu. Bhavanti etthāti bhūmi. Kusalākusalābyākatacittasamaṅgino	2194	
PA_tika-vin02_t:2194_3	vivadanato “nava hetū”ti vuttaṃ. Dvādasa mūlānīti “kodhano hoti upanāhī”tiādīni dvādasa mūlāni.	2194	
PA_tika-vin02_t:2195_0	294-295. Imāneva dvādasa kāyavācāhi saddhiṃ “cuddasa mūlānī”ti vuttāni. Satta āpattikkhandhā	2195	
PA_tika-vin02_t:2195_1	ṭhānānīti ettha āpattiṃ āpajjitvā paṭicchādentassa yā āpatti, tassā pubbe āpannā	2195	
PA_tika-vin02_t:2195_2	āpattiyo ṭhānānīti veditabbaṃ. “Natthi āpattādhikaraṇaṃ kusala”nti vacanato āpattādhikaraṇe	2195	
PA_tika-vin02_t:2195_3	akusalābyākatavasena cha hetū vuttā. Kusalacittaṃ pana aṅgaṃ hoti, na hetu.	2195	
PA_tika-vin02_t:2196_0	296. Cattāri kammāni ṭhānānīti ettha “evaṃ kattabba”nti itikattabbatādassanavasena	2196	
PA_tika-vin02_t:2196_1	pavattapāḷi kammaṃ nāma, yathāṭhitapāḷivasena karontānaṃ kiriyā kiccādhikaraṇaṃ nāma.	2196	
PA_tika-vin02_t:2196_2	Ñattiñattidutiyañatticatutthakammāni ñattito jāyanti, apalokanakammaṃ apalokanatovāti	2196	
PA_tika-vin02_t:2196_3	āha “ñattito vā apalokanato vā”ti. Kiccādhikaraṇaṃ ekena samathena sammati, sampajjatīti	2196	
PA_tika-vin02_t:2196_4	attho. Tehi sametabbattā “vivādādhikaraṇassa sādhāraṇā”ti vuttaṃ.	2196	
PA_tika-vin02_t:2197	Tabbhāgiyavārakathāvaṇṇanā	219	
PA_tika-vin02_t:2198	298. Vivādādhikaraṇassa tabbhāgiyāti vivādādhikaraṇassa vūpasamato tappakkhikā.	219	
PA_tika-vin02_t:2199	Samathā samathassa sādhāraṇavārakathāvaṇṇanā	219	
PA_tika-vin02_t:2200_0	299. Ekaṃ adhikaraṇaṃ sabbe samathā ekato hutvā sametuṃ sakkonti na sakkontīti pucchanto	2200	
PA_tika-vin02_t:2200_1	“samathā samathassa sādhāraṇā, samathā samathassa asādhāraṇā”ti āha. Yebhuyyasikāya	2200	
PA_tika-vin02_t:2200_2	samanaṃ sammukhāvinayaṃ vinā na hotīti āha “yebhuyyasikā sammukhāvinayassa sādhāraṇā”ti.	2200	
PA_tika-vin02_t:2200_3	Sativinayādīhi samanassa yebhuyyasikāya kiccaṃ natthīti āha “sativinayassa…pe… asādhāraṇā”ti.	2200	
PA_tika-vin02_t:2200_4	Evaṃ sesesupi. Tabbhāgiyavārepi eseva nayo.	2200	
PA_tika-vin02_t:2201	Vinayavārakathāvaṇṇanā	220	
PA_tika-vin02_t:2202_0	302. Sabbesampi samathānaṃ vinayapariyāyo labbhatīti “vinayo sammukhāvinayo”tiādinā	2202	
PA_tika-vin02_t:2202_1	vinayavāro uddhaṭo. Siyā na sammukhāvinayoti ettha sammukhāvinayaṃ ṭhapetvā sativinayādayo	2202	
PA_tika-vin02_t:2202_2	sesasamathā adhippetā. Esa nayo sesesupi.	2202	
PA_tika-vin02_t:2203	Kusalavārakathāvaṇṇanā	220	
PA_tika-vin02_t:2204_0	303. Saṅghassa sammukhā paṭiññāte taṃ paṭijānanaṃ saṅghasammukhatā nāma. Tassa paṭijānanacittaṃ	2204	
PA_tika-vin02_t:2204_1	sandhāya “sammukhāvinayo kusalo”tiādi vuttanti vadanti. Natthi sammukhāvinayo akusaloti	2204	
PA_tika-vin02_t:2204_2	dhammavinayapuggalasammukhatāhi tivaṅgiko sammukhāvinayo etehi vinā natthi. Tattha	2204	
PA_tika-vin02_t:2204_3	kusalacittehi karaṇakāle kusalo, arahantehi karaṇakāle abyākato. Etesaṃ saṅghasammukhatādīnaṃ	2204	
PA_tika-vin02_t:2204_4	akusalapaṭipakkhattā akusalassa sambhavo natthi, tasmā “natthi sammukhāvinayo akusalo”ti	2204	
PA_tika-vin02_t:2204_5	vuttaṃ. “Yebhuyyasikā adhammavādīhi vūpasamanakāle, dhammavādīnampi adhammavādimhi	2204	
PA_tika-vin02_t:2204_6	salākaggāhāpake jāte akusalā. Sativinayo anarahato sañcicca sativinayadāne akusalo.	2204	
PA_tika-vin02_t:2204_7	Amūḷhavinayo anummattakassa dāne, paṭiññātakaraṇaṃ mūḷhassa ajānato paṭiññāya karaṇe,	2204	
PA_tika-vin02_t:2204_8	tassapāpiyasikā suddhassa karaṇe, tiṇavatthārakaṃ mahākalahe sañcicca karaṇe ca akusalaṃ.	2204	
PA_tika-vin02_t:2204_9	Sabbattha arahato vaseneva abyākata”nti sabbametaṃ gaṇṭhipadesu vuttaṃ.	2204	
PA_tika-vin02_t:2205	Samathavāravissajjanāvārakathāvaṇṇanā	220	
PA_tika-vin02_t:2206_0	304-305. Yattha yebhuyyasikā labbhati, tattha sammukhāvinayo labbhatītiādi pucchā.	2206	
PA_tika-vin02_t:2206_1	Yasmiṃ samaye sammukhāvinayena cātiādi tassā vissajjanaṃ, yasmiṃ samaye sammukhāvinayena	2206	
PA_tika-vin02_t:2206_2	ca yebhuyyasikāya ca adhikaraṇaṃ vūpasammati, tasmiṃ samaye yattha yebhuyyasikā labbhati,	2206	
PA_tika-vin02_t:2206_3	tattha sammukhāvinayo labbhatīti evaṃ sabbattha sambandho. Yattha paṭiññātakaraṇaṃ	2206	
PA_tika-vin02_t:2206_4	labbhati, tattha sammukhāvinayo labbhatīti ettha ekaṃ vā dve vā bahū vā bhikkhū “imaṃ	2206	
PA_tika-vin02_t:2206_5	nāma āpattiṃ āpannosī”ti pucchite sati “āmā”ti paṭijānane dvepi paṭiññātakaraṇasammukhāvinayā	2206	
PA_tika-vin02_t:2206_6	labbhanti. Tattha “saṅghasammukhatā dhammavinayapuggalasammukhatā”ti evaṃ vuttasammukhāvinaye	2206	
PA_tika-vin02_t:2206_7	saṅghassa purato paṭiññātaṃ ce, saṅghasammukhatā. Tattheva desitaṃ ce, dhammavinayasammukhatāyopi	2206	
PA_tika-vin02_t:2206_8	laddhā honti. Atha vivadantā aññamaññaṃ paṭijānanti ce, puggalasammukhatā. Tasseva	2206	
PA_tika-vin02_t:2206_9	santike desitaṃ ce, dhammavinayasammukhatāyopi laddhā honti. Ekasseva vā ekassa santike	2206	
PA_tika-vin02_t:2206_10	āpattidesanakāle “passasi, passāmī”ti vutte tattha dhammavinayapuggalasammukhatāsaññito	22061	
PA_tika-vin02_t:2206_11	sammukhāvinayo ca paṭiññātakaraṇañca laddhaṃ hoti.	22061	
PA_tika-vin02_t:2207	Saṃsaṭṭhavārakathāvaṇṇanā	220	
PA_tika-vin02_t:2208	306. Adhikaraṇānaṃ vūpasamova samatho nāma, tasmā adhikaraṇena vinā samathā natthīti āha “mā hevantissa vacanīyo…pe… vinibbhujitvā nānākaraṇaṃ paññāpetu”nti.	220	
PA_tika-vin02_t:2209	Samathādhikaraṇavārakathāvaṇṇanā	220	
PA_tika-vin02_t:2210_0	309-310. Samathā samathehi sammantītiādi pucchā. Siyā samathā samathehi sammantītiādi	2210	
PA_tika-vin02_t:2210_1	vissajjanaṃ. Tattha samathā samathehi sammantīti ettha sammantīti sampajjanti, adhikaraṇā	2210	
PA_tika-vin02_t:2210_2	vā pana sammanti vūpasamaṃ gacchanti, tasmā yebhuyyasikā sammukhāvinayena sammatīti	2210	
PA_tika-vin02_t:2210_3	ettha sammukhāvinayena saddhiṃ yebhuyyasikā sampajjati, na sativinayādīhi saddhiṃ	2210	
PA_tika-vin02_t:2210_4	tesaṃ tassā anupakārattāti evamattho daṭṭhabbo.	2210	
PA_tika-vin02_t:2211_0	311. “Sammukhāvinayo vivādādhikaraṇena sammatī”ti pāṭho. “Sammukhāvinayo na kenaci	2211	
PA_tika-vin02_t:2211_1	sammatī”ti hi avasāne vuttattā sammukhāvinayo sayaṃ samathena vā adhikaraṇena vā sametabbo na hoti.	2211	
PA_tika-vin02_t:2212	313. Vivādādhikaraṇaṃ…pe… kiccādhikaraṇena sammatīti ettha “suṇātu me bhante …pe… paṭhamaṃ salākaṃ nikkhipāmī”ti evaṃ vivādādhikaraṇaṃ kiccādhikaraṇena sammatīti daṭṭhabbaṃ.	221	
PA_tika-vin02_t:2213	Samuṭṭhāpanavārakathāvaṇṇanā	221	
PA_tika-vin02_t:2214	314. Vivādādhikaraṇaṃ na katamaṃ adhikaraṇaṃ samuṭṭhāpetīti “nāyaṃ dhammo”ti vuttamatteneva kiñci adhikaraṇaṃ na samuṭṭhāpetīti attho.	221	
PA_tika-vin02_t:2215	Bhajativārakathāvaṇṇanā	221	
PA_tika-vin02_t:2216_0	318-9. Katamaṃ adhikaraṇaṃ pariyāpannanti katamādhikaraṇapariyāpannaṃ, ayameva vā	2216	
PA_tika-vin02_t:2216_1	pāṭho. Vivādādhikaraṇaṃ vivādādhikaraṇaṃ bhajatīti paṭhamuppannavivādaṃ pacchā uppanno	2216	
PA_tika-vin02_t:2216_2	bhajati. Vivādādhikaraṇaṃ dve samathe bhajatīti “maṃ vūpasametuṃ samatthā tumhe”ti	2216	
PA_tika-vin02_t:2216_3	vadantaṃ viya bhajati. Dvīhi samathehi saṅgahitanti “mayaṃ taṃ vūpasamessāmā”ti vadantehi	2216	
PA_tika-vin02_t:2216_4	viya dvīhi samathehi saṅgahitaṃ.	2216	
PA_tika-vin02_t:2217	Khandhakapucchāvāro	221	
PA_tika-vin02_t:2218	Pucchāvissajjanāvaṇṇanā	221	
PA_tika-vin02_t:2219_0	320. Nidānena ca niddesena ca saddhinti ettha nidānenāti sikkhāpadapaññattidesasaṅkhātena	2219	
PA_tika-vin02_t:2219_1	nidānena. Niddesenāti puggalādiniddesena. Ubhayenapi tassa tassa sikkhāpadassa vatthu	2219	
PA_tika-vin02_t:2219_2	dassitaṃ, tasmā vatthunā saddhiṃ khandhakaṃ pucchissāmīti ayamettha attho. Tatthāti	2219	
PA_tika-vin02_t:2219_3	tasmiṃ upasampadakkhandhake. Uttamāni padāni vuttānīti “na, bhikkhave, ūnavīsativasso	2219	
PA_tika-vin02_t:2219_4	puggalo upasampādetabbo”tiādinā nayena uttamapadāni vuttāni. Cammasaṃyutteti cammakkhandhake.	2219	
PA_tika-vin02_t:2220	Ekuttarikanayo	222	
PA_tika-vin02_t:2221	Ekakavāravaṇṇanā	222	
PA_tika-vin02_t:2222_0	321. Mūlavisuddhiyā antarāpattīti antarāpattiṃ āpajjitvā mūlāyapaṭikassanaṃ katvā	2222	
PA_tika-vin02_t:2222_1	ṭhitena āpannā. “Agghavisuddhiyā antarāpattīti sambahulā āpattiyo āpajjitvā tāsu	2222	
PA_tika-vin02_t:2222_2	sabbacirapaṭicchannavasena agghasamodhānaṃ gahetvā vasantena āpannāpattī”ti gaṇṭhipadesu	2222	
PA_tika-vin02_t:2222_3	vuttaṃ. Saussāheneva cittenāti “punapi āpajjissāmī”ti saussāheneva cittena. Bhikkhunīnaṃ	2222	
PA_tika-vin02_t:2222_4	aṭṭhavatthukāya vasena cetaṃ vuttaṃ. Tenevāha “aṭṭhame vatthusmiṃ bhikkhuniyā pārājikameva	2222	
PA_tika-vin02_t:2222_5	hotī”ti. “Dhammikassa paṭissavassa asaccāpane”ti vuttattā adhammikapaṭissavassa visaṃvāde	2222	
PA_tika-vin02_t:2222_6	dukkaṭaṃ na hoti. “Tumhe vibbhamathā”ti hi vutte suddhacitto “sādhū”ti paṭissuṇitvā	2222	
PA_tika-vin02_t:2222_7	sace na vibbhamati, anāpatti. Evaṃ sabbattha. Pañcadasasu dhammesūti “kālena vakkhāmi,	2222	
PA_tika-vin02_t:2222_8	no akālenā”tiādinā vuttapañcadasadhammesu. Āpattiṃ āpajjituṃ bhabbatāya bhabbāpattikā.	2222	
PA_tika-vin02_t:2223	Ekakavāravaṇṇanā niṭṭhitā.	222	
PA_tika-vin02_t:2224	Dukavāravaṇṇanā	222	
PA_tika-vin02_t:2225_0	322. Dukesu nidahaneti ātape aticiraṃ ṭhapetvā nidahane. Vatthusabhāgaṃ desento desento	2225	
PA_tika-vin02_t:2225_1	āpajjati, āpannaṃ āpattiṃ na desessāmīti dhuraṃ nikkhipanto na desento āpajjati.	2225	
PA_tika-vin02_t:2225_2	Romajanapade jātaṃ romakaṃ. Pakkālakanti yavakkhāraṃ. Anuññātaloṇattā loṇānipi dukesu vuttāni.	2225	
PA_tika-vin02_t:2226	Dukavāravaṇṇanā niṭṭhitā.	222	
PA_tika-vin02_t:2227	Tikavāravaṇṇanā	222	
PA_tika-vin02_t:2228_0	323. Tikesu vacīsampayuttaṃ kāyakiriyaṃ katvāti kāyena nipaccakāraṃ katvā. Mukhālambarakaraṇādibhedoti	2228	
PA_tika-vin02_t:2228_1	mukhabherivādanādippabhedo. Yassa sikkhāpadassa vītikkame kāyasamuṭṭhānā āpattiyo,	2228	
PA_tika-vin02_t:2228_2	taṃ kāyadvāre paññattasikkhāpadaṃ. Upaghātetīti vināseti. Na ādātabbanti “imasmā	2228	
PA_tika-vin02_t:2228_3	vihārā parampi mā nikkhama, vinayadharānaṃ vā santikaṃ āgaccha vinicchayaṃ dātu”nti	2228	
PA_tika-vin02_t:2228_4	vutte tassa vacanaṃ na gahetabbanti attho.	2228	
PA_tika-vin02_t:2229_0	Akusalāni ceva mūlāni cāti akosallasambhūtaṭṭhena ekantākusalabhāvato akusalāni,	2229	
PA_tika-vin02_t:2229_1	attanā sampayuttadhammānaṃ suppatiṭṭhitabhāvasādhanato mūlāni, na akusalabhāvasādhanato.	2229	
PA_tika-vin02_t:2229_2	Na hi mūlato akusalānaṃ akusalabhāvo, kusalādīnaṃ vā kusalādibhāvo. Tathā ca sati	2229	
PA_tika-vin02_t:2229_3	momūhacittadvayamohassa akusalabhāvo na siyā.	2229	
PA_tika-vin02_t:2230_0	Duṭṭhu caritānīti paccayato sampayuttadhammato pavattiākārato ca na suṭṭhu asammāpavattitāni.	2230	
PA_tika-vin02_t:2230_1	Virūpānīti bībhacchāni sampati āyatiñca aniṭṭharūpattā. Suṭṭhu caritānītiādīsu vuttavipariyāyena	2230	
PA_tika-vin02_t:2230_2	attho veditabbo. Dvepi cete tikā paṇṇattiyā vā kammapathehi vā kathetabbā. Paṇṇattiyā	2230	
PA_tika-vin02_t:2230_3	tāva kāyadvāre paññattasikkhāpadassa vītikkamo kāyaduccaritaṃ, avītikkamo kāyasucaritaṃ.	2230	
PA_tika-vin02_t:2230_4	Vacīdvāre paññattasikkhāpadassa vītikkamo vacīduccaritaṃ, avītikkamo vacīsucaritaṃ.	2230	
PA_tika-vin02_t:2230_5	Ubhayattha paññattasikkhāpadassa vītikkamo manoduccaritaṃ manodvāre paññattasikkhāpadassa	2230	
PA_tika-vin02_t:2230_6	abhāvato. Tayidaṃ dvāradvaye akiriyasamuṭṭhānāya āpattiyā vasena veditabbaṃ. Yathāvuttāya	2230	
PA_tika-vin02_t:2230_7	āpattiyā avītikkamova manosucaritaṃ. Ayaṃ paṇṇattikathā.	2230	
PA_tika-vin02_t:2231_0	Pāṇātipātādayo pana tisso cetanā kāyadvāre vacīdvārepi uppannā kāyaduccaritaṃ dvārantare	2231	
PA_tika-vin02_t:2231_1	uppannassapi kammassa sanāmāpariccāgato yebhuyyavuttiyā tabbahulavuttiyā ca. Tenāhu aṭṭhakathācariyā –	2231	
PA_tika-vin02_t:2232	“Dvāre caranti kammāni, na dvārā dvāracārino;	223	
PA_tika-vin02_t:2233	Tasmā dvārehi kammāni, aññamaññaṃ vavatthitā”ti. ;	223	
PA_tika-vin02_t:2234_0	Tathā catasso musāvādādicetanā kāyadvārepi vacīdvārepi uppannā vacīduccaritaṃ, abhijjhā	2234	
PA_tika-vin02_t:2234_1	byāpādo micchādiṭṭhīti tayo manokammabhūtāya cetanāya sampayuttadhammā manoduccaritaṃ,	2234	
PA_tika-vin02_t:2234_2	kāyavacīkammabhūtāya pana cetanāya sampayuttā abhijjhādayo taṃtaṃpakkhikā vā honti	2234	
PA_tika-vin02_t:2234_3	abbohārikā vā. Pāṇātipātādīhi viramantassa uppannā tisso cetanāpi viratiyopi kāyasucaritaṃ	2234	
PA_tika-vin02_t:2234_4	kāyikassa vītikkamassa akaraṇavasena pavattanato. Kāyena pana sikkhāpadānaṃ samādiyamāne	2234	
PA_tika-vin02_t:2234_5	sīlassa kāyasucaritabhāve vattabbameva natthi. Musāvādādīhi viramantassa catasso	2234	
PA_tika-vin02_t:2234_6	cetanāpi viratiyopi vacīsucaritaṃ vācasikassa vītikkamassa akaraṇavasena pavattanato.	2234	
PA_tika-vin02_t:2234_7	Anabhijjhā abyāpādo sammādiṭṭhīti tayo cetanāsampayuttadhammā manosucaritanti ayaṃ kammapathakathā.	2234	
PA_tika-vin02_t:2235	Tikavāravaṇṇanā niṭṭhitā.	223	
PA_tika-vin02_t:2236	Catukkavāravaṇṇanā	223	
PA_tika-vin02_t:2237_0	324. Catukkesu anariyavohārāti anariyānaṃ lāmakānaṃ vohārā saṃvohārā abhilāpavācā.	2237	
PA_tika-vin02_t:2237_1	Ariyavohārāti ariyānaṃ sappurisānaṃ vohārā. Diṭṭhavāditāti “diṭṭhaṃ mayā”ti evaṃvāditā.	2237	
PA_tika-vin02_t:2237_2	Ettha ca taṃtaṃsamuṭṭhāpakacetanāvasena attho veditabbo.	2237	
PA_tika-vin02_t:2238_0	Paṭhamakappikesu paṭhamaṃ purisaliṅgameva uppajjatīti āha “paṭhamaṃ uppannavasenā”ti.	2238	
PA_tika-vin02_t:2238_1	Purimaṃ purisaliṅgaṃ pajahatīti yathāvuttenatthena pubbaṅgamabhāvato purimasaṅkhātaṃ	2238	
PA_tika-vin02_t:2238_2	purisaliṅgaṃ jahati. Sataṃ tiṃsañca sikkhāpadānīti tiṃsādhikāni sataṃ sikkhāpadāni.	2238	
PA_tika-vin02_t:2239_0	Bhikkhussa ca bhikkhuniyā ca catūsu pārājikesūti sādhāraṇesuyeva catūsu pārājikesu.	2239	
PA_tika-vin02_t:2239_1	Paṭhamo pañhoti “atthi vatthunānattatā, no āpattinānattatā”ti ayaṃ pañho. “Atthi	2239	
PA_tika-vin02_t:2239_2	āpattisabhāgatā, no vatthusabhāgatā”ti ayaṃ idha dutiyo nāma.	2239	
PA_tika-vin02_t:2240_0	Anāpattivassacchedassāti natthi etasmiṃ vassacchede āpattīti anāpattivassacchedo,	2240	
PA_tika-vin02_t:2240_1	tassa, anāpattikassa vassacchedassāti attho. Mantābhāsāti matiyā upaparikkhitvā bhāsanato	2240	
PA_tika-vin02_t:2240_2	asamphappalāpavācā idha “mantābhāsā”ti vuttā.	2240	
PA_tika-vin02_t:2241_0	Navamabhikkhunito paṭṭhāya upajjhāyāpi abhivādanārahā no paccuṭṭhānārahāti yasmā	2241	
PA_tika-vin02_t:2241_1	“anujānāmi, bhikkhave, bhattagge aṭṭhannaṃ bhikkhunīnaṃ yathāvuḍḍhaṃ avasesānaṃ yathāgatika”nti	2241	
PA_tika-vin02_t:2241_2	vadantena bhagavatā bhattagge ādito paṭṭhāya aṭṭhannaṃyeva bhikkhunīnaṃ yathāvuḍḍhaṃ	2241	
PA_tika-vin02_t:2241_3	anuññātaṃ, avasesānaṃ āgatapaṭipāṭiyā, tasmā navamabhikkhunito paṭṭhāya sace upajjhāyāpi	2241	
PA_tika-vin02_t:2241_4	bhikkhunī pacchā āgacchati, na paccuṭṭhānārahā, yathānisinnāhiyeva sīsaṃ ukkhipitvā	2241	
PA_tika-vin02_t:2241_5	abhivādetabbattā abhivādanārahā. Ādito nisinnāsu pana aṭṭhasu yā abbhantarimā aññā	2241	
PA_tika-vin02_t:2241_6	vuḍḍhatarā āgacchati, sā attano navakataraṃ vuṭṭhāpetvā nisīdituṃ labhati. Tasmā	2241	
PA_tika-vin02_t:2241_7	sā tāhi aṭṭhahi bhikkhunīhi paccuṭṭhānārahā. Yā pana aṭṭhahipi navakatarā, sā sacepi	2241	
PA_tika-vin02_t:2241_8	saṭṭhivassā hoti, āgatapaṭipāṭiyāva nisīdituṃ labhati.	2241	
PA_tika-vin02_t:2242_0	Idha na kappantīti vadantoti paccantimajanapadesu ṭhatvā “idha na kappantī”ti vadanto	2242	
PA_tika-vin02_t:2242_1	vinayātisāradukkaṭaṃ āpajjati. Kappiyañhi “na kappatī”ti vadanto paññattaṃ samucchindati	2242	
PA_tika-vin02_t:2242_2	nāma. Idha kappantītiādīsupi eseva nayo.	2242	
PA_tika-vin02_t:2243	Catukkavāravaṇṇanā niṭṭhitā.	224	
PA_tika-vin02_t:2244	Pañcakavāravaṇṇanā	224	
PA_tika-vin02_t:2245_0	325. Pañcakesu “nimantito sabhatto samāno santaṃ bhikkhuṃ anāpucchā”ti vacanato akappiyanimantanaṃ	2245	
PA_tika-vin02_t:2245_1	sādiyantasseva anāmantacāro na vaṭṭatīti “piṇḍapātikassa kappantī”ti vuttaṃ. Gaṇabhojanādīsupi	2245	
PA_tika-vin02_t:2245_2	eseva nayo. Adhiṭṭhahitvā bhojananti “gilānasamayo”tiādinā ābhogaṃ katvā bhojanaṃ.	2245	
PA_tika-vin02_t:2245_3	Avikappanāti “mayhaṃ bhattapaccāsaṃ itthannāmassa dammī”ti evaṃ avikappanā.	2245	
PA_tika-vin02_t:2246_0	Ayasato vā garahato vāti ettha parammukhā aguṇavacanaṃ ayaso. Sammukhā garahā. Viyasatīti	2246	
PA_tika-vin02_t:2246_1	byasanaṃ, hitasukhaṃ khipati viddhaṃsetīti attho. Ñātīnaṃ byasanaṃ ñātibyasanaṃ,	2246	
PA_tika-vin02_t:2246_2	corarogabhayādīhi ñātivināsoti attho. Bhogānaṃ byasanaṃ bhogabyasanaṃ, rājacorādivasena	2246	
PA_tika-vin02_t:2246_3	bhogavināsoti attho. Rogo eva byasanaṃ rogabyasanaṃ. Rogo hi ārogyaṃ byasati vināsetīti	2246	
PA_tika-vin02_t:2246_4	byasanaṃ. Sīlassa byasanaṃ sīlabyasanaṃ, dussīlyassetaṃ nāmaṃ. Sammādiṭṭhiṃ vināsayamānā	2246	
PA_tika-vin02_t:2246_5	uppannā diṭṭhiyeva byasanaṃ diṭṭhibyasanaṃ. Ñātisampadāti ñātīnaṃ sampadā pāripūri	2246	
PA_tika-vin02_t:2246_6	bahubhāvo. Bhogasampadāyapi eseva nayo. Ārogyassa sampadā ārogyasampadā. Pāripūri	2246	
PA_tika-vin02_t:2246_7	dīgharattaṃ arogatā. Sīladiṭṭhisampadāsupi eseva nayo.	2246	
PA_tika-vin02_t:2247_0	Vattaṃ paricchindīti tasmiṃ divase kātabbavattaṃ niṭṭhāpesi. Aṭṭha kappe anussarītiādinā	2247	
PA_tika-vin02_t:2247_1	tasmiṃ khaṇe jhānaṃ nibbattetvā pubbenivāsañāṇaṃ nibbattesīti dīpeti. Ñattiyā kammappatto	2247	
PA_tika-vin02_t:2247_2	hutvāti ñattiyā ṭhapitāya anussāvanakammappatto hutvāti attho.	2247	
PA_tika-vin02_t:2248_0	Mandattā momūhattāti neva samādānaṃ jānāti, na ānisaṃsaṃ, attano pana mandattā momūhattā	2248	
PA_tika-vin02_t:2248_1	aññāṇeneva āraññiko hoti. Pāpiccho icchāpakatoti “araññe me viharantassa ‘ayaṃ āraññiko’ti	2248	
PA_tika-vin02_t:2248_2	catuppaccayasakkāraṃ karissanti, ‘ayaṃ bhikkhu lajjī pavivitto’tiādīhi ca guṇehi	2248	
PA_tika-vin02_t:2248_3	sambhāvessantī”ti evaṃ pāpikāya icchāya ṭhatvā tāya eva icchāya abhibhūto hutvā āraññiko	2248	
PA_tika-vin02_t:2248_4	hotīti attho. Tenāha “araññavāsena paccayalābhaṃ patthayamāno”ti. Ummādavasena araññaṃ	2248	
PA_tika-vin02_t:2248_5	pavisitvā viharanto ummādā cittakkhepā āraññiko nāma hoti. Vaṇṇitanti idaṃ āraññikaṅgaṃ	2248	
PA_tika-vin02_t:2248_6	nāma buddhehi buddhasāvakehi ca vaṇṇitaṃ pasatthanti āraññiko hoti.	2248	
PA_tika-vin02_t:2249	Pañcakavāravaṇṇanā niṭṭhitā.	224	
PA_tika-vin02_t:2250	Chakkavāravaṇṇanā	225	
PA_tika-vin02_t:2251	326. Chakkesu chabbassaparamatā dhāretabbanti padabhājanaṃ dassitaṃ. Sesaṃ uttānameva.	225	
PA_tika-vin02_t:2252	Chakkavāravaṇṇanā niṭṭhitā.	225	
PA_tika-vin02_t:2253	Sattakavāravaṇṇanā	225	
PA_tika-vin02_t:2254	327. Sattakesu chakke vuttāniyeva sattakavasena yojetabbānīti chakke vuttacuddasaparamāni dvidhā katvā dvinnaṃ sattakānaṃ vasena yojetabbāni.	225	
PA_tika-vin02_t:2255_0	Āpattiṃ jānātīti āpattiṃyeva “āpattī”ti jānāti. Sesapadesupi eseva nayo. Ābhicetasikānanti	2255	
PA_tika-vin02_t:2255_1	ettha abhicetoti pākatikakāmāvacaracittehi sundaratāya paṭipakkhato visuddhattā ca	2255	
PA_tika-vin02_t:2255_2	abhikkantaṃ visuddhacittaṃ vuccati, upacārajjhānacittassetaṃ adhivacanaṃ. Abhicetasi	2255	
PA_tika-vin02_t:2255_3	jātāni ābhicetasikāni, abhicetosannissitānīti vā ābhicetasikāni. Diṭṭhadhammasukhavihārānanti	2255	
PA_tika-vin02_t:2255_4	diṭṭhadhamme sukhavihārānaṃ. Diṭṭhadhammoti paccakkho attabhāvo vuccati, tattha sukhavihārabhūtānanti	2255	
PA_tika-vin02_t:2255_5	attho. Rūpāvacarajjhānānametaṃ adhivacanaṃ. Tāni hi appetvā nisinnā jhāyino imasmiññeva	2255	
PA_tika-vin02_t:2255_6	attabhāve asaṃkiliṭṭhaṃ nekkhammasukhaṃ vindanti, tasmā “diṭṭhadhammasukhavihārānī”ti	2255	
PA_tika-vin02_t:2255_7	vuccanti. Nikāmalābhīti nikāmena lābhī, attano icchāvasena lābhī, icchiticchitakkhaṇe	2255	
PA_tika-vin02_t:2255_8	samāpajjituṃ samatthoti vuttaṃ hoti. Akicchalābhīti sukheneva paccanīkadhamme vikkhambhetvā	2255	
PA_tika-vin02_t:2255_9	samāpajjituṃ samatthoti vuttaṃ hoti. Akasiralābhīti akasirānaṃ lābhī vipulānaṃ, yathāparicchedeneva	2255	
PA_tika-vin02_t:2255_10	vuṭṭhātuṃ samatthoti vuttaṃ hoti. Ekacco hi lābhīyeva hoti, na pana sakkoti icchiticchitakkhaṇe	22551	
PA_tika-vin02_t:2255_11	samāpajjituṃ. Ekacco sakkoti tathā samāpajjituṃ, pāripanthike pana kicchena vikkhambheti.	22551	
PA_tika-vin02_t:2255_12	Ekacco tathā ca samāpajjati, pāripanthike ca akiccheneva vikkhambheti, na sakkoti	22551	
PA_tika-vin02_t:2255_13	kālamānanāḷikayantaṃ viya yathāparicchedeyeva vuṭṭhātuṃ.	22551	
PA_tika-vin02_t:2256_0	Āsavānaṃ khayāti arahattamaggena sabbakilesānaṃ khayā. Anāsavanti āsavavirahitaṃ.	2256	
PA_tika-vin02_t:2256_1	Cetovimuttiṃ paññāvimuttinti ettha ceto-vacanena arahattaphalasampayutto samādhi,	2256	
PA_tika-vin02_t:2256_2	paññā-vacanena taṃsampayuttā ca paññā vuttā. Tattha ca samādhi rāgato vimuttattā	2256	
PA_tika-vin02_t:2256_3	cetovimutti, paññā avijjāya vimuttattā paññāvimuttīti veditabbā. Vuttañhetaṃ bhagavatā	2256	
PA_tika-vin02_t:2256_4	“yo hissa, bhikkhave, samādhi, tadassa samādhindriyaṃ. Yā hissa, bhikkhave, paññā,	2256	
PA_tika-vin02_t:2256_5	tadassa paññindriyaṃ. Iti kho, bhikkhave, rāgavirāgā cetovimutti avijjāvirāgā paññāvimuttī”ti.	2256	
PA_tika-vin02_t:2256_6	Apicettha samathaphalaṃ cetovimutti, vipassanāphalaṃ paññāvimuttīti veditabbāti.	2256	
PA_tika-vin02_t:2256_7	Diṭṭheva dhammeti imasmiṃyeva attabhāve. Sayaṃ abhiññā sacchikatvāti attanāyeva paññāya	2256	
PA_tika-vin02_t:2256_8	paccakkhaṃ katvā, aparappaccayena ñatvāti attho. Sutamayañāṇādinā viya parappaccayataṃ	2256	
PA_tika-vin02_t:2256_9	nayaggāhañca muñcitvā paratoghosānugatabhāvanādhigamabhūtāya attanoyeva paññāya paccakkhaṃ	2256	
PA_tika-vin02_t:2256_10	katvā, na sayambhūñāṇabhūtāyāti adhippāyo. Upasampajja viharatīti pāpuṇitvā sampādetvā viharati.	22561	
PA_tika-vin02_t:2257	Sattakavāravaṇṇanā niṭṭhitā.	225	
PA_tika-vin02_t:2258	Aṭṭhakavāravaṇṇanā	225	
PA_tika-vin02_t:2259	328. Aṭṭhakesu aṭṭhānisaṃse sampassamānenāti –	225	
PA_tika-vin02_t:2260_0	“Idha pana, bhikkhave, bhikkhu āpattiṃ āpanno hoti, so tassā āpattiyā anāpattidiṭṭhi	2260	
PA_tika-vin02_t:2260_1	hoti, aññe bhikkhū tassā āpattiyā āpattidiṭṭhino honti, te ce, bhikkhave, bhikkhū	2260	
PA_tika-vin02_t:2260_2	taṃ bhikkhuṃ evaṃ jānanti ‘ayaṃ kho āyasmā bahussuto āgatāgamo dhammadharo vinayadharo	2260	
PA_tika-vin02_t:2260_3	mātikādharo paṇḍito byatto medhāvī lajjī kukkuccako sikkhākāmo, sace mayaṃ imaṃ bhikkhuṃ	2260	
PA_tika-vin02_t:2260_4	āpattiyā adassane ukkhipissāma, na mayaṃ iminā bhikkhunā saddhiṃ uposathaṃ karissāma,	2260	
PA_tika-vin02_t:2260_5	vinā iminā bhikkhunā uposathaṃ karissāma, bhavissati saṅghassa tatonidānaṃ bhaṇḍanaṃ	2260	
PA_tika-vin02_t:2260_6	kalaho viggaho vivādo saṅghabhedo saṅgharāji saṅghavavatthānaṃ saṅghanānākaraṇa’nti,	2260	
PA_tika-vin02_t:2260_7	bhedagarukehi, bhikkhave, bhikkhūhi na so bhikkhu āpattiyā adassane ukkhipitabbo”ti –	2260	
PA_tika-vin02_t:2261_0	Ādinā vuttaaṭṭhānisaṃse sampassamānena. Tena hi saddhiṃ uposathādiakaraṇaṃ ādīnavo	2261	
PA_tika-vin02_t:2261_1	bhedāya saṃvattanato, karaṇaṃ ānisaṃso sāmaggiyā saṃvattanato. Tasmā ete aṭṭhānisaṃse	2261	
PA_tika-vin02_t:2261_2	sampassamānena na so bhikkhu ukkhipitabboti attho.	2261	
PA_tika-vin02_t:2262	Dutiyaaṭṭhakepi aṭṭhānisaṃse sampassamānenāti –	226	
PA_tika-vin02_t:2263_0	“Idha pana, bhikkhave, bhikkhu āpattiṃ āpanno hoti, so tassā āpattiyā anāpattidiṭṭhi	2263	
PA_tika-vin02_t:2263_1	hoti, aññe bhikkhū tassā āpattiyā āpattidiṭṭhino honti, so ce, bhikkhave, bhikkhu	2263	
PA_tika-vin02_t:2263_2	te bhikkhū evaṃ jānāti ‘ime kho āyasmanto bahussutā āgatāgamā dhammadharā vinayadharā	2263	
PA_tika-vin02_t:2263_3	mātikādharā paṇḍitā byattā medhāvino lajjino kukkuccakā sikkhākāmā, nālaṃ mamaṃ vā	2263	
PA_tika-vin02_t:2263_4	kāraṇā aññesaṃ vā kāraṇā chandā dosā mohā bhayā agatiṃ gantuṃ, sace maṃ ime bhikkhū	2263	
PA_tika-vin02_t:2263_5	āpattiyā adassane ukkhipissanti, na mayā saddhiṃ uposathaṃ karissanti, vinā mayā	2263	
PA_tika-vin02_t:2263_6	uposathaṃ karissanti, bhavissati saṅghassa tatonidānaṃ bhaṇḍanaṃ kalaho viggaho vivādo	2263	
PA_tika-vin02_t:2263_7	saṅghabhedo saṅgharāji saṅghavavatthānaṃ saṅghanānākaraṇa’nti, bhedagarukena, bhikkhave,	2263	
PA_tika-vin02_t:2263_8	bhikkhunā paresampi saddhāya sā āpatti desetabbā”ti –	2263	
PA_tika-vin02_t:2264	Ādinā vuttaaṭṭhānisaṃse sampassamānenāti attho.	226	
PA_tika-vin02_t:2265_0	Pāḷiyaṃ āgatehi sattahīti “pubbevassa hoti ‘musā bhaṇissa’nti, bhaṇantassa hoti ‘musā	2265	
PA_tika-vin02_t:2265_1	bhaṇāmī’ti, bhaṇitassa hoti ‘musā mayā bhaṇita’nti vinidhāya diṭṭhiṃ, vinidhāya khantiṃ,	2265	
PA_tika-vin02_t:2265_2	vinidhāya ruciṃ, vinidhāya bhāva”nti evamāgatehi sattahi.	2265	
PA_tika-vin02_t:2266_0	Abrahmacariyāti aseṭṭhacariyato. Rattiṃ na bhuñjeyya vikālabhojananti uposathaṃ upavuttho	2266	
PA_tika-vin02_t:2266_1	rattibhojanañca divāvikālabhojanañca na bhuñjeyya. Mañce chamāyaṃva sayetha santhateti	2266	
PA_tika-vin02_t:2266_2	kappiyamañce vā sudhādiparikammakatāya bhūmiyaṃ vā tiṇapaṇṇapalālādīni santharitvā	2266	
PA_tika-vin02_t:2266_3	kate santhate vā sayethāti attho. Etañhi aṭṭhaṅgīkamāhuposathanti etaṃ pāṇātipātādīni	2266	
PA_tika-vin02_t:2266_4	asamācarantena upavutthauposathaṃ aṭṭhahi aṅgehi samannāgatattā “aṭṭhaṅgika”nti vadanti.	2266	
PA_tika-vin02_t:2267_0	“Akappiyakataṃ hoti appaṭiggahitaka”ntiādayo aṭṭha anatirittā nāma. Sappiādi aṭṭhame	2267	
PA_tika-vin02_t:2267_1	aruṇuggamane nissaggiyaṃ hoti. Aṭṭhakavasena yojetvā veditabbānīti purimāni aṭṭha	2267	
PA_tika-vin02_t:2267_2	ekaṃ aṭṭhakaṃ, tato ekaṃ apanetvā sesesupi ekekaṃ pakkhipitvāti evamādinā nayena	2267	
PA_tika-vin02_t:2267_3	aññānipi aṭṭhakāni kātabbānīti attho.	2267	
PA_tika-vin02_t:2268	Aṭṭhakavāravaṇṇanā niṭṭhitā.	226	
PA_tika-vin02_t:2269	Navakavāravaṇṇanā	226	
PA_tika-vin02_t:2270_0	329. Navakesu āghātavatthūnīti āghātakāraṇāni. Āghātapaṭivinayānīti āghātassa paṭivinayakāraṇāni.	2270	
PA_tika-vin02_t:2270_1	Taṃ kutettha labbhāti “taṃ anatthacaraṇaṃ mā ahosī”ti etasmiṃ puggale kuto labbhā	2270	
PA_tika-vin02_t:2270_2	kena kāraṇena sakkā laddhuṃ. “Paro nāma parassa attano cittaruciyā anatthaṃ karotī”ti	2270	
PA_tika-vin02_t:2270_3	evaṃ cintetvā āghātaṃ paṭivinodeti. Atha vā sacāhaṃ paṭikkopaṃ kareyyaṃ, taṃ kopakaraṇaṃ	2270	
PA_tika-vin02_t:2270_4	ettha puggale kuto labbhā, kena kāraṇena laddhabbaṃ niratthakabhāvatoti attho. Kammassakā	2270	
PA_tika-vin02_t:2270_5	hi sattā, te kassa ruciyā dukkhitā sukhitā vā bhavanti, tasmā kevalaṃ tasmiṃ mayhaṃ	2270	
PA_tika-vin02_t:2270_6	kujjhanamattamevāti adhippāyo. Atha vā taṃ kopakaraṇaṃ ettha puggale kuto labbhā	2270	
PA_tika-vin02_t:2270_7	paramatthato kujjhitabbassa kujjhanakassa ca abhāvato. Saṅkhāramattañhetaṃ yadidaṃ	2270	
PA_tika-vin02_t:2270_8	khandhapañcakaṃ yaṃ “satto”ti vuccati, te ca saṅkhārā ittarakālā khaṇikā, kassa ko	2270	
PA_tika-vin02_t:2270_9	kujjhatīti attho. “Kuto lābhā”tipi pāṭho, sacāhaṃ ettha kopaṃ kareyyaṃ, tasmiṃ me	2270	
PA_tika-vin02_t:2270_10	kopakaraṇe kuto lābhā, lābhā nāma ke siyuṃ aññatra anatthuppattitoti attho. Imasmiñca	22701	
PA_tika-vin02_t:2270_11	atthe tanti nipātamattameva hoti.	22701	
PA_tika-vin02_t:2271_0	Taṇhaṃ paṭiccāti dve taṇhā esanataṇhā esitataṇhā ca. Yāya taṇhāya ajapathasaṅkupathādīni	2271	
PA_tika-vin02_t:2271_1	paṭipajjitvā bhoge esati gavesati, ayaṃ esanataṇhā nāma. Yā tesu esitesu gavesitesu	2271	
PA_tika-vin02_t:2271_2	paṭiladdhesu taṇhā, ayaṃ esitataṇhā nāma. Idha esitataṇhā daṭṭhabbā. Pariyesanāti	2271	
PA_tika-vin02_t:2271_3	rūpādiārammaṇapariyesanā. Sā hi esanataṇhāya sati hoti. Lābhoti rūpādiārammaṇappaṭilābho.	2271	
PA_tika-vin02_t:2271_4	So hi pariyesanāya sati hoti. Vinicchayo pana ñāṇataṇhādiṭṭhivitakkavasena catubbidho.	2271	
PA_tika-vin02_t:2271_5	Tattha “sukhavinicchayaṃ jaññā, sukhavinicchayaṃ ñatvā ajjhattaṃ sukhamanuyuñjeyyā”ti	2271	
PA_tika-vin02_t:2271_6	ayaṃ ñāṇavinicchayo. “Vinicchayoti dve vinicchayā taṇhāvinicchayo ca diṭṭhivinicchayo	2271	
PA_tika-vin02_t:2271_7	cā”ti evaṃ āgatāni aṭṭhasatataṇhāvicaritāni taṇhāvinicchayo. Dvāsaṭṭhi diṭṭhiyo diṭṭhivinicchayo.	2271	
PA_tika-vin02_t:2271_8	“Chando kho, devānaminda, vitakkanidāno”ti imasmiṃ pana sutte idha vinicchayoti vutto	2271	
PA_tika-vin02_t:2271_9	vitakkoyeva āgato. Lābhaṃ labhitvā hi iṭṭhāniṭṭhaṃ sundarāsundarañca vitakkena vinicchināti	2271	
PA_tika-vin02_t:2271_10	“ettakaṃ me rūpārammaṇatthāya bhavissati, ettakaṃ saddārammaṇatthāya, ettakaṃ mayhaṃ	22711	
PA_tika-vin02_t:2271_11	bhavissati, ettakaṃ parassa, ettakaṃ paribhuñjissāmi, ettakaṃ nidahissāmī”ti. Tena	22711	
PA_tika-vin02_t:2271_12	vuttaṃ “lābhaṃ paṭicca vinicchayo”ti.	22711	
PA_tika-vin02_t:2272_0	Chandarāgoti evaṃ akusalavitakkena vitakkite vatthusmiṃ dubbalarāgo ca balavarāgo	2272	
PA_tika-vin02_t:2272_1	ca uppajjati. Ajjhosānanti “ahaṃ, mama”nti balavasanniṭṭhānaṃ. Pariggahoti taṇhādiṭṭhivasena	2272	
PA_tika-vin02_t:2272_2	pariggahakaraṇaṃ. Macchariyanti parehi sādhāraṇabhāvassa asahanatā. Tenevassa porāṇā	2272	
PA_tika-vin02_t:2272_3	evaṃ vacanatthaṃ vadanti “idaṃ acchariyaṃ mayheva hotu, mā aññassa acchariyaṃ hotūti	2272	
PA_tika-vin02_t:2272_4	pavattattā macchariyanti vuccatī”ti. Ārakkhoti dvārapidahanamañjūsāgopanādivasena	2272	
PA_tika-vin02_t:2272_5	suṭṭhu rakkhaṇaṃ. Adhi karotīti adhikaraṇaṃ, kāraṇassetaṃ nāmaṃ. Ārakkhādhikaraṇanti	2272	
PA_tika-vin02_t:2272_6	bhāvanapuṃsakaṃ, ārakkhahetūti attho. Daṇḍādānādīsu paranisedhanatthaṃ daṇḍassa ādānaṃ	2272	
PA_tika-vin02_t:2272_7	daṇḍādānaṃ. Ekatodhārādino satthassa ādānaṃ satthādānaṃ. Kalahoti kāyakalahopi vācākalahopi.	2272	
PA_tika-vin02_t:2272_8	Purimo purimo virodho viggaho, pacchimo pacchimo vivādo. Tuvaṃ tuvanti agāravavasena	2272	
PA_tika-vin02_t:2272_9	“tuvaṃ tuva”nti vacanaṃ.	2272	
PA_tika-vin02_t:2273	Adhiṭṭhitakālato paṭṭhāya na vikappetabbānīti vikappentena adhiṭṭhānato pubbe vā	227	
PA_tika-vin02_t:2274_0	Vikappetabbaṃ, vijahitādhiṭṭhānaṃ vā pacchāvikappetabbaṃ. Avijahitādhiṭṭhānaṃ pana	2274	
PA_tika-vin02_t:2274_1	na vikappetabbanti adhippāyo. Dukkaṭavasena vuttānīti “vaggaṃ bhikkhunisaṅghaṃ vaggasaññī	2274	
PA_tika-vin02_t:2274_2	ovadatī”tiādinā nayena adhammakamme dve navakāni dukkaṭavasena vuttāni.	2274	
PA_tika-vin02_t:2275	Navakavāravaṇṇanā niṭṭhitā.	227	
PA_tika-vin02_t:2276	Dasakavāravaṇṇanā	227	
PA_tika-vin02_t:2277_0	330. Dasakesu natthi dinnantiādivasena veditabbāti “natthi dinnaṃ, natthi yiṭṭhaṃ,	2277	
PA_tika-vin02_t:2277_1	natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi	2277	
PA_tika-vin02_t:2277_2	paro loko, natthi mātā, natthi pitā, natthi sattā opapātikā, natthi loke samaṇabrāhmaṇā	2277	
PA_tika-vin02_t:2277_3	sammaggatā sammāpaṭipannā, ye imañca lokaṃ parañca lokaṃ sayaṃ abhiññā sacchikatvā	2277	
PA_tika-vin02_t:2277_4	pavedentī”ti evamāgataṃ sandhāya vuttaṃ. Sassato lokotiādivasenāti “sassato lokoti	2277	
PA_tika-vin02_t:2277_5	vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti	2277	
PA_tika-vin02_t:2277_6	vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato	2277	
PA_tika-vin02_t:2277_7	paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na	2277	
PA_tika-vin02_t:2277_8	hoti tathāgato paraṃ maraṇāti vā”ti evamāgataṃ saṅgaṇhāti.	2277	
PA_tika-vin02_t:2278_0	Micchādiṭṭhiādayo micchāvimuttipariyosānāti “micchādiṭṭhi micchāsaṅkappo micchāvācā	2278	
PA_tika-vin02_t:2278_1	micchākammanto micchāājīvo micchāvāyāmo micchāsati micchāsamādhi micchāñāṇaṃ micchāvimuttī”ti	2278	
PA_tika-vin02_t:2278_2	evamāgataṃ sandhāya vadati. Tattha micchāñāṇanti pāpakiriyāsu upāyacintāvasena pāpakaṃ	2278	
PA_tika-vin02_t:2278_3	katvā “sukataṃ mayā”ti paccavekkhaṇākārena ca uppanno moho. Micchāvimuttīti avimuttasseva	2278	
PA_tika-vin02_t:2278_4	sato vimuttisaññitā. Samathakkhandhake niddiṭṭhāti “oramattakaṃ adhikaraṇaṃ hoti,	2278	
PA_tika-vin02_t:2278_5	na ca gatigataṃ, na ca saritasārita”ntiādinā niddiṭṭhā. Samathakkhandhake vuttehi	2278	
PA_tika-vin02_t:2278_6	samannāgato hotīti sambandho. Māturakkhitādayo dasa itthiyo. Dhanakkītādayo dasa bhariyāyo.	2278	
PA_tika-vin02_t:2279	Dasakavāravaṇṇanā niṭṭhitā.	227	
PA_tika-vin02_t:2280	Ekādasakavāravaṇṇanā	228	
PA_tika-vin02_t:2281_0	331. Ekādasakesu na vodāyantīti na pakāsanti. Suyuttayānasadisāya katāyāti icchiticchitakāle	2281	
PA_tika-vin02_t:2281_1	sukhena pavattetabbattā yuttayānaṃ viya katāya. Yathā patiṭṭhā hotīti sampattīnaṃ	2281	
PA_tika-vin02_t:2281_2	yathā patiṭṭhā hoti. Anu anu pavattitāyāti bhāvanābahulīkārehi anu anu pavattitāya.	2281	
PA_tika-vin02_t:2282_0	Sukhaṃ supatītiādīsu yathā sesajanā samparivattamānā kākacchamānā dukkhaṃ supanti,	2282	
PA_tika-vin02_t:2282_1	evaṃ asupitvā sukhaṃ supati, niddaṃ okkantopi samāpattiṃ samāpanno viya hoti. Sukhaṃ	2282	
PA_tika-vin02_t:2282_2	paṭibujjhatīti yathā aññe nitthunantā vijambhantā samparivattantā dukkhaṃ paṭibujjhanti,	2282	
PA_tika-vin02_t:2282_3	evaṃ appaṭibujjhitvā vikasamānamiva padumaṃ sukhaṃ nibbikāraṃ paṭibujjhati. Anubhūtapubbavasena	2282	
PA_tika-vin02_t:2282_4	devatūpasaṃhāravasena cassa bhaddakameva supinaṃ hoti, na pāpakanti āha “pāpakameva	2282	
PA_tika-vin02_t:2282_5	na passatī”tiādi. Dhātukkhobhahetukampi cassa bahulaṃ bhaddakameva siyā yebhuyyena	2282	
PA_tika-vin02_t:2282_6	cittajarūpānuguṇatāya utuāhārajarūpānaṃ. Tattha pāpakameva na passatīti yathā aññe	2282	
PA_tika-vin02_t:2282_7	attānaṃ corehi samparivāritaṃ viya, vāḷehi upaddutaṃ viya, papāte patantaṃ viya ca	2282	
PA_tika-vin02_t:2282_8	passanti, evaṃ pāpakameva supinaṃ na passati. Bhadrakaṃ pana vuḍḍhikāraṇabhūtaṃ passatīti	2282	
PA_tika-vin02_t:2282_9	cetiyaṃ vandanto viya, pūjaṃ karonto viya, dhammaṃ suṇanto viya ca hoti.	2282	
PA_tika-vin02_t:2283_0	Manussānaṃ piyo hotīti ure āmukkamuttāhāro viya, sīse piḷandhamālā viya ca manussānaṃ	2283	
PA_tika-vin02_t:2283_1	piyo hoti manāpo. Amanussānaṃ piyo hotīti yatheva ca manussānaṃ piyo, evaṃ amanussānampi	2283	
PA_tika-vin02_t:2283_2	piyo hoti visākhatthero viya. Nāssa aggi vā visaṃ vā satthaṃ vā kamatīti mettāvihārissa	2283	
PA_tika-vin02_t:2283_3	kāye uttarāya upāsikāya viya aggi vā, saṃyuttabhāṇakacūḷasīvattherasseva visaṃ vā,	2283	
PA_tika-vin02_t:2283_4	saṃkiccasāmaṇerasseva satthaṃ vā na kamati na pavisati, nāssa kāyaṃ vikopetīti vuttaṃ	2283	
PA_tika-vin02_t:2283_5	hoti. Dhenuvatthumpi cettha kathayanti, ekā kira dhenu vacchakassa khīradhāraṃ muñcamānā	2283	
PA_tika-vin02_t:2283_6	aṭṭhāsi. Eko luddako “taṃ vijjhissāmī”ti hatthena samparivattetvā dīghadaṇḍakaṃ sattiṃ	2283	
PA_tika-vin02_t:2283_7	muñci. Sā tassā sarīraṃ āhacca tālapaṇṇaṃ viya vivaṭṭamānā gatā, neva upacārabalena	2283	
PA_tika-vin02_t:2283_8	na appanābalena, kevalaṃ pana vacchake balavahitacittatāya. Evaṃ mahānubhāvā mettā.	2283	
PA_tika-vin02_t:2283_9	Khippaṃ samādhiyatīti kenaci paripanthena parihīnajjhānassa byāpādassa dūrasamanussaritabhāvato	2283	
PA_tika-vin02_t:2283_10	khippameva samādhiyati. Mukhavaṇṇo vippasīdatīti bandhanā pamuttatālapakkaṃ viya	22831	
PA_tika-vin02_t:2283_11	cassa vippasannavaṇṇaṃ mukhaṃ hoti. Asammūḷho kālaṃ karotīti mettāvihārino sammohamaraṇaṃ	22831	
PA_tika-vin02_t:2283_12	nāma natthi, asammūḷhova niddaṃ okkamanto viya kālaṃ karoti.	22831	
PA_tika-vin02_t:2284	Ekādasakavāravaṇṇanā niṭṭhitā.	228	
PA_tika-vin02_t:2285	Ekuttarikanayavaṇṇanā niṭṭhitā.	228	
PA_tika-vin02_t:2286	Uposathādipucchāvissajjanāvaṇṇanā	228	
PA_tika-vin02_t:2287	332. “Saṅghaṃ, bhante, pavāremītiādi pavāraṇākathā nāmā”ti gaṇṭhipadesu vuttaṃ.	228	
PA_tika-vin02_t:2288	Atthavasapakaraṇavaṇṇanā	228	
PA_tika-vin02_t:2289_0	334. Paṭhamapārājikavaṇṇanāyameva vuttanti “saṅghasuṭṭhutāyā”tiādīnaṃ atthavaṇṇanaṃ	2289	
PA_tika-vin02_t:2289_1	sandhāya vuttaṃ. Dasakkhattuṃ yojanāya padasataṃ vuttanti ekamūlakanaye dasakkhattuṃ	2289	
PA_tika-vin02_t:2289_2	yojanāya katāya saṅkhalikanaye vuttapadehi saddhiṃ padasataṃ vuttanti evamattho gahetabbo.	2289	
PA_tika-vin02_t:2289_3	Aññathā ekamūlake eva naye na sakkā padasataṃ laddhuṃ. Ekamūlakanayehi purimapacchimapadāni	2289	
PA_tika-vin02_t:2289_4	ekato katvā ekekasmiṃ vāre nava nava padāni vuttānīti dasakkhattuṃ yojanāya navuti	2289	
PA_tika-vin02_t:2289_5	padāniyeva labbhanti. Tasmā tāni navuti padāni saṅkhalikanaye baddhacakkavasena yojite	2289	
PA_tika-vin02_t:2289_6	dasa padāni labbhantīti tehi saddhiṃ padasatanti sakkā vattuṃ. Ito aññathā pana ubhosupi	2289	
PA_tika-vin02_t:2289_7	nayesu visuṃ visuṃ atthasataṃ dhammasatañca yathā labbhati, tathā paṭhamapārājikasaṃvaṇṇanāyameva	2289	
PA_tika-vin02_t:2289_8	amhehi dassitaṃ, taṃ tattha vuttanayeneva gahetabbaṃ. Purimapacchimapadāni ekattena	2289	
PA_tika-vin02_t:2289_9	gahetvā “padasata”nti vuttattā “tattha pacchimassa pacchimassa padassa vasena atthasataṃ,	2289	
PA_tika-vin02_t:2289_10	purimassa purimassa vasena dhammasata”nti vuttaṃ. Tasmiṃ padasate “saṅghasuṭṭhū”tiādinā	22891	
PA_tika-vin02_t:2289_11	vuttapurimapadānaṃ vasena dhammasataṃ, “saṅghaphāsū”tiādinā vuttapacchimapadānaṃ	22891	
PA_tika-vin02_t:2289_12	vasena atthasatanti adhippāyo.	22891	
PA_tika-vin02_t:2290	Mahāvaggavaṇṇanā niṭṭhitā.	229	
PA_tika-vin02_t:2291	Paṭhamagāthāsaṅgaṇikaṃ	229	
PA_tika-vin02_t:2292	Sattanagaresu paññattasikkhāpadavaṇṇanā	229	
PA_tika-vin02_t:2293_0	335. Aḍḍhuḍḍhasatānīti tīṇi satāni paññāsañca sikkhāpadāni. Viggahanti manussaviggahaṃ.	2293	
PA_tika-vin02_t:2293_1	Atirekanti dasāhaparamaṃ atirekacīvaraṃ. Kāḷakanti “suddhakāḷakāna”nti vuttakāḷakaṃ.	2293	
PA_tika-vin02_t:2293_2	Bhūtanti bhūtārocanaṃ. Paramparabhattanti paramparabhojanaṃ. Bhikkhunīsu ca akkosoti	2293	
PA_tika-vin02_t:2293_3	“yā pana bhikkhunī bhikkhuṃ akkoseyya vā paribhāseyya vā”ti vuttasikkhāpadaṃ. Antaravāsakanti	2293	
PA_tika-vin02_t:2293_4	aññātikāya bhikkhuniyā cīvarapaṭiggaṇhanaṃ. Rūpiyanti rūpiyasaṃvohāraṃ. Suttanti	2293	
PA_tika-vin02_t:2293_5	“sāmaṃ suttaṃ viññāpetvā tantavāyehī”ti vuttasikkhāpadaṃ. Ujjhāpanaketi ujjhāpanake	2293	
PA_tika-vin02_t:2293_6	khiyyanake pācittiyaṃ. Pācitapiṇḍanti bhikkhunīparipācitaṃ. Cīvaraṃ datvāti “samaggena	2293	
PA_tika-vin02_t:2293_7	saṅghena cīvaraṃ datvā”ti vuttasikkhāpadaṃ. Vosāsantīti “bhikkhū paneva kulesu nimantitā	2293	
PA_tika-vin02_t:2293_8	bhuñjanti, tatra cesā bhikkhunī”ti vuttapāṭidesanīyaṃ. Giragganti “yā pana bhikkhunī	2293	
PA_tika-vin02_t:2293_9	naccaṃ vā gītaṃ vā”ti vuttasikkhāpadaṃ. Cariyāti “antovassaṃ cārikaṃ careyyā”ti ca,	2293	
PA_tika-vin02_t:2293_10	“vassaṃvutthā cārikaṃ na pakkameyyā”ti ca vuttasikkhāpadadvayaṃ. Chandadānenāti pārivāsikena chandadānena.	22931	
PA_tika-vin02_t:2294_0	Pārājikāni cattārīti bhikkhunīnaṃ cattāri pārājikāni. Kuṭīti kuṭikārasikkhāpadaṃ.	2294	
PA_tika-vin02_t:2294_1	Kosiyanti kosiyamissakasikkhāpadaṃ. Seyyāti anupasampannena sahaseyyasikkhāpadaṃ.	2294	
PA_tika-vin02_t:2294_2	Khaṇaneti pathavīkhaṇanaṃ. Gaccha devateti bhūtagāmasikkhāpadaṃ. Siñcanti sappāṇakaudakasiñcanaṃ.	2294	
PA_tika-vin02_t:2294_3	Mahāvihāroti mahallakavihāro. Aññanti aññavādakaṃ. Dvāranti yāva dvārakosā. Sahadhammoti	2294	
PA_tika-vin02_t:2294_4	sahadhammikaṃ vuccamāno. Payopānanti surusurukārakaṃ. Eḷakalomānīti eḷakalomadhovāpanaṃ.	2294	
PA_tika-vin02_t:2294_5	Pattoti ūnapañcabandhanapatto. Ovādoti bhikkhunupassayaṃ upasaṅkamitvā ovādo. Bhesajjanti	2294	
PA_tika-vin02_t:2294_6	taduttaribhesajjaviññāpanaṃ. Sūcīti aṭṭhimayādisūcigharaṃ. Āraññikoti “yāni kho pana	2294	
PA_tika-vin02_t:2294_7	tāni āraññakāni senāsanānī”tiādinā vuttapāṭidesanīyaṃ. Ovādoti “yā pana bhikkhunī	2294	
PA_tika-vin02_t:2294_8	ovādāya vā saṃvāsāya vā na gaccheyyā”ti vuttasikkhāpadaṃ.	2294	
PA_tika-vin02_t:2295	Pārājikāni cattārītiādinā chasu nagaresu paññattaṃ ekato sampiṇḍitvā sāvatthiyā paññattaṃ visuṃ gaṇetvā sabbāneva sikkhāpadāni dvīhi rāsīhi saṅgaṇhāti.	229	
PA_tika-vin02_t:2296	Sattanagaresu paññattasikkhāpadavaṇṇanā niṭṭhitā.	229	
PA_tika-vin02_t:2297	Catuvipattivaṇṇanā	229	
PA_tika-vin02_t:2298_0	336. Ekatiṃsa garukā nāma ubhato aṭṭha pārājikā, bhikkhūnaṃ terasa, bhikkhunīnaṃ	2298	
PA_tika-vin02_t:2298_1	dasa saṅghādisesā. Aṭṭhettha anavasesāti etesu yathāvuttagarukesu sādhāraṇāsādhāraṇavasena	2298	
PA_tika-vin02_t:2298_2	aṭṭha pārājikā anavasesā nāma.	2298	
PA_tika-vin02_t:2299	Asādhāraṇādivaṇṇanā	229	
PA_tika-vin02_t:2300_0	338. “Dhovanañca paṭiggaho”ti gāthā aṭṭhakathācariyānaṃ. Tattha dhovanañca paṭiggahoti	2300	
PA_tika-vin02_t:2300_1	aññātikāya bhikkhuniyā cīvaradhovāpanaṃ cīvarapaṭiggahaṇañca. Koseyya…pe… dve lomāti	2300	
PA_tika-vin02_t:2300_2	eḷakalomavagge ādito satta sikkhāpadāni vuttāni. Vassikāti vassikasāṭikasikkhāpadaṃ.	2300	
PA_tika-vin02_t:2300_3	Āraññakena cāti sāsaṅkasikkhāpadaṃ vuttaṃ. Paṇītanti paṇītabhojanaviññatti. Ūnanti	2300	
PA_tika-vin02_t:2300_4	ūnavīsativassasikkhāpadaṃ. Nisīdane ca yā sikkhā, vassikā yā ca sāṭikāti nisīdanavassikasāṭikānaṃ pamāṇātikkamo.	2300	
PA_tika-vin02_t:2301_0	Āpattikkhandhā ceva uposathādīni ca “pārājikasaṅghādisesā”tiādinā vibhattattā “vibhattiyo”ti	2301	
PA_tika-vin02_t:2301_1	vuttāni. Tevīsati saṅghādisesāti bhikkhunīnaṃ āgatāni dasa, bhikkhūnaṃ terasāti tevīsati.	2301	
PA_tika-vin02_t:2301_2	Dvecattālīsa nissaggiyātiādīsupi eseva nayo. Dvīhi…pe… kiccaṃ ekena sammatīti dvīhi	2301	
PA_tika-vin02_t:2301_3	vivādādhikaraṇaṃ, catūhi anuvādādhikaraṇaṃ, tīhi āpattādhikaraṇaṃ, ekena kiccādhikaraṇaṃ sammatīti attho.	2301	
PA_tika-vin02_t:2302	339. Niraṅkatoti saṅghamhā apasārito.	230	
PA_tika-vin02_t:2303	Adhikaraṇabhedavaṇṇanā	230	
PA_tika-vin02_t:2304	340. Yasmā adhikaraṇaṃ ukkoṭento samathappattameva ukkoṭeti, tasmā “vivādādhikaraṇaṃ ukkoṭento kati samathe ukkoṭetī”tiādi vuttaṃ.	230	
PA_tika-vin02_t:2305_0	341. Pāḷimuttakavinicchayenevāti vinayalakkhaṇaṃ vinā kevalaṃ dhammadesanāmattavasenevāti	2305	
PA_tika-vin02_t:2305_1	attho. Yenāpi vinicchayenāti pāḷimuttakavinicchayameva sandhāya vuttaṃ. Khandhakato	2305	
PA_tika-vin02_t:2305_2	ca parivārato ca suttenāti khandhakaparivārato ānītasuttena. Nijjhāpentīti paññāpenti.	2305	
PA_tika-vin02_t:2306	342. Kiccaṃ nissāya uppajjanakakiccānanti pubbe kataukkhepanīyādikiccaṃ nissāya uppajjanakakiccānaṃ. Kīdisānaṃ? Yāvatatiyasamanubhāsanādīnaṃ.	230	
PA_tika-vin02_t:2307	343. Taṃ hīti taṃ vivādādhikaraṇaṃ.	230	
PA_tika-vin02_t:2308_0	344. Adhikaraṇesu yena adhikaraṇena sammanti, taṃ dassetuṃ vuttanti yadā adhikaraṇehi	2308	
PA_tika-vin02_t:2308_1	sammanti, tadā kiccādhikaraṇeneva sammanti, na aññehi adhikaraṇehīti dassanatthaṃ vuttanti adhippāyo.	2308	
PA_tika-vin02_t:2309_0	353. “Sattannaṃ samathānaṃ katame chattiṃsa samuṭṭhānā”ti pucchitvāpi “kammassa kiriyā	2309	
PA_tika-vin02_t:2309_1	karaṇa”ntiādinā sammukhāvinayassa samuṭṭhānāni avibhajitvāva sativinayādīnaṃ channaññeva	2309	
PA_tika-vin02_t:2309_2	cha samuṭṭhānāni vibhattāni, taṃ kasmāti āha “kiñcāpi sattannaṃ samathāna”ntiādi.	2309	
PA_tika-vin02_t:2309_3	Sativinayādīnaṃ viya saṅghasammukhatādīnaṃ kiccayatā nāma natthīti āha “kammasaṅgahābhāvenā”ti.	2309	
PA_tika-vin02_t:2310	Dutiyagāthāsaṅgaṇikavaṇṇanā	231	
PA_tika-vin02_t:2311	359. Mantaggahaṇanti aññamaññaṃ saṃsandanaṃ. Anu anu sandhānaṃ anusandhitanti bhāvasādhano anusandhitasaddoti āha “anusandhitanti kathānusandhī”ti.	231	
PA_tika-vin02_t:2312	Saṅgāmadvayavaṇṇanā	231	
PA_tika-vin02_t:2313_0	365. Ṭhānanisajjavattādinissitāti “evaṃ ṭhātabbaṃ, evaṃ nisīditabba”nti evamādikā.	2313	
PA_tika-vin02_t:2313_1	Saññājananatthanti cuditakacodakānaṃ saññuppādanatthaṃ. Anuyogavattaṃ kathāpetvāti	2313	
PA_tika-vin02_t:2313_2	“kiṃ anuyogavattaṃ jānāsī”ti pucchitvā teneva kathāpetvā.	2313	
PA_tika-vin02_t:2314	375. Nīlādivaṇṇāvaṇṇavasenāti nīlādivaṇṇavasena ārogyatthādiavaṇṇavasena ca.	231	
PA_tika-vin02_t:2315	Kathinabhedavaṇṇanā	231	
PA_tika-vin02_t:2316_0	404. Purejātapaccaye panesa uddiṭṭhadhammesu ekadhammampi na labhatīti esa udakāharaṇādipayogo	2316	
PA_tika-vin02_t:2316_1	attano purejātapaccayabhāve pubbakaraṇavasena uddiṭṭhesu dhovanādidhammesu ekadhammampi	2316	
PA_tika-vin02_t:2316_2	na labhati attano purejātassa pubbakaraṇasaṅgahitassa dhammassa natthitāya.	2316	
PA_tika-vin02_t:2317	412. Rūpādīsu dhammesūti vaṇṇagandhādīsu suddhaṭṭhakadhammesu.	231	
PA_tika-vin02_t:2318	416. Purimā dveti imasmiṃ adhikāre paṭhamaṃ vuttā antarubbhārasahubbhārā, na pakkamanantikādayo dve uddhārā.	231	
PA_tika-vin02_t:2319	Upālipañcakavaṇṇanā	231	
PA_tika-vin02_t:2320_0	420-421. Omaddakārakoti omadditvā abhibhavitvā kārako. Upatthambho na dātabboti sāmaggivināsāya	2320	
PA_tika-vin02_t:2320_1	anubalaṃ na dātabbaṃ. Diṭṭhāvikammampi katvāti “na metaṃ khamatī”ti diṭṭhiṃ āvi katvāpi.	2320	
PA_tika-vin02_t:2321	Vohāravaggavaṇṇanā	232	
PA_tika-vin02_t:2322_0	424. Kāyappayogena āpajjitabbā kāyappayogā. Vacīpayogena āpajjitabbā vacīpayogā.	2322	
PA_tika-vin02_t:2322_1	Navasu ṭhānesūti osāraṇādīsu navasu ṭhānesu. Dvīsu ṭhānesūti ñattidutiyañatticatutthakammesu.	2322	
PA_tika-vin02_t:2322_2	Tasmāti yasmā mahāaṭṭhakathāyaṃ vuttanayena ubhatovibhaṅgā asaṅgahitā, tasmā. Yaṃ	2322	
PA_tika-vin02_t:2322_3	kurundiyaṃ vuttaṃ, taṃ gahetabbanti sambandho.	2322	
PA_tika-vin02_t:2323	Diṭṭhāvikammavaggavaṇṇanā	232	
PA_tika-vin02_t:2324	425. “Catūhi pañcahī”ti vacanato dvīhi vā tīhi vā ekato desetuṃ vaṭṭati, tato paraṃ na vaṭṭati. Māḷakasīmāyāti khaṇḍasīmāya. Avippavāsasīmāyāti mahāsīmāya.	232	
PA_tika-vin02_t:2325	Musāvādavaggavaṇṇanā	232	
PA_tika-vin02_t:2326	444. Pariyāyena jānantassa vuttamusāvādoti yassa kassaci jānantassa pariyāyena vuttamusāvādoti attho.	232	
PA_tika-vin02_t:2327	446. Anuyogo na dātabboti tena vuttaṃ anādiyitvā tuṇhī bhavitabbanti attho.	232	
PA_tika-vin02_t:2328	Bhikkhunovādavaggavaṇṇanā	232	
PA_tika-vin02_t:2329	454. Ekūnavīsatibhedāyāti maggapaccavekkhaṇādivasena ekūnavīsatibhedāya.	232	
PA_tika-vin02_t:2330	Adhikaraṇavūpasamavaggavaṇṇanā	233	
PA_tika-vin02_t:2331_0	458. Pañcahi kāraṇehīti idaṃ atthanipphādanakāni tesaṃ pubbabhāgāni ca kāraṇabhāvasāmaññena	2331	
PA_tika-vin02_t:2331_1	ekajjhaṃ gahetvā vuttaṃ, na pana sabbesaṃ pañcannaṃ samānayogakkhemattā. Anussāvanenāti	2331	
PA_tika-vin02_t:2331_2	bhedassa anurūpasāvanena. Yathā bhedo hoti, evaṃ bhinditabbānaṃ bhikkhūnaṃ attano	2331	
PA_tika-vin02_t:2331_3	vacanassa sāvanena viññāpanenāti attho. Tenāha “nanu tumhe”tiādi. Kaṇṇamūle vacībhedaṃ	2331	
PA_tika-vin02_t:2331_4	katvāti etena pākaṭaṃ katvā bhedakaravatthudīpanaṃ voharaṇaṃ. Tattha attanā vinicchitamattaṃ	2331	
PA_tika-vin02_t:2331_5	rahassavasena viññāpanaṃ anussāvananti dasseti. Kammameva uddeso vā pamāṇanti tehi	2331	
PA_tika-vin02_t:2331_6	saṅghabhedasiddhito pamāṇaṃ, itare pana tesaṃ sambhārabhūtā. Tenāha “vohārā”tiādi. Tatthāti voharaṇe.	2331	
PA_tika-vin02_t:2332	Kathinatthāravaggavaṇṇanā	233	
PA_tika-vin02_t:2333	467. Antarā vuttakāraṇenāti “tañhi vandantassa mañcapādādīsupi nalāṭaṃ paṭihaññeyyā”tiādinā vuttakāraṇena.	233	
PA_tika-vin02_t:2334	Samuṭṭhānavaṇṇanā	233	
PA_tika-vin02_t:2335	470. Pubbe vuttamevāti sahaseyyādipaṇṇattivajjaṃ. Itaranti sacittakaṃ. Bhiṃsāpanādīni katvāti bhiṃsāpanādinā āpattiṃ āpajjitvāti adhippāyo.	233	
PA_tika-vin02_t:2336	Aparadutiyagāthāsaṅgaṇikaṃ	233	
PA_tika-vin02_t:2337	Kāyikādiāpattivaṇṇanā	233	
PA_tika-vin02_t:2338	474. Vinaye garukā vinayagarukā. Kiñcāpi idaṃ dvīsu gāthāsu āgataṃ, aññehi pana missetvā vuttabhāvato nānākaraṇaṃ paccetabbaṃ.	233	
PA_tika-vin02_t:2339	Desanāgāminiyādivaṇṇanā	233	
PA_tika-vin02_t:2340_0	475. Dve saṃvāsakabhūmiyoti ettha bhūmīti avatthā. Aṅgahīnatā kāraṇavekallavasenapi	2340	
PA_tika-vin02_t:2340_1	veditabbāti āha “apicetthā”tiādi. Esa nayoti “apicetthā”tiādinā vuttanayo. Vanappatiṃ	2340	
PA_tika-vin02_t:2340_2	chindantassa pārājikanti adinnādāne vanappatikathāya āgataṃ parasantakaṃ sandhāya	2340	
PA_tika-vin02_t:2340_3	vuttaṃ. Vissaṭṭhichaḍḍaneti sukkavissaṭṭhiyā mocane. Dukkaṭā katāti dukkaṭaṃ vuttaṃ.	2340	
PA_tika-vin02_t:2340_4	Paṭhamasikkhāpadamhiyevāti bhikkhunovādakavaggassa paṭhamasikkhāpadeyeva. Āmakadhaññaṃ	2340	
PA_tika-vin02_t:2340_5	viññāpetvā bhuñjantiyā pubbapayoge dukkaṭaṃ, ajjhohāre pācittiyaṃ.	2340	
PA_tika-vin02_t:2341	Pācittiyavaṇṇanā	234	
PA_tika-vin02_t:2342	476. Abbhuṇhasīloti abhinavasīlo.	234	
PA_tika-vin02_t:2343	478. Asuttakanti suttavirahitaṃ, suttato apanītaṃ natthīti attho.	234	
PA_tika-vin02_t:2344	Sedamocanagāthā	234	
PA_tika-vin02_t:2345	Avippavāsādipañhavaṇṇanā	234	
PA_tika-vin02_t:2346_0	479. Sedamocanagāthāsu tahinti tasmiṃ puggale. “Akappiyasambhogo nāma methunadhammādī”ti	2346	
PA_tika-vin02_t:2346_1	gaṇṭhipadesu vuttaṃ. Esā pañhā kusalehi cintitāti liṅgavipallāsavasenetaṃ vuttaṃ,	2346	
PA_tika-vin02_t:2346_2	eso pañho kusalehi cintitoti attho.	2346	
PA_tika-vin02_t:2347	Dasāti avandiye dasa. Ekādasāti paṇḍakādayo ekādasa. Ubbhakkhake na vadāmīti iminā mukhe methunadhammābhāvaṃ dīpeti. Adhonābhiṃ vivajjiyāti iminā vaccamaggapassāvamaggesu.	234	
PA_tika-vin02_t:2348_0	Gāmantarapariyāpannaṃ nadīpāraṃ okkantabhikkhuniṃ sandhāyāti ettha nadī bhikkhuniyā	2348	
PA_tika-vin02_t:2348_1	gāmapariyāpannā, paratīraṃ gāmantarapariyāpannaṃ. Tattha paratīre paṭhamaleḍḍupātappamāṇo	2348	
PA_tika-vin02_t:2348_2	gāmūpacāro nadīpariyantena paricchinno, tasmā paratīre ratanamattampi araññaṃ natthi,	2348	
PA_tika-vin02_t:2348_3	paratīrañca tiṇādīhi paṭicchannattā dassanūpacāravirahitaṃ karoti. Tattha attano	2348	
PA_tika-vin02_t:2348_4	gāme āpatti natthi, paratīre pana paṭhamaleḍḍupātasaṅkhāte gāmūpacāreyeva pādaṃ ṭhapeti.	2348	
PA_tika-vin02_t:2348_5	Antare abhidhamme vuttanayena araññabhūtaṃ sakagāmaṃ atikkamati nāma, tasmā gaṇamhā	2348	
PA_tika-vin02_t:2348_6	ohīyanā nāma hotīti veditabbaṃ.	2348	
PA_tika-vin02_t:2349_0	Bhikkhūnaṃ santike ekatoupasampannā nāma mahāpajāpatipamukhā pañcasatasākiniyo bhikkhuniyo.	2349	
PA_tika-vin02_t:2349_1	Mahāpajāpatipi hi ānandattherena dinnaovādassa paṭiggahitattā bhikkhūnaṃ santike upasampannā nāma.	2349	
PA_tika-vin02_t:2350	Pārājikādipañhavaṇṇanā	235	
PA_tika-vin02_t:2351_0	480. Saha dussena methunavītikkamassa sakkuṇeyyatāya “dussakuṭiādīni sandhāyā”ti	2351	
PA_tika-vin02_t:2351_1	vuttaṃ. Liṅgaparivattaṃ sandhāya vuttāti “liṅgaparivatte sati paṭiggahaṇassa vijahanato	2351	
PA_tika-vin02_t:2351_2	sāmaṃ gahetvā bhuñjituṃ na vaṭṭatī”ti liṅgaparivattanaṃ sandhāya vuttā.	2351	
PA_tika-vin02_t:2352	481. Suppatiṭṭhitanigrodhasadisanti yojanadviyojanādiparamaṃ mahānigrodhaṃ sandhāya vuttaṃ.	235	
PA_tika-vin02_t:2353	Sedamocanagāthāvaṇṇanā niṭṭhitā.	235	
PA_tika-vin02_t:2354	Pañcavaggo	235	
PA_tika-vin02_t:2355	Kammavaggavaṇṇanā	235	
PA_tika-vin02_t:2356_0	483. Kammavagge ummattakassa bhikkhuno ummattakasammuti ummattake yācitvā gate asammukhāpi	2356	
PA_tika-vin02_t:2356_1	dātuṃ vaṭṭati, tattha nisinnepi na kuppati niyamābhāvato. Asammukhā kate pana dosābhāvaṃ	2356	
PA_tika-vin02_t:2356_2	dassetuṃ “asammukhākataṃ sukataṃ hotī”ti vuttaṃ. Dūtena upasampadā pana sammukhā	2356	
PA_tika-vin02_t:2356_3	kātuṃ na sakkā kammavācānānattasambhavato. Pattanikkujjanādayo hatthapāsato apanītamattepi	2356	
PA_tika-vin02_t:2356_4	kātuṃ vaṭṭanti. Saṅghasammukhatātiādīsu yāvatikā bhikkhū kammappattā, te āgatā honti,	2356	
PA_tika-vin02_t:2356_5	chandārahānaṃ chando āhaṭo hoti, sammukhībhūtā na paṭikkosanti, ayaṃ saṅghasammukhatā.	2356	
PA_tika-vin02_t:2356_6	Yena dhammena yena vinayena yena satthusāsanena saṅgho kammaṃ karoti, ayaṃ dhammasammukhatā.	2356	
PA_tika-vin02_t:2356_7	Tattha dhammoti bhūtaṃ vatthu. Vinayoti codanā ceva sāraṇā ca. Satthusāsanaṃ nāma	2356	
PA_tika-vin02_t:2356_8	ñattisampadā ceva anussāvanasampadā ca. Yassa saṅgho kammaṃ karoti, tassa sammukhabhāvo	2356	
PA_tika-vin02_t:2356_9	puggalasammukhatā. Kattikamāsassa pavāraṇamāsattā “ṭhapetvā kattikamāsa”nti vuttaṃ.	2356	
PA_tika-vin02_t:2356_10	Paccukkaḍḍhitvā ṭhapitadivaso cāti kāḷapakkhe cātuddasiṃ vā pannarasiṃ vā sandhāya	23561	
PA_tika-vin02_t:2356_11	vuttaṃ. Dve ca puṇṇamāsiyoti paṭhamapacchimavassūpagatānaṃ vasena vuttaṃ.	23561	
PA_tika-vin02_t:2357_0	485. Ṭhānakaraṇāni sithilāni katvā uccāretabbaṃ akkharaṃ sithilaṃ, tāniyeva dhanitāni	2357	
PA_tika-vin02_t:2357_1	asithilāni katvā uccāretabbaṃ akkharaṃ dhanitaṃ. Dvimattakālaṃ dīghaṃ, ekamattakālaṃ	2357	
PA_tika-vin02_t:2357_2	rassaṃ. Dasadhā byañjanabuddhiyā pabhedoti evaṃ sithilādivasena byañjanabuddhiyā	2357	
PA_tika-vin02_t:2357_3	akkharuppādakacittassa dasappakārena pabhedo. Sabbāni hi akkharāni cittasamuṭṭhānāni	2357	
PA_tika-vin02_t:2357_4	yathādhippetatthabyañjanato byañjanāni ca. Saṃyogo paro etasmāti saṃyogaparo, na	2357	
PA_tika-vin02_t:2357_5	saṃyogaparo asaṃyogaparo. Āyasmato buddharakkhitatherassa yassa na khamatīti ettha	2357	
PA_tika-vin02_t:2357_6	ta-kāra na-kārasahitākāro asaṃyogaparo. Karaṇānīti kaṇṭhādīni.	2357	
PA_tika-vin02_t:2358_0	488. Anukkhittā pārājikaṃ anāpannā ca pakatattāti āha “pakatattā anukkhittā”tiādi.	2358	
PA_tika-vin02_t:2358_1	Tattha anissāritāti purimapadasseva vevacanaṃ. Parisuddhasīlāti pārājikaṃ anāpannā.	2358	
PA_tika-vin02_t:2358_2	Na tesaṃ chando vā pārisuddhi vā etīti tīsu dvīsu vā nisinnesu ekassa vā dvinnaṃ	2358	
PA_tika-vin02_t:2358_3	vā chandapārisuddhi āhaṭāpi anāhaṭāva hotīti adhippāyo.	2358	
PA_tika-vin02_t:2359	Apalokanakammakathāvaṇṇanā	235	
PA_tika-vin02_t:2360_0	495-496. Kāyasambhogasāmaggīti sahaseyyapaṭiggahaṇādi. So ratoti subhe rato. Suṭṭhu	2360	
PA_tika-vin02_t:2360_1	oratoti vā sorato. Nivātavuttīti nīcavutti. Paṭisaṅkhāti paṭisaṅkhāya ñāṇena upaparikkhitvā.	2360	
PA_tika-vin02_t:2360_2	Yaṃ taṃ avandiyakammaṃ anuññātanti sambandho. Imassa apalokanakammassa ṭhānaṃ hotīti	2360	
PA_tika-vin02_t:2360_3	evampi apalokanakammaṃ pavattatīti attho. Kammameva lakkhaṇanti kammalakkhaṇaṃ. Osāraṇanissāraṇabhaṇḍukammādayo	2360	
PA_tika-vin02_t:2360_4	viya kammañca hutvā aññañca nāmaṃ na labhati, kammameva hutvā upalakkhīyatīti “kammalakkhaṇa”nti	2360	
PA_tika-vin02_t:2360_5	vuccati. Etampi kammalakkhaṇamevāti vuttakammalakkhaṇaṃ dassetuṃ “acchinnacīvarajiṇṇacīvaranaṭṭhacīvarāna”ntiādi	2360	
PA_tika-vin02_t:2360_6	vuttaṃ. Iṇapalibodhampīti iṇameva palibodho iṇapalibodho, tampi dātuṃ vaṭṭati. Sace	2360	
PA_tika-vin02_t:2360_7	tādisaṃ bhikkhuṃ iṇāyikā palibundhanti, tatruppādatopi tassa iṇaṃ sodhetuṃ vaṭṭatīti adhippāyo.	2360	
PA_tika-vin02_t:2361_0	Chattaṃ vā vedikaṃ vāti ettha vedikāti cetiyassa upari caturassacayo vuccati. Chattanti	2361	
PA_tika-vin02_t:2361_1	tato uddhaṃ valayāni dassetvā kato aggacayo vuccati. Cetiyassa upanikkhepatoti cetiye	2361	
PA_tika-vin02_t:2361_2	navakammattāya upanikkhittato, cetiyasantakatoti vuttaṃ hoti. Aññā katikā kātabbāti	2361	
PA_tika-vin02_t:2361_3	purimakatikāya asaṅgahitattā vuttaṃ. Tehīti yesaṃ puggalikaṭṭhāne tiṭṭhanti, tehi.	2361	
PA_tika-vin02_t:2361_4	Dasabhāganti dasamabhāgaṃ. Tatthāti tasmiṃ vihāre. Mūleti pubbe. “Ito paṭṭhāya bhājetvā	2361	
PA_tika-vin02_t:2361_5	khādantū”ti vacaneneva yathāsukhaṃ paribhogo paṭikkhitto hotīti āha “purimakatikā	2361	
PA_tika-vin02_t:2361_6	paṭippassambhatī”ti.	2361	
PA_tika-vin02_t:2362	Anuvicaritvāti pacchato pacchato gantvā. Apaccāsīsantenāti tesaṃ santikā	236	
PA_tika-vin02_t:2363_0	Paccayaṃ apaccāsīsantena. Mūlabhāganti vuttamevatthaṃ vibhāveti “dasabhāgamatta”nti.	2363	
PA_tika-vin02_t:2363_1	Akatāvāsaṃ vā katvāti tato uppannaāyena katvā. Jaggitakāle ca na vāretabbāti jaggitānaṃ	2363	
PA_tika-vin02_t:2363_2	pupphaphalabharitakāle na vāretabbā. Jagganakāleti jaggituṃ āraddhakāle. Ñattikammaṭṭhānabhedeti	2363	
PA_tika-vin02_t:2363_3	ñattikammassa ṭhānabhede.	2363	
PA_tika-vin02_t:2364	Kammavaggavaṇṇanā niṭṭhitā.	236	
PA_tika-vin02_t:2365	Apaññatte paññattavaggavaṇṇanā	236	
PA_tika-vin02_t:2366_0	500. Satta āpattikkhandhā paññattaṃ nāmāti sambandho. Kakusandhakoṇāgamanakassapā	2366	
PA_tika-vin02_t:2366_1	eva satta āpattikkhandhe paññapesuṃ, vipassīādayo pana ovādapātimokkhaṃ uddisiṃsu,	2366	
PA_tika-vin02_t:2366_2	na sikkhāpadaṃ paññapesunti āha “kakusandhañca…pe… antarā kenaci apaññatte sikkhāpade”ti.	2366	
PA_tika-vin02_t:2366_3	Sesamettha suviññeyyameva.	2366	
PA_tika-vin02_t:2367	Iti samantapāsādikāya vinayaṭṭhakathāya sāratthadīpaniyaṃ	236	
PA_tika-vin02_t:2368	Parivāraṭṭhakathāvaṇṇanā samattā.	236	
PA_tika-vin02_t:2369	Nigamanakathāvaṇṇanā	236	
PA_tika-vin02_t:2370	Avasānagāthāsu pana ayamattho. Vibhattadesananti ubhatovibhaṅgakhandhakaparivārehi vibhattadesanaṃ vinayapiṭakanti yojetabbaṃ. Tassāti tassa vinayassa.	237	
PA_tika-vin02_t:2371	Tatridantiādi paṭhamapārājikavaṇṇanāyaṃ vuttanayameva.	237	
PA_tika-vin02_t:2372_0	Satthumahābodhivibhūsitoti satthunā paribhuttamahābodhivibhūsito maṇḍito, tassa mahāvihārassa	2372	
PA_tika-vin02_t:2372_1	dakkhiṇabhāge uttamaṃ yaṃ padhānagharanti sambandho. Tattha padhānagharanti taṃnāmakaṃ	2372	
PA_tika-vin02_t:2372_2	pariveṇaṃ. Sucicārittasīlena, bhikkhusaṅghena sevitanti idampi padhānagharavisesanaṃ.	2372	
PA_tika-vin02_t:2373_0	Tatthāti tasmiṃ padhānaghare. Cārupākārasañcitanti manāpena pākārena parikkhittaṃ.	2373	
PA_tika-vin02_t:2373_1	Sītacchāyatarūpetanti ghananicitapattasañchannasākhāpasākhatāya sītacchāyehi rukkhehi	2373	
PA_tika-vin02_t:2373_2	upetaṃ. Vikasitakamalakuvalayapuṇḍarīkasogandhikādipupphasañchannamadhurasītaludakapuṇṇatāya	2373	
PA_tika-vin02_t:2373_3	sampannā salilāsayā assāti sampannasalilāsayo. Uddisitvāti buddhasiriṃ nāma theraṃ	2373	
PA_tika-vin02_t:2373_4	nissāya, tassa ajjhesanaṃ nissāyāti vuttaṃ hoti. Iddhāti atthavinicchayādīhi iddhā phītā paripuṇṇā.	2373	
PA_tika-vin02_t:2374_0	Sirinivāsassāti siriyā nivāsaṭṭhānabhūtassa. Jayasaṃvacchareti jayappattasaṃvacchare.	2374	
PA_tika-vin02_t:2374_1	Ayanti theraṃ buddhasiriṃ uddissa yā vinayavaṇṇanā āraddhā, ayaṃ. Dhammūpasaṃhitāti	2374	
PA_tika-vin02_t:2374_2	kusalasannissitā. Idāni sadevakassa lokassa accantasukhādhigamāya attano puññaṃ pariṇāmento	2374	
PA_tika-vin02_t:2374_3	“ciraṭṭhitattha dhammassā”tiādimāha. Tattha samācitanti upacitaṃ. Sabbassa ānubhāvenāti	2374	
PA_tika-vin02_t:2374_4	sabbassa tassa puññassa tejena. Sabbepi pāṇinoti kāmāvacarādibhedā sabbe sattā. Saddhammarasasevinoti	2374	
PA_tika-vin02_t:2374_5	yathārahaṃ bodhittayādhigamavasena saddhammarasasevino bhavantu. Sesamettha suviññeyyameva.	2374	
PA_tika-vin02_t:2375	Nigamanakathāvaṇṇanā niṭṭhitā.	237	
PA_tika-vin02_t:2376	Nigamanakathā	237	
PA_tika-vin02_t:2377	Ettāvatā ca –	237	
PA_tika-vin02_t:2378	Vinaye pāṭavatthāya, sāsanassa ca vuḍḍhiyā;	237	
PA_tika-vin02_t:2379	Vaṇṇanā yā samāraddhā, vinayaṭṭhakathāya sā.	237	
PA_tika-vin02_t:2380	Sāratthadīpanī nāma, sabbaso pariniṭṭhitā;	238	
PA_tika-vin02_t:2381	Tiṃsasahassamattehi, ganthehi parimāṇato.	238	
PA_tika-vin02_t:2382	Ajjhesito narindena, sohaṃ parakkamabāhunā;	238	
PA_tika-vin02_t:2383	Saddhammaṭṭhitikāmena, sāsanujjotakārinā.	238	
PA_tika-vin02_t:2384	Teneva kārite ramme, pāsādasatamaṇḍite;	238	
PA_tika-vin02_t:2385	Nānādumagaṇākiṇṇe, bhāvanābhiratālaye.	238	
PA_tika-vin02_t:2386	Sītalūdakasampanne, vasaṃ jetavane imaṃ;	238	
PA_tika-vin02_t:2387	Atthabyañjanasampannaṃ, akāsiṃ suvinicchayaṃ.	238	
PA_tika-vin02_t:2388	Yaṃ siddhaṃ iminā puññaṃ, yaṃ caññaṃ pasutaṃ mayā;	238	
PA_tika-vin02_t:2389	Etena puññakammena, dutiye attasambhave.	238	
PA_tika-vin02_t:2390	Tāvatiṃse pamodento, sīlācāraguṇe rato;	239	
PA_tika-vin02_t:2391	Alaggo pañcakāmesu, patvāna paṭhamaṃ phalaṃ.	239	
PA_tika-vin02_t:2392	Antime attabhāvamhi, metteyyaṃ munipuṅgavaṃ;	239	
PA_tika-vin02_t:2393	Lokaggapuggalaṃ nāthaṃ, sabbasattahite rataṃ.	239	
PA_tika-vin02_t:2394	Disvāna tassa dhīrassa, sutvā saddhammadesanaṃ;	239	
PA_tika-vin02_t:2395	Adhigantvā phalaṃ aggaṃ, sobheyyaṃ jinasāsanaṃ.	239	
PA_tika-vin02_t:2396	Sadā rakkhantu rājāno, dhammeneva imaṃ pajaṃ;	239	
PA_tika-vin02_t:2397	Niratā puññakammesu, jotentu jinasāsanaṃ.	239	
PA_tika-vin02_t:2398	Ime ca pāṇino sabbe, sabbadā nirupaddavā;	239	
PA_tika-vin02_t:2399	Niccaṃ kalyāṇasaṅkappā, pappontu amataṃ padanti.	239	
PA_tika-vin02_t:2400	Sāratthadīpanī nāma vinayaṭīkā niṭṭhitā.	240	
