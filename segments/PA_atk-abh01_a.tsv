segmentnr	original	folio	analyzed
PA_atk-abh01_a:0	Namo tassa bhagavato arahato sammāsambuddhassa	0	
PA_atk-abh01_a:1	Abhidhammapiṭake	0	
PA_atk-abh01_a:2	Aṭṭhasālinī nāma	0	
PA_atk-abh01_a:3	Dhammasaṅgaṇī-aṭṭhakathā	0	
PA_atk-abh01_a:4	Ganthārambhakathā	0	
PA_atk-abh01_a:5	Karuṇā viya sattesu, paññā yassa mahesino;	0	
PA_atk-abh01_a:6	Ñeyyadhammesu sabbesu, pavattittha yathāruci.	0	
PA_atk-abh01_a:7	Dayāya tāya sattesu, samussāhitamānaso;	0	
PA_atk-abh01_a:8	Pāṭihīrāvasānamhi, vasanto tidasālaye.	0	
PA_atk-abh01_a:9	Pāricchattakamūlamhi, paṇḍukambalanāmake;	0	
PA_atk-abh01_a:10	Silāsane sannisinno, ādiccova yugandhare.	1	
PA_atk-abh01_a:11	Cakkavāḷasahassehi, dasahāgamma sabbaso;	1	
PA_atk-abh01_a:12	Sannisinnena devānaṃ, gaṇena parivārito.	1	
PA_atk-abh01_a:13	Mātaraṃ pamukhaṃ katvā, tassā paññāya tejasā;	1	
PA_atk-abh01_a:14	Abhidhammakathāmaggaṃ, devānaṃ sampavattayi.	1	
PA_atk-abh01_a:15	Tassa pāde namassitvā, sambuddhassa sirīmato;	1	
PA_atk-abh01_a:16	Saddhammañcassa pūjetvā, katvā saṅghassa cañjaliṃ.	1	
PA_atk-abh01_a:17	Nipaccakārassetassa, katassa ratanattaye;	1	
PA_atk-abh01_a:18	Ānubhāvena sosetvā, antarāye asesato.	1	
PA_atk-abh01_a:19	Visuddhācārasīlena, nipuṇāmalabuddhinā;	1	
PA_atk-abh01_a:20	Bhikkhunā buddhaghosena, sakkaccaṃ abhiyācito.	2	
PA_atk-abh01_a:21	Yaṃ devadevo devānaṃ, desetvā nayato puna;	2	
PA_atk-abh01_a:22	Therassa sāriputtassa, samācikkhi vināyako.	2	
PA_atk-abh01_a:23	Anotattadahe katvā, upaṭṭhānaṃ mahesino;	2	
PA_atk-abh01_a:24	Yañca sutvāna so thero, āharitvā mahītalaṃ.	2	
PA_atk-abh01_a:25	Bhikkhūnaṃ payirudāhāsi, iti bhikkhūhi dhārito;	2	
PA_atk-abh01_a:26	Saṅgītikāle saṅgīto, vedehamuninā puna.	2	
PA_atk-abh01_a:27	Tassa gambhīrañāṇehi, ogāḷhassa abhiṇhaso;	2	
PA_atk-abh01_a:28	Nānānayavicittassa, abhidhammassa ādito.	2	
PA_atk-abh01_a:29	Yā mahākassapādīhi, vasīhiṭṭhakathā purā;	2	
PA_atk-abh01_a:30	Saṅgītā anusaṅgītā, pacchāpi ca isīhi yā.	3	
PA_atk-abh01_a:31	Ābhatā pana therena, mahindenetamuttamaṃ;	3	
PA_atk-abh01_a:32	Yā dīpaṃ dīpavāsīnaṃ, bhāsāya abhisaṅkhatā.	3	
PA_atk-abh01_a:33	Apanetvā tato bhāsaṃ, tambapaṇṇinivāsinaṃ;	3	
PA_atk-abh01_a:34	Āropayitvā niddosaṃ, bhāsaṃ tantinayānugaṃ.	3	
PA_atk-abh01_a:35	Nikāyantaraladdhīhi, asammissaṃ anākulaṃ;	3	
PA_atk-abh01_a:36	Mahāvihāravāsīnaṃ, dīpayanto vinicchayaṃ.	3	
PA_atk-abh01_a:37	Atthaṃ pakāsayissāmi, āgamaṭṭhakathāsupi;	3	
PA_atk-abh01_a:38	Gahetabbaṃ gahetvāna, tosayanto vicakkhaṇe.	3	
PA_atk-abh01_a:39	Kammaṭṭhānāni sabbāni, cariyābhiññā vipassanā;	3	
PA_atk-abh01_a:40	Visuddhimagge panidaṃ, yasmā sabbaṃ pakāsitaṃ.	4	
PA_atk-abh01_a:41	Tasmā taṃ aggahetvāna, sakalāyapi tantiyā;	4	
PA_atk-abh01_a:42	Padānukkamato eva, karissāmatthavaṇṇanaṃ.	4	
PA_atk-abh01_a:43	Iti me bhāsamānassa, abhidhammakathaṃ imaṃ;	4	
PA_atk-abh01_a:44	Avikkhittā nisāmetha, dullabhā hi ayaṃ kathāti.	4	
PA_atk-abh01_a:45	Nidānakathā	4	
PA_atk-abh01_a:46_0	Tattha kenaṭṭhena abhidhammo? Dhammātirekadhammavisesaṭṭhena. Atirekavisesatthadīpako	46	
PA_atk-abh01_a:46_1	hettha ‘abhi’-saddo. “Bāḷhā me dukkhā vedanā abhikkamanti no paṭikkamanti” “abhikkantavaṇṇā”tiādīsu	46	
PA_atk-abh01_a:46_2	viya. Tasmā yathā samussitesu bahūsu chattesu ceva dhajesu ca yaṃ atirekappamāṇaṃ	46	
PA_atk-abh01_a:46_3	visesavaṇṇasaṇṭhānañca chattaṃ, taṃ ‘aticchatta’nti vuccati, yo atirekappamāṇo nānāvirāgavaṇṇavisesasampanno	46	
PA_atk-abh01_a:46_4	ca dhajo so ‘atidhajo’ti vuccati, yathā ca ekato sannipatitesu bahūsu rājakumāresu	46	
PA_atk-abh01_a:46_5	ceva devesu ca yo jātibhogayasaissariyādisampattīhi atirekataro ceva visesavantataro	46	
PA_atk-abh01_a:46_6	ca rājakumāro so ‘atirājakumāro’ti vuccati, yo āyuvaṇṇaissariyayasasampattiādīhi	46	
PA_atk-abh01_a:46_7	atirekataro ceva visesavantataro ca devo so ‘atidevo’ti vuccati, tathārūpo brahmāpi	46	
PA_atk-abh01_a:46_8	‘atibrahmā’ti vuccati, evameva ayampi dhammo dhammātirekadhammavisesaṭṭhena ‘abhidhammo’ti vuccati.	46	
PA_atk-abh01_a:47_0	Suttantañhi patvā pañcakkhandhā ekadeseneva vibhattā, na nippadesena; abhidhammaṃ	47	
PA_atk-abh01_a:47_1	patvā pana suttantabhājanīyaabhidhammabhājanīyapañhapucchakanayānaṃ vasena nippadesato	47	
PA_atk-abh01_a:47_2	vibhattā. Tathā dvādasāyatanāni, aṭṭhārasa dhātuyo, cattāri saccāni, bāvīsatindriyāni,	47	
PA_atk-abh01_a:47_3	dvādasapadiko paccayākāro. Kevalañhi indriyavibhaṅge suttantabhājanīyaṃ natthi, paccayākāre	47	
PA_atk-abh01_a:47_4	ca pañhapucchakaṃ natthi. Suttantañca patvā cattāro satipaṭṭhānā ekadeseneva vibhattā,	47	
PA_atk-abh01_a:47_5	na nippadesena; abhidhammaṃ patvā pana tiṇṇampi nayānaṃ vasena nippadesatova vibhattā.	47	
PA_atk-abh01_a:47_6	Tathā cattāri sammappadhānāni, cattāro iddhipādā, satta bojjhaṅgā, ariyo aṭṭhaṅgiko	47	
PA_atk-abh01_a:47_7	maggo, cattāri jhānāni, catasso appamaññāyo, pañca sikkhāpadāni, catasso paṭisambhidā.	47	
PA_atk-abh01_a:47_8	Kevalañhettha sikkhāpadavibhaṅge suttantabhājanīyaṃ natthi. Suttantaṃ patvā ca ñāṇaṃ	47	
PA_atk-abh01_a:47_9	ekadeseneva vibhattaṃ na nippadesena; tathā kilesā. Abhidhammaṃ patvā pana “ekavidhena	47	
PA_atk-abh01_a:47_10	ñāṇavatthū”tiādinā nayena mātikaṃ ṭhapetvā nippadesatova vibhattaṃ. Tathā ekakato	471	
PA_atk-abh01_a:47_11	paṭṭhāya anekehi nayehi kilesā. Suttantaṃ patvā ca bhūmantaraparicchedo ekadeseneva	471	
PA_atk-abh01_a:47_12	vibhatto, na nippadesena; abhidhammaṃ pana patvā tiṇṇampi nayānaṃ vasena bhūmantaraparicchedo	471	
PA_atk-abh01_a:47_13	nippadesatova vibhatto. Evaṃ dhammātirekadhammavisesaṭṭhena abhidhammoti veditabbo.	471	
PA_atk-abh01_a:48_0	Pakaraṇaparicchedato panesa dhammasaṅgaṇīvibhaṅgadhātukathāpuggalapaññattikathāvatthuyamakapaṭṭhānānaṃ	48	
PA_atk-abh01_a:48_1	sattannaṃ pakaraṇānaṃ vasena ṭhito. Ayamettha ācariyānaṃ samānakathā. Vitaṇḍavādī	48	
PA_atk-abh01_a:48_2	panāha – ‘kathāvatthu kasmā gahitaṃ? Nanu sammāsambuddhassa parinibbānato aṭṭhārasavassādhikāni	48	
PA_atk-abh01_a:48_3	dve vassasatāni atikkamitvā moggaliputtatissattherenetaṃ ṭhapitaṃ? Tasmā sāvakabhāsitattā	48	
PA_atk-abh01_a:48_4	chaḍḍetha na’nti. ‘Kiṃ pana chappakaraṇāni abhidhammo’ti? ‘Evaṃ na vadāmī’ti. ‘Atha	48	
PA_atk-abh01_a:48_5	kiṃ vadesī’ti. ‘Sattappakaraṇānī’ti. ‘Kataraṃ gahetvā satta karosī’ti? ‘Mahādhammahadayaṃ	48	
PA_atk-abh01_a:48_6	nāma atthi, etena saha sattā’ti. ‘Mahādhammahadaye apubbaṃ natthi, katipayāva pañhāvārā	48	
PA_atk-abh01_a:48_7	avasesā, kathāvatthunāva saddhiṃ sattā’ti. ‘No kathāvatthunā, mahādhātukathā nāma	48	
PA_atk-abh01_a:48_8	atthi, tāya saddhiṃ sattā’ti. ‘Mahādhātukathāyaṃ apubbaṃ natthi, appamattikāva tanti	48	
PA_atk-abh01_a:48_9	avasesā. Kathāvatthunāva saddhiṃ sattā’ti.	48	
PA_atk-abh01_a:49_0	Sammāsambuddho hi sattappakaraṇāni desento kathāvatthuṃ patvā yā esā puggalavāre	49	
PA_atk-abh01_a:49_1	tāva catūsu pañhesu dvinnaṃ pañcakānaṃ vasena aṭṭhamukhā vādayutti taṃ ādiṃ katvā	49	
PA_atk-abh01_a:49_2	sabbakathāmaggesu asampuṇṇabhāṇavāramattāya pāḷiyā mātikaṃ ṭhapesi. Sā panesā “puggalo	49	
PA_atk-abh01_a:49_3	upalabbhati saccikaṭṭhaparamatthenāti. Āmantā. Yo saccikaṭṭho paramattho tato so	49	
PA_atk-abh01_a:49_4	puggalo upalabbhati saccikaṭṭhaparamatthenāti. Nahevaṃ vattabbe. Ājānāhi niggahaṃ…pe…	49	
PA_atk-abh01_a:49_5	puggalo nupalabbhati saccikaṭṭhaparamatthenāti. Āmantā. Yo saccikaṭṭho paramattho	49	
PA_atk-abh01_a:49_6	tato so puggalo nupalabbhati saccikaṭṭhaparamatthenāti. Nahevaṃ vattabbe. Ājānāhi	49	
PA_atk-abh01_a:49_7	niggahaṃ…pe…. Sabbattha puggalo upalabbhati sabbattha puggalo nupalabbhati, sabbadā	49	
PA_atk-abh01_a:49_8	puggalo upalabbhati sabbadā puggalo nupalabbhati, sabbesu puggalo upalabbhati sabbesu	49	
PA_atk-abh01_a:49_9	puggalo nupalabbhati saccikaṭṭhaparamatthenā”ti evaṃ paṭhamaṃ vādaṃ nissāya paṭhamaṃ	49	
PA_atk-abh01_a:49_10	niggahaṃ, dutiyaṃ nissāya dutiyaṃ …pe… aṭṭhamaṃ nissāya aṭṭhamaṃ niggahaṃ dassentena	491	
PA_atk-abh01_a:49_11	satthārā ṭhapitā. Iminā nayena sabbattha mātikāṭhapanaṃ veditabbaṃ. Taṃ panetaṃ mātikaṃ	491	
PA_atk-abh01_a:49_12	ṭhapento imaṃ disvā ṭhapesi – mama parinibbānato aṭṭhārasavassādhikānaṃ dvinnaṃ vassasatānaṃ	491	
PA_atk-abh01_a:49_13	matthake moggaliputtatissatthero nāma bhikkhu bhikkhusahassamajjhe nisinno sakavāde	491	
PA_atk-abh01_a:49_14	pañca suttasatāni paravāde pañcāti suttasahassaṃ samodhānetvā dīghanikāyappamāṇaṃ	491	
PA_atk-abh01_a:49_15	kathāvatthuppakaraṇaṃ bhājessatīti.	491	
PA_atk-abh01_a:50_0	Moggaliputtatissattheropi idaṃ pakaraṇaṃ desento na attano ñāṇena desesi, satthārā	50	
PA_atk-abh01_a:50_1	pana dinnanayena ṭhapitamātikāya desesi. Iti satthārā dinnanayena ṭhapitamātikāya	50	
PA_atk-abh01_a:50_2	desitattā sakalampetaṃ pakaraṇaṃ buddhabhāsitameva nāma jātaṃ. Yathā kiṃ? Yathā madhupiṇḍikasuttantādīni.	50	
PA_atk-abh01_a:50_3	Madhupiṇḍikasuttantasmiñhi bhagavā “yatonidānaṃ bhikkhu purisaṃ papañcasaññāsaṅkhā	50	
PA_atk-abh01_a:50_4	samudācaranti, ettha ce natthi abhinanditabbaṃ abhivaditabbaṃ ajjhositabbaṃ, esevanto	50	
PA_atk-abh01_a:50_5	rāgānusayāna”nti mātikaṃ ṭhapetvā uṭṭhāyāsanā vihāraṃ pāvisi.	50	
PA_atk-abh01_a:51_0	Dhammappaṭiggāhakā bhikkhū mahākaccānattheraṃ upasaṅkamitvā dasabalena ṭhapitamātikāya	51	
PA_atk-abh01_a:51_1	atthaṃ pucchiṃsu. Thero pucchitamattakeneva akathetvā dasabalassa apacitidassanatthaṃ	51	
PA_atk-abh01_a:51_2	“seyyathāpi āvuso puriso sāratthiko sāragavesī”ti sāropamaṃ āharitvā sārarukkho viya	51	
PA_atk-abh01_a:51_3	bhagavā sākhāpalāsasadisā sāvakā, “so hāvuso bhagavā jānaṃ jānāti, passaṃ passati	51	
PA_atk-abh01_a:51_4	cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa	51	
PA_atk-abh01_a:51_5	dātā dhammassāmī tathāgato”ti satthāraṃ thometvā punappunaṃ therehi yācito satthārā	51	
PA_atk-abh01_a:51_6	ṭhapitamātikāya atthaṃ vibhajitvā “ākaṅkhamānā ca pana tumhe āyasmanto bhagavantaṃyeva	51	
PA_atk-abh01_a:51_7	upasaṅkamitvā etamatthaṃ paṭipuccheyyātha sace sabbaññutaññāṇena saddhiṃ saṃsandiyamānaṃ	51	
PA_atk-abh01_a:51_8	sameti gaṇheyyātha, no ce mā gaṇhitthā”ti iminā adhippāyena “yathā vo bhagavā byākaroti	51	
PA_atk-abh01_a:51_9	tathā naṃ dhāreyyāthā”ti vatvā uyyojesi.	51	
PA_atk-abh01_a:52_0	Te satthāraṃ upasaṅkamitvā pucchiṃsu. Satthā dukkathitaṃ kaccānenāti avatvā suvaṇṇāliṅgaṃ	52	
PA_atk-abh01_a:52_1	ussāpento viya gīvaṃ unnāmetvā supupphitasatapattasassirikaṃ mahāmukhaṃ pūrento brahmassaraṃ	52	
PA_atk-abh01_a:52_2	nicchāretvā sādhu sādhūti therassa sādhukāraṃ datvā “paṇḍito, bhikkhave, mahākaccāno,	52	
PA_atk-abh01_a:52_3	mahāpañño bhikkhave mahākaccāno, maṃ cepi tumhe, bhikkhave, etamatthaṃ paṭipuccheyyātha,	52	
PA_atk-abh01_a:52_4	ahampi taṃ evamevaṃ byākareyyaṃ yathā taṃ mahākaccānena byākata”nti āha.	52	
PA_atk-abh01_a:53_0	Evaṃ satthārā anumoditakālato paṭṭhāya ca pana sakalaṃ suttaṃ buddhabhāsitaṃ nāma	53	
PA_atk-abh01_a:53_1	jātaṃ. Ānandattherādīhi vitthāritasuttesupi eseva nayo. Evameva sammāsambuddho sattappakaraṇāni	53	
PA_atk-abh01_a:53_2	desento kathāvatthuṃ patvā vuttanayena mātikaṃ ṭhapesi. Ṭhapento ca pana imaṃ addasa –	53	
PA_atk-abh01_a:54_0	Mama parinibbānato aṭṭhārasavassādhikānaṃ dvinnaṃ vassasatānaṃ matthake moggaliputtatissatthero	54	
PA_atk-abh01_a:54_1	nāma bhikkhu bhikkhusahassamajjhe nisinno sakavāde pañca suttasatāni paravāde pañcāti	54	
PA_atk-abh01_a:54_2	suttasahassaṃ samodhānetvā dīghanikāyappamāṇaṃ kathāvatthuppakaraṇaṃ bhājessatīti.	54	
PA_atk-abh01_a:55_0	Moggaliputtatissattheropi imaṃ pakaraṇaṃ desento na attano ñāṇena desesi, satthārā	55	
PA_atk-abh01_a:55_1	pana dinnanayena ṭhapitamātikāya desesi. Iti satthārā dinnanayena ṭhapitamātikāya	55	
PA_atk-abh01_a:55_2	desitattā sakalampetaṃ pakaraṇaṃ buddhabhāsitameva jātaṃ. Evaṃ kathāvatthunāva saddhiṃ	55	
PA_atk-abh01_a:55_3	satta pakaraṇāni abhidhammo nāma.	55	
PA_atk-abh01_a:56_0	Tattha dhammasaṅgaṇīpakaraṇe catasso vibhattiyo – cittavibhatti rūpavibhatti nikkheparāsi	56	
PA_atk-abh01_a:56_1	atthuddhāroti. Tattha kāmāvacarakusalato aṭṭha, akusalato dvādasa, kusalavipākato	56	
PA_atk-abh01_a:56_2	soḷasa, akusalavipākato satta, kiriyato ekādasa; rūpāvacarakusalato pañca, vipākato	56	
PA_atk-abh01_a:56_3	pañca, kiriyato pañca; arūpāvacarakusalato cattāri, vipākato cattāri, kiriyato cattāri;	56	
PA_atk-abh01_a:56_4	lokuttarakusalato cattāri, vipākato cattārīti ekūnanavuti cittāni cittavibhatti nāma.	56	
PA_atk-abh01_a:56_5	Cittuppādakaṇḍantipi etasseva nāmaṃ. Taṃ vācanāmaggato atirekachabhāṇavāraṃ, vitthāriyamānaṃ	56	
PA_atk-abh01_a:56_6	pana anantamaparimāṇaṃ hoti.	56	
PA_atk-abh01_a:57_0	Tadanantaraṃ ekavidhena duvidhenātiādinā nayena mātikaṃ ṭhapetvā vitthārena vibhajitvā	57	
PA_atk-abh01_a:57_1	dassitā rūpavibhatti nāma. Rūpakaṇḍantipi etasseva nāmaṃ. Taṃ vācanāmaggato atirekadvibhāṇavāraṃ.	57	
PA_atk-abh01_a:57_2	Vitthāriyamānaṃ pana anantamaparimāṇaṃ hoti.	57	
PA_atk-abh01_a:58	Tadanantaraṃ mūlato khandhato dvārato bhūmito atthato dhammato nāmato liṅgatoti evaṃ mūlādīhi nikkhipitvā desito nikkheparāsi nāma. So –	5	
PA_atk-abh01_a:59	Mūlato khandhato cāpi, dvārato cāpi bhūmito;	5	
PA_atk-abh01_a:60	Atthato dhammato cāpi, nāmato cāpi liṅgato;	6	
PA_atk-abh01_a:61	Nikkhipitvā desitattā, nikkhepoti pavuccati.	6	
PA_atk-abh01_a:62	Nikkhepakaṇḍantipi tasseva nāmaṃ. Taṃ vācanāmaggato timattabhāṇavāraṃ. Vitthāriyamānaṃ pana anantamaparimāṇaṃ hoti.	6	
PA_atk-abh01_a:63_0	Tadanantaraṃ pana tepiṭakassa buddhavacanassa atthuddhārabhūtaṃ yāva saraṇadukā nikkhittaṃ	63	
PA_atk-abh01_a:63_1	aṭṭhakathākaṇḍaṃ nāma. Yato mahāpakaraṇiyā bhikkhū mahāpakaraṇe gaṇanacāraṃ asallakkhentā	63	
PA_atk-abh01_a:63_2	gaṇanacāraṃ samānenti. Taṃ vācanāmaggato dvimattabhāṇavāraṃ. Vitthāriyamānaṃ pana	63	
PA_atk-abh01_a:63_3	anantamaparimāṇaṃ hoti.	63	
PA_atk-abh01_a:64	Iti sakalampi dhammasaṅgaṇīpakaraṇaṃ vācanāmaggato atirekaterasamattabhāṇavāraṃ. Vitthāriyamānaṃ pana anantamaparimāṇaṃ hoti. Evametaṃ –	6	
PA_atk-abh01_a:65	Cittavibhatti rūpañca, nikkhepo atthajotanā;	6	
PA_atk-abh01_a:66	Gambhīraṃ nipuṇaṃ ṭhānaṃ, tampi buddhena desitaṃ.	6	
PA_atk-abh01_a:67_0	Tadanantaraṃ vibhaṅgappakaraṇaṃ nāma. Taṃ khandhavibhaṅgo āyatanavibhaṅgo dhātuvibhaṅgo	67	
PA_atk-abh01_a:67_1	saccavibhaṅgo idriyavibhaṅgo paccayākāravibhaṅgo satipaṭṭhānavibhaṅgo sammappadhānavibhaṅgo	67	
PA_atk-abh01_a:67_2	iddhipādavibhaṅgo bojjhaṅgavibhaṅgo maggaṅgavibhaṅgo jhānavibhaṅgo appamaññāvibhaṅgo	67	
PA_atk-abh01_a:67_3	sikkhāpadavibhaṅgo paṭisambhidāvibhaṅgo ñāṇavibhaṅgo khuddakavatthuvibhaṅgo dhammahadayavibhaṅgoti	67	
PA_atk-abh01_a:67_4	aṭṭhārasavidhena vibhattaṃ.	67	
PA_atk-abh01_a:68_0	Tattha khandhavibhaṅgo suttantabhājanīyaabhidhammabhājanīyapañhapucchakānaṃ vasena	68	
PA_atk-abh01_a:68_1	tidhā vibhatto. So vācanāmaggato pañcamattabhāṇavāro, vitthāriyamāno pana ananto	68	
PA_atk-abh01_a:68_2	aparimāṇo hoti. Tato paraṃ āyatanavibhaṅgādayopi eteheva tīhi nayehi vibhattā. Tesu	68	
PA_atk-abh01_a:68_3	āyatanavibhaṅgo vācanāmaggato atirekabhāṇavāro, dhātuvibhaṅgo dvimattabhāṇavāro.	68	
PA_atk-abh01_a:68_4	Tathā saccavibhaṅgo. Indriyavibhaṅge suttantabhājanīyaṃ natthi; vācanāmaggato panesa	68	
PA_atk-abh01_a:68_5	atirekabhāṇavāramatto. Paccayākāravibhaṅgo chamattabhāṇavāro, pañhapucchakaṃ panettha	68	
PA_atk-abh01_a:68_6	natthi. Satipaṭṭhānavibhaṅgo atirekabhāṇavāramatto; tathā sammappadhāna iddhipādabojjhaṅgamaggaṅgavibhaṅgā.	68	
PA_atk-abh01_a:68_7	Jhānavibhaṅgo dvibhāṇavāramatto, appamaññāvibhaṅgo atirekabhāṇavāramatto. Sikkhāpadavibhaṅgepi	68	
PA_atk-abh01_a:68_8	suttantabhājanīyaṃ natthi; vācanāmaggato panesa atirekabhāṇavāramatto; tathā paṭisambhidāvibhaṅgo.	68	
PA_atk-abh01_a:68_9	Ñāṇavibhaṅgo dasavidhena vibhatto; vācanāmaggato panesa timattabhāṇavāro. Khuddakavatthuvibhaṅgopi	68	
PA_atk-abh01_a:68_10	dasavidhena vibhatto; vācanāmaggato panesa timattabhāṇavāro. Dhammahadayavibhaṅgo	681	
PA_atk-abh01_a:68_11	tividhena vibhatto; vācanāmaggato panesa atirekadvibhāṇavāramatto. Sabbepi vitthāriyamānā	681	
PA_atk-abh01_a:68_12	anantā aparimāṇā honti. Evametaṃ vibhaṅgappakaraṇaṃ vācanāmaggato pañcatiṃsamattabhāṇavāraṃ;	681	
PA_atk-abh01_a:68_13	vitthārato pana anantamaparimāṇaṃ hoti.	681	
PA_atk-abh01_a:69_0	Tadanantaraṃ dhātukathāpakaraṇaṃ nāma. Taṃ saṅgaho asaṅgaho, saṅgahitena asaṅgahitaṃ,	69	
PA_atk-abh01_a:69_1	asaṅgahitena saṅgahitaṃ, saṅgahitena saṅgahitaṃ, asaṅgahitena asaṅgahitaṃ; sampayogo	69	
PA_atk-abh01_a:69_2	vippayogo, sampayuttena vippayuttaṃ, vippayuttena sampayuttaṃ, sampayuttena sampayuttaṃ,	69	
PA_atk-abh01_a:69_3	vippayuttena vippayuttaṃ; saṅgahitena sampayuttaṃ vippayuttaṃ; sampayuttena saṅgahitaṃ	69	
PA_atk-abh01_a:69_4	asaṅgahitaṃ, asaṅgahitena sampayuttaṃ vippayuttaṃ, vippayuttena saṅgahitaṃ asaṅgahitanti	69	
PA_atk-abh01_a:69_5	cuddasavidhena vibhattaṃ. Taṃ vācanāmaggato atirekachabhāṇavāramattaṃ, vitthāriyamānaṃ	69	
PA_atk-abh01_a:69_6	pana anantamaparimāṇaṃ hoti.	69	
PA_atk-abh01_a:70_0	Tadanantaraṃ puggalapaññatti nāma. Sā “khandhapaññatti āyatanapaññatti dhātupaññatti	70	
PA_atk-abh01_a:70_1	saccapaññatti indriyapaññatti puggalapaññattī”ti chabbidhena vibhattā. Sā vācanāmaggato	70	
PA_atk-abh01_a:70_2	atirekapañcabhāṇavārā; vitthāriyamānā pana anantā aparimāṇāva hoti.	70	
PA_atk-abh01_a:71_0	Tadanantaraṃ kathāvatthuppakaraṇaṃ nāma. Taṃ sakavāde pañca suttasatāni paravāde	71	
PA_atk-abh01_a:71_1	pañcāti suttasahassaṃ samodhānetvā vibhattaṃ. Taṃ vācanāmaggato idāni potthake likhitaṃ	71	
PA_atk-abh01_a:71_2	aggahetvā saṅgītiāropitanayena dīghanikāyappamāṇaṃ, vitthāriyamānaṃ pana anantamaparimāṇaṃ hoti.	71	
PA_atk-abh01_a:72_0	Tadanantaraṃ yamakaṃ nāma. Taṃ mūlayamakaṃ khandhayamakaṃ āyatanayamakaṃ dhātuyamakaṃ	72	
PA_atk-abh01_a:72_1	saccayamakaṃ saṅkhārayamakaṃ anusayayamakaṃ cittayamakaṃ dhammayamakaṃ indriyayamakanti	72	
PA_atk-abh01_a:72_2	dasavidhena vibhattaṃ. Taṃ vācanāmaggato vīsabhāṇavārasataṃ, vitthārato pana anantamaparimāṇaṃ hoti.	72	
PA_atk-abh01_a:73_0	Tadanantaraṃ mahāpakaraṇaṃ nāma. Paṭṭhānantipi tasseva nāmaṃ. Taṃ hetupaccayo ārammaṇapaccayo	73	
PA_atk-abh01_a:73_1	adhipatipaccayo anantarapaccayo samanantarapaccayo sahajātapaccayo aññamaññapaccayo	73	
PA_atk-abh01_a:73_2	nissayapaccayo upanissayapaccayo purejātapaccayo pacchājātapaccayo āsevanapaccayo	73	
PA_atk-abh01_a:73_3	kammapaccayo vipākapaccayo āhārapaccayo indriyapaccayo jhānapaccayo maggapaccayo	73	
PA_atk-abh01_a:73_4	sampayuttapaccayo vippayuttapaccayo atthipaccayo natthipaccayo vigatapaccayo avigatapaccayoti.	73	
PA_atk-abh01_a:73_5	Paccayavasena tāva catuvīsatividhena vibhattaṃ.	73	
PA_atk-abh01_a:74_0	Imasmiṃ pana ṭhāne paṭṭhānaṃ samānetabbaṃ. Kusalattikādayo hi dvāvīsati tikā, nāma	74	
PA_atk-abh01_a:74_1	hetū dhammā nahetū dhammā…pe… saraṇā dhammā araṇā dhammāti ime sataṃ dukā. Aparepi	74	
PA_atk-abh01_a:74_2	vijjābhāgino dhammā avijjābhāgino dhammā…pe… khaye ñāṇaṃ, anuppāde ñāṇanti dvācattālīsa	74	
PA_atk-abh01_a:74_3	suttantikadukā nāma. Tesu dvāvīsati tikā sataṃ dukāti ayaṃ āhaccabhāsitā jinavacanabhūtā	74	
PA_atk-abh01_a:74_4	sabbaññubuddhena desitā sattannaṃ pakaraṇānaṃ mātikā nāma.	74	
PA_atk-abh01_a:75_0	Athāpare dvācattālīsa suttantikadukā kutopabhavā kena ṭhapitā kena desitāti? Dhammasenāpatisāriputtattherappabhavā,	75	
PA_atk-abh01_a:75_1	tena ṭhapitā, tena desitāti. Ime ṭhapento pana thero na sāmukkaṃsikena attano ñāṇena	75	
PA_atk-abh01_a:75_2	ṭhapesi. Ekuttariyaṃ pana ekanipātadukanipātasaṅgīti dasuttarasuttantehi samodhānetvā	75	
PA_atk-abh01_a:75_3	ābhidhammikattherānaṃ suttantaṃ patvā akilamatthaṃ ṭhapitā. Te panete ekasmiṃ nikkhepakaṇḍeyeva	75	
PA_atk-abh01_a:75_4	matthakaṃ pāpetvā vibhattā. Sesaṭṭhānesu yāva saraṇadukā abhidhammo vibhatto.	75	
PA_atk-abh01_a:76_0	Sammāsambuddhena hi anulomapaṭṭhāne dvāvīsati tike nissāya tikapaṭṭhānaṃ nāma niddiṭṭhaṃ.	76	
PA_atk-abh01_a:76_1	Sataṃ duke nissāya dukapaṭṭhānaṃ nāma niddiṭṭhaṃ. Tato paraṃ dvāvīsati tike gahetvā	76	
PA_atk-abh01_a:76_2	dukasate pakkhipitvā dukatikapaṭṭhānaṃ nāma dassitaṃ. Tato paraṃ dukasataṃ gahetvā	76	
PA_atk-abh01_a:76_3	dvāvīsatiyā tikesu pakkhipitvā tikadukapaṭṭhānaṃ nāma dassitaṃ. Tike pana tikesuyeva	76	
PA_atk-abh01_a:76_4	pakkhipitvā tikatikapaṭṭhānaṃ nāma dassitaṃ. Duke ca dukesuyeva pakkhipitvā dukadukapaṭṭhānaṃ	76	
PA_atk-abh01_a:76_5	nāma dassitaṃ. Evaṃ –	76	
PA_atk-abh01_a:77	Tikañca paṭṭhānavaraṃ dukuttamaṃ,	7	
PA_atk-abh01_a:78	Dukatikañceva tikadukañca;	7	
PA_atk-abh01_a:79	Tikatikañceva dukadukañca,	7	
PA_atk-abh01_a:80	Cha anulomamhi nayā sugambhīrāti. ;	8	
PA_atk-abh01_a:81_0	Paccanīyapaṭṭhānepi dvāvīsatitike nissāya tikapaṭṭhānaṃ nāma. Dukasataṃ nissāya dukapaṭṭhānaṃ	81	
PA_atk-abh01_a:81_1	nāma. Dvāvīsatitike dukasate pakkhipitvā dukatikapaṭṭhānaṃ nāma. Dukasataṃ dvāvīsatiyā	81	
PA_atk-abh01_a:81_2	tikesu pakkhipitvā tikadukapaṭṭhānaṃ nāma. Tike tikesuyeva pakkhipitvā tikatikapaṭṭhānaṃ	81	
PA_atk-abh01_a:81_3	nāma. Duke dukesuyeva pakkhipitvā dukadukapaṭṭhānaṃ nāmāti paccanīyepi chahi nayehi	81	
PA_atk-abh01_a:81_4	paṭṭhānaṃ niddiṭṭhaṃ. Tena vuttaṃ –	81	
PA_atk-abh01_a:82	Tikañca paṭṭhānavaraṃ dukuttamaṃ,	8	
PA_atk-abh01_a:83	Dukatikañceva tikadukañca;	8	
PA_atk-abh01_a:84	Tikatikañceva dukadukañca,	8	
PA_atk-abh01_a:85	Cha paccanīyamhi nayā sugambhīrāti. ;	8	
PA_atk-abh01_a:86	Tato paraṃ anulomapaccanīyepi eteneva upāyena cha nayā dassitā. Tenāha –	8	
PA_atk-abh01_a:87	Tikañca paṭṭhānavaraṃ dukuttamaṃ,	8	
PA_atk-abh01_a:88	Dukatikañceva tikadukañca;	8	
PA_atk-abh01_a:89	Tikatikañceva dukadukañca,	8	
PA_atk-abh01_a:90	Cha anulomapaccanīyamhi nayā sugambhīrāti. ;	9	
PA_atk-abh01_a:91	Tadanantaraṃ paccanīyānulomepi eteheva chahi nayehi niddiṭṭhaṃ. Tenāha –	9	
PA_atk-abh01_a:92	Tikañca paṭṭhānavaraṃ dukuttamaṃ,	9	
PA_atk-abh01_a:93	Dukatikañceva tikadukañca;	9	
PA_atk-abh01_a:94	Tikatikañceva dukadukañca,	9	
PA_atk-abh01_a:95	Cha paccanīyānulomamhi nayā sugambhīrāti. ;	9	
PA_atk-abh01_a:96	Evaṃ anulome cha paṭṭhānāni, paṭilome cha, anulomapaccanīye cha, paccanīyānulome cha paṭṭhānānīti idaṃ catuvīsatisamantapaṭṭhānasamodhānaṃ paṭṭhānaṃ mahāpakaraṇaṃ nāma.	9	
PA_atk-abh01_a:97	Idāni imassa abhidhammassa gambhīrabhāvavijānanatthaṃ cattāro sāgarā veditabbā – saṃsārasāgaro, jalasāgaro, nayasāgaro, ñāṇasāgaroti. Tattha saṃsārasāgaro nāma –	9	
PA_atk-abh01_a:98	Khandhānañca paṭipāṭi, dhātuāyatanāna ca;	9	
PA_atk-abh01_a:99	Abbocchinnaṃ vattamānā, saṃsāroti pavuccatīti.	9	
PA_atk-abh01_a:100_0	Evaṃ vuttaṃ saṃsāravaṭṭaṃ. Svāyaṃ yasmā imesaṃ sattānaṃ uppattiyā purimā koṭi na	100	
PA_atk-abh01_a:100_1	paññāyati ettakānañhi vassasatānaṃ vā vassasahassānaṃ vā vassasatasahassānaṃ vā,	100	
PA_atk-abh01_a:100_2	kappasatānaṃ vā kappasahassānaṃ vā kappasatasahassānaṃ vā matthake sattā uppannā,	100	
PA_atk-abh01_a:100_3	tato pubbe nāhesunti vā, asukassa nāma rañño kāle uppannā, asukassa buddhassa kāle	100	
PA_atk-abh01_a:100_4	uppannā tato pubbe nāhesunti vā, ayaṃ paricchedo natthi; “purimā, bhikkhave, koṭi	100	
PA_atk-abh01_a:100_5	na paññāyati avijjāya, ito pubbe avijjā nāhosi atha pacchā samabhavī”ti iminā pana	100	
PA_atk-abh01_a:100_6	nayena saṃsārasāgaro anamataggova.	100	
PA_atk-abh01_a:101_0	Mahāsamuddo pana jalasāgaro nāmāti veditabbo. So caturāsītiyojanasahassagambhīro.	101	
PA_atk-abh01_a:101_1	Tattha udakassa āḷhakasatehi vā āḷhakasahassehi vā āḷhakasatasahassehi vā pamāṇaṃ	101	
PA_atk-abh01_a:101_2	nāma natthi. Atha kho asaṅkhyeyyo appameyyo mahāudakakkhandhotveva saṅkhyaṃ gacchati.	101	
PA_atk-abh01_a:101_3	Ayaṃ jalasāgaro nāma.	101	
PA_atk-abh01_a:102_0	Katamo nayasāgaro? Tepiṭakaṃ buddhavacanaṃ. Dvepi hi tantiyo paccavekkhantānaṃ saddhāsampannānaṃ	102	
PA_atk-abh01_a:102_1	pasādabahulānaṃ ñāṇuttarānaṃ kulaputtānaṃ anantaṃ pītisomanassaṃ uppajjati. Katamā	102	
PA_atk-abh01_a:102_2	dve? Vinayañca abhidhammañca. Vinayadharabhikkhūnañhi vinayatantiṃ paccavekkhantānaṃ	102	
PA_atk-abh01_a:102_3	dosānurūpaṃ sikkhāpadapaññāpanaṃ nāma – imasmiṃ dose imasmiṃ vītikkame idaṃ nāma	102	
PA_atk-abh01_a:102_4	hotīti sikkhāpadapaññāpanaṃ – aññesaṃ avisayo, buddhānameva visayoti. Uttarimanussadhammapeyyālaṃ	102	
PA_atk-abh01_a:102_5	paccavekkhantānaṃ nīlapeyyālaṃ paccavekkhantānaṃ sañcarittapeyyālaṃ paccavekkhantānaṃ	102	
PA_atk-abh01_a:102_6	anantaṃ pītisomanassaṃ uppajjati. Ābhidhammikabhikkhūnampi khandhantaraṃ āyatanantaraṃ	102	
PA_atk-abh01_a:102_7	dhātvantaraṃ indriyantaraṃ balabojjhaṅgakammavipākantaraṃ rūpārūpaparicchedaṃ saṇhasukhumadhammaṃ	102	
PA_atk-abh01_a:102_8	gaganatale tārakarūpāni gaṇhanto viya rūpārūpadhamme pabbaṃ pabbaṃ koṭṭhāsaṃ koṭṭhāsaṃ	102	
PA_atk-abh01_a:102_9	katvā vibhajanto dassesi vata no satthāti abhidhammatantiṃ paccavekkhantānaṃ anantaṃ	102	
PA_atk-abh01_a:102_10	pītisomanassaṃ uppajjati.	1021	
PA_atk-abh01_a:103_0	Evaṃ uppattiyā panassa idaṃ vatthupi veditabbaṃ – mahāgatigamiyatissadattatthero	103	
PA_atk-abh01_a:103_1	kira nāma mahābodhiṃ vandissāmīti paratīraṃ gacchanto nāvāya uparitale nisinno mahāsamuddaṃ	103	
PA_atk-abh01_a:103_2	olokesi. Athassa tasmiṃ samaye neva paratīraṃ paññāyittha, na orimatīraṃ, ūmivegappabhedasamuggatajalacuṇṇaparikiṇṇo	103	
PA_atk-abh01_a:103_3	pana pasāritarajatapaṭṭasumanapupphasantharasadiso mahāsamuddova paññāyittha. So	103	
PA_atk-abh01_a:103_4	kiṃ nu kho mahāsamuddassa ūmivego balavā udāhu catuvīsatippabhede samantapaṭṭhāne	103	
PA_atk-abh01_a:103_5	nayamukhaṃ balavanti cintesi. Athassa mahāsamudde paricchedo paññāyati – ayañhi heṭṭhā	103	
PA_atk-abh01_a:103_6	mahāpathaviyā paricchinno, upari ākāsena, ekato cakkavāḷapabbatena, ekato velantena	103	
PA_atk-abh01_a:103_7	paricchinno; samantapaṭṭhānassa pana paricchedo na paññāyatīti saṇhasukhumadhammaṃ	103	
PA_atk-abh01_a:103_8	paccavekkhantassa balavapīti uppannā. So pītiṃ vikkhambhetvā vipassanaṃ vaḍḍhetvā	103	
PA_atk-abh01_a:103_9	yathānisinnova sabbakilese khepetvā aggaphale arahatte patiṭṭhāya udānaṃ udānesi –	103	
PA_atk-abh01_a:104	Attheva gambhīragataṃ sudubbudhaṃ,	10	
PA_atk-abh01_a:105	Sayaṃ abhiññāya sahetusambhavaṃ;	10	
PA_atk-abh01_a:106	Yathānupubbaṃ nikhilena desitaṃ,	10	
PA_atk-abh01_a:107	Mahesinā rūpagataṃva passatīti.	10	
PA_atk-abh01_a:108	Ayaṃ nayasāgaro nāma.	10	
PA_atk-abh01_a:109_0	Katamo ñāṇasāgaro? Sabbaññutaññāṇaṃ ñāṇasāgaro nāma. Ayaṃ saṃsārasāgaro nāma, ayaṃ	109	
PA_atk-abh01_a:109_1	jalasāgaro nāma, ayaṃ nayasāgaro nāmāti hi aññena na sakkā jānituṃ, sabbaññutaññāṇeneva	109	
PA_atk-abh01_a:109_2	sakkā jānitunti sabbaññutaññāṇaṃ ñāṇasāgaro nāma. Imesu catūsu sāgaresu imasmiṃ ṭhāne	109	
PA_atk-abh01_a:109_3	nayasāgaro adhippeto. Imañhi sabbaññubuddhāva paṭivijjhanti.	109	
PA_atk-abh01_a:110_0	Ayampi bhagavā bodhimūle nisinno ‘imaṃ paṭivijjhitvā imaṃ vata me dhammaṃ esantassa	110	
PA_atk-abh01_a:110_1	gavesantassa kappasatasahassādhikāni cattāri asaṅkhyeyyāni vītivattāni, atha me imasmiṃ	110	
PA_atk-abh01_a:110_2	pallaṅke nisinnena diyaḍḍhakilesasahassaṃ khepetvā ayaṃ dhammo paṭividdho’ti paṭividdhadhammaṃ	110	
PA_atk-abh01_a:110_3	paccavekkhanto sattāhaṃ ekapallaṅkena nisīdi. Tato tamhā pallaṅkā vuṭṭhāya ‘imasmiṃ	110	
PA_atk-abh01_a:110_4	vata me pallaṅke sabbaññutaññāṇaṃ paṭividdha’nti animisehi cakkhūhi sattāhaṃ pallaṅkaṃ	110	
PA_atk-abh01_a:110_5	olokento aṭṭhāsi. Tato devatānaṃ ‘ajjāpi nūna siddhatthassa kattabbakiccaṃ atthi,	110	
PA_atk-abh01_a:110_6	pallaṅkasmiñhi ālayaṃ na vijahatī’ti parivitakko udapādi.	110	
PA_atk-abh01_a:111_0	Satthā devatānaṃ vitakkaṃ ñatvā tāvadeva tāsaṃ vitakkavūpasamanatthaṃ vehāsaṃ abbhuggantvā	111	
PA_atk-abh01_a:111_1	yamakapāṭihāriyaṃ dassesi. Mahābodhipallaṅkasmiñhi katapāṭihāriyañca, ñātisamāgame	111	
PA_atk-abh01_a:111_2	katapāṭihāriyañca, pāṭiyaputtasamāgame katapāṭihāriyañca, sabbaṃ kaṇḍambarukkhamūle	111	
PA_atk-abh01_a:111_3	katayamakapāṭihāriyasadisameva ahosi. Evaṃ yamakapāṭihāriyaṃ katvā pallaṅkassa ṭhitaṭṭhānassa	111	
PA_atk-abh01_a:111_4	ca antare ākāsato oruyha sattāhaṃ caṅkami. Imesu ca ekavīsatiyā divasesu ekadivasepi	111	
PA_atk-abh01_a:111_5	satthu sarīrato rasmiyo na nikkhantā.	111	
PA_atk-abh01_a:112_0	Catutthe pana sattāhe pacchimuttarāya disāya ratanaghare nisīdi – ratanagharaṃ nāma	112	
PA_atk-abh01_a:112_1	neva sattaratanamayaṃ gehaṃ. Sattannaṃ pana pakaraṇānaṃ sammasitaṭṭhānaṃ ratanagharanti	112	
PA_atk-abh01_a:112_2	veditabbaṃ – tattha dhammasaṅgaṇiṃ sammasantassāpi sarīrato rasmiyo na nikkhantā.	112	
PA_atk-abh01_a:112_3	Vibhaṅgappakaraṇaṃ dhātukathaṃ puggalapaññattiṃ kathāvatthuppakaraṇaṃ yamakappakaraṇaṃ	112	
PA_atk-abh01_a:112_4	sammasantassāpi sarīrato rasmiyo na nikkhantā. Yadā pana mahāpakaraṇaṃ oruyha “hetupaccayo	112	
PA_atk-abh01_a:112_5	ārammaṇapaccayo…pe… avigatapaccayo”ti sammasanaṃ ārabhi, athassa catuvīsatisamantapaṭṭhānaṃ	112	
PA_atk-abh01_a:112_6	sammasantassa ekantato sabbaññutaññāṇaṃ mahāpakaraṇeyeva okāsaṃ labhi. Yathā hi timirapiṅgalamahāmaccho	112	
PA_atk-abh01_a:112_7	caturāsītiyojanasahassagambhīre mahāsamuddeyeva okāsaṃ labhati, evameva sabbaññutaññāṇaṃ	112	
PA_atk-abh01_a:112_8	ekantato mahāpakaraṇeyeva okāsaṃ labhi.	112	
PA_atk-abh01_a:113_0	Satthu evaṃ laddhokāsena sabbaññutaññāṇena yathāsukhaṃ saṇhasukhumadhammaṃ sammasantassa	113	
PA_atk-abh01_a:113_1	sarīrato nīlapītalohitodātamañjiṭṭhapabhassaravasena chabbaṇṇarasmiyo nikkhamiṃsu.	113	
PA_atk-abh01_a:113_2	Kesamassūhi ceva akkhīnañca nīlaṭṭhānehi nīlarasmiyo nikkhamiṃsu, yāsaṃ vasena gaganatalaṃ	113	
PA_atk-abh01_a:113_3	añjanacuṇṇasamokiṇṇaṃ viya umāpupphanīluppaladalasañchannaṃ viya vītipatantamaṇitālavaṇṭaṃ	113	
PA_atk-abh01_a:113_4	viya sampasāritamecakapaṭaṃ viya ca ahosi.	113	
PA_atk-abh01_a:114_0	Chavito ceva akkhīnañca pītaṭṭhānehi pītarasmiyo nikkhamiṃsu; yāsaṃ vasena disābhāgā	114	
PA_atk-abh01_a:114_1	suvaṇṇarasadhārābhisiñcamānā viya suvaṇṇapaṭapasāritā viya kuṅkumacuṇṇakaṇikārapupphasamparikiṇṇā viya ca virociṃsu.	114	
PA_atk-abh01_a:115_0	Maṃsalohitehi ceva akkhīnañca rattaṭṭhānehi lohitarasmiyo nikkhamiṃsu yāsaṃ vasena	115	
PA_atk-abh01_a:115_1	disābhāgā cīnapiṭṭhacuṇṇarañjitā viya supakkalākhārasasiñcamānā viya rattakambalaparikkhittā	115	
PA_atk-abh01_a:115_2	viya jayasumanapāribhaddakabandhujīvakakusumasamparikiṇṇā viya ca virociṃsu.	115	
PA_atk-abh01_a:116_0	Aṭṭhīhi ceva dantehi ca akkhīnañca setaṭṭhānehi odātarasmiyo nikkhamiṃsu; yāsaṃ vasena	116	
PA_atk-abh01_a:116_1	disābhāgā rajataghaṭehi āsiñcamānakhīradhārāsamparikiṇṇā viya sampasāritarajatapaṭṭavitānā	116	
PA_atk-abh01_a:116_2	viya, vītipatantarajatatālavaṇṭā viya, kundakumudasinduvārasumanamallikādikusumasañchannā viya ca virociṃsu.	116	
PA_atk-abh01_a:117	Mañjiṭṭhapabhassarā pana tamhā tamhā sarīrappadesā nikkhamiṃsu. Iti tā chabbaṇṇarasmiyo nikkhamitvā ghanamahāpathaviṃ gaṇhiṃsu.	11	
PA_atk-abh01_a:118_0	Catunahutādhikadviyojanasatasahassabahalā mahāpathavī niddhantasuvaṇṇapiṇḍi viya	118	
PA_atk-abh01_a:118_1	ahosi. Atha mahāpathaviṃ bhinditvā heṭṭhā udakaṃ gaṇhiṃsu. Pathavisandhārakaṃ aṭṭhanahutādhikacatuyojanasatasahassabahalaṃ	118	
PA_atk-abh01_a:118_2	udakaṃ suvaṇṇakalasehi āsiñcamānavilīnasuvaṇṇaṃ viya ahosi. Udakaṃ vinivijjhitvā	118	
PA_atk-abh01_a:118_3	vātaṃ aggahesuṃ. Chanahutādhikanavayojanasatasahassabahalo vāto samussitasuvaṇṇakkhandho	118	
PA_atk-abh01_a:118_4	viya ahosi. Vātaṃ vinivijjhitvā heṭṭhā ajaṭākāsaṃ pakkhandiṃsu.	118	
PA_atk-abh01_a:119_0	Uparibhāgena uggantvāpi cātumahārājike gaṇhiṃsu. Te vinivijjhitvā tāvatiṃse tato	119	
PA_atk-abh01_a:119_1	yāme tato tusite tato nimmānaratī tato paranimmitavasavattī tato nava brahmaloke	119	
PA_atk-abh01_a:119_2	tato vehapphale tato pañca suddhāvāse vinivijjhitvā cattāro āruppe gaṇhiṃsu. Cattāro	119	
PA_atk-abh01_a:119_3	ca āruppe vinivijjhitvā ajaṭākāsaṃ pakkhandiṃsu.	119	
PA_atk-abh01_a:120_0	Tiriyabhāgehi anantā lokadhātuyo pakkhandiṃsu. Ettakesu ṭhānesu candamhi candappabhā	120	
PA_atk-abh01_a:120_1	natthi, sūriye sūriyappabhā natthi, tārakarūpesu tārakarūpappabhā natthi, devatānaṃ	120	
PA_atk-abh01_a:120_2	uyyānavimānakapparukkhesu ceva sarīresu ca ābharaṇesu cāti sabbattha pabhā natthi.	120	
PA_atk-abh01_a:120_3	Tisahassimahāsahassilokadhātuyā ālokapharaṇasamattho mahābrahmāpi sūriyuggamane khajjopanako	120	
PA_atk-abh01_a:120_4	viya ahosi. Candasūriyatārakarūpadevatuyyānavimānakapparukkhānaṃ paricchedamattakameva	120	
PA_atk-abh01_a:120_5	paññāyittha. Ettakaṃ ṭhānaṃ buddharasmīhiyeva ajjhotthaṭaṃ ahosi. Ayañca neva buddhānaṃ	120	
PA_atk-abh01_a:120_6	adhiṭṭhāniddhi, na bhāvanāmayiddhi. Saṇhasukhumadhammaṃ pana sammasato lokanāthassa	120	
PA_atk-abh01_a:120_7	lohitaṃ pasīdi, vatthurūpaṃ pasīdi, chavivaṇṇo pasīdi. Cittasamuṭṭhānā vaṇṇadhātu	120	
PA_atk-abh01_a:120_8	samantā asītihatthamatte padese niccalāva aṭṭhāsi. Iminā nīhārena sattāhaṃ sammasi.	120	
PA_atk-abh01_a:121_0	Satta rattindivāni sammasitadhammo kittako ahosīti? Ananto aparimāṇo ahosi. Ayaṃ	121	
PA_atk-abh01_a:121_1	tāva manasādesanā nāma. Satthā pana evaṃ sattāhaṃ manasā cintitadhammaṃ vacībhedaṃ	121	
PA_atk-abh01_a:121_2	katvā desento vassasatenapi vassasahassenapi vassasatasahassenapi matthakaṃ pāpetvā	121	
PA_atk-abh01_a:121_3	desetuṃ na sakkotīti na vattabbaṃ. Aparabhāgepi hi tathāgato tāvatiṃsabhavane pāricchattakamūle	121	
PA_atk-abh01_a:121_4	paṇḍukambalasilāyaṃ dasasahassacakkavāḷadevatānaṃ majjhe nisinno mātaraṃ kāyasakkhiṃ	121	
PA_atk-abh01_a:121_5	katvā kusalā dhammā, akusalā dhammā, abyākatā dhammāti dhammaṃ desento satabhāgena	121	
PA_atk-abh01_a:121_6	sahassabhāgena satasahassabhāgena dhammantarā dhammantaraṃ saṅkamitvā saṅkamitvāva	121	
PA_atk-abh01_a:121_7	desesi. Tayo māse nirantaraṃ pavattitadesanā vegena pavattā ākāsagaṅgā viya adhomukhaṭhapitaudakaghaṭā	121	
PA_atk-abh01_a:121_8	nikkhantaudakadhārā viya ca hutvā anantā aparimāṇā ahosi.	121	
PA_atk-abh01_a:122_0	Buddhānañhi bhattānumodanakālepi thokaṃ vaḍḍhetvā anumodentānaṃ desanā dīghamajjhimanikāyappamāṇā	122	
PA_atk-abh01_a:122_1	hoti. Pacchābhattaṃ pana sampattaparisāya dhammaṃ desentānaṃ desanā saṃyuttaaṅguttarikadvemahānikāyappamāṇāva	122	
PA_atk-abh01_a:122_2	hoti. Kasmā? Buddhānañhi bhavaṅgaparivāso lahuko dantāvaraṇaṃ suphusitaṃ mukhādānaṃ	122	
PA_atk-abh01_a:122_3	siliṭṭhaṃ jivhā mudukā saro madhuro vacanaṃ lahuparivattaṃ. Tasmā taṃ muhuttaṃ desitadhammopi	122	
PA_atk-abh01_a:122_4	ettako hoti. Temāsaṃ desitadhammo pana ananto aparimāṇoyeva.	122	
PA_atk-abh01_a:123_0	Ānandatthero hi bahussuto tipiṭakadharo pañcadasa gāthāsahassāni saṭṭhi padasahassāni	123	
PA_atk-abh01_a:123_1	latāpupphāni ākaḍḍhanto viya ṭhitapadeneva ṭhatvā gaṇhāti vā vāceti vā deseti vā.	123	
PA_atk-abh01_a:123_2	Ettako therassa eko uddesamaggo nāma hoti. Therassa hi anupadaṃ uddesaṃ dadamāno	123	
PA_atk-abh01_a:123_3	añño dātuṃ na sakkoti, na sampāpuṇāti. Sammāsambuddhova sampāpuṇeyya. Evaṃ adhimattasatimā	123	
PA_atk-abh01_a:123_4	adhimattagatimā adhimattadhitimā sāvako satthārā temāsaṃ iminā nīhārena desitadesanaṃ	123	
PA_atk-abh01_a:123_5	vassasataṃ vassasahassaṃ uggaṇhantopi matthakaṃ pāpetuṃ na sakkoti.	123	
PA_atk-abh01_a:124_0	Evaṃ temāsaṃ nirantaraṃ desentassa pana tathāgatassa kabaḷīkārāhārappaṭibaddhaṃ upādinnakasarīraṃ	124	
PA_atk-abh01_a:124_1	kathaṃ yāpesīti? Paṭijagganeneva. Buddhānañhi so so kālo suvavatthito suparicchinno	124	
PA_atk-abh01_a:124_2	supaccakkho. Tasmā bhagavā dhammaṃ desentova manussaloke kālaṃ oloketi. So bhikkhācāravelaṃ	124	
PA_atk-abh01_a:124_3	sallakkhetvā nimmitabuddhaṃ māpetvā ‘imassa cīvaraggahaṇaṃ pattaggahaṇaṃ sarakutti	124	
PA_atk-abh01_a:124_4	ākappo ca evarūpo nāma hotu, ettakaṃ nāma dhammaṃ desetū’ti adhiṭṭhāya pattacīvaramādāya	124	
PA_atk-abh01_a:124_5	anotattadahaṃ gacchati. Devatā nāgalatādantakaṭṭhaṃ denti. Taṃ khāditvā anotattadahe	124	
PA_atk-abh01_a:124_6	sarīraṃ paṭijaggitvā manosilātale ṭhito surattadupaṭṭaṃ nivāsetvā cīvaraṃ pārupitvā	124	
PA_atk-abh01_a:124_7	cātumahārājadattiyaṃ selamayaṃ pattaṃ ādāya uttarakuruṃ gacchati. Tato piṇḍapātaṃ	124	
PA_atk-abh01_a:124_8	āharitvā anotattadahatīre nisinno taṃ paribhuñjitvā divāvihārāya candanavanaṃ gacchati.	124	
PA_atk-abh01_a:125_0	Dhammasenāpatisāriputtattheropi tattha gantvā sammāsambuddhassa vattaṃ katvā ekamantaṃ	125	
PA_atk-abh01_a:125_1	nisīdati. Athassa satthā nayaṃ deti. ‘Sāriputta, ettako dhammo mayā desito’ti ācikkhati.	125	
PA_atk-abh01_a:125_2	Evaṃ sammāsambuddhe nayaṃ dente paṭisambhidāppattassa aggasāvakassa velante ṭhatvā	125	
PA_atk-abh01_a:125_3	hatthaṃ pasāretvā dassitasamuddasadisaṃ nayadānaṃ hoti. Therassāpi nayasatena nayasahassena	125	
PA_atk-abh01_a:125_4	nayasatasahassena bhagavatā desitadhammo upaṭṭhātiyeva.	125	
PA_atk-abh01_a:126_0	Satthā divāvihāraṃ nisīditvā dhammaṃ desetuṃ kāya velāya gacchatīti? Sāvatthivāsīnaṃ	126	
PA_atk-abh01_a:126_1	kulaputtānaṃ sampattānaṃ dhammadesanavelā nāma atthi, tāya velāya gacchati. Dhammaṃ	126	
PA_atk-abh01_a:126_2	desetvā gacchantaṃ vā āgacchantaṃ vā ke jānanti ke na jānantīti? Mahesakkhā devatā	126	
PA_atk-abh01_a:126_3	jānanti, appesakkhā devatā na jānanti. Kasmā na jānantīti? Sammāsambuddhassa vā nimmitabuddhassa	126	
PA_atk-abh01_a:126_4	vā rasmiādīsu nānattābhāvā. Ubhinnampi hi tesaṃ rasmīsu vā saresu vā vacanesu vā nānattaṃ natthi.	126	
PA_atk-abh01_a:127_0	Sāriputtattheropi satthārā desitaṃ desitaṃ dhammaṃ āharitvā attano saddhivihārikānaṃ	127	
PA_atk-abh01_a:127_1	pañcannaṃ bhikkhusatānaṃ desesi. Tesaṃ ayaṃ pubbayogo – te kira kassapadasabalassa	127	
PA_atk-abh01_a:127_2	kāle khuddakavagguliyoniyaṃ nibbattā pabbhāre olambantā dvinnaṃ ābhidhammikabhikkhūnaṃ	127	
PA_atk-abh01_a:127_3	abhidhammaṃ sajjhāyantānaṃ sare nimittaṃ gahetvā kaṇhapakkhasukkapakkhe ajānitvāpi	127	
PA_atk-abh01_a:127_4	sare nimittaggāhamattakeneva kālaṃ katvā devaloke nibbattiṃsu. Ekaṃ buddhantaraṃ	127	
PA_atk-abh01_a:127_5	devaloke vasitvā tasmiṃ kāle manussaloke nibbattā yamakapāṭihāriye pasīditvā therassa	127	
PA_atk-abh01_a:127_6	santike pabbajiṃsu. Thero satthārā desitaṃ desitaṃ dhammaṃ āharitvā tesaṃ desesi.	127	
PA_atk-abh01_a:127_7	Sammāsambuddhassa abhidhammadesanāpariyosānañca tesaṃ bhikkhūnaṃ sattappakaraṇauggahaṇañca	127	
PA_atk-abh01_a:127_8	ekappahāreneva ahosi.	127	
PA_atk-abh01_a:128_0	Abhidhamme vācanāmaggo nāma sāriputtattherappabhavo. Mahāpakaraṇe gaṇanacāropi thereneva	128	
PA_atk-abh01_a:128_1	ṭhapito. Thero hi iminā nīhārena dhammantaraṃ amakkhetvāva sukhaṃ gahetuṃ dhāretuṃ	128	
PA_atk-abh01_a:128_2	pariyāpuṇituṃ vācetuñca pahotīti gaṇanacāraṃ ṭhapesi. Evaṃ sante therova paṭhamataraṃ	128	
PA_atk-abh01_a:128_3	ābhidhammiko hotīti? Na hoti. Sammāsambuddhova paṭhamataraṃ ābhidhammiko. So hi naṃ	128	
PA_atk-abh01_a:128_4	mahābodhipallaṅke nisīditvā paṭivijjhi. Buddho hutvā ca pana sattāhaṃ ekapallaṅkena	128	
PA_atk-abh01_a:128_5	nisinno udānaṃ udānesi –	128	
PA_atk-abh01_a:129	“Yadā have pātubhavanti dhammā,	12	
PA_atk-abh01_a:130	Ātāpino jhāyato brāhmaṇassa;	13	
PA_atk-abh01_a:131	Athassa kaṅkhā vapayanti sabbā,	13	
PA_atk-abh01_a:132	Yato pajānāti sahetudhammaṃ.	13	
PA_atk-abh01_a:133	“Yadā have pātubhavanti dhammā,	13	
PA_atk-abh01_a:134	Ātāpino jhāyato brāhmaṇassa;	13	
PA_atk-abh01_a:135	Athassa kaṅkhā vapayanti sabbā,	13	
PA_atk-abh01_a:136	Yato khayaṃ paccayānaṃ avedi.	13	
PA_atk-abh01_a:137	“Yadā have pātubhavanti dhammā,	13	
PA_atk-abh01_a:138	Ātāpino jhāyato brāhmaṇassa;	13	
PA_atk-abh01_a:139	Vidhūpayaṃ tiṭṭhati mārasenaṃ,	13	
PA_atk-abh01_a:140	Sūriyova obhāsayamantalikkha”nti. ;	14	
PA_atk-abh01_a:141	Idaṃ paṭhamabuddhavacanaṃ nāma. Dhammapadabhāṇakā pana –	14	
PA_atk-abh01_a:142	“Anekajātisaṃsāraṃ, sandhāvissaṃ anibbisaṃ;	14	
PA_atk-abh01_a:143	Gahakāraṃ gavesanto, dukkhā jāti punappunaṃ.	14	
PA_atk-abh01_a:144	“Gahakāraka diṭṭhosi, puna gehaṃ na kāhasi;	14	
PA_atk-abh01_a:145	Sabbā te phāsukā bhaggā, gahakūṭaṃ visaṅkhataṃ;	14	
PA_atk-abh01_a:146	Visaṅkhāragataṃ cittaṃ, taṇhānaṃ khayamajjhagā”ti. ;	14	
PA_atk-abh01_a:147	Idaṃ paṭhamabuddhavacanaṃ nāmāti vadanti.	14	
PA_atk-abh01_a:148	Yamakasālānamantare nipannena parinibbānasamaye “handa dāni, bhikkhave, āmantayāmi vo, vayadhammā saṅkhārā, appamādena sampādethā”ti vuttavacanaṃ pacchimabuddhavacanaṃ nāma.	14	
PA_atk-abh01_a:149	Ubhinnamantare pañcacattālīsa vassāni pupphadāmaṃ ganthentena viya, ratanāvaliṃ āvunantena viya, ca kathito amatappakāsano saddhammo majjhimabuddhavacanaṃ nāma.	14	
PA_atk-abh01_a:150_0	Taṃ sabbampi saṅgayhamānaṃ piṭakato tīṇi piṭakāni honti, nikāyato pañca nikāyā, aṅgato	150	
PA_atk-abh01_a:150_1	navaṅgāni, dhammakkhandhato caturāsītidhammakkhandhasahassāni. Kathaṃ? Sabbampi hetaṃ	150	
PA_atk-abh01_a:150_2	piṭakato vinayapiṭakaṃ suttantapiṭakaṃ abhidhammapiṭakanti tippabhedameva hoti. Tattha	150	
PA_atk-abh01_a:150_3	ubhayāni pātimokkhāni dve vibhaṅgā dvāvīsati khandhakā soḷasa parivārāti idaṃ vinayapiṭakaṃ	150	
PA_atk-abh01_a:150_4	nāma. Brahmajālādicatuttiṃsasuttasaṅgaho dīghanikāyo. Mūlapariyāyasuttādidiyaḍḍhasatadvesuttasaṅgaho	150	
PA_atk-abh01_a:150_5	majjhimanikāyo. Oghataraṇasuttādisattasuttasahassasattasatadvāsaṭṭhisuttasaṅgaho	150	
PA_atk-abh01_a:150_6	saṃyuttanikāyo. Cittapariyādānasuttādinavasuttasahassapañcasatasattapaññāsasuttasaṅgaho	150	
PA_atk-abh01_a:150_7	aṅguttaranikāyo. Khuddakapāṭhadhammapadaudānaitivuttakasuttanipātavimānavatthupetavatthutheragāthātherīgāthājātakaniddesapaṭisambhidāapadānabuddhavaṃsacariyāpiṭakavasena	150	
PA_atk-abh01_a:150_8	pannarasappabhedo khuddakanikāyoti idaṃ suttantapiṭakaṃ nāma. Dhammasaṅgaṇīādīni	150	
PA_atk-abh01_a:150_9	satta pakaraṇāni abhidhammapiṭakaṃ nāma. Tattha –	150	
PA_atk-abh01_a:151	Vividhavisesanayattā, vinayanato ceva kāyavācānaṃ;	15	
PA_atk-abh01_a:152	Vinayatthavidūhi ayaṃ, vinayo vinayoti akkhāto.	15	
PA_atk-abh01_a:153_0	Vividhā hi ettha pañcavidhapātimokkhuddesapārājikādisattaāpattikkhandhamātikāvibhaṅgādippabhedā	153	
PA_atk-abh01_a:153_1	nayā visesabhūtā ca daḷhīkammasithilakaraṇappayojanā anupaññattinayā. Kāyikavācasikaajjhācāranisedhanato	153	
PA_atk-abh01_a:153_2	cesa kāyaṃ vācañca vineti. Tasmā vividhanayattā visesanayattā kāyavācānañca vinayanato	153	
PA_atk-abh01_a:153_3	ayaṃ vinayo vinayoti akkhāto. Tenetametassa vacanatthakosallatthaṃ vuttaṃ –	153	
PA_atk-abh01_a:154	“Vividhavisesanayattā, vinayanato ceva kāyavācānaṃ;	15	
PA_atk-abh01_a:155	Vinayatthavidūhi ayaṃ, vinayo vinayoti akkhāto”ti.	15	
PA_atk-abh01_a:156	Itaraṃ pana –	15	
PA_atk-abh01_a:157	Atthānaṃ sūcanato, suvuttato savanatotha sūdanato;	15	
PA_atk-abh01_a:158	Suttāṇā suttasabhāgato ca ‘sutta’nti akkhātaṃ.	15	
PA_atk-abh01_a:159_0	Tañhi attatthaparatthādibhede atthe sūceti. Suvuttā cettha atthā veneyyajjhāsayānulomena	159	
PA_atk-abh01_a:159_1	vuttattā. Savati cetaṃ atthe, sassamiva phalaṃ, pasavatīti vuttaṃ hoti. Sūdati cetaṃ,	159	
PA_atk-abh01_a:159_2	dhenu viya khīraṃ, paggharatīti vuttaṃ hoti. Suṭṭhu ca ne tāyati rakkhatīti vuttaṃ	159	
PA_atk-abh01_a:159_3	hoti. Suttasabhāgañcetaṃ. Yathā hi tacchakānaṃ suttaṃ pamāṇaṃ hoti evametampi viññūnaṃ.	159	
PA_atk-abh01_a:159_4	Yathā ca suttena saṅgahitāni pupphāni na vikiriyanti na viddhaṃsiyanti evametena	159	
PA_atk-abh01_a:159_5	saṅgahitā atthā. Tenetametassa vacanatthakosallatthaṃ vuttaṃ –	159	
PA_atk-abh01_a:160	“Atthānaṃ sūcanato, suvuttato savanatotha sūdanato;	16	
PA_atk-abh01_a:161	Suttāṇā suttasabhāgato ca suttanti akkhāta”nti.	16	
PA_atk-abh01_a:162	Abhidhammassa vacanattho vuttoyeva. Aparo nayo –	16	
PA_atk-abh01_a:163	Yaṃ ettha vuḍḍhimanto, salakkhaṇā pūjitā paricchinnā;	16	
PA_atk-abh01_a:164	Vuttādhikā ca dhammā, abhidhammo tena akkhāto.	16	
PA_atk-abh01_a:165_0	Ayañhi abhisaddo vuḍḍhilakkhaṇapūjitaparicchinnādhikesu dissati. Tathā hesa “bāḷhā	165	
PA_atk-abh01_a:165_1	me dukkhā vedanā abhikkamanti, no paṭikkamantī”tiādīsu vuḍḍhiyaṃ āgato. “Yā tā rattiyo	165	
PA_atk-abh01_a:165_2	abhiññātā abhilakkhitā”tiādīsu lakkhaṇe. “Rājābhirājā manujindo”tiādīsu pūjite. “Paṭibalo	165	
PA_atk-abh01_a:165_3	vinetuṃ abhidhamme abhivinaye”tiādīsu paricchinne; aññamaññasaṅkaravirahite dhamme	165	
PA_atk-abh01_a:165_4	ca vinaye cāti vuttaṃ hoti. “Abhikkantena vaṇṇenā”tiādīsu adhike.	165	
PA_atk-abh01_a:166_0	Ettha ca “rūpūpapattiyā maggaṃ bhāveti mettāsahagatena cetasā ekaṃ disaṃ pharitvā	166	
PA_atk-abh01_a:166_1	viharatī”tiādinā nayena vuḍḍhimantopi dhammā vuttā. “Rūpārammaṇaṃ vā saddārammaṇaṃ	166	
PA_atk-abh01_a:166_2	vā”tiādinā nayena ārammaṇādīhi lakkhaṇīyattā salakkhaṇāpi. “Sekkhā dhammā, asekkhā	166	
PA_atk-abh01_a:166_3	dhammā, lokuttarā dhammā”tiādinā nayena pūjitāpi; pūjārahāti adhippāyo. “Phasso hoti,	166	
PA_atk-abh01_a:166_4	vedanā hotī”tiādinā nayena sabhāvaparicchinnattā paricchinnāpi. “Mahaggatā dhammā,	166	
PA_atk-abh01_a:166_5	appamāṇā dhammā, anuttarā dhammā”tiādinā nayena adhikāpi dhammā vuttā. Tenetametassa	166	
PA_atk-abh01_a:166_6	vacanatthakosallatthaṃ vuttaṃ –	166	
PA_atk-abh01_a:167	“Yaṃ ettha vuḍḍhimanto, salakkhaṇā pūjitā paricchinnā;	16	
PA_atk-abh01_a:168	Vuttādhikā ca dhammā, abhidhammo tena akkhāto”ti.	16	
PA_atk-abh01_a:169	Yaṃ panettha avisiṭṭhaṃ, taṃ –	16	
PA_atk-abh01_a:170	Piṭakaṃ piṭakatthavidū, pariyattibbhājanatthato āhu;	17	
PA_atk-abh01_a:171	Tena samodhānetvā, tayopi vinayādayo ñeyyā.	17	
PA_atk-abh01_a:172_0	Pariyattipi hi “mā piṭakasampadānenā”tiādīsu piṭakanti vuccati. “Atha puriso āgaccheyya	172	
PA_atk-abh01_a:172_1	kudālapiṭakaṃādāyā”tiādīsu yaṃkiñci bhājanampi. Tasmā piṭakaṃ piṭakatthavidū pariyattibhājanatthato āhu.	172	
PA_atk-abh01_a:173_0	Idāni tena samodhānetvā tayopi vinayādayo ñeyyāti. Tena evaṃ duvidhatthena piṭakasaddena	173	
PA_atk-abh01_a:173_1	saha samāsaṃ katvā vinayo ca so piṭakañca pariyattibhāvato, tassa tassa atthassa	173	
PA_atk-abh01_a:173_2	bhājanato cāti vinayapiṭakaṃ. Yathāvutteneva nayena suttantañca taṃ piṭakañcāti suttantapiṭakaṃ.	173	
PA_atk-abh01_a:173_3	Abhidhammo ca so piṭakañcāti abhidhammapiṭakanti evamete tayopi vinayādayo ñeyyā.	173	
PA_atk-abh01_a:174	Evaṃ ñatvā ca punapi tesveva piṭakesu nānappakārakosallatthaṃ –	17	
PA_atk-abh01_a:175	Desanāsāsanakathābhedaṃ tesu yathārahaṃ;	17	
PA_atk-abh01_a:176	Sikkhāpahānagambhīrabhāvañca paridīpaye.	17	
PA_atk-abh01_a:177	Pariyattibhedaṃ sampattiṃ, vipattiñcāpi yaṃ yahiṃ;	17	
PA_atk-abh01_a:178	Pāpuṇāti yathā bhikkhu, tampi sabbaṃ vibhāvaye.	17	
PA_atk-abh01_a:179_0	Tatrāyaṃ paridīpanā vibhāvanā ca – etāni hi tīṇi piṭakāni yathākkamaṃ āṇāvohāraparamatthadesanā,	179	
PA_atk-abh01_a:179_1	yathāparādhayathānulomayathādhammasāsanāni, saṃvarāsaṃvaradiṭṭhiviniveṭhananāmarūpaparicchedakathāti ca vuccanti.	179	
PA_atk-abh01_a:180_0	Ettha hi vinayapiṭakaṃ āṇārahena bhagavatā āṇābāhullato desitattā āṇādesanā; suttantapiṭakaṃ	180	
PA_atk-abh01_a:180_1	vohārakusalena bhagavatā vohārabāhullato desitattā vohāradesanā; abhidhammapiṭakaṃ	180	
PA_atk-abh01_a:180_2	paramatthakusalena bhagavatā paramatthabāhullato desitattā paramatthadesanāti vuccati.	180	
PA_atk-abh01_a:181_0	Tathā paṭhamaṃ ye te pacurāparādhā sattā te yathāparādhaṃ ettha sāsitāti yathāparādhasāsanaṃ;	181	
PA_atk-abh01_a:181_1	dutiyaṃ anekajjhāsayānusayacariyādhimuttikā sattā yathānulomaṃ ettha sāsitāti yathānulomasāsanaṃ;	181	
PA_atk-abh01_a:181_2	tatiyaṃ dhammapuñjamatte ‘ahaṃ mamā’ti saññino sattā yathādhammaṃ ettha sāsitāti	181	
PA_atk-abh01_a:181_3	yathādhammasāsananti vuccati.	181	
PA_atk-abh01_a:182_0	Tathā paṭhamaṃ ajjhācārapaṭipakkhabhūto saṃvarāsaṃvaro ettha kathitoti saṃvarāsaṃvarakathā;	182	
PA_atk-abh01_a:182_1	saṃvarāsaṃvaroti khuddako ceva mahanto ca saṃvarāsaṃvaro, kammākammaṃ viya ca phalāphalaṃ	182	
PA_atk-abh01_a:182_2	viya ca; dutiyaṃ dvāsaṭṭhidiṭṭhipaṭipakkhabhūtā diṭṭhiviniveṭhanā ettha kathitāti	182	
PA_atk-abh01_a:182_3	diṭṭhiviniveṭhanakathā; tatiyaṃ rāgādipaṭipakkhabhūto nāmarūpaparicchedo ettha kathitoti	182	
PA_atk-abh01_a:182_4	nāmarūpaparicchedakathāti vuccati.	182	
PA_atk-abh01_a:183_0	Tīsupi cetesu tisso sikkhā tīṇi pahānāni catubbidho ca gambhīrabhāvo veditabbo. Tathā	183	
PA_atk-abh01_a:183_1	hi vinayapiṭake visesena adhisīlasikkhā vuttā, suttantapiṭake adhicittasikkhā, abhidhammapiṭake adhipaññāsikkhā.	183	
PA_atk-abh01_a:184_0	Vinayapiṭake ca vītikkamappahānaṃ, kilesānaṃ vītikkamapaṭipakkhattā sīlassa; suttantapiṭake	184	
PA_atk-abh01_a:184_1	pariyuṭṭhānappahānaṃ, pariyuṭṭhānapaṭipakkhattā samādhissa; abhidhammapiṭake anusayappahānaṃ,	184	
PA_atk-abh01_a:184_2	anusayapaṭipakkhattā paññāya.	184	
PA_atk-abh01_a:185	Paṭhame ca tadaṅgappahānaṃ kilesānaṃ, itaresu vikkhambhanasamucchedappahānāni. Paṭhame ca duccaritasaṃkilesassa pahānaṃ, itaresu taṇhādiṭṭhisaṃkilesānaṃ pahānaṃ.	18	
PA_atk-abh01_a:186_0	Ekamekasmiñcettha catubbidhopi dhammatthadesanāpaṭivedhagambhīrabhāvo veditabbo –	186	
PA_atk-abh01_a:186_1	tattha dhammoti tanti. Atthoti tassāyevattho. Desanāti tassā manasā vavatthāpitāya	186	
PA_atk-abh01_a:186_2	tantiyā desanā. Paṭivedhoti tantiyā tantiatthassa ca yathābhūtāvabodho. Tīsupi cetesu	186	
PA_atk-abh01_a:186_3	ete dhammatthadesanāpaṭivedhā. Yasmā sasādīhi viya mahāsamuddo mandabuddhīhi dukkhogāhā	186	
PA_atk-abh01_a:186_4	alabbhaneyyapatiṭṭhā ca tasmā gambhīrā. Evaṃ ekamekasmiṃ ettha catubbidhopi gambhīrabhāvo veditabbo.	186	
PA_atk-abh01_a:187_0	Aparo nayo – dhammoti hetu. Vuttañhetaṃ – “hetumhi ñāṇaṃ dhammapaṭisambhidā”ti. Atthoti	187	
PA_atk-abh01_a:187_1	hetuphalaṃ. Vuttañhetaṃ – “hetuphale ñāṇaṃ atthapaṭisambhidā”ti. Desanāti paññatti,	187	
PA_atk-abh01_a:187_2	yathādhammaṃ dhammābhilāpoti adhippāyo; anulomapaṭilomasaṅkhepavitthārādivasena vā	187	
PA_atk-abh01_a:187_3	kathanaṃ. Paṭivedhoti abhisamayo. So ca lokiyalokuttaro. Visayato ca asammohato ca;	187	
PA_atk-abh01_a:187_4	atthānurūpaṃ dhammesu, dhammānurūpaṃ atthesu, paññattipathānurūpaṃ paññattīsu avabodho.	187	
PA_atk-abh01_a:187_5	Tesaṃ tesaṃ vā tattha tattha vuttadhammānaṃ paṭivijjhitabbo salakkhaṇasaṅkhāto aviparītasabhāvo.	187	
PA_atk-abh01_a:188_0	Idāni yasmā etesu piṭakesu yaṃ yaṃ dhammajātaṃ vā atthajātaṃ vā yā cāyaṃ yathā yathā	188	
PA_atk-abh01_a:188_1	ñāpetabbo attho sotūnaṃ ñāṇassa abhimukho hoti tathā tathā tadatthajotikā desanā,	188	
PA_atk-abh01_a:188_2	yo cettha aviparītāvabodhasaṅkhāto paṭivedho tesaṃ tesaṃ vā dhammānaṃ paṭivijjhitabbo	188	
PA_atk-abh01_a:188_3	salakkhaṇasaṅkhāto aviparītasabhāvo – sabbampetaṃ anupacitakusalasambhārehi duppaññehi,	188	
PA_atk-abh01_a:188_4	sasādīhi viya mahāsamuddo, dukkhogāhaṃ alabbhaneyyapatiṭṭhañca, tasmā gambhīraṃ.	188	
PA_atk-abh01_a:188_5	Evampi ekamekasmiṃ ettha catubbidhopi gambhīrabhāvo veditabbo. Ettāvatā ca –	188	
PA_atk-abh01_a:189	Desanāsāsanakathābhedaṃ tesu yathārahaṃ;	18	
PA_atk-abh01_a:190	Sikkhāpahānagambhīrabhāvañca paridīpayeti –	19	
PA_atk-abh01_a:191	Ayaṃ gāthā vuttatthā hoti.	19	
PA_atk-abh01_a:192	Pariyattibhedaṃ sampattiṃ, vipattiñcāpi yaṃ yahiṃ;	19	
PA_atk-abh01_a:193	Pāpuṇāti yathā bhikkhu, tampi sabbaṃ vibhāvayeti.	19	
PA_atk-abh01_a:194	Ettha pana tīsu piṭakesu tividho pariyattibhedo daṭṭhabbo. Tisso hi pariyattiyo – alagaddūpamā nissaraṇatthā bhaṇḍāgārikapariyattīti.	19	
PA_atk-abh01_a:195_0	Tattha yā duggahitā upārambhādihetu pariyāpuṭā ayaṃ alagaddūpamā. Yaṃ sandhāya vuttaṃ	195	
PA_atk-abh01_a:195_1	– “seyyathāpi, bhikkhave, puriso alagaddatthiko alagaddagavesī alagaddapariyesanaṃ	195	
PA_atk-abh01_a:195_2	caramāno, so passeyya mahantaṃ alagaddaṃ, tamenaṃ bhoge vā naṅguṭṭhe vā gaṇheyya,	195	
PA_atk-abh01_a:195_3	tassa so alagaddo paṭiparivattitvā hatthe vā bāhāya vā aññatarasmiṃ vā aṅgapaccaṅge	195	
PA_atk-abh01_a:195_4	ḍaṃseyya, so tato nidānaṃ maraṇaṃ vā nigaccheyya maraṇamattaṃ vā dukkhaṃ. Taṃ kissa	195	
PA_atk-abh01_a:195_5	hetu? Duggahitattā, bhikkhave, alagaddassa. Evameva kho, bhikkhave, idhekacce moghapurisā	195	
PA_atk-abh01_a:195_6	dhammaṃ pariyāpuṇanti suttaṃ…pe… vedallaṃ, te taṃ dhammaṃ pariyāpuṇitvā tesaṃ dhammānaṃ	195	
PA_atk-abh01_a:195_7	paññāya atthaṃ na upaparikkhanti, tesaṃ te dhammā paññāya atthaṃ anupaparikkhataṃ	195	
PA_atk-abh01_a:195_8	na nijjhānaṃ khamanti, te upārambhānisaṃsā ceva dhammaṃ pariyāpuṇanti itivādappamokkhānisaṃsā	195	
PA_atk-abh01_a:195_9	ca. Yassa catthāya dhammaṃ pariyāpuṇanti tañcassa atthaṃ nānubhonti. Tesaṃ te dhammā	195	
PA_atk-abh01_a:195_10	duggahitā dīgharattaṃ ahitāya dukkhāya saṃvattanti. Taṃ kissa hetu? Duggahitattā,	1951	
PA_atk-abh01_a:195_11	bhikkhave, dhammāna”nti.	1951	
PA_atk-abh01_a:196_0	Yā pana suggahitā sīlakkhandhādipāripūriṃyeva ākaṅkhamānena pariyāpuṭā na upārambhādihetu,	196	
PA_atk-abh01_a:196_1	ayaṃ nissaraṇatthā. Yaṃ sandhāya vuttaṃ – “tesaṃ te dhammā suggahitā dīgharattaṃ	196	
PA_atk-abh01_a:196_2	hitāya sukhāya saṃvattanti. Taṃ kissa hetu? Suggahitattā, bhikkhave, dhammāna”nti.	196	
PA_atk-abh01_a:197_0	Yaṃ pana pariññātakkhandho pahīnakileso bhāvitamaggo paṭividdhākuppo sacchikatanirodho	197	
PA_atk-abh01_a:197_1	khīṇāsavo kevalaṃ paveṇipālanatthāya vaṃsānurakkhaṇatthāya pariyāpuṇāti, ayaṃ bhaṇḍāgārikapariyattīti.	197	
PA_atk-abh01_a:198_0	Vinaye pana suppaṭipanno bhikkhu sīlasampadaṃ nissāya tisso vijjā pāpuṇāti, tāsaṃyeva	198	
PA_atk-abh01_a:198_1	ca tattha pabhedavacanato. Sutte suppaṭipanno samādhisampadaṃ nissāya chaḷabhiññā	198	
PA_atk-abh01_a:198_2	pāpuṇāti, tāsaṃyeva ca tattha pabhedavacanato. Abhidhamme suppaṭipanno paññāsampadaṃ	198	
PA_atk-abh01_a:198_3	nissāya catasso paṭisambhidā pāpuṇāti tāsañca tattheva pabhedavacanato. Evametesu	198	
PA_atk-abh01_a:198_4	suppaṭipanno yathākkamena imaṃ vijjāttayachaḷabhiññācatupaṭisambhidāppabhedaṃ sampattiṃ pāpuṇāti.	198	
PA_atk-abh01_a:199_0	Vinaye pana duppaṭipanno anuññātasukhasamphassaattharaṇapāvuraṇādiphassasāmaññato	199	
PA_atk-abh01_a:199_1	paṭikkhittesu upādinnakaphassādīsu anavajjasaññī hoti. Vuttañhetaṃ – “tathāhaṃ bhagavatā	199	
PA_atk-abh01_a:199_2	dhammaṃ desitaṃ ājānāmi, yathā yeme antarāyikā dhammā vuttā bhagavatā te paṭisevato	199	
PA_atk-abh01_a:199_3	nālaṃ antarāyāyā”ti. Tato dussīlabhāvaṃ pāpuṇāti. Sutte duppaṭipanno “cattārome,	199	
PA_atk-abh01_a:199_4	bhikkhave, puggalā santo saṃvijjamānā lokasmi”ntiādīsu adhippāyaṃ ajānanto duggahitaṃ	199	
PA_atk-abh01_a:199_5	gaṇhāti. Yaṃ sandhāya vuttaṃ – “attanā duggahitena amhe ceva abbhācikkhati attānañca	199	
PA_atk-abh01_a:199_6	khanati bahuñca apuññaṃ pasavatī”ti. Tato micchādiṭṭhitaṃ pāpuṇāti. Abhidhamme duppaṭipanno	199	
PA_atk-abh01_a:199_7	dhammacintaṃ atidhāvanto acinteyyānipi cinteti, tato cittakkhepaṃ pāpuṇāti. Vuttañhetaṃ	199	
PA_atk-abh01_a:199_8	– “cattārimāni, bhikkhave, acinteyyāni, na cintetabbāni, yāni cintento ummādassa	199	
PA_atk-abh01_a:199_9	vighātassa bhāgī assā”ti. Evametesu duppaṭipanno yathākkamena imaṃ dussīlabhāvamicchādiṭṭhitācittakkhepappabhedaṃ	199	
PA_atk-abh01_a:199_10	vipattiṃ pāpuṇātīti. Ettāvatā ca –	1991	
PA_atk-abh01_a:200	Pariyattibhedaṃ sampattiṃ, vipattiñcāpi yaṃ yahiṃ;	20	
PA_atk-abh01_a:201	Pāpuṇāti yathā bhikkhu, tampi sabbaṃ vibhāvayeti.	20	
PA_atk-abh01_a:202	Ayampi gāthā vuttatthā hoti. Evaṃ nānappakārato piṭakāni ñatvā tesaṃ vasena sabbampetaṃ saṅgayhamānaṃ tīṇi piṭakāni honti.	20	
PA_atk-abh01_a:203_0	Kathaṃ nikāyato pañca nikāyāti? Sabbameva hetaṃ dīghanikāyo majjhimanikāyo saṃyuttanikāyo	203	
PA_atk-abh01_a:203_1	aṅguttaranikāyo khuddakanikāyoti pañcappabhedaṃ hoti. Tattha katamo dīghanikāyo?	203	
PA_atk-abh01_a:203_2	Tivaggasaṅgahāni brahmajālādīni catuttiṃsa suttāni.	203	
PA_atk-abh01_a:204	Catuttiṃseva suttantā, tivaggo yassa saṅgaho;	20	
PA_atk-abh01_a:205	Esa dīghanikāyoti, paṭhamo anulomiko.	20	
PA_atk-abh01_a:206_0	Kasmā panesa dīghanikāyoti vuccati? Dīghappamāṇānaṃ suttānaṃ samūhato nivāsato ca.	206	
PA_atk-abh01_a:206_1	Samūhanivāsā hi nikāyoti vuccanti. “Nāhaṃ, bhikkhave, aññaṃ ekanikāyampi samanupassāmi	206	
PA_atk-abh01_a:206_2	evaṃ cittaṃ yathayidaṃ, bhikkhave, tiracchānagatā pāṇā, poṇikanikāyo, cikkhallikanikāyo”ti.	206	
PA_atk-abh01_a:206_3	Evamādīni cettha sādhakāni sāsanato lokato ca. Evaṃ sesānampi nikāyabhāve vacanattho veditabbo.	206	
PA_atk-abh01_a:207	Katamo majjhimanikāyo? Majjhimappamāṇāni pañcadasavaggasaṅgahāni mūlapariyāyasuttādīni diyaḍḍhasataṃ dve ca suttāni.	20	
PA_atk-abh01_a:208	Diyaḍḍhasatasuttantā, dve ca suttāni yattha so;	20	
PA_atk-abh01_a:209	Nikāyo majjhimo pañca, dasavaggapariggaho.	20	
PA_atk-abh01_a:210	Katamo saṃyuttanikāyo? Devatāsaṃyuttādivasena ṭhitāni oghataraṇādīni satta suttasahassāni satta suttasatāni ca dvāsaṭṭhi ca suttāni.	21	
PA_atk-abh01_a:211	Satta suttasahassāni, satta suttasatāni ca;	21	
PA_atk-abh01_a:212	Dvāsaṭṭhi ceva suttantā, eso saṃyuttasaṅgaho.	21	
PA_atk-abh01_a:213	Katamo aṅguttaranikāyo? Ekekaaṅgātirekavasena ṭhitāni cittapariyādānādīni nava suttasahassāni pañca suttasatāni sattapaññāsañca suttāni.	21	
PA_atk-abh01_a:214	Nava suttasahassāni, pañca suttasatāni ca;	21	
PA_atk-abh01_a:215	Sattapaññāsasuttāni, saṅkhyā aṅguttare ayaṃ.	21	
PA_atk-abh01_a:216	Katamo khuddakanikāyo? Sakalaṃ vinayapiṭakaṃ, abhidhammapiṭakaṃ, khuddakapāṭha, dhammapadādayo ca pubbe dassitā pañcadasappabhedā; ṭhapetvā cattāro nikāye avasesaṃ buddhavacananti.	21	
PA_atk-abh01_a:217	Ṭhapetvā caturopete, nikāye dīghaādike;	21	
PA_atk-abh01_a:218	Tadaññaṃ buddhavacanaṃ, nikāyo khuddako matoti.	21	
PA_atk-abh01_a:219	Evaṃ nikāyato pañca nikāyā honti.	21	
PA_atk-abh01_a:220_0	Kathaṃ aṅgavasena navaṅgānīti? Sabbameva hidaṃ ‘suttaṃ geyyaṃ veyyākaraṇaṃ gāthā	220	
PA_atk-abh01_a:220_1	udānaṃ itivuttakaṃ jātakaṃ abbhutadhammaṃ vedalla’nti navappabhedaṃ hoti. Tattha	220	
PA_atk-abh01_a:220_2	ubhatovibhaṅganiddesakhandhakaparivārā suttanipāte maṅgalasuttaratanasuttanālakasuttatuvaṭṭakasuttāni	220	
PA_atk-abh01_a:220_3	aññampi ca suttanāmakaṃ tathāgatavacanaṃ suttanti veditabbaṃ. Sabbampi sagāthakaṃ	220	
PA_atk-abh01_a:220_4	suttaṃ geyyanti veditabbaṃ. Visesena saṃyuttanikāye sakalopi sagāthāvaggo. Sakalampi	220	
PA_atk-abh01_a:220_5	abhidhammapiṭakaṃ, niggāthakaṃ suttaṃ, yañca aññampi aṭṭhahi aṅgehi asaṅgahitaṃ buddhavacanaṃ,	220	
PA_atk-abh01_a:220_6	taṃ veyyākaraṇanti veditabbaṃ. Dhammapadaṃ theragāthā therīgāthā suttanipāte nosuttanāmikā	220	
PA_atk-abh01_a:220_7	suddhikagāthā ca gāthāti veditabbā. Somanassañāṇamayikagāthāppaṭisaṃyuttā dvāsīti	220	
PA_atk-abh01_a:220_8	suttantā udānanti veditabbaṃ. ‘Vuttañhetaṃ bhagavatā’tiādinayappavattā dasuttarasatasuttantā	220	
PA_atk-abh01_a:220_9	itivuttakanti veditabbaṃ. Apaṇṇakajātakādīni paññāsādhikāni pañca jātakasatāni jātakanti	220	
PA_atk-abh01_a:220_10	veditabbaṃ. “Cattārome, bhikkhave, acchariyā abbhutā dhammā ānande”tiādinayapavattā	2201	
PA_atk-abh01_a:220_11	sabbepi acchariyaabbhutadhammappaṭisaṃyuttā suttantā abbhutadhammanti veditabbaṃ.	2201	
PA_atk-abh01_a:221_0	Cūḷavedallamahāvedallasammādiṭṭhisakkapañhasaṅkhārabhājanīyamahāpuṇṇamasuttādayo	221	
PA_atk-abh01_a:221_1	sabbepi vedañca tuṭṭhiñca laddhā laddhā pucchitasuttantā vedallanti veditabbaṃ. Evametaṃ aṅgato navaṅgāni.	221	
PA_atk-abh01_a:222	Kathaṃ dhammakkhandhato caturāsīti dhammakkhandhasahassānīti? Sabbameva hidaṃ buddhavacanaṃ.	22	
PA_atk-abh01_a:223	“Dvāsīti buddhato gaṇhiṃ, dve sahassāni bhikkhuto;	22	
PA_atk-abh01_a:224	Caturāsīti sahassāni, ye me dhammā pavattino”ti. ;	22	
PA_atk-abh01_a:225_0	Evaṃ paridīpitadhammakkhandhavasena caturāsītisahassappabhedaṃ hoti. Tattha ekānusandhikaṃ	225	
PA_atk-abh01_a:225_1	suttaṃ eko dhammakkhandho. Yaṃ anekānusandhikaṃ tattha anusandhivasena dhammakkhandhagaṇanā.	225	
PA_atk-abh01_a:225_2	Gāthābandhesu pañhāpucchanaṃ eko dhammakkhandho, vissajjanaṃ eko. Abhidhamme ekamekaṃ	225	
PA_atk-abh01_a:225_3	tikadukabhājanaṃ ekamekañca cittavārabhājanaṃ eko dhammakkhandho. Vinaye atthi vatthu,	225	
PA_atk-abh01_a:225_4	atthi mātikā, atthi padabhājanīyaṃ, atthi āpatti, atthi anāpatti, atthi antarāpatti,	225	
PA_atk-abh01_a:225_5	atthi tikacchedo. Tattha ekameko koṭṭhāso ekameko dhammakkhandhoti veditabbo. Evaṃ	225	
PA_atk-abh01_a:225_6	dhammakkhandhato caturāsīti dhammakkhandhasahassāni.	225	
PA_atk-abh01_a:226_0	Evametaṃ sabbampi buddhavacanaṃ pañcasatikasaṅgītikāle saṅgāyantena mahākassapappamukhena	226	
PA_atk-abh01_a:226_1	vasīgaṇena ayaṃ dhammo ayaṃ vinayo, idaṃ paṭhamabuddhavacanaṃ, idaṃ majjhimabuddhavacanaṃ,	226	
PA_atk-abh01_a:226_2	idaṃ pacchimabuddhavacanaṃ, idaṃ vinayapiṭakaṃ, idaṃ suttantapiṭakaṃ, idaṃ abhidhammapiṭakaṃ,	226	
PA_atk-abh01_a:226_3	ayaṃ dīghanikāyo…pe… ayaṃ khuddakanikāyo, imāni suttādīni navaṅgāni, imāni caturāsīti	226	
PA_atk-abh01_a:226_4	dhammakkhandhasahassānīti imaṃ pabhedaṃ vavatthapetvāva saṅgītaṃ. Na kevalañca imameva	226	
PA_atk-abh01_a:226_5	aññampi uddānasaṅgahavaggasaṅgahapeyyālasaṅgahaekanipātadukanipātādinipātasaṅgahasaṃyuttasaṅgaha	226	
PA_atk-abh01_a:226_6	paṇṇāsasaṅgahādianekavidhaṃ, tīsu piṭakesu sandissamānaṃ saṅgahappabhedaṃ vavatthapetvāva	226	
PA_atk-abh01_a:226_7	sattahi māsehi saṅgītaṃ.	226	
PA_atk-abh01_a:227_0	Saṅgītipariyosāne cassa idaṃ mahākassapattherena dasabalassa sāsanaṃ pañcavassasahassaparimāṇakālaṃ	227	
PA_atk-abh01_a:227_1	pavattanasamatthaṃ katanti sañjātappamodā sādhukāraṃ viya dadamānā ayaṃ mahāpathavī	227	
PA_atk-abh01_a:227_2	udakapariyantaṃ katvā anekappakāraṃ kampi saṅkampi sampakampi sampavedhi. Anekāni	227	
PA_atk-abh01_a:227_3	ca acchariyāni pāturahesuṃ.	227	
PA_atk-abh01_a:228	Evaṃ saṅgīte panettha ayaṃ abhidhammo piṭakato abhidhammapiṭakaṃ, nikāyato khuddakanikāyo, aṅgato veyyākaraṇaṃ, dhammakkhandhato katipayāni dhammakkhandhasahassāni honti.	22	
PA_atk-abh01_a:229_0	Taṃ dhārayantesu bhikkhūsu pubbe eko bhikkhu sabbasāmayikaparisāya nisīditvā abhidhammato	229	
PA_atk-abh01_a:229_1	suttaṃ āharitvā dhammaṃ kathento “rūpakkhandho abyākato, cattāro khandhā siyā kusalā	229	
PA_atk-abh01_a:229_2	siyā akusalā siyā abyākatā; dasāyatanā abyākatā, dve āyatanā siyā kusalā siyā akusalā	229	
PA_atk-abh01_a:229_3	siyā abyākatā; soḷasa dhātuyo abyākatā, dve dhātuyo siyā kusalā siyā akusalā siyā	229	
PA_atk-abh01_a:229_4	abyākatā; samudayasaccaṃ akusalaṃ, maggasaccaṃ kusalaṃ, nirodhasaccaṃ abyākataṃ,	229	
PA_atk-abh01_a:229_5	dukkhasaccaṃ siyā kusalaṃ siyā akusalaṃ siyā abyākataṃ; dasindriyā abyākatā, domanassindriyaṃ	229	
PA_atk-abh01_a:229_6	akusalaṃ, anaññātaññassāmītindriyaṃ kusalaṃ, cattāri indriyāni siyā kusalā siyā abyākatā,	229	
PA_atk-abh01_a:229_7	cha indriyāni siyā kusalā siyā akusalā siyā abyākatā”ti dhammakathaṃ kathesi.	229	
PA_atk-abh01_a:230_0	Tasmiṃ ṭhāne eko bhikkhu nisinno ‘dhammakathika tvaṃ sineruṃ parikkhipanto viya dīghasuttaṃ	230	
PA_atk-abh01_a:230_1	āharasi, kiṃ suttaṃ nāmeta’nti āha. ‘Abhidhammasuttaṃ nāma, āvuso’ti. ‘Abhidhammasuttaṃ	230	
PA_atk-abh01_a:230_2	kasmā āharasi? Kiṃ aññaṃ buddhabhāsitaṃ suttaṃ āharituṃ na vaṭṭatī’ti? ‘Abhidhammo	230	
PA_atk-abh01_a:230_3	kena bhāsito’ti? ‘Na eso buddhabhāsito’ti. ‘Kiṃ pana te, āvuso, vinayapiṭakaṃ uggahita’nti?	230	
PA_atk-abh01_a:230_4	‘Na uggahitaṃ, āvuso’ti. ‘Avinayadhāritāya maññe tvaṃ ajānanto evaṃ vadesī’ti. ‘Vinayamattameva,	230	
PA_atk-abh01_a:230_5	āvuso, uggahita’nti. ‘Tampi te duggahitaṃ, parisapariyante nisīditvā niddāyantena	230	
PA_atk-abh01_a:230_6	uggahitaṃ bhavissati; tumhādise hi pabbājento vā upasampādento vā sātisāro hoti’.	230	
PA_atk-abh01_a:230_7	‘Kiṃ kāraṇā’? Vinayamattassapi duggahitattā; vuttañhetaṃ – “tattha anāpatti, na vivaṇṇetukāmo	230	
PA_atk-abh01_a:230_8	iṅgha tāva, āvuso, suttantaṃ vā gāthāyo vā abhidhammaṃ vā pariyāpuṇassu, pacchāpi	230	
PA_atk-abh01_a:230_9	vinayaṃ pariyāpuṇissasī”ti bhaṇati. “Suttante okāsaṃ kārāpetvā abhidhammaṃ vā vinayaṃ	230	
PA_atk-abh01_a:230_10	vā pucchati, abhidhamme okāsaṃ kārāpetvā suttantaṃ vā vinayaṃ vā pucchati, vinaye	2301	
PA_atk-abh01_a:230_11	okāsaṃ kārāpetvā suttantaṃ vā abhidhammaṃ vā pucchatī”ti. ‘Tvaṃ pana ettakampi na	2301	
PA_atk-abh01_a:230_12	jānāsī’ti ettakenapi paravādī niggahito hoti.	2301	
PA_atk-abh01_a:231_0	Mahāgosiṅgasuttaṃ pana itopi balavataraṃ. Tatra hi dhammasenāpati sāriputtatthero	231	
PA_atk-abh01_a:231_1	aññamaññaṃ pucchitapañhañca vissajjanañca ārocetuṃ satthu santikaṃ gantvā mahāmoggallānattherassa	231	
PA_atk-abh01_a:231_2	vissajjanaṃ ārocento “idhāvuso sāriputta, dve bhikkhū abhidhammakathaṃ kathenti,	231	
PA_atk-abh01_a:231_3	te aññamaññaṃ pañhaṃ pucchanti, aññamaññassa pañhaṃ puṭṭhā vissajjenti, no ca saṃsādenti,	231	
PA_atk-abh01_a:231_4	dhammī ca nesaṃ kathāpavattinī hoti, evarūpena kho, āvuso, sāriputta, bhikkhunā gosiṅgasālavanaṃ	231	
PA_atk-abh01_a:231_5	sobheyyā”ti āha. Satthā ābhidhammikā nāma mama sāsane paribāhirāti avatvā suvaṇṇāliṅgasadisaṃ	231	
PA_atk-abh01_a:231_6	gīvaṃ unnāmetvā puṇṇacandasassirīkaṃ mahāmukhaṃ pūretvā brahmaghosaṃ nicchārento	231	
PA_atk-abh01_a:231_7	“sādhu sādhu sāriputtā”ti mahāmoggallānattherassa sādhukāraṃ datvā “yathā taṃ moggallāno	231	
PA_atk-abh01_a:231_8	ca sammā byākaramāno byākareyya, moggallāno hi sāriputta dhammakathiko”ti āha. Ābhidhammikabhikkhūyeva	231	
PA_atk-abh01_a:231_9	kira dhammakathikā nāma, avasesā dhammakathaṃ kathentāpi na dhammakathikā. Kasmā?	231	
PA_atk-abh01_a:231_10	Te hi dhammakathaṃ kathentā kammantaraṃ vipākantaraṃ rūpārūpaparicchedaṃ dhammantaraṃ	2311	
PA_atk-abh01_a:231_11	āloḷetvā kathenti. Ābhidhammikā pana dhammantaraṃ na āloḷenti. Tasmā ābhidhammiko	2311	
PA_atk-abh01_a:231_12	bhikkhu dhammaṃ kathetu vā mā vā, pucchitakāle pana pañhaṃ kathessatīti. Ayameva	2311	
PA_atk-abh01_a:231_13	ekantadhammakathiko nāma hoti. Idaṃ sandhāya satthā sādhukāraṃ datvā ‘sukathitaṃ	2311	
PA_atk-abh01_a:231_14	moggallānenā’ti āha.	2311	
PA_atk-abh01_a:232_0	Abhidhammaṃ paṭibāhento imasmiṃ jinacakke pahāraṃ deti, sabbaññutaññāṇaṃ paṭibāhati,	232	
PA_atk-abh01_a:232_1	satthu vesārajjaññāṇaṃ paṭinivatteti, sotukāmaṃ parisaṃ visaṃvādeti, ariyamagge āvaraṇaṃ	232	
PA_atk-abh01_a:232_2	bandhati, aṭṭhārasasu bhedakaravatthūsu ekasmiṃ sandissati ukkhepanīyakammatajjanīyakammāraho	232	
PA_atk-abh01_a:232_3	hoti. Taṃ taṃ kammaṃ katvā uyyojetabbo ‘gaccha vighāsādo hutvā jīvissasī’ti.	232	
PA_atk-abh01_a:233_0	Athāpi evaṃ vadeyya – “sace abhidhammo buddhabhāsito, yathā anekesu suttasahassesu	233	
PA_atk-abh01_a:233_1	‘ekaṃ samayaṃ bhagavā rājagahe viharatī’tiādinā nayena nidānaṃ sajjitaṃ, evamassāpi	233	
PA_atk-abh01_a:233_2	nidānaṃ sajjitaṃ bhaveyyā”ti. So ‘jātakasuttanipātadhammapadādīnaṃ evarūpaṃ nidānaṃ	233	
PA_atk-abh01_a:233_3	natthi, na cetāni na buddhabhāsitānī’ti paṭikkhipitvā uttaripi evaṃ vattabbo – ‘paṇḍita,	233	
PA_atk-abh01_a:233_4	abhidhammo nāmesa sabbaññubuddhānaṃyeva visayo, na aññesaṃ visayo. Buddhānañhi okkanti	233	
PA_atk-abh01_a:233_5	pākaṭā, abhijāti pākaṭā, abhisambodhi pākaṭā, dhammacakkappavattanaṃ pākaṭaṃ. Yamakapāṭihāriyaṃ	233	
PA_atk-abh01_a:233_6	pākaṭaṃ, tidivakkamo pākaṭo, devaloke desitabhāvo pākaṭo, devorohanaṃ pākaṭaṃ. Yathā	233	
PA_atk-abh01_a:233_7	nāma cakkavattirañño hatthiratanaṃ vā assaratanaṃ vā thenetvā yānake yojetvā vicaraṇaṃ	233	
PA_atk-abh01_a:233_8	nāma aṭṭhānaṃ akāraṇaṃ; cakkaratanaṃ vā pana thenetvā palālasakaṭe olambitvā vicaraṇaṃ	233	
PA_atk-abh01_a:233_9	nāma aṭṭhānaṃ akāraṇaṃ; yojanappamāṇaṃ obhāsanasamatthaṃ maṇiratanaṃ vā pana kappāsapacchiyaṃ	233	
PA_atk-abh01_a:233_10	pakkhipitvā vaḷañjanaṃ nāma aṭṭhānaṃ akāraṇaṃ. Kasmā? Rājārahabhaṇḍatāya; evameva	2331	
PA_atk-abh01_a:233_11	abhidhammo nāma na aññesaṃ visayo, sabbaññubuddhānaṃyeva visayo. Tesaṃ vasena desetabbadesanā.	2331	
PA_atk-abh01_a:233_12	Buddhānañhi okkanti pākaṭā…pe… devorohanaṃ pākaṭaṃ. Abhidhammassa nidānakiccaṃ nāma	2331	
PA_atk-abh01_a:233_13	natthi paṇḍitā’ti. Na hi sakkā evaṃ vutte paravādinā sahadhammikaṃ udāharaṇaṃ udāharituṃ.	2331	
PA_atk-abh01_a:234_0	Maṇḍalārāmavāsī tissabhūtitthero pana mahābodhinidāno esa abhidhammo nāmāti dassetuṃ	234	
PA_atk-abh01_a:234_1	“yena svāhaṃ, bhikkhave, vihārena paṭhamābhisambuddho viharāmi tassa padesena vihāsi”nti	234	
PA_atk-abh01_a:234_2	imaṃ padesavihārasuttantaṃ āharitvā kathesi. Dasavidho hi padeso nāma – khandhapadeso,	234	
PA_atk-abh01_a:234_3	āyatanapadeso, dhātupadeso, saccapadeso, indriyapadeso, paccayākārapadeso, satipaṭṭhānapadeso,	234	
PA_atk-abh01_a:234_4	jhānapadeso, nāmapadeso, dhammapadesoti. Tesu satthā mahābodhimaṇḍe pañcakkhandhe	234	
PA_atk-abh01_a:234_5	nippadesena paṭivijjhi, imaṃ temāsaṃ vedanākkhandhavaseneva vihāsi. Dvādasāyatanāni	234	
PA_atk-abh01_a:234_6	aṭṭhārasa dhātuyo nippadesena paṭivijjhi. Imaṃ temāsaṃ dhammāyatane vedanāvasena	234	
PA_atk-abh01_a:234_7	dhammadhātuyañca vedanāvaseneva vihāsi. Cattāri saccāni nippadesena paṭivijjhi, imaṃ	234	
PA_atk-abh01_a:234_8	temāsaṃ dukkhasacce vedanāvaseneva vihāsi. Bāvīsatindriyāni nippadesena paṭivijjhi,	234	
PA_atk-abh01_a:234_9	imaṃ temāsaṃ vedanāpañcakaindriyavasena vihāsi. Dvādasapadikaṃ paccayākāravaṭṭaṃ	234	
PA_atk-abh01_a:234_10	nippadesena paṭivijjhi, imaṃ temāsaṃ phassapaccayā vedanāvaseneva vihāsi. Cattāro	2341	
PA_atk-abh01_a:234_11	satipaṭṭhāne nippadesena paṭivijjhi, imaṃ temāsaṃ vedanāsatipaṭṭhānavaseneva vihāsi.	2341	
PA_atk-abh01_a:234_12	Cattāri jhānāni nippadesena paṭivijjhi, imaṃ temāsaṃ jhānaṅgesu vedanāvaseneva vihāsi.	2341	
PA_atk-abh01_a:234_13	Nāmaṃ nippadesena paṭivijjhi, imaṃ temāsaṃ tattha vedanāvaseneva vihāsi. Dhamme nippadesena	2341	
PA_atk-abh01_a:234_14	paṭivijjhi, imaṃ temāsaṃ vedanāttikavaseneva vihāsīti. Evaṃ thero padesavihārasuttantavasena	2341	
PA_atk-abh01_a:234_15	abhidhammassa nidānaṃ kathesi.	2341	
PA_atk-abh01_a:235_0	Gāmavāsī sumanadevatthero pana heṭṭhālohapāsāde dhammaṃ parivattento ‘ayaṃ paravādī	235	
PA_atk-abh01_a:235_1	bāhā paggayha araññe kandanto viya, asakkhikaṃ aḍḍaṃ karonto viya ca, abhidhamme	235	
PA_atk-abh01_a:235_2	nidānassa atthibhāvampi na jānātī’ti vatvā nidānaṃ kathento evamāha – ekaṃ samayaṃ	235	
PA_atk-abh01_a:235_3	bhagavā devesu viharati tāvatiṃsesu pāricchattakamūle paṇḍukambalasilāyaṃ. Tatra	235	
PA_atk-abh01_a:235_4	kho bhagavā devānaṃ tāvatiṃsānaṃ abhidhammakathaṃ kathesi – “kusalā dhammā, akusalā	235	
PA_atk-abh01_a:235_5	dhammā, abyākatā dhammā”ti.	235	
PA_atk-abh01_a:236_0	Aññesu pana suttesu ekameva nidānaṃ. Abhidhamme dve nidānāni – adhigamanidānañca	236	
PA_atk-abh01_a:236_1	desanānidānañca. Tattha adhigamanidānaṃ dīpaṅkaradasabalato paṭṭhāya yāva mahābodhipallaṅkā	236	
PA_atk-abh01_a:236_2	veditabbaṃ. Desanānidānaṃ yāva dhammacakkappavattanā. Evaṃ ubhayanidānasampannassa	236	
PA_atk-abh01_a:236_3	panassa abhidhammassa nidānakosallatthaṃ idaṃ tāva pañhākammaṃ veditabbaṃ – ayaṃ	236	
PA_atk-abh01_a:236_4	abhidhammo nāma kena pabhāvito? Kattha paripācito? Kattha adhigato? Kadā adhigato?	236	
PA_atk-abh01_a:236_5	Kena adhigato? Kattha vicito? Kadā vicito? Kena vicito? Kattha desito? Kassatthāya	236	
PA_atk-abh01_a:236_6	desito? Kimatthaṃ desito? Kehi paṭiggahito? Ke sikkhanti? Ke sikkhitasikkhā? Ke dhārenti?	236	
PA_atk-abh01_a:236_7	Kassa vacanaṃ? Kenābhatoti?	236	
PA_atk-abh01_a:237_0	Tatridaṃ vissajjanaṃ – kena pabhāvitoti bodhiabhinīhārasaddhāya pabhāvito. Kattha	237	
PA_atk-abh01_a:237_1	paripācitoti aḍḍhachakkesu jātakasatesu. Kattha adhigatoti bodhimūle. Kadā adhigatoti	237	
PA_atk-abh01_a:237_2	visākhāpuṇṇamāsiyaṃ. Kenādhigatoti sabbaññubuddhena. Kattha vicitoti bodhimaṇḍe.	237	
PA_atk-abh01_a:237_3	Kadā vicitoti ratanagharasattāhe. Kena vicitoti sabbaññubuddhena. Kattha desitoti	237	
PA_atk-abh01_a:237_4	devesu tāvatiṃsesu. Kassatthāya desitoti devatānaṃ. Kimatthaṃ desitoti caturoghaniddharaṇatthaṃ.	237	
PA_atk-abh01_a:237_5	Kehi paṭiggahitoti devehi. Ke sikkhantīti sekkhā ca puthujjanakalyāṇā ca. Ke sikkhitasikkhāti	237	
PA_atk-abh01_a:237_6	arahanto khīṇāsavā. Ke dhārentīti yesaṃ vattati te dhārenti. Kassa vacananti bhagavato	237	
PA_atk-abh01_a:237_7	vacanaṃ, arahato sammāsambuddhassa. Kenābhatoti ācariyaparamparāya.	237	
PA_atk-abh01_a:238_0	Ayañhi sāriputtatthero bhaddaji sobhito piyajālī piyapālo piyadassī kosiyaputto siggavo	238	
PA_atk-abh01_a:238_1	sandeho moggaliputto sudatto dhammiyo dāsako soṇako revatoti evamādīhi yāva tatiyasaṅgītikālā	238	
PA_atk-abh01_a:238_2	ābhato. Tato uddhaṃ tesaṃyeva sissānusissehīti evaṃ tāva jambudīpatale ācariyaparamparāya	238	
PA_atk-abh01_a:238_3	ābhato. Imaṃ pana dīpaṃ –	238	
PA_atk-abh01_a:239	Tato mahindo iṭṭiyo, uttiyo sambalo tathā;	23	
PA_atk-abh01_a:240	Paṇḍito bhaddanāmo ca, ete nāgā mahāpaññā.	24	
PA_atk-abh01_a:241	Jambudīpā idhāgatāti.	24	
PA_atk-abh01_a:242	Imehi mahānāgehi ābhato. Tato uddhaṃ tesaṃyeva sissānusissasaṅkhātāya ācariyaparamparāya yāvajjatanakālā ābhato.	24	
PA_atk-abh01_a:243	Sumedhakathā	24	
PA_atk-abh01_a:244_0	Evaṃ ābhatassa panassa yaṃ taṃ dīpaṅkaradasabalato paṭṭhāya yāva mahābodhipallaṅkā	244	
PA_atk-abh01_a:244_1	adhigamanidānaṃ, yāva dhammacakkappavattanā desanānidānañca vuttaṃ, tassa āvibhāvatthaṃ	244	
PA_atk-abh01_a:244_2	ayaṃ anupubbikathā veditabbā –	244	
PA_atk-abh01_a:245_0	Ito kira kappasatasahassādhikānaṃ catunnaṃ asaṅkhyeyyānaṃ matthake amaravatī nāma	245	
PA_atk-abh01_a:245_1	nagaraṃ ahosi. Tattha sumedho nāma brāhmaṇo paṭivasati ubhato sujāto, mātito ca pitito	245	
PA_atk-abh01_a:245_2	ca, saṃsuddhagahaṇiko, yāva sattamā kulaparivaṭṭā akkhitto anupakuṭṭho jātivādena,	245	
PA_atk-abh01_a:245_3	abhirūpo dassanīyo pāsādiko paramāya vaṇṇapokkharatāya samannāgato. So aññaṃ kammaṃ	245	
PA_atk-abh01_a:245_4	akatvā brāhmaṇasippameva uggaṇhi. Tassa daharakāleyeva mātāpitaro kālamakaṃsu. Athassa	245	
PA_atk-abh01_a:245_5	rāsivaḍḍhako amacco āyapotthakaṃ āharitvā suvaṇṇarajatamaṇimuttādipūrite gabbhe vivaritvā	245	
PA_atk-abh01_a:245_6	‘ettakaṃ te kumāra mātu santakaṃ, ettakaṃ pitu santakaṃ, ettakā ayyakapayyakānaṃ	245	
PA_atk-abh01_a:245_7	santakāti yāva sattamā kulaparivaṭṭā dhanaṃ ācikkhitvā etaṃ paṭipajjāhī’ti āha. Sumedhapaṇḍito	245	
PA_atk-abh01_a:245_8	cintesi – ‘imaṃ dhanaṃ saṃharitvā mayhaṃ pitupitāmahādayo paralokaṃ gacchantā ekakahāpaṇampi	245	
PA_atk-abh01_a:245_9	gahetvā na gatā, mayā pana gahetvā gamanakāraṇaṃ kātuṃ vaṭṭatī’ti so rañño ārocetvā	245	
PA_atk-abh01_a:245_10	nagare bheriṃ carāpetvā mahājanassa dānaṃ datvā tāpasapabbajjaṃ pabbaji. Imasmiṃ	2451	
PA_atk-abh01_a:245_11	pana ṭhāne sumedhakathā kathetabbā. Vuttañhetaṃ buddhavaṃse –	2451	
PA_atk-abh01_a:246	Kappe ca satasahasse, caturo ca asaṅkhiye;	24	
PA_atk-abh01_a:247	Amaraṃ nāma nagaraṃ, dassaneyyaṃ manoramaṃ.	24	
PA_atk-abh01_a:248	Dasahi saddehi avivittaṃ, annapānasamāyutaṃ;	24	
PA_atk-abh01_a:249	Hatthisaddaṃ assasaddaṃ, bherisaṅkharathāni ca;	24	
PA_atk-abh01_a:250	Khādatha pivatha ceva, annapānena ghositaṃ.	25	
PA_atk-abh01_a:251	Nagaraṃ sabbaṅgasampannaṃ, sabbakammamupāgataṃ;	25	
PA_atk-abh01_a:252	Sattaratanasampannaṃ, nānājanasamākulaṃ;	25	
PA_atk-abh01_a:253	Samiddhaṃ devanagaraṃva, āvāsaṃ puññakamminaṃ.	25	
PA_atk-abh01_a:254	Nagare amaravatiyā, sumedho nāma brāhmaṇo;	25	
PA_atk-abh01_a:255	Anekakoṭisannicayo, pahūtadhanadhaññavā.	25	
PA_atk-abh01_a:256	Ajjhāyako mantadharo, tiṇṇaṃ vedāna pāragū;	25	
PA_atk-abh01_a:257	Lakkhaṇe itihāse ca, sadhamme pāramiṃ gato.	25	
PA_atk-abh01_a:258	Rahogato nisīditvā, evaṃ cintesahaṃ tadā;	25	
PA_atk-abh01_a:259	Dukkho punabbhavo nāma, sarīrassa ca bhedanaṃ.	25	
PA_atk-abh01_a:260	Jātidhammo jarādhammo, byādhidhammo sahaṃ tadā;	26	
PA_atk-abh01_a:261	Ajaraṃ amataṃ khemaṃ, pariyesissāmi nibbutiṃ.	26	
PA_atk-abh01_a:262	Yaṃnūnimaṃ pūtikāyaṃ, nānākuṇapapūritaṃ;	26	
PA_atk-abh01_a:263	Chaḍḍayitvāna gaccheyyaṃ, anapekkho anatthiko.	26	
PA_atk-abh01_a:264	Atthi hehiti so maggo, na so sakkā na hetuye;	26	
PA_atk-abh01_a:265	Pariyesissāmi taṃ maggaṃ, bhavato parimuttiyā.	26	
PA_atk-abh01_a:266	Yathāpi dukkhe vijjante, sukhaṃ nāmapi vijjati;	26	
PA_atk-abh01_a:267	Evaṃ bhave vijjamāne, vibhavopi icchitabbako.	26	
PA_atk-abh01_a:268	Yathāpi uṇhe vijjante, aparaṃ vijjati sītalaṃ;	26	
PA_atk-abh01_a:269	Evaṃ tividhaggi vijjante, nibbānaṃ icchitabbakaṃ.	26	
PA_atk-abh01_a:270	Yathāpi pāpe vijjante, kalyāṇamapi vijjati;	27	
PA_atk-abh01_a:271	Evameva jāti vijjante, ajātipicchitabbakaṃ.	27	
PA_atk-abh01_a:272	Yathā gūthagato puriso, taḷākaṃ disvāna pūritaṃ;	27	
PA_atk-abh01_a:273	Na gavesati taṃ taḷākaṃ, na doso taḷākassa so.	27	
PA_atk-abh01_a:274	Evaṃ kilesamaladhove, vijjante amatantaḷe;	27	
PA_atk-abh01_a:275	Na gavesati taṃ taḷākaṃ, na doso amatantaḷe.	27	
PA_atk-abh01_a:276	Yathā arīhi pariruddho, vijjante gamanampathe;	27	
PA_atk-abh01_a:277	Na palāyati so puriso, na doso añjasassa so.	27	
PA_atk-abh01_a:278	Evaṃ kilesapariruddho, vijjamāne sive pathe;	27	
PA_atk-abh01_a:279	Na gavesati taṃ maggaṃ, na doso sivamañjase.	27	
PA_atk-abh01_a:280	Yathāpi byādhito puriso, vijjamāne tikicchake;	28	
PA_atk-abh01_a:281	Na tikicchāpeti taṃ byādhiṃ, na doso so tikicchake.	28	
PA_atk-abh01_a:282	Evaṃ kilesabyādhīhi, dukkhito paripīḷito;	28	
PA_atk-abh01_a:283	Na gavesati taṃ ācariyaṃ, na doso so vināyake.	28	
PA_atk-abh01_a:284	Yathāpi kuṇapaṃ puriso, kaṇṭhe baddhaṃ jigucchiya;	28	
PA_atk-abh01_a:285	Mocayitvāna gaccheyya, sukhī serī sayaṃvasī.	28	
PA_atk-abh01_a:286	Tathevimaṃ pūtikāyaṃ, nānākuṇapasañcayaṃ;	28	
PA_atk-abh01_a:287	Chaḍḍayitvāna gaccheyyaṃ, anapekkho anatthiko.	28	
PA_atk-abh01_a:288	Yathā uccāraṭṭhānamhi, karīsaṃ naranāriyo;	28	
PA_atk-abh01_a:289	Chaḍḍayitvāna gacchanti, anapekkhā anatthikā.	28	
PA_atk-abh01_a:290	Evamevāhaṃ imaṃ kāyaṃ, nānākuṇapapūritaṃ;	29	
PA_atk-abh01_a:291	Chaḍḍayitvāna gacchissaṃ, vaccaṃ katvā yathā kuṭiṃ.	29	
PA_atk-abh01_a:292	Yathāpi jajjaraṃ nāvaṃ, paluggaṃ udagāhiniṃ;	29	
PA_atk-abh01_a:293	Sāmī chaḍḍetvā gacchanti, anapekkhā anatthikā.	29	
PA_atk-abh01_a:294	Evamevāhaṃ imaṃ kāyaṃ, navacchiddaṃ dhuvassavaṃ;	29	
PA_atk-abh01_a:295	Chaḍḍayitvāna gacchissaṃ, jiṇṇanāvaṃva sāmikā.	29	
PA_atk-abh01_a:296	Yathāpi puriso corehi, gacchanto bhaṇḍamādiya;	29	
PA_atk-abh01_a:297	Bhaṇḍacchedabhayaṃ disvā, chaḍḍayitvāna gacchati.	29	
PA_atk-abh01_a:298	Evameva ayaṃ kāyo, mahācorasamo viya;	29	
PA_atk-abh01_a:299	Pahāyimaṃ gamissāmi, kusalacchedanābhayā.	29	
PA_atk-abh01_a:300	Evāhaṃ cintayitvāna, nekakoṭisataṃ dhanaṃ;	30	
PA_atk-abh01_a:301	Nāthānāthānaṃ datvāna, himavantamupāgamiṃ.	30	
PA_atk-abh01_a:302	Himavantassāvidūre, dhammiko nāma pabbato;	30	
PA_atk-abh01_a:303	Assamo sukato mayhaṃ, paṇṇasālā sumāpitā.	30	
PA_atk-abh01_a:304	Caṅkamaṃ tattha māpesiṃ, pañcadosavivajjitaṃ;	30	
PA_atk-abh01_a:305	Aṭṭhaguṇasamupetaṃ, abhiññābalamāhariṃ.	30	
PA_atk-abh01_a:306	Sāṭakaṃ pajahiṃ tattha, navadosamupāgataṃ;	30	
PA_atk-abh01_a:307	Vākacīraṃ nivāsesiṃ, dvādasaguṇamupāgataṃ.	30	
PA_atk-abh01_a:308	Aṭṭhadosasamākiṇṇaṃ, pajahiṃ paṇṇasālakaṃ;	30	
PA_atk-abh01_a:309	Upāgamiṃ rukkhamūlaṃ, guṇe dasahupāgataṃ.	30	
PA_atk-abh01_a:310	Vāpitaṃ ropitaṃ dhaññaṃ, pajahiṃ niravasesato;	31	
PA_atk-abh01_a:311	Anekaguṇasampannaṃ, pavattaphalamādiyiṃ.	31	
PA_atk-abh01_a:312	Tatthappadhānaṃ padahiṃ, nisajjaṭṭhānacaṅkame;	31	
PA_atk-abh01_a:313	Abbhantaramhi sattāhe, abhiññābala pāpuṇinti. ;	31	
PA_atk-abh01_a:314_0	Tattha assamo sukato mayhaṃ, paṇṇasālā sumāpitāti imissā pāḷiyā sumedhapaṇḍitena	314	
PA_atk-abh01_a:314_1	assamapaṇṇasālācaṅkamā sahatthā māpitā viya vuttā. Ayaṃ panettha attho – mahāsattañhi	314	
PA_atk-abh01_a:314_2	“himavantaṃ ajjhogāhetvā ajja dhammikapabbataṃ pavisissāmī”ti nikkhantaṃ disvā sakko	314	
PA_atk-abh01_a:314_3	devānamindo vissakammadevaputtaṃ āmantesi – “gaccha, tāta, ayaṃ sumedhapaṇḍito ‘pabbajissāmī’ti	314	
PA_atk-abh01_a:314_4	nikkhanto etassa vasanaṭṭhānaṃ māpehī”ti. So tassa vacanaṃ sampaṭicchitvā ramaṇīyaṃ	314	
PA_atk-abh01_a:314_5	assamaṃ suguttaṃ paṇṇasālaṃ, manoramaṃ caṅkamañca māpesi. Bhagavā pana tadā attano	314	
PA_atk-abh01_a:314_6	puññānubhāvena nipphannaṃ taṃ assamapadaṃ sandhāya “sāriputta tasmiṃ dhammikapabbate –	314	
PA_atk-abh01_a:315	Assamo sukato mayhaṃ, paṇṇasālā sumāpitā;	31	
PA_atk-abh01_a:316	Caṅkamaṃ tattha māpesiṃ, pañcadosavivajjita”nti. –	31	
PA_atk-abh01_a:317	Āha. Tattha assamo sukato mayhanti sukato mayā. Paṇṇasālā sumāpitāti paṇṇacchannā sālāpi me sumāpitā ahosi.	31	
PA_atk-abh01_a:318_0	Pañcadosavivajjitanti pañcime caṅkamadosā nāma thaddhavisamatā, antorukkhatā, gahanacchannatā,	318	
PA_atk-abh01_a:318_1	atisambādhatā, ativisālatāti. Thaddhavisamabhūmibhāgasmiñhi caṅkame caṅkamantassa	318	
PA_atk-abh01_a:318_2	pādā rujjanti, phoṭā uṭṭhahanti, cittaṃ ekaggataṃ na labhati, kammaṭṭhānaṃ vipajjati.	318	
PA_atk-abh01_a:318_3	Mudusamatale pana phāsuvihāraṃ āgamma kammaṭṭhānaṃ sampajjati. Tasmā thaddhavisamabhūmibhāgatā	318	
PA_atk-abh01_a:318_4	eko dosoti veditabbo. Caṅkamanassa anto vā majjhe vā koṭiyaṃ vā rukkhe sati pamādamāgamma	318	
PA_atk-abh01_a:318_5	caṅkamantassa nalāṭaṃ vā sīsaṃ vā paṭihaññatīti antorukkhatā dutiyo doso. Tiṇalatādigahanacchanne	318	
PA_atk-abh01_a:318_6	caṅkame caṅkamanto andhakāravelāyaṃ uragādike pāṇe akkamitvā vā māreti, tehi vā daṭṭho	318	
PA_atk-abh01_a:318_7	dukkhaṃ āpajjatīti gahanacchannatā tatiyo doso. Atisambādhe caṅkame vitthārato ratanike	318	
PA_atk-abh01_a:318_8	vā aḍḍharatanike vā caṅkamantassa paricchede pakkhalitvā nakhāpi aṅguliyopi bhijjantīti	318	
PA_atk-abh01_a:318_9	atisambādhatā catuttho doso. Ativisāle caṅkame caṅkamantassa cittaṃ vidhāvati, ekaggataṃ	318	
PA_atk-abh01_a:318_10	na labhatīti ativisālatā pañcamo doso. Puthulato pana diyaḍḍharatanaṃ dvīsu passesu	3181	
PA_atk-abh01_a:318_11	ratanamattaanucaṅkamaṃ dīghato saṭṭhihatthaṃ mudutalaṃ samavippakiṇṇavālukaṃ caṅkamaṃ	3181	
PA_atk-abh01_a:318_12	vaṭṭati, cetiyagirimhi dīpappasādakamahāmahindattherassa caṅkamanaṃ viya, tādisaṃ	3181	
PA_atk-abh01_a:318_13	taṃ ahosi. Tenāha “caṅkamaṃ tattha māpesiṃ, pañcadosavivajjita”nti.	3181	
PA_atk-abh01_a:319_0	Aṭṭhaguṇasamupetanti aṭṭhahi samaṇasukhehi upetaṃ. Aṭṭhimāni samaṇasukhāni nāma dhanadhaññapariggahābhāvo	319	
PA_atk-abh01_a:319_1	anavajjapiṇḍapariyesanabhāvo, nibbutapiṇḍabhuñjanabhāvo, raṭṭhaṃ pīḷetvā dhanasāraṃ	319	
PA_atk-abh01_a:319_2	vā sīsakahāpaṇādīni vā gaṇhantesu rājakulesu raṭṭhapīḷanakilesābhāvo, upakaraṇesu	319	
PA_atk-abh01_a:319_3	nicchandarāgabhāvo, coravilope nibbhayabhāvo, rājarājamahāmaccehi asaṃsaṭṭhabhāvo	319	
PA_atk-abh01_a:319_4	catūsu disāsu appaṭihatabhāvoti. Idaṃ vuttaṃ hoti “yathā tasmiṃ assame vasantena	319	
PA_atk-abh01_a:319_5	sakkā honti imāni aṭṭha samaṇasukhāni vindituṃ, evaṃ aṭṭhaguṇasamupetaṃ taṃ assamaṃ māpesi” nti.	319	
PA_atk-abh01_a:320_0	Abhiññābalamāharinti pacchā tasmiṃ assame vasanto kasiṇaparikammaṃ katvā abhiññānañca	320	
PA_atk-abh01_a:320_1	samāpattīnañca uppādanatthāya aniccato dukkhato vipassanaṃ ārabhitvā thāmappattaṃ	320	
PA_atk-abh01_a:320_2	vipassanābalaṃ āhariṃ. Yathā tasmiṃ vasanto taṃ balaṃ āharituṃ sakkomi, evaṃ taṃ	320	
PA_atk-abh01_a:320_3	assamaṃ tassa abhiññatthāya vipassanābalassa anucchavikaṃ katvā māpesinti attho.	320	
PA_atk-abh01_a:321_0	Sāṭakaṃ pajahiṃ tattha, navadosamupāgatanti etthāyaṃ anupubbikathā, tadā kira kuṭileṇacaṅkamādipaṭimaṇḍitaṃ	321	
PA_atk-abh01_a:321_1	pupphūpagaphalūpagarukkhasañchannaṃ ramaṇīyaṃ madhurasalilāsayaṃ apagatavāḷamigabhiṃsanakasakuṇaṃ	321	
PA_atk-abh01_a:321_2	pavivekakkhamaṃ assamaṃ māpetvā alaṅkatacaṅkamassa ubhosu antesu ālambanaphalakaṃ	321	
PA_atk-abh01_a:321_3	saṃvidhāya nisīdanatthāya caṅkamavemajjhe samatalaṃ muggavaṇṇasilaṃ māpetvā antopaṇṇasālāyaṃ	321	
PA_atk-abh01_a:321_4	jaṭāmaṇḍalavākacīratidaṇḍakuṇḍikādike tāpasaparikkhāre maṇḍape pānīyaghaṭapānīyasaṅkhapānīyasarāvāni	321	
PA_atk-abh01_a:321_5	aggisālāyaṃ aṅgārakapalladāruādīnīti evaṃ yaṃ yaṃ pabbajitānaṃ upakārāya saṃvattati,	321	
PA_atk-abh01_a:321_6	taṃ taṃ sabbaṃ māpetvā paṇṇasālāya bhittiyaṃ “ye keci pabbajitukāmā ime parikkhāre	321	
PA_atk-abh01_a:321_7	gahetvā pabbajantū”ti akkharāni chinditvā devalokameva gate vissakammadevaputte sumedhapaṇḍito	321	
PA_atk-abh01_a:321_8	himavantapāde girikandarānusārena attano nivāsanānurūpaṃ phāsukaṭṭhānaṃ olokento	321	
PA_atk-abh01_a:321_9	nadīnivattane vissakammanimmitaṃ sakkadattiyaṃ ramaṇīyaṃ assamaṃ disvā caṅkamakoṭiṃ	321	
PA_atk-abh01_a:321_10	gantvā padavalañjaṃ apassanto “dhuvaṃ pabbajitā dhuragāme bhikkhaṃ pariyesitvā kilantarūpā	3211	
PA_atk-abh01_a:321_11	āgantvā paṇṇasālaṃ pavisitvā nisinnā bhavissantī”ti cintetvā thokaṃ āgametvā “ativiya	3211	
PA_atk-abh01_a:321_12	cirāyanti, jānissāmī”ti paṇṇasālakuṭidvāraṃ vivaritvā anto pavisitvā ito cito ca	3211	
PA_atk-abh01_a:321_13	olokento mahābhittiyaṃ akkharāni vācetvā “mayhaṃ kappiyaparikkhārā ete, ime gahetvā	3211	
PA_atk-abh01_a:321_14	pabbajissāmī”ti attanā nivatthapārutaṃ sāṭakayugaṃ pajahi. Tenāha “sāṭakaṃ pajahiṃ	3211	
PA_atk-abh01_a:321_15	tatthā”ti. Evaṃ paviṭṭho ahaṃ sāriputta tassaṃ paṇṇasālāyaṃ sāṭakaṃ pajahiṃ.	3211	
PA_atk-abh01_a:322_0	Navadosamupāgatanti sāṭakaṃ pajahanto nava dose disvā pajahinti dīpeti. Tāpasapabbajjaṃ	322	
PA_atk-abh01_a:322_1	pabbajitānañhi sāṭakasmiṃ nava dosā upaṭṭhahanti. Tesu tassa mahagghabhāvo eko doso,	322	
PA_atk-abh01_a:322_2	parapaṭibaddhatāya uppajjanabhāvo eko, paribhogena lahuṃ kilissanabhāvo eko, kiliṭṭho	322	
PA_atk-abh01_a:322_3	hi dhovitabbo ca rajitabbo ca hoti, paribhogena lahukaṃ jīraṇabhāvo eko jiṇṇassa	322	
PA_atk-abh01_a:322_4	hi tunnaṃ vā aggaḷadānaṃ vā kātabbaṃ hoti. Punapariyesanāya durabhisambhavabhāvo	322	
PA_atk-abh01_a:322_5	eko, tāpasapabbajjāya asāruppabhāvo eko, paccatthikānaṃ sādhāraṇabhāvo eko, yathā	322	
PA_atk-abh01_a:322_6	hi naṃ paccatthikā na gaṇhanti, evaṃ gopetabbo hoti. Paribhuñjantassa vibhūsanaṭṭhānabhāvo	322	
PA_atk-abh01_a:322_7	eko, gahetvā carantassa khandhabhāramahicchabhāvo ekoti.	322	
PA_atk-abh01_a:323_0	Vākacīraṃ nivāsesinti tadā ahaṃ sāriputta ime nava dose disvā sāṭakaṃ pahāya vākacīraṃ	323	
PA_atk-abh01_a:323_1	nivāsesiṃ muñjatiṇaṃ hīraṃ hīraṃ katvā ganthetvā kataṃ vākacīraṃ nivāsanapārupanatthāya ādiyinti attho.	323	
PA_atk-abh01_a:324_0	Dvādasaguṇamupāgatanti dvādasahi ānisaṃsehi samannāgataṃ, vākacīrasmiñhi dvādasānisaṃsā	324	
PA_atk-abh01_a:324_1	– appagghaṃ sundaraṃ kappiyanti ayaṃ tāva eko ānisaṃso, sahatthā kātuṃ sakkāti ayaṃ	324	
PA_atk-abh01_a:324_2	dutiyo, paribhogena saṇikaṃ kilissati dhoviyamānepi papañco natthīti ayaṃ tatiyo,	324	
PA_atk-abh01_a:324_3	paribhogena jiṇṇepi sibbitabbābhāvo catuttho, puna pariyesantassa sukhena karaṇabhāvo	324	
PA_atk-abh01_a:324_4	pañcamo, tāpasapabbajjāya sāruppabhāvo chaṭṭho, paccatthikānaṃ nirupabhogabhāvo sattamo,	324	
PA_atk-abh01_a:324_5	paribhuñjantassa vibhūsanaṭṭhānābhāvo aṭṭhamo, dhāraṇe sallahukabhāvo navamo, cīvarapaccaye	324	
PA_atk-abh01_a:324_6	appicchabhāvo dasamo, vākuppattiyā dhammikaanavajjabhāvo ekādasamo vākacīre naṭṭhepi	324	
PA_atk-abh01_a:324_7	anapekkhabhāvo dvādasamoti.	324	
PA_atk-abh01_a:325_0	Aṭṭhadosasamākiṇṇaṃ, pajahiṃ paṇṇasālakanti kathaṃ pajahiṃ? So kira varasāṭakayugaṃ	325	
PA_atk-abh01_a:325_1	omuñcanto cīvaravaṃse laggitaṃ anojapupphadāmasadisaṃ rattavākacīraṃ gahetvā nivāsetvā	325	
PA_atk-abh01_a:325_2	tassupari aparaṃ suvaṇṇavaṇṇaṃ vākacīraṃ paridahitvā punnāgapupphasantharasadisaṃ	325	
PA_atk-abh01_a:325_3	sakhuraṃ ajinacammaṃ ekaṃsaṃ katvā jaṭāmaṇḍalaṃ paṭimuñcitvā cūḷāya saddhiṃ niccalabhāvakaraṇatthaṃ	325	
PA_atk-abh01_a:325_4	sārasūciṃ pavesetvā muttājālasadisāya sikkāya pavāḷavaṇṇaṃ kuṇḍikaṃ odahitvā tīsu	325	
PA_atk-abh01_a:325_5	ṭhānesu vaṅkakājaṃ ādāya ekissā kājakoṭiyā kuṇḍikaṃ, ekissā aṅkusakapacchitidaṇḍakādīni	325	
PA_atk-abh01_a:325_6	olaggetvā khārikājaṃ aṃse katvā dakkhiṇena hatthena kattaradaṇḍaṃ gahetvā paṇṇasālato	325	
PA_atk-abh01_a:325_7	nikkhamitvā saṭṭhihatthe mahācaṅkame aparāparaṃ caṅkamanto attano vesaṃ oloketvā	325	
PA_atk-abh01_a:325_8	“mayhaṃ manoratho matthakaṃ patto, sobhati vata me pabbajjā, buddhapaccekabuddhādīhi	325	
PA_atk-abh01_a:325_9	sabbehipi dhīrapurisehi vaṇṇitā thomitā ayaṃ pabbajjā nāma, pahīnaṃ me gihibandhanaṃ,	325	
PA_atk-abh01_a:325_10	nikkhantosmi nekkhammaṃ, laddhā me uttamapabbajjā, karissāmi samaṇadhammaṃ, labhissāmi	3251	
PA_atk-abh01_a:325_11	aggaphalasukha”nti ussāhajāto khārikājaṃ otāretvā caṅkamavemajjhe muggavaṇṇasilāpaṭṭe	3251	
PA_atk-abh01_a:325_12	suvaṇṇapaṭimā viya nisinno divasabhāgaṃ vītināmetvā sāyanhasamayaṃ paṇṇasālaṃ pavisitvā	3251	
PA_atk-abh01_a:325_13	bidalamañcakapasse kaṭṭhattharikāya nipanno sarīraṃ utuṃ gāhāpetvā balavapaccūse	3251	
PA_atk-abh01_a:325_14	pabujjhitvā attano āgamanaṃ āvajjesi “ahaṃ gharāvāse ādīnavaṃ disvā amitabhogaṃ anantayasaṃ	3251	
PA_atk-abh01_a:325_15	pahāya araññaṃ pavisitvā nekkhamagavesako hutvā pabbajito, ito dāni paṭṭhāya pamādacāraṃ	3251	
PA_atk-abh01_a:325_16	carituṃ na vaṭṭati, pavivekañhi pahāya vicarantaṃ micchāvitakkamakkhikā khādanti,	3251	
PA_atk-abh01_a:325_17	idāni mayā pavivekamanubrūhetuṃ vaṭṭati, ahañhi gharāvāsaṃ palibodhato disvā nikkhanto,	3251	
PA_atk-abh01_a:325_18	ayañca manāpā paṇṇasālā, beluvapakkavaṇṇā paribhaṇḍakatā bhūmi, rajatavaṇṇā setabhittiyo,	3251	
PA_atk-abh01_a:325_19	kapotapādavaṇṇaṃ paṇṇacchadanaṃ, vicittattharaṇavaṇṇo bidalamañcako, nivāsaphāsukaṃ	3251	
PA_atk-abh01_a:325_20	vasanaṭṭhānaṃ, na etto atirekatarā viya me gehasampadā paññāyatī”ti paṇṇasālāya dose	3252	
PA_atk-abh01_a:325_21	vicinanto aṭṭha dose passi.	3252	
PA_atk-abh01_a:326_0	Paṇṇasālāparibhogasmiñhi aṭṭha ādīnavā – mahāsamārambhena? Dabbasambhāre samodhānetvā	326	
PA_atk-abh01_a:326_1	karaṇapariyesanabhāvo eko ādīnavo. Tiṇapaṇṇamattikāsu patitāsu tāsaṃ punappunaṃ ṭhapetabbatāya	326	
PA_atk-abh01_a:326_2	nibaddhajagganabhāvo dutiyo, senāsanaṃ nāma mahallakassa pāpuṇāti, avelāya vuṭṭhāpiyamānassa	326	
PA_atk-abh01_a:326_3	cittekaggatā na hotīti uṭṭhāpanīyabhāvo tatiyo, sītuṇhapaṭighātena kāyassa sukhumālakaraṇabhāvo	326	
PA_atk-abh01_a:326_4	catuttho, gehaṃ paviṭṭhena yaṃkiñci pāpaṃ sakkā kātunti garahapaṭicchādanabhāvo pañcamo,	326	
PA_atk-abh01_a:326_5	“mayha”nti pariggahakaraṇabhāvo chaṭṭho, gehassa atthibhāvo nāmesa dutiyakavāso viyāti	326	
PA_atk-abh01_a:326_6	sattamo ūkāmaṅgulagharagoḷikādīnaṃ sādhāraṇatāya bahusādhāraṇabhāvo aṭṭhamoti ime	326	
PA_atk-abh01_a:326_7	aṭṭha ādīnave disvā mahāsatto paṇṇasālaṃ pajahi. Tenāha “aṭṭhadosasamākiṇṇaṃ, pajahiṃ paṇṇasālaka”nti.	326	
PA_atk-abh01_a:327	Upāgamiṃ rukkhamūlaṃ guṇe dasahupāgatanti channaṃ paṭikkhipitvā dasahi guṇehi upetaṃ rukkhamūlaṃ upāgatosmīti vadati.	32	
PA_atk-abh01_a:328_0	Tatrime dasa guṇā – appasamārambhatā eko guṇo upagamanamattameva hi tattha hotīti.	328	
PA_atk-abh01_a:328_1	Appaṭijagganatā dutiyo tañhi sammaṭṭhampi asammaṭṭhampi paribhogaphāsukaṃ hotiyeva.	328	
PA_atk-abh01_a:328_2	Anuṭṭhāpanīyabhāvo tatiyo, garahaṃ nappaṭicchādeti, tattha hi pāpaṃ karonto lajjatīti	328	
PA_atk-abh01_a:328_3	garahāya appaṭicchādanabhāvo catuttho, abbhokāsāvāso viya kāyaṃ na santhambhetīti	328	
PA_atk-abh01_a:328_4	kāyassa asanthambhanabhāvo pañcamo. Pariggahakaraṇābhāvo chaṭṭho, gehālayapaṭikkhepo	328	
PA_atk-abh01_a:328_5	sattamo, bahusādhāraṇagehe viya “paṭijaggissāmi naṃ, nikkhamathā”ti nīharaṇābhāvo	328	
PA_atk-abh01_a:328_6	aṭṭhamo, vasantassa sappītikabhāvo navamo, rukkhamūlasenāsanassa gatagataṭṭhāne sulabhatāya	328	
PA_atk-abh01_a:328_7	anapekkhabhāvo dasamoti, ime dasa guṇe disvā rukkhamūlaṃ upāgatosmīti vadati.	328	
PA_atk-abh01_a:329_0	Imāni ettakāni kāraṇāni sallakkhetvā mahāsatto punadivase bhikkhāya gāmaṃ pāvisi.	329	
PA_atk-abh01_a:329_1	Athassa sampattagāme manussā mahantena ussāhena bhikkhaṃ adaṃsu. So bhattakiccaṃ	329	
PA_atk-abh01_a:329_2	niṭṭhāpetvā assamaṃ āgamma nisīditvā cintesi “nāhaṃ ‘āhāraṃ na labhāmī’ti pabbajito	329	
PA_atk-abh01_a:329_3	siniddhāhāro nāmesa mānamadapurisamade vaḍḍheti. Āhāramūlakassa dukkhassa anto natthi	329	
PA_atk-abh01_a:329_4	yaṃnūnāhaṃ vāpitaṃ ropitaṃ dhaññanibbattakaṃ āhāraṃ pajahitvā pavattaphalabhojano	329	
PA_atk-abh01_a:329_5	bhaveyya”nti. So tato paṭṭhāya tathā katvā ghaṭento vāyamanto sattāhabbhantareyeva	329	
PA_atk-abh01_a:329_6	aṭṭha samāpattiyo pañca ca abhiññāyo nibbattesi. Tena vuttaṃ –	329	
PA_atk-abh01_a:330	“Vāpitaṃ ropitaṃ dhaññaṃ, pajahiṃ niravasesato;	33	
PA_atk-abh01_a:331	Anekaguṇasampannaṃ, pavattaphalamādiyiṃ.	33	
PA_atk-abh01_a:332	“Tatthappadhānaṃ padahiṃ, nisajjaṭṭhānacaṅkame;	33	
PA_atk-abh01_a:333	Abbhantaramhi sattāhe, abhiññābala pāpuṇi”nti.	33	
PA_atk-abh01_a:334	Evaṃ me siddhippattassa, vasībhūtassa sāsane;	33	
PA_atk-abh01_a:335	Dīpaṅkaro nāma jino, uppajji lokanāyako.	33	
PA_atk-abh01_a:336	Uppajjante ca jāyante, bujjhante dhammadesane;	33	
PA_atk-abh01_a:337	Caturo nimitte nāddasaṃ, jhānaratisamappito.	33	
PA_atk-abh01_a:338	Paccantadesavisaye, nimantetvā tathāgataṃ;	33	
PA_atk-abh01_a:339	Tassa āgamanaṃ maggaṃ, sodhenti tuṭṭhamānasā.	33	
PA_atk-abh01_a:340	Ahaṃ tena samayena, nikkhamitvā sakassamā;	34	
PA_atk-abh01_a:341	Dhunanto vākacīrāni, gacchāmi ambare tadā.	34	
PA_atk-abh01_a:342	Vedajātaṃ janaṃ disvā, tuṭṭhahaṭṭhaṃ pamoditaṃ;	34	
PA_atk-abh01_a:343	Orohitvāna gaganā, manusse pucchi tāvade.	34	
PA_atk-abh01_a:344	“Tuṭṭhahaṭṭho pamudito, vedajāto mahājano;	34	
PA_atk-abh01_a:345	Kassa sodhīyati maggo, añjasaṃ vaṭumāyanaṃ”.	34	
PA_atk-abh01_a:346	Te me puṭṭhā viyākaṃsu “buddho loke anuttaro;	34	
PA_atk-abh01_a:347	Dīpaṅkaro nāma jino, uppajji lokanāyako;	34	
PA_atk-abh01_a:348	Tassa sodhīyati maggo, añjasaṃ vaṭumāyanaṃ”.	34	
PA_atk-abh01_a:349	“Buddho”ti vacanaṃ sutvāna, pīti uppajji tāvade;	34	
PA_atk-abh01_a:350	“Buddho buddho”ti kathayanto, somanassaṃ pavedayiṃ.	35	
PA_atk-abh01_a:351	Tattha ṭhatvā vicintesiṃ, tuṭṭho saṃviggamānaso;	35	
PA_atk-abh01_a:352	“Idha bījāni ropissaṃ, khaṇo ve mā upaccagā”.	35	
PA_atk-abh01_a:353	Yadi buddhassa sodhetha, ekokāsaṃ dadātha me;	35	
PA_atk-abh01_a:354	Ahampi sodhayissāmi, añjasaṃ vaṭumāyanaṃ.	35	
PA_atk-abh01_a:355	Adaṃsu te mamokāsaṃ, sodhetuṃ añjasaṃ tadā;	35	
PA_atk-abh01_a:356	“Buddho buddho”ti cintento, maggaṃ sodhemahaṃ tadā.	35	
PA_atk-abh01_a:357	Aniṭṭhite pamokāse, dīpaṅkaro mahāmuni;	35	
PA_atk-abh01_a:358	Catūhi satasahassehi, chaḷabhiññehi tādihi;	35	
PA_atk-abh01_a:359	Khīṇāsavehi vimalehi, paṭipajji añjasaṃ jino.	35	
PA_atk-abh01_a:360	Paccuggamanā vattanti, vajjanti bheriyo bahū;	36	
PA_atk-abh01_a:361	Āmoditā naramarū, sādhukāraṃ pavattayuṃ.	36	
PA_atk-abh01_a:362	Devā manusse passanti, manussāpi ca devatā;	36	
PA_atk-abh01_a:363	Ubhopi te pañjalikā, anuyanti tathāgataṃ.	36	
PA_atk-abh01_a:364	Devā dibbehi turiyehi, manussā mānusehi ca;	36	
PA_atk-abh01_a:365	Ubhopi te vajjayantā, anuyanti tathāgataṃ.	36	
PA_atk-abh01_a:366	Dibbaṃ mandāravaṃ pupphaṃ, padumaṃ pārichattakaṃ;	36	
PA_atk-abh01_a:367	Disodisaṃ okiranti, ākāsanabhagatā marū.	36	
PA_atk-abh01_a:368	Dibbaṃ candanacuṇṇañca, varagandhañca kevalaṃ;	36	
PA_atk-abh01_a:369	Disodisaṃ okiranti, ākāsanabhagatā marū.	36	
PA_atk-abh01_a:370	Campakaṃ salalaṃ nīpaṃ, nāgapunnāgaketakaṃ;	37	
PA_atk-abh01_a:371	Disodisaṃ ukkhipanti, bhūmitalagatā narā.	37	
PA_atk-abh01_a:372	Kese muñcitvāhaṃ tattha, vākacīrañca cammakaṃ;	37	
PA_atk-abh01_a:373	Kalale pattharitvāna, avakujjo nipajjahaṃ.	37	
PA_atk-abh01_a:374	Akkamitvāna maṃ buddho, saha sissehi gacchatu;	37	
PA_atk-abh01_a:375	Mā naṃ kalale akkamittha, hitāya me bhavissati.	37	
PA_atk-abh01_a:376	Pathaviyaṃ nipannassa, evaṃ me āsi cetaso;	37	
PA_atk-abh01_a:377	“Icchamāno ahaṃ ajja, kilese jhāpaye mama.	37	
PA_atk-abh01_a:378	“Kiṃ me aññātavesena, dhammaṃ sacchikatenidha;	37	
PA_atk-abh01_a:379	Sabbaññutaṃ pāpuṇitvā, buddho hessaṃ sadevake.	37	
PA_atk-abh01_a:380	“Kiṃ me ekena tiṇṇena, purisena thāmadassinā;	38	
PA_atk-abh01_a:381	Sabbaññutaṃ pāpuṇitvā, santāressaṃ sadevakaṃ.	38	
PA_atk-abh01_a:382	“Iminā me adhikārena, katena purisuttame;	38	
PA_atk-abh01_a:383	Sabbaññutaṃ pāpuṇitvā, tāremi janataṃ bahuṃ.	38	
PA_atk-abh01_a:384	“Saṃsārasotaṃ chinditvā, viddhaṃsetvā tayo bhave;	38	
PA_atk-abh01_a:385	Dhammanāvaṃ samāruyha, santāressaṃ sadevakaṃ”.	38	
PA_atk-abh01_a:386	Dīpaṅkaro lokavidū, āhutīnaṃ paṭiggaho;	38	
PA_atk-abh01_a:387	Ussīsake maṃ ṭhatvāna, idaṃ vacanamabrvi.	38	
PA_atk-abh01_a:388	“Passatha imaṃ tāpasaṃ, jaṭilaṃ uggatāpanaṃ;	38	
PA_atk-abh01_a:389	Aparimeyye ito kappe, buddho loke bhavissati.	38	
PA_atk-abh01_a:390	“Ahu kapilavhayā rammā, nikkhamitvā tathāgato;	39	
PA_atk-abh01_a:391	Padhānaṃ padahitvāna, katvā dukkarakārikaṃ.	39	
PA_atk-abh01_a:392	“Ajapālarukkhamūle, nisīditvā tathāgato;	39	
PA_atk-abh01_a:393	Tattha pāyāsaṃ paggayha, nerañjaramupehiti.	39	
PA_atk-abh01_a:394	“Nerañjarāya tīramhi, pāyāsaṃ ada so jino;	39	
PA_atk-abh01_a:395	Paṭiyattavaramaggena, bodhimūlamupehiti.	39	
PA_atk-abh01_a:396	“Tato padakkhiṇaṃ katvā, bodhimaṇḍaṃ anuttaro;	39	
PA_atk-abh01_a:397	Assattharukkhamūlamhi, bujjhissati mahāyaso.	39	
PA_atk-abh01_a:398	“Imassa janikā mātā, māyā nāma bhavissati;	39	
PA_atk-abh01_a:399	Pitā suddhodano nāma, ayaṃ hessati gotamo.	39	
PA_atk-abh01_a:400	“Anāsavā vītarāgā, santacittā samāhitā;	40	
PA_atk-abh01_a:401	Kolito upatisso ca, aggā hessanti sāvakā;	40	
PA_atk-abh01_a:402	Ānando nāmupaṭṭhāko, upaṭṭhissatimaṃ jinaṃ.	40	
PA_atk-abh01_a:403	“Khemā uppalavaṇṇā ca, aggā hessanti sāvikā;	40	
PA_atk-abh01_a:404	Anāsavā vītarāgā, santacittā samāhitā.	40	
PA_atk-abh01_a:405	“Bodhi tassa bhagavato, assatthoti pavuccati;	40	
PA_atk-abh01_a:406	Citto ca hatthāḷavako, aggā hessantupaṭṭhakā;	40	
PA_atk-abh01_a:407	Uttarā nandamātā ca, aggā hessantupaṭṭhikā”.	40	
PA_atk-abh01_a:408	Idaṃ sutvāna vacanaṃ, asamassa mahesino;	40	
PA_atk-abh01_a:409	Āmoditā naramarū, buddhabījaṃ kira ayaṃ.	40	
PA_atk-abh01_a:410	Ukkuṭṭhisaddā vattanti, apphoṭenti hasanti ca;	41	
PA_atk-abh01_a:411	Katañjalī namassanti, dasasahassī sadevakā.	41	
PA_atk-abh01_a:412	Yadimassa lokanāthassa, virajjhissāma sāsanaṃ;	41	
PA_atk-abh01_a:413	Anāgatamhi addhāne, hessāma sammukhā imaṃ.	41	
PA_atk-abh01_a:414	Yathā manussā nadiṃ tarantā, paṭititthaṃ virajjhiya;	41	
PA_atk-abh01_a:415	Heṭṭhā titthe gahetvāna, uttaranti mahānadiṃ.	41	
PA_atk-abh01_a:416	Evameva mayaṃ sabbe, yadi muñcāmimaṃ jinaṃ;	41	
PA_atk-abh01_a:417	Anāgatamhi addhāne, hessāma sammukhā imaṃ.	41	
PA_atk-abh01_a:418	Dīpaṅkaro lokavidū, āhutīnaṃ paṭiggaho;	41	
PA_atk-abh01_a:419	Mama kammaṃ pakittetvā, dakkhiṇaṃ pādamuddhari.	41	
PA_atk-abh01_a:420	Ye tatthāsuṃ jinaputtā, sabbe padakkhiṇamakaṃsu maṃ;	42	
PA_atk-abh01_a:421	Narā nāgā ca gandhabbā, abhivādetvāna pakkamuṃ.	42	
PA_atk-abh01_a:422	Dassanaṃ me atikkante, sasaṅghe lokanāyake;	42	
PA_atk-abh01_a:423	Haṭṭhatuṭṭhena cittena, āsanā vuṭṭhahiṃ tadā.	42	
PA_atk-abh01_a:424	Sukhena sukhito homi, pāmojjena pamodito;	42	
PA_atk-abh01_a:425	Pītiyā ca abhissanno, pallaṅkaṃ ābhujiṃ tadā.	42	
PA_atk-abh01_a:426	Pallaṅkena nisīditvā, evaṃ cintesahaṃ tadā;	42	
PA_atk-abh01_a:427	“Vasībhūto ahaṃ jhāne, abhiññāpāramiṃ gato.	42	
PA_atk-abh01_a:428	“Dasasahassilokamhi, isayo natthi me samā;	42	
PA_atk-abh01_a:429	Asamo iddhidhammesu, alabhiṃ īdisaṃ sukhaṃ”.	42	
PA_atk-abh01_a:430	Pallaṅkābhujane mayhaṃ, dasasahassādhivāsino;	43	
PA_atk-abh01_a:431	Mahānādaṃ pavattesuṃ, dhuvaṃ buddho bhavissasi.	43	
PA_atk-abh01_a:432	Yā pubbe bodhisattānaṃ, pallaṅkavaramābhuje;	43	
PA_atk-abh01_a:433	Nimittāni padissanti, tāni ajja padissare.	43	
PA_atk-abh01_a:434	Sītaṃ byapagataṃ hoti, uṇhañca upasammati;	43	
PA_atk-abh01_a:435	Tāni ajja padissanti, dhuvaṃ buddho bhavissasi.	43	
PA_atk-abh01_a:436	Dasasahassī lokadhātū, nissaddā honti nirākulā;	43	
PA_atk-abh01_a:437	Tāni ajja padissanti, dhuvaṃ buddho bhavissasi.	43	
PA_atk-abh01_a:438	Mahāvātā na vāyanti, na sandanti savantiyo;	43	
PA_atk-abh01_a:439	Tāni ajja padissanti, dhuvaṃ buddho bhavissasi.	43	
PA_atk-abh01_a:440	Thalajā dakajā pupphā, sabbe pupphanti tāvade;	44	
PA_atk-abh01_a:441	Tepajja pupphitā sabbe, dhuvaṃ buddho bhavissasi.	44	
PA_atk-abh01_a:442	Latā vā yadi vā rukkhā, phalabhārā honti tāvade;	44	
PA_atk-abh01_a:443	Tepajja phalitā sabbe, dhuvaṃ buddho bhavissasi.	44	
PA_atk-abh01_a:444	Ākāsaṭṭhā ca bhūmaṭṭhā, ratanā jotanti tāvade;	44	
PA_atk-abh01_a:445	Tepajja ratanā jotanti, dhuvaṃ buddho bhavissasi.	44	
PA_atk-abh01_a:446	Mānussakā ca dibbā ca, turiyā vajjanti tāvade;	44	
PA_atk-abh01_a:447	Tepajjubho abhiravanti, dhuvaṃ buddho bhavissasi.	44	
PA_atk-abh01_a:448	Vicittapupphā gaganā, abhivassanti tāvade;	44	
PA_atk-abh01_a:449	Tepi ajja pavassanti, dhuvaṃ buddho bhavissasi.	44	
PA_atk-abh01_a:450	Mahāsamuddo ābhujati, dasasahassī pakampati;	45	
PA_atk-abh01_a:451	Tepajjubho abhiravanti, dhuvaṃ buddho bhavissasi.	45	
PA_atk-abh01_a:452	Nirayepi dasasahasse, aggī nibbanti tāvade;	45	
PA_atk-abh01_a:453	Tepajja nibbutā aggī, dhuvaṃ buddho bhavissasi.	45	
PA_atk-abh01_a:454	Vimalo hoti sūriyo, sabbā dissanti tārakā;	45	
PA_atk-abh01_a:455	Tepi ajja padissanti, dhuvaṃ buddho bhavissasi.	45	
PA_atk-abh01_a:456	Anovaṭṭhena udakaṃ, mahiyā ubbhijji tāvade;	45	
PA_atk-abh01_a:457	Tampajjubbhijjate mahiyā, dhuvaṃ buddho bhavissasi.	45	
PA_atk-abh01_a:458	Tārāgaṇā virocanti, nakkhattā gaganamaṇḍale;	45	
PA_atk-abh01_a:459	Visākhā candimāyuttā, dhuvaṃ buddho bhavissasi.	45	
PA_atk-abh01_a:460	Bilāsayā darīsayā, nikkhamanti sakāsayā;	46	
PA_atk-abh01_a:461	Tepajja āsayā chuddhā, dhuvaṃ buddho bhavissasi.	46	
PA_atk-abh01_a:462	Na hoti arati sattānaṃ, santuṭṭhā honti tāvade;	46	
PA_atk-abh01_a:463	Tepajja sabbe santuṭṭhā, dhuvaṃ buddho bhavissasi.	46	
PA_atk-abh01_a:464	Rogā tadupasammanti, jighacchā ca vinassati;	46	
PA_atk-abh01_a:465	Tānipajja padissanti, dhuvaṃ buddho bhavissasi.	46	
PA_atk-abh01_a:466	Rogo tadā tanu hoti, doso moho vinassati;	46	
PA_atk-abh01_a:467	Tepajja vigatā sabbe, dhuvaṃ buddho bhavissasi.	46	
PA_atk-abh01_a:468	Bhayaṃ tadā na bhavati, ajjapetaṃ padissati;	46	
PA_atk-abh01_a:469	Tena liṅgena jānāma, dhuvaṃ buddho bhavissasi.	46	
PA_atk-abh01_a:470	Rajo nuddhaṃsati uddhaṃ, ajjapetaṃ padissati;	47	
PA_atk-abh01_a:471	Tena liṅgena jānāma, dhuvaṃ buddho bhavissasi.	47	
PA_atk-abh01_a:472	Aniṭṭhagandho pakkamati, dibbagandho pavāyati;	47	
PA_atk-abh01_a:473	Sopajja vāyati gandho, dhuvaṃ buddho bhavissasi.	47	
PA_atk-abh01_a:474	Sabbe devā padissanti, ṭhapayitvā arūpino;	47	
PA_atk-abh01_a:475	Tepajja sabbe dissanti, dhuvaṃ buddho bhavissasi.	47	
PA_atk-abh01_a:476	Yāvatā nirayā nāma, sabbe dissanti tāvade;	47	
PA_atk-abh01_a:477	Tepajja sabbe dissanti, dhuvaṃ buddho bhavissasi.	47	
PA_atk-abh01_a:478	Kuṭṭā kavāṭā selā ca, na hontāvaraṇā tadā;	47	
PA_atk-abh01_a:479	Akāsabhūtā tepajja, dhuvaṃ buddho bhavissasi.	47	
PA_atk-abh01_a:480	Cutī ca upapatti ca, khaṇe tasmiṃ na vijjati;	48	
PA_atk-abh01_a:481	Tānipajja padissanti, dhuvaṃ buddho bhavissasi.	48	
PA_atk-abh01_a:482	Daḷhaṃ paggaṇha vīriyaṃ, mā nivatta abhikkama;	48	
PA_atk-abh01_a:483	Mayampetaṃ vijānāma, dhuvaṃ buddho bhavissasi.	48	
PA_atk-abh01_a:484	Buddhassa vacanaṃ sutvā, dasasahassīnacūbhayaṃ;	48	
PA_atk-abh01_a:485	Tuṭṭhahaṭṭho pamodito, evaṃ cintesahaṃ tadā.	48	
PA_atk-abh01_a:486	Advejjhavacanā buddhā, amoghavacanā jinā;	48	
PA_atk-abh01_a:487	Vitathaṃ natthi buddhānaṃ, dhuvaṃ buddho bhavāmahaṃ.	48	
PA_atk-abh01_a:488	Yathā khittaṃ nabhe leḍḍu, dhuvaṃ patati bhūmiyaṃ;	48	
PA_atk-abh01_a:489	Tatheva buddhaseṭṭhānaṃ, vacanaṃ dhuvasassataṃ.	48	
PA_atk-abh01_a:490	Yathāpi sabbasattānaṃ, maraṇaṃ dhuvasassataṃ;	49	
PA_atk-abh01_a:491	Tatheva buddhaseṭṭhānaṃ, vacanaṃ dhuvasassataṃ.	49	
PA_atk-abh01_a:492	Yathā rattikkhaye patte, sūriyuggamanaṃ dhuvaṃ;	49	
PA_atk-abh01_a:493	Tatheva buddhaseṭṭhānaṃ, vacanaṃ dhuvasassataṃ.	49	
PA_atk-abh01_a:494	Yathā nikkhantasayanassa, sīhassa nadanaṃ dhuvaṃ;	49	
PA_atk-abh01_a:495	Tatheva buddhaseṭṭhānaṃ, vacanaṃ dhuvasassataṃ.	49	
PA_atk-abh01_a:496	Yathā āpannasattānaṃ, bhāramoropanaṃ dhuvaṃ;	49	
PA_atk-abh01_a:497	Tatheva buddhaseṭṭhānaṃ, vacanaṃ dhuvasassataṃ.	49	
PA_atk-abh01_a:498	Handa buddhakare dhamme, vicināmi ito cito;	49	
PA_atk-abh01_a:499	Uddhaṃ adho dasa disā, yāvatā dhammadhātuyā.	49	
PA_atk-abh01_a:500	Vicinanto tadādakkhiṃ, paṭhamaṃ dānapāramiṃ;	50	
PA_atk-abh01_a:501	Pubbakehi mahesīhi, anuciṇṇaṃ mahāpathaṃ.	50	
PA_atk-abh01_a:502	Imaṃ tvaṃ paṭhamaṃ tāva, daḷhaṃ katvā samādiya;	50	
PA_atk-abh01_a:503	Dānapāramitaṃ gaccha, yadi bodhiṃ pattumicchasi.	50	
PA_atk-abh01_a:504	Yathāpi kumbho sampuṇṇo, yassa kassaci adhokato;	50	
PA_atk-abh01_a:505	Vamate vudakaṃ nissesaṃ, na tattha parirakkhati.	50	
PA_atk-abh01_a:506	Tatheva yācake disvā, hīnamukkaṭṭhamajjhime;	50	
PA_atk-abh01_a:507	Dadāhi dānaṃ nissesaṃ, kumbho viya adhokato.	50	
PA_atk-abh01_a:508	Na hete ettakāyeva, buddhadhammā bhavissare;	50	
PA_atk-abh01_a:509	Aññepi vicinissāmi, ye dhammā bodhipācanā.	50	
PA_atk-abh01_a:510	Vicinanto tadādakkhiṃ, dutiyaṃ sīlapāramiṃ;	51	
PA_atk-abh01_a:511	Pubbakehi mahesīhi, āsevitanisevitaṃ.	51	
PA_atk-abh01_a:512	Imaṃ tvaṃ dutiyaṃ tāva, daḷhaṃ katvā samādiya;	51	
PA_atk-abh01_a:513	Sīlapāramitaṃ gaccha, yadi bodhiṃ pattumicchasi.	51	
PA_atk-abh01_a:514	Yathāpi camarī vālaṃ, kismiñci paṭilaggitaṃ;	51	
PA_atk-abh01_a:515	Upeti maraṇaṃ tattha, na vikopeti vāladhiṃ.	51	
PA_atk-abh01_a:516	Tatheva catūsu bhūmīsu, sīlāni paripūraya;	51	
PA_atk-abh01_a:517	Parirakkha sadā sīlaṃ, camarī viya vāladhiṃ.	51	
PA_atk-abh01_a:518	Na hete ettakāyeva, buddhadhammā bhavissare;	51	
PA_atk-abh01_a:519	Aññepi vicinissāmi, ye dhammā bodhipācanā.	51	
PA_atk-abh01_a:520	Vicinanto tadādakkhiṃ, tatiyaṃ nekkhammapāramiṃ;	52	
PA_atk-abh01_a:521	Pubbakehi mahesīhi, āsevitanisevitaṃ.	52	
PA_atk-abh01_a:522	Imaṃ tvaṃ tatiyaṃ tāva, daḷhaṃ katvā samādiya;	52	
PA_atk-abh01_a:523	Nekkhammapāramitaṃ gaccha, yadi bodhiṃ pattumicchasi.	52	
PA_atk-abh01_a:524	Yathā andughare puriso, ciravuttho dukhaṭṭito;	52	
PA_atk-abh01_a:525	Na tattha rāgaṃ janeti, muttimeva gavesati.	52	
PA_atk-abh01_a:526	Tatheva tvaṃ sabbabhave, passa andugharaṃ viya;	52	
PA_atk-abh01_a:527	Nekkhammābhimukho hoti, bhavato parimuttiyā.	52	
PA_atk-abh01_a:528	Na hete ettakāyeva, buddhadhammā bhavissare;	52	
PA_atk-abh01_a:529	Aññepi vicinissāmi, ye dhammā bodhipācanā.	52	
PA_atk-abh01_a:530	Vicinanto tadādakkhiṃ, catutthaṃ paññāpāramiṃ;	53	
PA_atk-abh01_a:531	Pubbakehi mahesīhi, āsevitanisevitaṃ.	53	
PA_atk-abh01_a:532	Imaṃ tvaṃ catutthaṃ tāva, daḷhaṃ katvā samādiya;	53	
PA_atk-abh01_a:533	Paññāpāramitaṃ gaccha, yadi bodhiṃ pattumicchasi.	53	
PA_atk-abh01_a:534	Yathāpi bhikkhu bhikkhanto, hīnamukkaṭṭhamajjhime;	53	
PA_atk-abh01_a:535	Kulāni na vivajjento, evaṃ labhati yāpanaṃ.	53	
PA_atk-abh01_a:536	Tatheva tvaṃ sabbakālaṃ, paripucchaṃ budhaṃ janaṃ;	53	
PA_atk-abh01_a:537	Paññāpāramitaṃ gantvā, sambodhiṃ pāpuṇissasi.	53	
PA_atk-abh01_a:538	Na hete ettakāyeva, buddhadhammā bhavissare;	53	
PA_atk-abh01_a:539	Aññepi vicinissāmi, ye dhammā bodhipācanā.	53	
PA_atk-abh01_a:540	Vicinanto tadādakkhiṃ, pañcamaṃ vīriyapāramiṃ;	54	
PA_atk-abh01_a:541	Pubbakehi mahesīhi, āsevitanisevitaṃ.	54	
PA_atk-abh01_a:542	Imaṃ tvaṃ pañcamaṃ tāva, daḷhaṃ katvā samādiya;	54	
PA_atk-abh01_a:543	Vīriyapāramitaṃ gaccha, yadi bodhiṃ pattumicchasi.	54	
PA_atk-abh01_a:544	Yathāpi sīho migarājā, nisajjaṭṭhānacaṅkame;	54	
PA_atk-abh01_a:545	Alīnavīriyo hoti, paggahitamano sadā.	54	
PA_atk-abh01_a:546	Tatheva tvaṃ sabbabhave, paggaṇha vīriyaṃ daḷhaṃ;	54	
PA_atk-abh01_a:547	Vīriyapāramitaṃ gantvā, sambodhiṃ pāpuṇissasi.	54	
PA_atk-abh01_a:548	Na hete ettakāyeva, buddhadhammā bhavissare;	54	
PA_atk-abh01_a:549	Aññepi vicinissāmi, ye dhammā bodhipācanā.	54	
PA_atk-abh01_a:550	Vicinanto tadādakkhiṃ, chaṭṭhamaṃ khantipāramiṃ;	55	
PA_atk-abh01_a:551	Pubbakehi mahesīhi, āsevitanisevitaṃ.	55	
PA_atk-abh01_a:552	Imaṃ tvaṃ chaṭṭhamaṃ tāva, daḷhaṃ katvā samādiya;	55	
PA_atk-abh01_a:553	Tattha advejjhamānaso, sambodhiṃ pāpuṇissasi.	55	
PA_atk-abh01_a:554	Yathāpi pathavī nāma, sucimpi asucimpi ca;	55	
PA_atk-abh01_a:555	Sabbaṃ sahati nikkhepaṃ, na karoti paṭighaṃ tayā.	55	
PA_atk-abh01_a:556	Tatheva tvampi sabbesaṃ, sammānāvamānakkhamo;	55	
PA_atk-abh01_a:557	Khantipāramitaṃ gantvā, sambodhiṃ pāpuṇissasi.	55	
PA_atk-abh01_a:558	Na hete ettakāyeva, buddhadhammā bhavissare;	55	
PA_atk-abh01_a:559	Aññepi vicinissāmi, ye dhammā bodhipācanā.	55	
PA_atk-abh01_a:560	Vicinanto tadādakkhiṃ, sattamaṃ saccapāramiṃ;	56	
PA_atk-abh01_a:561	Pubbakehi mahesīhi, āsevitanisevitaṃ.	56	
PA_atk-abh01_a:562	Imaṃ tvaṃ sattamaṃ tāva, daḷhaṃ katvā samādiya;	56	
PA_atk-abh01_a:563	Tattha advejjhavacano, sambodhiṃ pāpuṇissasi.	56	
PA_atk-abh01_a:564	Yathāpi osamī nāma, tulābhūtā sadevake;	56	
PA_atk-abh01_a:565	Samaye utuvasse vā, na vokkamati, vīthito.	56	
PA_atk-abh01_a:566	Tatheva tvampi saccesu, mā vokkamasi vīthito;	56	
PA_atk-abh01_a:567	Saccapāramitaṃ gantvā, sambodhiṃ pāpuṇissasi.	56	
PA_atk-abh01_a:568	Na hete ettakāyeva, buddhadhammā bhavissare;	56	
PA_atk-abh01_a:569	Aññepi vicinissāmi, ye dhammā bodhipācanā.	56	
PA_atk-abh01_a:570	Vicinanto tadādakkhiṃ, aṭṭhamaṃ adhiṭṭhānapāramiṃ;	57	
PA_atk-abh01_a:571	Pubbakehi mahesīhi, āsevitanisevitaṃ.	57	
PA_atk-abh01_a:572	Imaṃ tvaṃ aṭṭhamaṃ tāva, daḷhaṃ katvā samādiya;	57	
PA_atk-abh01_a:573	Tattha tvaṃ acalo hutvā, sambodhiṃ pāpuṇissasi.	57	
PA_atk-abh01_a:574	Yathāpi pabbato selo, acalo suppatiṭṭhito;	57	
PA_atk-abh01_a:575	Na kampati bhusavātehi, sakaṭṭhāneva tiṭṭhati.	57	
PA_atk-abh01_a:576	Tatheva tvampi adhiṭṭhāne, sabbadā acalo bhava;	57	
PA_atk-abh01_a:577	Adhiṭṭhānapāramitaṃ gantvā, sambodhiṃ pāpuṇissasi.	57	
PA_atk-abh01_a:578	Na hete ettakāyeva, buddhadhammā bhavissare;	57	
PA_atk-abh01_a:579	Aññepi vicinissāmi, ye dhammā bodhipācanā.	57	
PA_atk-abh01_a:580	Vicinanto tadādakkhiṃ, navamaṃ mettāpāramiṃ;	58	
PA_atk-abh01_a:581	Pubbakehi mahesīhi, āsevitanisevitaṃ.	58	
PA_atk-abh01_a:582	Imaṃ tvaṃ navamaṃ tāva, daḷhaṃ katvā samādiya;	58	
PA_atk-abh01_a:583	Mettāya asamo hohi, yadi bodhiṃ pattumicchasi.	58	
PA_atk-abh01_a:584	Yathāpi udakaṃ nāma, kalyāṇe pāpake jane;	58	
PA_atk-abh01_a:585	Samaṃ pharati sītena, pavāheti rajomalaṃ.	58	
PA_atk-abh01_a:586	Tatheva tvampi hitāhite, samaṃ mettāya bhāvaya;	58	
PA_atk-abh01_a:587	Mettāpāramitaṃ gantvā, sambodhiṃ pāpuṇissasi.	58	
PA_atk-abh01_a:588	Na hete ettakāyeva, buddhadhammā bhavissare;	58	
PA_atk-abh01_a:589	Aññepi vicinissāmi, ye dhammā bodhipācanā.	58	
PA_atk-abh01_a:590	Vicinanto tadādakkhiṃ, dasamaṃ upekkhāpāramiṃ;	59	
PA_atk-abh01_a:591	Pubbakehi mahesīhi, āsevitanisevitaṃ.	59	
PA_atk-abh01_a:592	Imaṃ tvaṃ dasamaṃ tāva, daḷhaṃ katvā samādiya;	59	
PA_atk-abh01_a:593	Tulābhūto daḷho hutvā, sambodhiṃ pāpuṇissasi.	59	
PA_atk-abh01_a:594	Yathāpi pathavī nāma, nikkhittaṃ asuciṃ suciṃ;	59	
PA_atk-abh01_a:595	Upekkhati ubhopete, kopānunayavajjitā.	59	
PA_atk-abh01_a:596	Tatheva tvampi sukhadukkhe, tulābhūto sadā bhava;	59	
PA_atk-abh01_a:597	Upekkhāpāramitaṃ gantvā, sambodhiṃ pāpuṇissasi.	59	
PA_atk-abh01_a:598	Ettakāyeva te loke, ye dhammā bodhipācanā;	59	
PA_atk-abh01_a:599	Tatuddhaṃ natthi aññatra, daḷhaṃ tattha patiṭṭhaha.	59	
PA_atk-abh01_a:600	Ime dhamme sammasato, sabhāvarasalakkhaṇe;	60	
PA_atk-abh01_a:601	Dhammatejena vasudhā, dasasahassī pakampatha.	60	
PA_atk-abh01_a:602	Calatā ravati pathavī, ucchuyantaṃva pīḷitaṃ;	60	
PA_atk-abh01_a:603	Telayante yathā cakkaṃ, evaṃ kampati medinī.	60	
PA_atk-abh01_a:604	Yāvatā parisā āsi, buddhassa parivesane;	60	
PA_atk-abh01_a:605	Pavedhamānā sā tattha, mucchitā sesi bhūmiyā.	60	
PA_atk-abh01_a:606	Ghaṭānekasahassāni, kumbhīnañca satā bahū;	60	
PA_atk-abh01_a:607	Sañcuṇṇamathitā tattha, aññamaññaṃ paghaṭṭitā.	60	
PA_atk-abh01_a:608	Ubbiggā tasitā bhītā, bhantā byāthitamānasā;	60	
PA_atk-abh01_a:609	Mahājanā samāgamma, dīpaṅkaramupāgamuṃ.	60	
PA_atk-abh01_a:610	Kiṃ bhavissati lokassa, kalyāṇamatha pāpakaṃ;	61	
PA_atk-abh01_a:611	Sabbo upadduto loko, taṃ vinodehi cakkhuma.	61	
PA_atk-abh01_a:612	Tesaṃ tadā saññāpesi, dīpaṅkaro mahāmuni;	61	
PA_atk-abh01_a:613	Vissatthā hotha mā bhātha, imasmiṃ pathavikampane.	61	
PA_atk-abh01_a:614	Yamahaṃ ajja byākāsiṃ, buddho loke bhavissati;	61	
PA_atk-abh01_a:615	Eso sammasati dhammaṃ, pubbakaṃ jinasevitaṃ.	61	
PA_atk-abh01_a:616	Tassa sammasato dhammaṃ, buddhabhūmiṃ asesato;	61	
PA_atk-abh01_a:617	Tenāyaṃ kampitā pathavī, dasasahassī sadevake.	61	
PA_atk-abh01_a:618	Buddhassa vacanaṃ sutvā, mano nibbāyi tāvade;	61	
PA_atk-abh01_a:619	Sabbe maṃ upasaṅkamma, punāpi abhivandisuṃ.	61	
PA_atk-abh01_a:620	Samādayitvā buddhaguṇaṃ, daḷhaṃ katvāna mānasaṃ;	62	
PA_atk-abh01_a:621	Dīpaṅkaraṃ namassitvā, āsanā vuṭṭhahiṃ tadā.	62	
PA_atk-abh01_a:622	Dibbaṃ mānusakaṃ pupphaṃ, devā mānusakā ubho;	62	
PA_atk-abh01_a:623	Samokiranti pupphehi, vuṭṭhahantassa āsanā.	62	
PA_atk-abh01_a:624	Vedayanti ca te sotthiṃ, devā mānusakā ubho;	62	
PA_atk-abh01_a:625	Mahantaṃ patthitaṃ tuyhaṃ, taṃ labhassu yathicchitaṃ.	62	
PA_atk-abh01_a:626	Sabbītiyo vivajjantu, soko rogo vinassatu;	62	
PA_atk-abh01_a:627	Mā te bhavantvantarāyā, phusa khippaṃ bodhimuttamaṃ.	62	
PA_atk-abh01_a:628	Yathāpi samaye patte, pupphanti pupphino dumā;	62	
PA_atk-abh01_a:629	Tatheva tvaṃ mahāvīra, buddhañāṇena pupphasu.	62	
PA_atk-abh01_a:630	Yathā ye keci sambuddhā, pūrayuṃ dasapāramī;	63	
PA_atk-abh01_a:631	Tatheva tvaṃ mahāvīra, pūrehi dasapāramī.	63	
PA_atk-abh01_a:632	Yathā ye keci sambuddhā, bodhimaṇḍamhi bujjhare;	63	
PA_atk-abh01_a:633	Tatheva tvaṃ mahāvīra, bujjhassu jinabodhiyaṃ.	63	
PA_atk-abh01_a:634	Yathā ye keci sambuddhā, dhammacakkaṃ pavattayuṃ;	63	
PA_atk-abh01_a:635	Tatheva tvaṃ mahāvīra, dhammacakkaṃ pavattaya.	63	
PA_atk-abh01_a:636	Puṇṇamāye yathā cando, parisuddho virocati;	63	
PA_atk-abh01_a:637	Tatheva tvaṃ puṇṇamano, viroca dasasahassiyaṃ.	63	
PA_atk-abh01_a:638	Rāhumutto yathā sūriyo, tāpena atirocati;	63	
PA_atk-abh01_a:639	Tatheva lokā muñcitvā, viroca siriyā tuvaṃ.	63	
PA_atk-abh01_a:640	Yathā yā kāci nadiyo, osaranti mahodadhiṃ;	64	
PA_atk-abh01_a:641	Evaṃ sadevakā lokā, osarantu tavantike.	64	
PA_atk-abh01_a:642	Tehi thutappasattho so, dasa dhamme samādiya;	64	
PA_atk-abh01_a:643	Te dhamme paripūrento, pavanaṃ pāvisī tadā.	64	
PA_atk-abh01_a:644	Sumedhakathā niṭṭhitā.	64	
PA_atk-abh01_a:645	Tadā te bhojayitvāna, sasaṅghaṃ lokanāyakaṃ;	64	
PA_atk-abh01_a:646	Upagacchuṃ saraṇaṃ tassa, dīpaṅkarassa satthuno.	64	
PA_atk-abh01_a:647	Saraṇāgamane kañci, nivesesi tathāgato;	64	
PA_atk-abh01_a:648	Kañci pañcasu sīlesu, sīle dasavidhe paraṃ.	64	
PA_atk-abh01_a:649	Kassaci deti sāmaññaṃ, caturo phalamuttame;	64	
PA_atk-abh01_a:650	Kassaci asame dhamme, deti so paṭisambhidā.	65	
PA_atk-abh01_a:651	Kassaci varasamāpattiyo, aṭṭha deti narāsabho;	65	
PA_atk-abh01_a:652	Tisso kassaci vijjāyo, chaḷabhiññā pavecchati.	65	
PA_atk-abh01_a:653	Tena yogena janakāyaṃ, ovadati mahāmuni;	65	
PA_atk-abh01_a:654	Tena vitthārikaṃ āsi, lokanāthassa sāsanaṃ.	65	
PA_atk-abh01_a:655	Mahāhanusabhakkhandho, dīpaṅkarasanāmako;	65	
PA_atk-abh01_a:656	Bahū jane tārayati, parimoceti duggatiṃ.	65	
PA_atk-abh01_a:657	Bodhaneyyaṃ janaṃ disvā, satasahassepi yojane;	65	
PA_atk-abh01_a:658	Khaṇena upagantvāna, bodheti taṃ mahāmuni.	65	
PA_atk-abh01_a:659	Paṭhamābhisamaye buddho, koṭisatamabodhayi;	65	
PA_atk-abh01_a:660	Dutiyābhisamaye nātho, navutikoṭimabodhayi.	66	
PA_atk-abh01_a:661	Yadā ca devabhavanamhi, buddho dhammadesayi;	66	
PA_atk-abh01_a:662	Navutikoṭisahassānaṃ, tatiyābhisamayo ahu.	66	
PA_atk-abh01_a:663	Sannipātā tayo āsuṃ, dīpaṅkarassa satthuno;	66	
PA_atk-abh01_a:664	Koṭisatasahassānaṃ, paṭhamo āsi samāgamo.	66	
PA_atk-abh01_a:665	Puna nāradakūṭamhi, pavivekagate jine;	66	
PA_atk-abh01_a:666	Khīṇāsavā vītamalā, samiṃsu satakoṭiyo.	66	
PA_atk-abh01_a:667	Yamhi kāle mahāvīro, sudassanasiluccaye;	66	
PA_atk-abh01_a:668	Navutikoṭisahassehi, pavāresi mahāmuni.	66	
PA_atk-abh01_a:669	Ahaṃ tena samayena, jaṭilo uggatāpano;	66	
PA_atk-abh01_a:670	Antalikkhamhi caraṇo, pañcābhiññāsu pāragū.	67	
PA_atk-abh01_a:671	Dasavīsasahassānaṃ, dhammābhisamayo ahu;	67	
PA_atk-abh01_a:672	Ekadvinnaṃ abhisamayā, gaṇanāto asaṅkhiyā.	67	
PA_atk-abh01_a:673	Vitthārikaṃ bāhujaññaṃ, iddhaṃ phītaṃ ahu tadā;	67	
PA_atk-abh01_a:674	Dīpaṅkarassa bhagavato, sāsanaṃ suvisodhitaṃ.	67	
PA_atk-abh01_a:675	Cattāri satasahassāni, chaḷabhiññā mahiddhikā;	67	
PA_atk-abh01_a:676	Dīpaṅkaraṃ lokaviduṃ, parivārenti sabbadā.	67	
PA_atk-abh01_a:677	Ye keci tena samayena, jahanti mānusaṃ bhavaṃ;	67	
PA_atk-abh01_a:678	Appattamānasā sekhā, garahitā bhavanti te.	67	
PA_atk-abh01_a:679	Supupphitaṃ pāvacanaṃ, arahantehi tādihi;	67	
PA_atk-abh01_a:680	Khīṇāsavehi vimalehi, upasobhati sadevake.	68	
PA_atk-abh01_a:681	Nagaraṃ rammavatī nāma, sudevo nāma khattiyo;	68	
PA_atk-abh01_a:682	Sumedhā nāma janikā, dīpaṅkarassa satthuno.	68	
PA_atk-abh01_a:683	Sumaṅgalo ca tisso ca, ahesuṃ aggasāvakā;	68	
PA_atk-abh01_a:684	Sāgato nāmupaṭṭhāko, dīpaṅkarassa satthuno.	68	
PA_atk-abh01_a:685	Nandā ceva sunandā ca, ahesuṃ aggasāvikā;	68	
PA_atk-abh01_a:686	Bodhi tassa bhagavato, pipphalīti pavuccati.	68	
PA_atk-abh01_a:687	Asītihatthamubbedho, dīpaṅkaro mahāmuni;	68	
PA_atk-abh01_a:688	Sobhati dīparukkhova, sālarājāva pupphito;	68	
PA_atk-abh01_a:689	Pabhā vidhāvati tassa, samantā dvādasayojane.	68	
PA_atk-abh01_a:690	Satasahassavassāni, āyu tassa mahesino;	69	
PA_atk-abh01_a:691	Tāvatā tiṭṭhamāno so, tāresi janataṃ bahuṃ.	69	
PA_atk-abh01_a:692	Jotayitvāna saddhammaṃ, santāretvā mahājanaṃ;	69	
PA_atk-abh01_a:693	Jalitvā aggikkhandhova, nibbuto so sasāvako.	69	
PA_atk-abh01_a:694	Sā ca iddhi so ca yaso, tāni ca pādesu cakkaratanāni;	69	
PA_atk-abh01_a:695	Sabbaṃ tamantarahitaṃ, nanu rittā sabbasaṅkhārāti.	69	
PA_atk-abh01_a:696_0	Dīpaṅkarassa bhagavato aparabhāge ekaṃ asaṅkhyeyyaṃ atikkamitvā koṇḍañño nāma satthā	696	
PA_atk-abh01_a:696_1	udapādi. Tassāpi tayo sāvakasannipātā ahesuṃ. Paṭhamasannipāte koṭisatasahassaṃ.	696	
PA_atk-abh01_a:696_2	Dutiye koṭisahassaṃ, tatiye navutikoṭiyo.	696	
PA_atk-abh01_a:697_0	Tadā bodhisatto vijitāvī nāma cakkavattī hutvā koṭisatasahassasaṅkhassa buddhappamukhassa	697	
PA_atk-abh01_a:697_1	bhikkhusaṅghassa mahādānaṃ adāsi. Satthā bodhisattaṃ “buddho bhavissatī”ti byākaritvā	697	
PA_atk-abh01_a:697_2	dhammaṃ desesi. So satthu dhammakathaṃ sutvā rajjaṃ niyyātetvā pabbaji. So tīṇi piṭakāni	697	
PA_atk-abh01_a:697_3	uggahetvā aṭṭha samāpattiyo, pañca ca abhiññāyo uppādetvā aparihīnajjhāno brahmaloke	697	
PA_atk-abh01_a:697_4	nibbatti. Koṇḍaññabuddhassa pana rammavatī nāma nagaraṃ, sunando nāma khattiyo pitā,	697	
PA_atk-abh01_a:697_5	sujātā nāma mātā, bhaddo ca subhaddo ca dve aggasāvakā, anuruddho nāma upaṭṭhāko,	697	
PA_atk-abh01_a:697_6	tissā ca upatissā ca dve aggasāvikā, sālakalyāṇī bodhi, aṭṭhāsītihatthubbedhaṃ sarīraṃ,	697	
PA_atk-abh01_a:697_7	vassasatasahassaṃ āyuppamāṇaṃ ahosi.	697	
PA_atk-abh01_a:698_0	Tassa aparabhāge ekaṃ asaṅkhyeyyaṃ atikkamitvā ekasmiṃyeva kappe cattāro buddhā nibbattiṃsu	698	
PA_atk-abh01_a:698_1	maṅgalo sumano revato sobhitoti. Maṅgalassa pana bhagavato tīsu sāvakasannipātesu	698	
PA_atk-abh01_a:698_2	paṭhamasannipāte koṭisatasahassabhikkhū ahesuṃ. Dutiye koṭisahassaṃ. Tatiye navutikoṭiyo.	698	
PA_atk-abh01_a:698_3	Vemātikabhātā panassa ānandakumāro nāma navutikoṭisaṅkhyāya parisāya saddhiṃ dhammasavanatthāya	698	
PA_atk-abh01_a:698_4	satthu santikaṃ agamāsi, satthā tassa anupubbikathaṃ kathesi. So saddhiṃ parisāya	698	
PA_atk-abh01_a:698_5	saha paṭisambhidāhi arahattaṃ pāpuṇi. Satthā tesaṃ kulaputtānaṃ pubbacariyakaṃ olokento	698	
PA_atk-abh01_a:698_6	iddhimayapattacīvarassa upanissayaṃ disvā dakkhiṇahatthaṃ pasāretvā “etha bhikkhavo”ti	698	
PA_atk-abh01_a:698_7	āha. Sabbe taṅkhaṇaññeva iddhimayapattacīvaradharā saṭṭhivassikattherā viya ākappasampannā	698	
PA_atk-abh01_a:698_8	hutvā satthāraṃ vanditvā parivārayiṃsu ayamassa tatiyo sāvakasannipāto ahosi.	698	
PA_atk-abh01_a:699_0	Yathā pana aññesaṃ buddhānaṃ samantā asītihatthappamāṇāyeva sarīrappabhā hoti, na,	699	
PA_atk-abh01_a:699_1	evaṃ tassa. Tassa pana bhagavato sarīrappabhā niccakālaṃ dasasahassilokadhātuṃ pharitvā	699	
PA_atk-abh01_a:699_2	aṭṭhāsi. Rukkhapathavīpabbatasamuddādayo antamaso ukkhaliyādīni upādāya suvaṇṇapaṭa	699	
PA_atk-abh01_a:699_3	pariyonaddhā viya ahesuṃ. Āyuppamāṇaṃ panassa navutivassasahassāni ahosi. Ettakaṃ	699	
PA_atk-abh01_a:699_4	kālaṃ candimasūriyādayo attano pabhāya virocituṃ nāsakkhiṃsu, rattindivaparicchedo	699	
PA_atk-abh01_a:699_5	na paññāyittha. Divā sūriyālokena viya sattā niccaṃ buddhālokeneva vicariṃsu. Sāyaṃ	699	
PA_atk-abh01_a:699_6	pupphitānaṃ kusumānaṃ, pāto ravanakasakuṇānañca vasena loko rattindivaparicchedaṃ	699	
PA_atk-abh01_a:699_7	sallakkhesi. Kiṃ pana aññesaṃ buddhānaṃ ayamānubhāvo natthīti? No natthi, tepi hi	699	
PA_atk-abh01_a:699_8	ākaṅkhamānā dasasahassiṃ vā lokadhātuṃ, tato vā bhiyyo ābhāya phareyyuṃ. Maṅgalassa	699	
PA_atk-abh01_a:699_9	pana bhagavato pubbapatthanāvasena aññesaṃ byāmappabhā viya sarīrappabhā niccameva	699	
PA_atk-abh01_a:699_10	dasasahassilokadhātuṃ pharitvā aṭṭhāsi.	6991	
PA_atk-abh01_a:700_0	So kira bodhisattacariyakāle vessantarasadise attabhāve ṭhito saputtadāro vaṅkapabbatasadise	700	
PA_atk-abh01_a:700_1	pabbate vasi. Atheko kharadāṭhiko nāma yakkho mahāpurisassa dānajjhāsayataṃ sutvā	700	
PA_atk-abh01_a:700_2	brāhmaṇavaṇṇena upasaṅkamitvā mahāsattaṃ dve dārake yāci. Mahāsatto “dadāmi brāhmaṇassa	700	
PA_atk-abh01_a:700_3	puttake”ti haṭṭhapahaṭṭho udakapariyantaṃ pathaviṃ kampento dvepi dārake adāsi. Yakkho	700	
PA_atk-abh01_a:700_4	caṅkamanakoṭiyaṃ ālambanaphalakaṃ nissāya ṭhatvā passantasseva mahāsattassa muḷālakalāpaṃ	700	
PA_atk-abh01_a:700_5	viya dve dārake khādi. Mahāpurisassa yakkhaṃ oloketvā vivaṭamatte aggijālaṃ viya	700	
PA_atk-abh01_a:700_6	lohitadhāraṃ uggiramānaṃ tassa mukhaṃ disvāpi kesaggamattampi domanassaṃ nuppajji,	700	
PA_atk-abh01_a:700_7	“sudinnaṃ vata me dāna”nti cintayato panassa sarīre mahantaṃ pītisomanassaṃ udapādi.	700	
PA_atk-abh01_a:700_8	So “imassa me nissandena anāgate imināva nīhārena sarīrato rasmiyo nikkhamantū”ti	700	
PA_atk-abh01_a:700_9	patthanaṃ akāsi. Tassa taṃ patthanaṃ nissāya buddhabhūtassa sarīrato rasmiyo nikkhamitvā	700	
PA_atk-abh01_a:700_10	ettakaṃ ṭhānaṃ phariṃsu.	7001	
PA_atk-abh01_a:701_0	Aparampissa pubbacaritaṃ atthi. So kira bodhisattakāle ekassa buddhassa cetiyaṃ disvā	701	
PA_atk-abh01_a:701_1	“imassa buddhassa mayā jīvitaṃ pariccajituṃ vaṭṭatī”ti daṇḍakadīpikāveṭhananiyāmena	701	
PA_atk-abh01_a:701_2	sakalasarīraṃ veṭhāpetvā ratanamattamakulaṃ satasahassagghanikaṃ suvaṇṇapātiṃ sappissa	701	
PA_atk-abh01_a:701_3	pūrāpetvā tattha sahassavaṭṭiyo jālāpetvā taṃ sīsenādāya sakalasarīraṃ jālāpetvā	701	
PA_atk-abh01_a:701_4	cetiyaṃ padakkhiṇaṃ karonto sakalarattiṃ vītināmesi. Evaṃ yāva aruṇuggamanā vāyamantassāpissa	701	
PA_atk-abh01_a:701_5	lomakūpamattampi usumaṃ na gaṇhi, padumagabbhaṃ paviṭṭhakālo viya ahosi. Dhammo hi	701	
PA_atk-abh01_a:701_6	nāmesa attānaṃ rakkhantaṃ rakkhati. Tenāha bhagavā –	701	
PA_atk-abh01_a:702	“Dhammo have rakkhati dhammacāriṃ,	70	
PA_atk-abh01_a:703	Dhammo suciṇṇo sukhamāvahāti;	70	
PA_atk-abh01_a:704	Esānisaṃso dhamme suciṇṇe,	70	
PA_atk-abh01_a:705	Na duggatiṃ gacchati dhammacārī”ti. ;	70	
PA_atk-abh01_a:706	Imassāpi kammassa nissandena tassa bhagavato sarīrobhāso dasasahassilokadhātuṃ pharitvā aṭṭhāsi.	70	
PA_atk-abh01_a:707_0	Tadā amhākaṃ bodhisatto suruci nāma brāhmaṇo hutvā “satthāraṃ nimantessāmī”ti upasaṅkamitvā	707	
PA_atk-abh01_a:707_1	madhuradhammakathaṃ sutvā “sve mayhaṃ bhikkhaṃ gaṇhatha bhante”ti āha. Brāhmaṇa kittakehi	707	
PA_atk-abh01_a:707_2	te bhikkhūhi atthoti, kittakā pana vo bhante parivārā bhikkhūti. Tadā satthu paṭhamasannipātoyeva	707	
PA_atk-abh01_a:707_3	hoti. Tasmā “koṭisatasahassa”nti āha. “Bhante, sabbehipi saddhiṃ mayhaṃ bhikkhaṃ	707	
PA_atk-abh01_a:707_4	gaṇhathā”ti āha. Satthā adhivāsesi. Brāhmaṇo svātanāya nimantetvā gehaṃ gacchanto	707	
PA_atk-abh01_a:707_5	cintesi “ahaṃ ettakānaṃ bhikkhūnaṃ yāgubhattavatthādīni dātuṃ no na sakkomi, nisīdanaṭṭhānaṃ	707	
PA_atk-abh01_a:707_6	pana kathaṃ bhavissatī”ti. Tassa sā cintā caturāsītiyojanasahassamatthake ṭhitassa	707	
PA_atk-abh01_a:707_7	devarañño paṇḍukambalasilāsanassa uṇhabhāvaṃ janesi. Sakko “ko nu kho maṃ imasmā	707	
PA_atk-abh01_a:707_8	ṭhānā cāvetukāmo”ti dibbacakkhunā olokento mahāpurisaṃ disvā “ayaṃ suruci brāhmaṇo	707	
PA_atk-abh01_a:707_9	buddhappamukhaṃ bhikkhusaṅghaṃ nimantetvā nisīdanaṭṭhānatthāya cintesi, mayāpi tattha	707	
PA_atk-abh01_a:707_10	gantvā puññakoṭṭhāsaṃ gahetuṃ vaṭṭatī”ti vaḍḍhakivaṇṇaṃ nimminitvā vāsipharasuhattho	7071	
PA_atk-abh01_a:707_11	mahāpurisassa purato pāturahosi. “Atthi nu kho kassaci bhatiyā kattabbakicca”nti	7071	
PA_atk-abh01_a:707_12	āha. Mahāpuriso taṃ disvā “kiṃ kammaṃ karissasī”ti āha. Mama ajānanasippaṃ nāma natthi,	7071	
PA_atk-abh01_a:707_13	gehaṃ vā maṇḍapaṃ vā yo yaṃ kāreti, tassa taṃ kātuṃ jānāmīti. Tena hi mayhaṃ kammaṃ	7071	
PA_atk-abh01_a:707_14	atthīti. Kiṃ, ayyāti? Svātanāya me koṭisatasahassabhikkhū nimantitā, tesaṃ nisīdanamaṇḍapaṃ	7071	
PA_atk-abh01_a:707_15	karissasīti. Ahaṃ nāma kareyyaṃ, sace me bhatiṃ dātuṃ sakkhissathāti. Sakkhissāmi,	7071	
PA_atk-abh01_a:707_16	tātāti. “Sādhu karissāmī”ti gantvā ekaṃ padesaṃ olokesi.	7071	
PA_atk-abh01_a:708_0	Dvādasaterasayojanappamāṇo padeso kasiṇamaṇḍalaṃ viya samatalo ahosi. So “ettake	708	
PA_atk-abh01_a:708_1	ṭhāne sattaratanamayo maṇḍapo uṭṭhahatū”ti cintetvā olokesi. Tāvadeva pathaviṃ bhinditvā	708	
PA_atk-abh01_a:708_2	maṇḍapo uṭṭhahi. Tassa suvaṇṇamayesu thambhesu rajatamayā ghaṭakā ahesuṃ, rajatamayesu	708	
PA_atk-abh01_a:708_3	thambhesu suvaṇṇamayā, maṇitthambhesu pavāḷamayā, pavāḷatthambhesu maṇimayā, sattaratanamayesu	708	
PA_atk-abh01_a:708_4	thambhesu sattaratanamayāva ghaṭakā ahesuṃ. Tato “maṇḍapassa antarantena kiṅkiṇikajālaṃ	708	
PA_atk-abh01_a:708_5	olambatū”ti olokesi. Saha olokaneneva kiṅkiṇikajālaṃ olambi, yassa mandavāteritassa	708	
PA_atk-abh01_a:708_6	pañcaṅgikasseva tūriyassa madhurasaddo niggacchati. Dibbasaṅgītivattanakālo viya	708	
PA_atk-abh01_a:708_7	ahosi. “Antarantarā gandhadāmamālādāmāni olambantū”ti cintesi. Tāvadeva dāmāni olambiṃsu.	708	
PA_atk-abh01_a:708_8	“Koṭisatasahassasaṅkhyānaṃ bhikkhūnaṃ āsanāni ca ādhārakāni ca pathaviṃ bhinditvā	708	
PA_atk-abh01_a:708_9	uṭṭhahantū”ti cintesi. Tāvadeva uṭṭhahiṃsu. “Koṇe koṇe ekekā udakacāṭiyo uṭṭhahantū”ti	708	
PA_atk-abh01_a:708_10	cintesi, tāvadeva udakacāṭiyo uṭṭhahiṃsu ettakaṃ māpetvā brāhmaṇassa santikaṃ gantvā	7081	
PA_atk-abh01_a:708_11	“ehi ayya tava maṇḍapaṃ oloketvā mayhaṃ bhatiṃ dehī”ti āha. Mahāpuriso gantvā maṇḍapaṃ	7081	
PA_atk-abh01_a:708_12	olokesi. Olokentassevassa sakalasarīraṃ pañcavaṇṇāya pītiyā nirantaraṃ phuṭaṃ ahosi.	7081	
PA_atk-abh01_a:708_13	Athassa maṇḍapaṃ oloketvā etadahosi “nāyaṃ maṇḍapo manussabhūtena kato, mayhaṃ pana	7081	
PA_atk-abh01_a:708_14	ajjhāsayaṃ mayhaṃ guṇaṃ āgamma addhā sakkassa bhavanaṃ uṇhaṃ ahosi. Tato sakkena	7081	
PA_atk-abh01_a:708_15	devaraññā ayaṃ maṇḍapo kārito bhavissatī”ti. “Na kho pana me yuttaṃ evarūpe maṇḍape	7081	
PA_atk-abh01_a:708_16	ekadivasaṃyeva dānaṃ dātuṃ, sattāhaṃ dassāmī”ti cintesi.	7081	
PA_atk-abh01_a:709_0	Bāhirakadānañhi tattakampi samānaṃ bodhisattānaṃ tuṭṭhiṃ kātuṃ na sakkoti. Alaṅkatasīsaṃ	709	
PA_atk-abh01_a:709_1	pana chinditvā añjitaakkhīni uppāṭetvā, hadayamaṃsaṃ vā uppāṭetvā dinnakāle bodhisattānaṃ	709	
PA_atk-abh01_a:709_2	cāgaṃ nissāya tuṭṭhi nāma hoti. Amhākampi hi bodhisattassa sivijātake devasikaṃ pañcasatasahassakahāpaṇāni	709	
PA_atk-abh01_a:709_3	vissajjetvā catūsu nagaradvāresu, majjhe nagare ca dānaṃ dadantassa taṃ dānaṃ tuṭṭhiṃ	709	
PA_atk-abh01_a:709_4	uppādetuṃ nāsakkhi. Yadā panassa brāhmaṇavaṇṇena āgantvā sakko devarājā akkhīni yāci,	709	
PA_atk-abh01_a:709_5	tadā tāni uppāṭetvā dadamānasseva hāso uppajji, kesaggamattampi cittassa aññathattaṃ	709	
PA_atk-abh01_a:709_6	nāhosi. Evaṃ dānaṃ nissāya bodhisattānaṃ titti nāma natthi. Tasmā sopi mahāpuriso	709	
PA_atk-abh01_a:709_7	“sattāhaṃ mayā koṭisatasahassasaṅkhyānaṃ bhikkhūnaṃ dānaṃ dātuṃ vaṭṭatī”ti cintetvā	709	
PA_atk-abh01_a:709_8	tasmiṃ maṇḍape buddhappamukhaṃ bhikkhusaṅghaṃ nisīdāpetvā sattāhaṃ gavapānaṃ nāma	709	
PA_atk-abh01_a:709_9	adāsi. Gavapānanti mahante mahante kolambe khīrassa pūretvā uddhanesu āropetvā ghanapākapakke	709	
PA_atk-abh01_a:709_10	khīre thoke taṇḍule pakkhipitvā pakkamadhusakkaracuṇṇasappīhi abhisaṅkhataṃ bhojanaṃ	7091	
PA_atk-abh01_a:709_11	vuccati. Manussāyeva pana parivisituṃ nāsakkhiṃsu, devāpi ekantarikā hutvā parivisiṃsu.	7091	
PA_atk-abh01_a:709_12	Dvādasaterasayojanappamāṇaṃ ṭhānampi bhikkhū gaṇhituṃ nappahotiyeva. Te pana bhikkhū	7091	
PA_atk-abh01_a:709_13	attano ānubhāvena nisīdiṃsu. Pariyosānadivase sabbabhikkhūnaṃ pattāni dhovāpetvā	7091	
PA_atk-abh01_a:709_14	bhesajjatthāya sappinavanītatelamadhuphāṇitānaṃ pūretvā ticīvarehi saddhiṃ adāsi.	7091	
PA_atk-abh01_a:709_15	Saṅghanavakabhikkhunā laddhaticīvarasāṭakā satasahassagghanikā ahesuṃ. Satthā anumodanaṃ	7091	
PA_atk-abh01_a:709_16	karonto “ayaṃ puriso evarūpaṃ mahādānaṃ adāsi, ko nu kho bhavissatī”ti upadhārento	7091	
PA_atk-abh01_a:709_17	“anāgate kappasatasahassādhikānaṃ dvinnaṃ asaṅkhyeyyānaṃ matthake gotamo nāma buddho	7091	
PA_atk-abh01_a:709_18	bhavissatī”ti disvā mahāpurisaṃ āmantetvā “tvaṃ ettakaṃ nāma kālaṃ atikkamitvā gotamo	7091	
PA_atk-abh01_a:709_19	nāma buddho bhavissasī”ti byākāsi.	7091	
PA_atk-abh01_a:710_0	Mahāpuriso byākaraṇaṃ sutvā “ahaṃ kira buddho bhavissāmi, ko me gharāvāsena attho,	710	
PA_atk-abh01_a:710_1	pabbajissāmī”ti cintetvā tathārūpaṃ sampattiṃ kheḷapiṇḍaṃ viya pahāya satthu santike	710	
PA_atk-abh01_a:710_2	pabbaji. Pabbajitvā ca buddhavacanaṃ uggaṇhitvā abhiññā, samāpattiyo ca nibbattetvā	710	
PA_atk-abh01_a:710_3	āyupariyosane brahmaloke nibbatti.	710	
PA_atk-abh01_a:711_0	Maṅgalassa pana bhagavato uttaraṃ nāma nagaraṃ ahosi. Pitāpi uttaro nāma khattiyo,	711	
PA_atk-abh01_a:711_1	mātāpi uttarā nāma, sudevo ca dhammaseno ca dve aggasāvakā, pālito nāma upaṭṭhāko,	711	
PA_atk-abh01_a:711_2	sīvalī ca asokā ca dve aggasāvikā, nāgarukkho bodhi, aṭṭhāsītihatthubbedhaṃ sarīraṃ	711	
PA_atk-abh01_a:711_3	ahosi. Navutivassasahassāni ṭhatvā parinibbute pana tasmiṃ ekappahāreneva dasacakkavāḷasahassāni	711	
PA_atk-abh01_a:711_4	ekandhakārāni ahesuṃ. Sabbacakkavāḷesu manussānaṃ mahantaṃ ārodanaparidevanaṃ ahosi.	711	
PA_atk-abh01_a:712_0	Evaṃ dasasahassilokadhātuṃ andhakāraṃ katvā parinibbutassa tassa bhagavato aparabhāge	712	
PA_atk-abh01_a:712_1	sumano nāma satthā udapādi. Tassāpi tayo sāvakasannipātā. Paṭhamasannipāte koṭisatasahassabhikkhū	712	
PA_atk-abh01_a:712_2	ahesuṃ. Dutiye kañcanapabbatamhi navutikoṭisahassāni, tatiye asītikoṭisahassāni.	712	
PA_atk-abh01_a:712_3	Tadā mahāsatto atulo nāma nāgarājā ahosi mahiddhiko mahānubhāvo, so “buddho uppanno”ti	712	
PA_atk-abh01_a:712_4	sutvā ñātisaṅghaparivuto nāgabhavanā nikkhamitvā koṭisatasahassabhikkhuparivārassa	712	
PA_atk-abh01_a:712_5	tassa bhagavato dibbatūriyehi upahāraṃ kārāpetvā mahādānaṃ pavattetvā paccekaṃ dussayugāni	712	
PA_atk-abh01_a:712_6	datvā saraṇesu patiṭṭhāsi. Sopi naṃ satthā “anāgate buddho bhavissasī”ti byākāsi.	712	
PA_atk-abh01_a:713_0	Tassa bhagavato nagaraṃ mekhalaṃ nāma ahosi, sudatto nāma rājā pitā, sirimā nāma	713	
PA_atk-abh01_a:713_1	mātā, saraṇo ca bhāvitatto ca dve aggasāvakā, udeno nāma upaṭṭhāko, soṇā ca upasoṇā	713	
PA_atk-abh01_a:713_2	ca dve aggasāvikā, nāgarukkhova bodhi, navutihatthubbedhaṃ sarīraṃ, navutiyeva vassasahassāni	713	
PA_atk-abh01_a:713_3	āyuppamāṇaṃ ahosīti.	713	
PA_atk-abh01_a:714_0	Tassa aparabhāge revato nāma satthā udapādi. Tassāpi tayo sāvakasannipātā ahesuṃ,	714	
PA_atk-abh01_a:714_1	paṭhamasannipāte gaṇanā nāma natthi, dutiye koṭisatasahassabhikkhū ahesuṃ, tathā	714	
PA_atk-abh01_a:714_2	tatiye. Tadā bodhisatto atidevo nāma brāhmaṇo hutvā satthu dhammadesanaṃ sutvā saraṇesu	714	
PA_atk-abh01_a:714_3	patiṭṭhāya sirasmiṃ añjaliṃ ṭhapetvā tassa satthuno kilesappahāne vaṇṇaṃ vatvā uttarāsaṅgena	714	
PA_atk-abh01_a:714_4	pūjamakāsi. Sopi naṃ “buddho bhavissasī”ti byākāsi.	714	
PA_atk-abh01_a:715_0	Tassa pana bhagavato nagaraṃ sudhaññavatī nāma ahosi, pitā vipulo nāma khattiyo,	715	
PA_atk-abh01_a:715_1	mātāpi vipulā nāma, varuṇo ca brahmadevo ca dve aggasāvakā, sambhavo nāma upaṭṭhāko,	715	
PA_atk-abh01_a:715_2	bhaddā ca subhaddā ca dve aggasāvikā, nāgarukkhova bodhi, sarīraṃ asītihatthubbedhaṃ	715	
PA_atk-abh01_a:715_3	ahosi, āyu saṭṭhivassasahassānīti.	715	
PA_atk-abh01_a:716_0	Tassa aparabhāge sobhito nāma satthā udapādi. Tassāpi tayo sāvakasannipātā, paṭhamasannipāte	716	
PA_atk-abh01_a:716_1	koṭisatabhikkhū ahesuṃ, dutiye navutikoṭiyo, tatiye asītikoṭiyo. Tadā bodhisatto	716	
PA_atk-abh01_a:716_2	ajito nāma brāhmaṇo hutvā satthu dhammadesanaṃ sutvā saraṇesu patiṭṭhāya buddhappamukhassa	716	
PA_atk-abh01_a:716_3	bhikkhusaṅghassa mahādānaṃ adāsi. Sopi naṃ “buddho bhavissasī”ti byākāsi.	716	
PA_atk-abh01_a:717_0	Tassa pana bhagavato nagaraṃ sudhammaṃ nāma ahosi, pitā sudhammo nāma rājā, mātāpi	717	
PA_atk-abh01_a:717_1	sudhammā nāma, asamo ca sunetto ca dve aggasāvakā, anomo nāma upaṭṭhāko, nakulā ca	717	
PA_atk-abh01_a:717_2	sujātā ca dve aggasāvikā, nāgarukkhova bodhi, aṭṭhapaṇṇāsahatthubbedhaṃ sarīraṃ ahosi,	717	
PA_atk-abh01_a:717_3	navuti vassasahassāni āyuppamāṇanti.	717	
PA_atk-abh01_a:718_0	Tassa aparabhāge ekaṃ asaṅkhyeyyaṃ atikkamitvā ekasmiṃyeva kappe tayo buddhā nibbattiṃsu	718	
PA_atk-abh01_a:718_1	anomadassī, padumo, nāradoti. Anomadassissa bhagavato tayo sāvakasannipātā, paṭhame	718	
PA_atk-abh01_a:718_2	aṭṭha bhikkhusatasahassāni ahesuṃ, dutiye satta, tatiye cha tadā bodhisatto eko yakkhasenāpati	718	
PA_atk-abh01_a:718_3	ahosi mahiddhiko mahānubhāvo anekakoṭisatasahassānaṃ yakkhānaṃ adhipati. So “buddho	718	
PA_atk-abh01_a:718_4	uppanno”ti sutvā āgantvā buddhappamukhassa bhikkhusaṅghassa mahādānaṃ adāsi. Satthāpi	718	
PA_atk-abh01_a:718_5	naṃ “anāgate buddho bhavissasī”ti byākāsi.	718	
PA_atk-abh01_a:719_0	Anomadassissa pana bhagavato candavatī nāma nagaraṃ ahosi, yasavā nāma rājā pitā,	719	
PA_atk-abh01_a:719_1	yasodharā nāma mātā, nisabho ca anomo ca dve aggasāvakā, varuṇo nāma upaṭṭhāko, sundarī	719	
PA_atk-abh01_a:719_2	ca sumanā ca dve aggasāvikā, ajjunarukkho bodhi, sarīraṃ aṭṭhapaṇṇāsahatthubbedhaṃ	719	
PA_atk-abh01_a:719_3	ahosi, vassasatasahassaṃ āyūti.	719	
PA_atk-abh01_a:720_0	Tassa aparabhāge padumo nāma satthā udapādi. Tassāpi tayo sāvakasannipātā, paṭhamasannipāte	720	
PA_atk-abh01_a:720_1	koṭisatasahassabhikkhū ahesuṃ, dutiye tīṇisatasahassāni, tatiye agāmake araññe mahāvanasaṇḍavāsīnaṃ	720	
PA_atk-abh01_a:720_2	bhikkhūnaṃ dve satasahassāni. Tadā tathāgate tasmiṃyeva vanasaṇḍe vasante bodhisatto	720	
PA_atk-abh01_a:720_3	sīho hutvā satthāraṃ nirodhasamāpattisamāpannaṃ disvā pasannacitto vanditvā padakkhiṇaṃ	720	
PA_atk-abh01_a:720_4	katvā pītisomanassajāto tikkhattuṃ sīhanādaṃ naditvā sattāhaṃ buddhārammaṇaṃ pītiṃavijahitvā	720	
PA_atk-abh01_a:720_5	pītisukheneva gocarāya apakkamitvā jīvitapariccāgaṃ katvā payirupāsamāno aṭṭhāsi.	720	
PA_atk-abh01_a:720_6	Satthā sattāhaccayena nirodhā vuṭṭhito sīhaṃ oloketvā “bhikkhusaṅghepi cittaṃ pasādetvā	720	
PA_atk-abh01_a:720_7	saṅghaṃ vandissatī”ti “bhikkhusaṅgho āgacchatū”ti cintesi. Bhikkhū tāvadeva āgamiṃsu.	720	
PA_atk-abh01_a:720_8	Sīho saṅghe cittaṃ pasādeti. Satthā tassa mānasaṃ oloketvā “anāgate buddho bhavissasī”ti byākāsi.	720	
PA_atk-abh01_a:721_0	Padumassa pana bhagavato campakaṃ nagaraṃ ahosi asamo nāma rājā pitā, mātā asamā	721	
PA_atk-abh01_a:721_1	nāma, sālo ca upasālo ca dve aggasāvakā, varuṇo nāma upaṭṭhāko, rāmā ca surāmā ca	721	
PA_atk-abh01_a:721_2	dve aggasāvikā, soṇarukkho nāma bodhi aṭṭhapaṇṇāsahatthubbedhaṃ sarīraṃ ahosi, āyu	721	
PA_atk-abh01_a:721_3	vassasatasahassanti.	721	
PA_atk-abh01_a:722_0	Tassa aparabhāge nārado nāma satthā udapādi. Tassāpi tayo sāvakasannipātā, paṭhamasannipāte	722	
PA_atk-abh01_a:722_1	koṭisatasahassabhikkhū ahesuṃ, dutiye navutikoṭisahassāni, tatiye asītikoṭisahassāni.	722	
PA_atk-abh01_a:722_2	Tadā bodhisatto isipabbajjaṃ pabbajitvā pañcasu abhiññāsu, aṭṭhasu ca samāpattīsu	722	
PA_atk-abh01_a:722_3	ciṇṇavasī hutvā buddhappamukhassa bhikkhusaṅghassa mahādānaṃ datvā lohitacandanena	722	
PA_atk-abh01_a:722_4	pūjamakāsi, sopi naṃ “anāgate buddho bhavissasī”ti byākāsi.	722	
PA_atk-abh01_a:723_0	Tassa pana bhagavato dhaññavatī nāma nagaraṃ ahosi, sudevo nāma khattiyo pitā, anomā	723	
PA_atk-abh01_a:723_1	nāma mātā, bhaddasālo ca jitamitto ca dve aggasāvakā, vāsiṭṭho nāma upaṭṭhāko, uttarā	723	
PA_atk-abh01_a:723_2	ca phaggunī ca dve aggasāvikā, mahāsoṇarukkho bodhi, sarīraṃ aṭṭhāsītihatthubbedhaṃ	723	
PA_atk-abh01_a:723_3	ahosi, navuti vassasahassāni āyūti.	723	
PA_atk-abh01_a:724_0	Nāradabuddhassa pana aparabhāge ekaṃ asaṅkhyeyyaṃ atikkamitvā ito satasahassakappamatthake	724	
PA_atk-abh01_a:724_1	ekasmiṃ kappe ekova padumuttaro nāma buddho udapādi. Tassāpi tayo sāvakasannipātā,	724	
PA_atk-abh01_a:724_2	paṭhamasannipāte koṭisatasahassabhikkhū ahesuṃ, dutiye vebhārapabbate navutikoṭisahassāni,	724	
PA_atk-abh01_a:724_3	tatiye asītikoṭisahassāni. Tadā bodhisatto jaṭilo nāma mahāraṭṭhiyo hutvā buddhappamukhassa	724	
PA_atk-abh01_a:724_4	bhikkhusaṅghassa sacīvaraṃ dānaṃ adāsi. Sopi naṃ “anāgate buddho bhavissasī”ti byākāsi.	724	
PA_atk-abh01_a:724_5	Padumuttarassa pana bhagavato kāle titthiyā nāma nāhesuṃ sabbe devamanussā buddhameva saraṇamakaṃsu.	724	
PA_atk-abh01_a:725_0	Tassa nagaraṃ haṃsavatī nāma ahosi, pitā ānando nāma khattiyo, mātā sujātā nāma,	725	
PA_atk-abh01_a:725_1	devalo ca sujāto ca dve aggasāvakā sumano nāma upaṭṭhāko, amitā ca asamā ca dve aggasāvikā,	725	
PA_atk-abh01_a:725_2	salalarukkho bodhi, sarīraṃ aṭṭhāsītihatthubbedhaṃ ahosi, sarīrappabhā samantato	725	
PA_atk-abh01_a:725_3	dvādasa yojanāni gaṇhi vassasatasahassaṃ āyūti.	725	
PA_atk-abh01_a:726_0	Tassa aparabhāge sattatikappasahassāni atikkamitvā ito tiṃsakappasahassamatthake	726	
PA_atk-abh01_a:726_1	sumedho ca sujāto cāti ekasmiṃ kappe dve buddhā nibbattiṃsu. Sumedhassāpi tayo sāvakasannipātā,	726	
PA_atk-abh01_a:726_2	paṭhamasannipāte sudassananagare koṭisatakhīṇāsavā ahesuṃ, dutiye navutikoṭiyo, tatiye	726	
PA_atk-abh01_a:726_3	asītikoṭiyo. Tadā bodhisatto uttaro nāma brāhmaṇamāṇavo hutvā nidahitvā ṭhapitaṃyeva	726	
PA_atk-abh01_a:726_4	asītikoṭidhanaṃ vissajjetvā buddhappamukhassa bhikkhusaṅghassa mahādānaṃ datvā dhammaṃ	726	
PA_atk-abh01_a:726_5	sutvā saraṇesu patiṭṭhāya nikkhamitvā pabbaji. Sopi naṃ “anāgate buddho bhavissasī”ti byākāsi.	726	
PA_atk-abh01_a:727_0	Sumedhassa bhagavato sudassanaṃ nāma nagaraṃ ahosi, sudatto nāma rājā pitā, mātāpi	727	
PA_atk-abh01_a:727_1	sudattā nāma, saraṇo ca sabbakāmo ca dve aggasāvakā, sāgaro nāma upaṭṭhāko, rāmā	727	
PA_atk-abh01_a:727_2	ca surāmā ca dve aggasāvikā, mahānīparukkho bodhi, sarīraṃ aṭṭhāsītihatthubbedhaṃ	727	
PA_atk-abh01_a:727_3	ahosi, āyu navuti vassasahassānīti.	727	
PA_atk-abh01_a:728_0	Tassa aparabhāge sujāto nāma satthā udapādi. Tassāpi tayo sāvakasannipātā, paṭhamasannipāte	728	
PA_atk-abh01_a:728_1	saṭṭhibhikkhusatasahassāni ahesuṃ, dutiye paññāsaṃ, tatiye cattālīsaṃ. Tadā bodhisatto	728	
PA_atk-abh01_a:728_2	cakkavattirājā hutvā “buddho uppanno”ti sutvā upasaṅkamitvā dhammaṃ sutvā buddhappamukhassa	728	
PA_atk-abh01_a:728_3	bhikkhusaṅghassa saddhiṃ sattahi ratanehi catumahādīparajjaṃ datvā satthu santike	728	
PA_atk-abh01_a:728_4	pabbaji. Sakalaraṭṭhavāsino raṭṭhuppādaṃ gahetvā ārāmikakiccaṃ sādhentā buddhappamukhassa	728	
PA_atk-abh01_a:728_5	bhikkhusaṅghassa niccaṃ mahādānaṃ adaṃsu. Sopi naṃ satthā byākāsi.	728	
PA_atk-abh01_a:729_0	Tassa bhagavato nagaraṃ sumaṅgalaṃ nāma ahosi, uggato nāma rājā pitā, pabhāvatī nāma	729	
PA_atk-abh01_a:729_1	mātā, sudassano ca sudevo ca dve aggasāvakā, nārado nāma upaṭṭhāko, nāgā ca nāgasamālā	729	
PA_atk-abh01_a:729_2	ca dve aggasāvikā, mahāveḷurukkho bodhi, so kira mandacchiddo ghanakkhandho upariniggatāhi	729	
PA_atk-abh01_a:729_3	mahāsākhāhi morapiñchakalāpo viya virocittha. Tassa bhagavato sarīraṃ paṇṇāsahatthubbedhaṃ	729	
PA_atk-abh01_a:729_4	ahosi, āyu navutivassasahassānīti.	729	
PA_atk-abh01_a:730_0	Tassa aparabhāge ito aṭṭhārasakappasatamatthake ekasmiṃ kappe piyadassī, atthadassī,	730	
PA_atk-abh01_a:730_1	dhammadassīti tayo buddhā nibbattiṃsu. Piyadassissāpi tayo sāvakasannipātā. Paṭhame	730	
PA_atk-abh01_a:730_2	koṭisatasahassabhikkhū ahesuṃ, dutiye navutikoṭiyo, tatiye asītikoṭiyo. Tadā bodhisatto	730	
PA_atk-abh01_a:730_3	kassapo nāma māṇavo tiṇṇaṃ vedānaṃ pāraṅgato hutvā satthu dhammadesanaṃ sutvā koṭisatasahassadhanapariccāgena	730	
PA_atk-abh01_a:730_4	saṅghārāmaṃ kāretvā saraṇesu ca sīlesu ca patiṭṭhāsi. Atha naṃ satthā “aṭṭhārasakappasataccayena	730	
PA_atk-abh01_a:730_5	buddho bhavissasī”ti byākāsi.	730	
PA_atk-abh01_a:731_0	Tassa bhagavato anomaṃ nāma nagaraṃ ahosi, pitā sudinno nāma rājā, mātā candā nāma,	731	
PA_atk-abh01_a:731_1	pālito ca sabbadassī ca dve aggasāvakā, sobhito nāma upaṭṭhāko, sujātā ca dhammadinnā	731	
PA_atk-abh01_a:731_2	ca dve aggasāvikā, piyaṅgurukkho bodhi, sarīraṃ asītihatthubbedhaṃ ahosi, navutivassasahassāni āyūti.	731	
PA_atk-abh01_a:732_0	Tassa aparabhāge atthadassī nāma bhagavā udapādi. Tassāpi tayo sāvakasannipātā. Paṭhame	732	
PA_atk-abh01_a:732_1	aṭṭhanavutibhikkhusatasahassāni ahesuṃ, dutiye aṭṭhāsītisahassāni, tathā tatiye.	732	
PA_atk-abh01_a:732_2	Tadā bodhisatto susīmo nāma mahiddhiko tāpaso hutvā devalokato mandāravapupphacchattaṃ	732	
PA_atk-abh01_a:732_3	āharitvā satthāraṃ pūjesi. Sopi naṃ satthā byākāsi.	732	
PA_atk-abh01_a:733_0	Tassa bhagavato sobhaṇaṃ nāma nagaraṃ ahosi, sāgaro nāma rājā pitā, sudassanā nāma	733	
PA_atk-abh01_a:733_1	mātā, santo ca upasanto ca dve aggasāvakā, abhayo nāma upaṭṭhāko, dhammā ca sudhammā	733	
PA_atk-abh01_a:733_2	ca dve aggasāvikā, campakarukkho bodhi, sarīraṃ asītihatthubbedhaṃ ahosi, sarīrappabhā	733	
PA_atk-abh01_a:733_3	samantato sabbakālaṃ yojanamattaṃ pharitvā aṭṭhāsi, āyu vassasatasahassanti.	733	
PA_atk-abh01_a:734_0	Tassa aparabhāge dhammadassī nāma satthā udapādi. Tassāpi tayo sāvakasannipātā. Paṭhamasannipāte	734	
PA_atk-abh01_a:734_1	koṭisatabhikkhū ahesuṃ, dutiye navutikoṭiyo, tatiye asītikoṭiyo. Tadā bodhisatto	734	
PA_atk-abh01_a:734_2	sakko devarājā hutvā dibbagandhapupphehi ca dibbatūriyehi ca pūjamakāsi. Sopi naṃ satthā byākāsi.	734	
PA_atk-abh01_a:735_0	Tassa bhagavato saraṇaṃ nāma nagaraṃ ahosi, pitā saraṇo nāma rājā, mātā sunandā nāma,	735	
PA_atk-abh01_a:735_1	padumo ca phussadevo ca dve aggasāvakā, sunetto nāma upaṭṭhāko, khemā ca sabbanāmā	735	
PA_atk-abh01_a:735_2	ca dve aggasāvikā, rattaṅkurarukkho bodhi, “kakudharukkho”tipi “bimbijālo”tipi vuccati	735	
PA_atk-abh01_a:735_3	sarīraṃ panassa asītihatthubbedhaṃ ahosi, vassasatasahassaṃ āyūti.	735	
PA_atk-abh01_a:736_0	Tassa aparabhāge ito catunavutikappamatthake ekasmiṃ kappe ekova siddhattho nāma	736	
PA_atk-abh01_a:736_1	buddho udapādi. Tassāpi tayo sāvakasannipātā. Paṭhamasannipāte koṭisatasahassabhikkhū	736	
PA_atk-abh01_a:736_2	ahesuṃ, dutiye navutikoṭiyo tatiye asītikoṭiyo. Tadā bodhisatto uggatejo abhiññābalasampanno	736	
PA_atk-abh01_a:736_3	maṅgalo nāma tāpaso hutvā mahājambuphalaṃ āharitvā tathāgatassa adāsi. Satthā taṃ	736	
PA_atk-abh01_a:736_4	phalaṃ paribhuñjitvā “catunavutikappamatthake buddho bhavissasī”ti bodhisattaṃ byākāsi.	736	
PA_atk-abh01_a:737_0	Tassa bhagavato nagaraṃ vebhāraṃ nāma ahosi, pitā jayaseno nāma rājā, mātā suphassā	737	
PA_atk-abh01_a:737_1	nāma, sambalo ca sumitto ca dve aggasāvakā, revato nāma upaṭṭhāko, sīvalā ca surāmā	737	
PA_atk-abh01_a:737_2	ca dve aggasāvikā, kaṇikārarukkho bodhi, sarīraṃ saṭṭhihatthubbedhaṃ ahosi, vassasatasahassaṃ āyūti.	737	
PA_atk-abh01_a:738_0	Tassa aparabhāge ito dvenavutikappamatthake tisso phussoti ekasmiṃ kappe dve buddhā	738	
PA_atk-abh01_a:738_1	nibbattiṃsu. Tissassa pana bhagavato tayo sāvakasannipātā. Paṭhamasannipāte bhikkhūnaṃ	738	
PA_atk-abh01_a:738_2	koṭisataṃ ahosi, dutiye navutikoṭiyo, tatiye asītikoṭiyo. Tadā bodhisatto mahābhogo	738	
PA_atk-abh01_a:738_3	mahāyaso sujāto nāma khattiyo hutvā isipabbajjaṃ pabbajitvā mahiddhikabhāvaṃ patvā	738	
PA_atk-abh01_a:738_4	“buddho uppanno”ti sutvā dibbamandāravapadumapāricchattakapupphāni ādāya catuparisamajjhe	738	
PA_atk-abh01_a:738_5	gacchantaṃ tathāgataṃ pūjesi, ākāse pupphavitānaṃ hutvā aṭṭhāsi. Sopi naṃ satthā	738	
PA_atk-abh01_a:738_6	“ito dvenavutikappamatthake buddho bhavissasī”ti byākāsi.	738	
PA_atk-abh01_a:739_0	Tassa bhagavato khemaṃ nāma nagaraṃ ahosi, pitā janasandho nāma khattiyo, mātā padumā	739	
PA_atk-abh01_a:739_1	nāma, brahmadevo ca udayo ca dve aggasāvakā samaṅgo nāma upaṭṭhāko, phussā ca sudattā	739	
PA_atk-abh01_a:739_2	ca dve aggasāvikā asanarukkho bodhi, sarīraṃ saṭṭhihatthubbedhaṃ ahosi, vassasatasahassaṃ āyūti.	739	
PA_atk-abh01_a:740_0	Tassa aparabhāge phusso nāma satthā udapādi. Tassāpi tayo sāvakasannipātā, paṭhamasannipāte	740	
PA_atk-abh01_a:740_1	saṭṭhi bhikkhusatasahassāni ahesuṃ, dutiye paṇṇāsa, tatiye dvattiṃsa. Tadā bodhisatto	740	
PA_atk-abh01_a:740_2	vijitāvī nāma khattiyo hutvā mahārajjaṃ pahāya satthu santike pabbajitvā tīṇi piṭakāni	740	
PA_atk-abh01_a:740_3	uggahetvā mahājanassa dhammakathaṃ kathesi. Sīlapāramiñca pūresi. Sopi naṃ “buddho	740	
PA_atk-abh01_a:740_4	bhavissasī”ti byākāsi.	740	
PA_atk-abh01_a:741_0	Tassa bhagavato kāsi nāma nagaraṃ ahosi, jayaseno nāma rājā pitā, sirimā nāma mātā,	741	
PA_atk-abh01_a:741_1	surakkhito ca dhammaseno ca dve aggasāvakā, sabhiyo nāma upaṭṭhāko, cālā ca upacālā	741	
PA_atk-abh01_a:741_2	ca dve aggasāvikā, āmalakarukkho bodhi, sarīraṃ aṭṭhapaṇṇāsahatthubbedhaṃ ahosi,	741	
PA_atk-abh01_a:741_3	navuti vassasahassāni āyūti.	741	
PA_atk-abh01_a:742_0	Tassa aparabhāge ito ekanavutikappe vipassī nāma bhagavā udapādi. Tassāpi tayo sāvakasannipātā,	742	
PA_atk-abh01_a:742_1	paṭhamasannipāte aṭṭhasaṭṭhibhikkhusatasahassāni ahesuṃ, dutiye ekasatasahassaṃ,	742	
PA_atk-abh01_a:742_2	tatiye asītisahassāni. Tadā bodhisatto mahiddhiko mahānubhāvo atulo nāma nāgarājā	742	
PA_atk-abh01_a:742_3	hutvā sattaratanakhacitaṃ sovaṇṇamayaṃ mahāpīṭhaṃ bhagavato adāsi. Sopi naṃ satthā	742	
PA_atk-abh01_a:742_4	“ito ekanavutikappe buddho bhavissasī”ti byākāsi.	742	
PA_atk-abh01_a:743_0	Tassa bhagavato bandhumatī nāma nagaraṃ ahosi, bandhumā nāma rājā pitā. Bandhumatī	743	
PA_atk-abh01_a:743_1	nāma mātā, khaṇḍo ca tisso ca dve aggasāvakā, asoko nāma upaṭṭhāko, candā ca candamittā	743	
PA_atk-abh01_a:743_2	ca dve aggasāvikā pāṭalirukkho bodhi, sarīraṃ asītihatthubbedhaṃ ahosi, sarīrappabhā	743	
PA_atk-abh01_a:743_3	sadā satta yojanāni pharitvā aṭṭhāsi, asītivassasahassāni āyūti.	743	
PA_atk-abh01_a:744_0	Tassa aparabhāge ito ekatiṃsakappe sikhī, vessabhū cāti dve buddhā ahesuṃ. Sikhissāpi	744	
PA_atk-abh01_a:744_1	bhagavato tayo sāvakasannipātā, paṭhamasannipāte bhikkhusatasahassaṃ ahosi, dutiye	744	
PA_atk-abh01_a:744_2	asītisahassāni, tatiye sattati. Tadā bodhisatto arindamo nāma rājā hutvā buddhappamukhassa	744	
PA_atk-abh01_a:744_3	bhikkhusaṅghassa sacīvaraṃ mahādānaṃ pavattetvā sattaratanapaṭimaṇḍitaṃ hatthiratanaṃ	744	
PA_atk-abh01_a:744_4	datvā hatthippamāṇaṃ katvā kappiyabhaṇḍaṃ adāsi. Sopi naṃ “ito ekatiṃsakappe buddho	744	
PA_atk-abh01_a:744_5	bhavissasī”ti byākāsi.	744	
PA_atk-abh01_a:745_0	Tassa pana bhagavato aruṇavatī nāma nagaraṃ ahosi, aruṇavā nāma khattiyo pitā, pabhāvatī	745	
PA_atk-abh01_a:745_1	nāma mātā, abhibhū ca sambhavo ca dve aggasāvakā khemaṅkaro nāma upaṭṭhāko, sakhilā	745	
PA_atk-abh01_a:745_2	ca padumā ca dve aggasāvikā, puṇḍarīkarukkho bodhi, sarīraṃ sattatihatthubbedhaṃ	745	
PA_atk-abh01_a:745_3	ahosi, sarīrappabhā yojanattayaṃ pharitvā aṭṭhāsi, sattahivassasahassāni āyūti.	745	
PA_atk-abh01_a:746_0	Tassa aparabhāge vessabhū nāma satthā udapādi. Tassāpi tayo sāvakasannipātā paṭhamasannipāte	746	
PA_atk-abh01_a:746_1	asītibhikkhusahassāni ahesuṃ dutiye sattati, tatiye saṭṭhi. Tadā bodhisatto sudassano	746	
PA_atk-abh01_a:746_2	nāma rājā hutvā buddhappamukhassa bhikkhusaṅghassa sacīvaraṃ mahādānaṃ datvā satthu	746	
PA_atk-abh01_a:746_3	santike pabbajitvā ācāraguṇasampanno buddharatane cittīkārapītibahulo ahosi. Sopi	746	
PA_atk-abh01_a:746_4	naṃ “ito ekatiṃse kappe buddho bhavissasī”ti byākāsi.	746	
PA_atk-abh01_a:747_0	Tassa pana bhagavato anomaṃ nāma nagaraṃ ahosi, suppatīto nāma rājā pitā, yasavatī	747	
PA_atk-abh01_a:747_1	nāma mātā, soṇo ca uttaro ca dve aggasāvakā upasanto nāma upaṭṭhāko dāmā ca samālā	747	
PA_atk-abh01_a:747_2	ca dve aggasāvikā, sālarukkho bodhi, sarīraṃ saṭṭhihatthubbedhaṃ ahosi, saṭṭhivassasahassāni āyūti.	747	
PA_atk-abh01_a:748_0	Tassa aparabhāge imasmiṃ kappe cattāro buddhā nibbattā kakusandho, koṇāgamano, kassapo,	748	
PA_atk-abh01_a:748_1	amhākaṃ bhagavāti. Kakusandhassa bhagavato eko sāvakasannipāto, tattha cattālīsabhikkhusahassāni	748	
PA_atk-abh01_a:748_2	ahesuṃ. Tadā bodhisatto khemo nāma rājā hutvā buddhappamukhassa bhikkhusaṅghassa	748	
PA_atk-abh01_a:748_3	sapattacīvaraṃ mahādānañca añjanādibhesajjāni ca datvā satthu dhammadesanaṃ sutvā	748	
PA_atk-abh01_a:748_4	pabbaji. Sopi naṃ satthā byākāsi.	748	
PA_atk-abh01_a:749_0	Kakusandhassa pana bhagavato khemaṃ nāma nagaraṃ ahosi, aggidatto nāma brāhmaṇo pitā,	749	
PA_atk-abh01_a:749_1	visākhā nāma brāhmaṇī mātā, vidhuro ca sañjīvo ca dve aggasāvakā, buddhijo nāma upaṭṭhāko	749	
PA_atk-abh01_a:749_2	sāmā ca campā ca dve aggasāvikā mahāsirīsarukkho bodhi sarīraṃ cattālīsahatthubbedhaṃ	749	
PA_atk-abh01_a:749_3	ahosi, cattālīsavassasahassāni āyūti.	749	
PA_atk-abh01_a:750_0	Tassa aparabhāge koṇāgamano nāma satthā udapādi. Tassāpi eko sāvakasannipāto, tattha	750	
PA_atk-abh01_a:750_1	tiṃsabhikkhusahassāni ahesuṃ. Tadā bodhisatto pabbato nāma rājā hutvā amaccagaṇaparivuto	750	
PA_atk-abh01_a:750_2	satthu santikaṃ gantvā dhammadesanaṃ sutvā buddhappamukhaṃ bhikkhusaṅghaṃ nimantetvā	750	
PA_atk-abh01_a:750_3	mahādānaṃ pavattetvā pattuṇṇacīnapaṭakoseyyakambaladukulāni ceva suvaṇṇapādukañca	750	
PA_atk-abh01_a:750_4	datvā satthu santike pabbaji. Sopi naṃ satthā byākāsi.	750	
PA_atk-abh01_a:751_0	Tassa bhagavato sobhavatī nāma nagaraṃ ahosi, yaññadatto nāma brāhmaṇo pitā, uttarā	751	
PA_atk-abh01_a:751_1	nāma brāhmaṇī mātā, bhiyyoso ca uttaro ca dve aggasāvakā, sotthijo nāma upaṭṭhāko,	751	
PA_atk-abh01_a:751_2	samuddā ca uttarā ca dve aggasāvikā, udumbararukkho bodhi, sarīraṃ tiṃsahatthubbedhaṃ	751	
PA_atk-abh01_a:751_3	ahosi, tiṃsavassasahassāni āyūti.	751	
PA_atk-abh01_a:752_0	Tassa aparabhāge kassapo nāma satthā udapādi. Tassāpi ekova sāvakasannipāto, tattha	752	
PA_atk-abh01_a:752_1	vīsatibhikkhusahassāni ahesuṃ. Tadā bodhisatto jotipālo nāma māṇavo tiṇṇaṃ vedānaṃ	752	
PA_atk-abh01_a:752_2	pāragū bhūmiyañceva antalikkhe ca pākaṭo ghaṭikārassa kumbhakārassa mitto ahosi,	752	
PA_atk-abh01_a:752_3	so tena saddhiṃ satthāraṃ upasaṅkamitvā dhammakathaṃ sutvā pabbajitvā āraddhavīriyo	752	
PA_atk-abh01_a:752_4	tīṇi piṭakāni uggahetvā vattasampattiyā buddhasāsanaṃ sobhesi. Sopi naṃ satthā byākāsi.	752	
PA_atk-abh01_a:753_0	Tassa bhagavato jātanagaraṃ bārāṇasī nāma ahosi. Brahmadatto nāma brāhmaṇo pitā,	753	
PA_atk-abh01_a:753_1	dhanavatī nāma brāhmaṇī mātā, tisso ca bhāradvājo ca dve aggasāvakā, sabbamitto nāma	753	
PA_atk-abh01_a:753_2	upaṭṭhāko anuḷā ca uruveḷā ca dve aggasāvikā, nigrodharukkho bodhi sarīraṃ vīsatihatthubbedhaṃ	753	
PA_atk-abh01_a:753_3	ahosi, vīsativassasahassāni āyūti.	753	
PA_atk-abh01_a:754	Tassa pana bhagavato orabhāge ṭhapetvā imaṃ sammāsambuddhaṃ añño buddho nāma natthi. Iti dīpaṅkarādīnaṃ catuvīsatiyā buddhānaṃ santike laddhabyākaraṇo pana bodhisatto yenena –	75	
PA_atk-abh01_a:755	“Manussattaṃ liṅgasampatti, hetu satthāradassanaṃ;	75	
PA_atk-abh01_a:756	Pabbajjā guṇasampatti, adhikāro ca chandatā;	75	
PA_atk-abh01_a:757	Aṭṭhadhammasamodhānā, abhinīhāro samijjhatī”ti. ;	75	
PA_atk-abh01_a:758_0	Ime aṭṭha dhamme samodhānetvā dīpaṅkarapādamūle katābhinīhārena “handa buddhakare	758	
PA_atk-abh01_a:758_1	dhamme vicināmi ito cito”ti ussāhaṃ katvā “vicinanto tadādakkhiṃ, paṭhamaṃ dānapārami”nti	758	
PA_atk-abh01_a:758_2	dānapāramitādayo buddhakarā dhammā diṭṭhā, te pūrento yāva vessantarattabhāvā āgami.	758	
PA_atk-abh01_a:758_3	Āgacchanto ca ye te katābhinīhārānaṃ bodhisattānaṃ ānisaṃsā saṃvaṇṇitā –	758	
PA_atk-abh01_a:759	“Evaṃ sabbaṅgasampannā, bodhiyā niyatā narā;	75	
PA_atk-abh01_a:760	Saṃsaraṃ dīghamaddhānaṃ, kappakoṭisatehipi.	76	
PA_atk-abh01_a:761	“Avīcimhi nuppajjanti, tathā lokantaresu ca;	76	
PA_atk-abh01_a:762	Nijjhāmataṇhā khuppipāsā, na honti kālakañjikā.	76	
PA_atk-abh01_a:763	“Na honti khuddakā pāṇā, uppajjantāpi duggatiṃ;	76	
PA_atk-abh01_a:764	Jāyamānā manussesu, jaccandhā na bhavanti te.	76	
PA_atk-abh01_a:765	“Sotavekallatā natthi, na bhavanti mūgapakkhikā;	76	
PA_atk-abh01_a:766	Itthibhāvaṃ na gacchanti, ubhatobyañjanapaṇḍakā.	76	
PA_atk-abh01_a:767	“Na bhavanti pariyāpannā, bodhiyā niyatā narā;	76	
PA_atk-abh01_a:768	Muttā ānantarikehi, sabbattha suddhagocarā.	76	
PA_atk-abh01_a:769	“Micchādiṭṭhiṃ na sevanti, kammakiriyadassanā;	76	
PA_atk-abh01_a:770	Vasamānāpi saggesu, asaññaṃ nupapajjare.	77	
PA_atk-abh01_a:771	“Suddhāvāsesu devesu, hetu nāma na vijjati;	77	
PA_atk-abh01_a:772	Nekkhammaninnā sappurisā, visaṃyuttā bhavābhave;	77	
PA_atk-abh01_a:773	Caranti lokatthacariyāyo, pūrenti sabbapāramī”ti.	77	
PA_atk-abh01_a:774_0	Te ānisaṃse adhigantvāva āgato. Pāramiyo pūrentassa ca tassa akittibrāhmaṇakāle saṅkhabrāhmaṇakāle	774	
PA_atk-abh01_a:774_1	dhanañcayarājakāle mahāsudassanarājakāle mahāgovindakāle nimimahārājakāle candakumārakāle	774	
PA_atk-abh01_a:774_2	visayhaseṭṭhikāle sivirājakāle vessantararājakāleti dānapāramitāya pūritattabhāvānaṃ	774	
PA_atk-abh01_a:774_3	parimāṇaṃ nāma natthi. Ekantena panassa sasapaṇḍitajātakāle –	774	
PA_atk-abh01_a:775	“Bhikkhāya upagataṃ disvā, sakattānaṃ pariccajiṃ;	77	
PA_atk-abh01_a:776	Dānena me samo natthi, esā me dānapāramī”ti. (cariyā. 1.143 tassuddāna –	77	
PA_atk-abh01_a:777	Evaṃ attapariccāgaṃ karontassa dānapāramitā paramatthapāramī nāma jātā.	77	
PA_atk-abh01_a:778_0	Tathā sīlavanāgarājakāle campeyyanāgarājakāle bhūridattanāgarājakāle chaddantanāgarājakāle	778	
PA_atk-abh01_a:778_1	jayaddisarājaputtakāle alīnasattukumārakāleti sīlapāramitāya pūritattabhāvānaṃ parimāṇaṃ	778	
PA_atk-abh01_a:778_2	nāma natthi. Ekantena panassa saṅkhapālajātakāle –	778	
PA_atk-abh01_a:779	“Sūlehipi vijjhiyanto, koṭṭiyantopi sattihi;	77	
PA_atk-abh01_a:780	Bhojaputte na kuppāmi, esā me sīlapāramī”ti. –	78	
PA_atk-abh01_a:781	Evaṃ attapariccāgaṃ karontassa sīlapāramitā paramatthapāramī nāma jātā.	78	
PA_atk-abh01_a:782_0	Tathā somanassakumārakāle hatthipālakumārakāle ayogharapaṇḍitakāleti mahārajjaṃ pahāya	782	
PA_atk-abh01_a:782_1	nekkhammapāramitāya pūritattabhāvānaṃ parimāṇaṃ nāma natthi. Ekantena panassa cūḷasutasomajātakāle –	782	
PA_atk-abh01_a:783	“Mahārajjaṃ hatthagataṃ, kheḷapiṇḍaṃva chaḍḍayiṃ;	78	
PA_atk-abh01_a:784	Cajato na hoti laganaṃ, esā me nekkhammapāramī”ti. –	78	
PA_atk-abh01_a:785	Evaṃ nissaṅgatāya rajjaṃ chaḍḍetvā nikkhamantassa nekkhammapāramitā paramatthapāramī nāma jātā.	78	
PA_atk-abh01_a:786_0	Tathā vidhurapaṇḍitakāle mahāgovindapaṇḍitakāle kudālapaṇḍitakāle arakapaṇḍitakāle	786	
PA_atk-abh01_a:786_1	bodhiparibbājakakāle mahosadhapaṇḍitakāleti paññāpāramitāya pūritattabhāvānaṃ parimāṇaṃ	786	
PA_atk-abh01_a:786_2	nāma natthi. Ekantena panassa sattubhastajātake senakapaṇḍitakāle –	786	
PA_atk-abh01_a:787	“Paññāya vicinantohaṃ, brāhmaṇaṃ mocayiṃ dukhā;	78	
PA_atk-abh01_a:788	Paññāya me samo natthi, esā me paññāpāramī”ti. –	78	
PA_atk-abh01_a:789	Antobhastagataṃ sappaṃ dassentassa paññāpāramitā paramatthapāramī nāma jātā.	78	
PA_atk-abh01_a:790	Tathā vīriyapāramitādīnampi pūritattabhāvānaṃ parimāṇaṃ nāma natthi. Ekantena panassa mahājanakajātake –	79	
PA_atk-abh01_a:791	“Atīradassī jalamajjhe, hatā sabbeva mānusā;	79	
PA_atk-abh01_a:792	Cittassa aññathā natthi, esā me vīriyapāramī”ti. –	79	
PA_atk-abh01_a:793	Evaṃ mahāsamuddaṃ tarantassa vīriyapāramitā paramatthapāramī nāma jātā.	79	
PA_atk-abh01_a:794	Khantivādījātake –	79	
PA_atk-abh01_a:795	“Acetanaṃva koṭṭente, tiṇhena pharasunā mamaṃ;	79	
PA_atk-abh01_a:796	Kāsirāje na kuppāmi, esā me khantipāramī”ti. –	79	
PA_atk-abh01_a:797	Evaṃ acetanabhāvena viya mahādukkhaṃ adhivāsentassa khantipāramitā paramatthapāramī nāma jātā.	79	
PA_atk-abh01_a:798	Mahāsutasomajātake –	79	
PA_atk-abh01_a:799	“Saccavācaṃ anurakkhanto, cajitvā mama jīvitaṃ;	79	
PA_atk-abh01_a:800	Mocesiṃ ekasataṃ khattiye, esā me saccapāramī”ti. –	80	
PA_atk-abh01_a:801	Evaṃ jīvitaṃ cavitvā saccamanurakkhantassa saccapāramitā paramatthapāramī nāma jātā.	80	
PA_atk-abh01_a:802	Mūgapakkhajātake –	80	
PA_atk-abh01_a:803	“Mātā pitā na me dessā, napi dessaṃ mahāyasaṃ;	80	
PA_atk-abh01_a:804	Sabbaññutaṃ piyaṃ mayhaṃ, tasmā vatamadhiṭṭhahi”nti. –	80	
PA_atk-abh01_a:805	Evaṃ jīvitaṃ cajitvā vataṃ adhiṭṭhahantassa adhiṭṭhānapāramitā paramatthapāramī nāma jātā.	80	
PA_atk-abh01_a:806	Ekarājajātake –	80	
PA_atk-abh01_a:807	“Na maṃ koci uttasati, napihaṃ bhāyāmi kassaci;	80	
PA_atk-abh01_a:808	Mettābalenupatthaddho, ramāmi pavane tadā”ti. –	80	
PA_atk-abh01_a:809	Evaṃ jīvitaṃ anapaloketvā mettāyantassa mettāpāramitā paramatthapāramī nāma jātā.	80	
PA_atk-abh01_a:810	Lomahaṃsajātake –	81	
PA_atk-abh01_a:811	“Susāne seyyaṃ kappemi, chavaṭṭhikaṃ upanidhāyahaṃ;	81	
PA_atk-abh01_a:812	Gāmaṇḍalā upāgantvā, rūpaṃ dassenti nappaka”nti. –	81	
PA_atk-abh01_a:813_0	Evaṃ gāmadārakesu niṭṭhubhanādīhi ceva mālāgandhūpahārādīhi ca sukhadukkhaṃ uppādentesupi	813	
PA_atk-abh01_a:813_1	upekkhanaṃ anativattentassa upekkhāpāramitā paramatthapāramī nāma jātā. Ayamettha	813	
PA_atk-abh01_a:813_2	saṅkhepo, vitthārato panesa attho cariyāpiṭakato gahetabbo.	813	
PA_atk-abh01_a:814	Evaṃ pāramiyo pūretvā vessantarattabhāve ṭhito –	81	
PA_atk-abh01_a:815	“Acetanāyaṃ pathavī, aviññāya sukhaṃ dukhaṃ;	81	
PA_atk-abh01_a:816	Sāpi dānabalā mayhaṃ, sattakkhattuṃ pakampathā”ti. ;	81	
PA_atk-abh01_a:817_0	Evaṃ mahāpathavīkampanāni mahāpuññāni katvā āyupariyosāne tato cuto tusitabhavane	817	
PA_atk-abh01_a:817_1	nibbatti, tattha aññe deve dasahi ṭhānehi adhigaṇhitvā “yāvatāyukaṃ dibbasampattiṃ	817	
PA_atk-abh01_a:817_2	anubhavanto manussagaṇanāya idāni sattahi divasehi āyukkhayaṃ pāpuṇissatī”ti vatthāni	817	
PA_atk-abh01_a:817_3	kilissanti, mālā milāyanti, kacchehi sedā muccanti, kāye vevaṇṇiyaṃ okkamati, devo	817	
PA_atk-abh01_a:817_4	devāsane na saṇṭhahatīti imesu pañcasu pubbanimittesu uppannesu tāni disvā “suññā	817	
PA_atk-abh01_a:817_5	vata bho saggā bhavissantī”ti saṃvegajātāhi devatāhi mahāsattassa pūritapāramibhāvaṃ	817	
PA_atk-abh01_a:817_6	ñatvā “imasmiṃ idāni aññaṃ devalokaṃ anupagantvā manussaloke uppajjitvā buddhabhāvaṃ	817	
PA_atk-abh01_a:817_7	patte puññāni katvā cutā cutā manussā devalokaṃ paripūressantī”ti cintetvā –	817	
PA_atk-abh01_a:818	“Yatohaṃ tusite kāye, santusito nāmahaṃ tadā;	81	
PA_atk-abh01_a:819	Dasasahassī samāgantvā, yācanti pañjalī mamaṃ.	81	
PA_atk-abh01_a:820	“Kālo deva mahāvīra, uppajja mātukucchiyaṃ;	82	
PA_atk-abh01_a:821	Sadevakaṃ tārayanto, bujjhassu amataṃ pada”nti. ;	82	
PA_atk-abh01_a:822_0	Evaṃ buddhabhāvatthāya āyācito kālaṃ, dīpaṃ, desaṃ, kulaṃ, janettiyā āyuppamāṇanti	822	
PA_atk-abh01_a:822_1	imāni pañca mahāvilokanāni viloketvā katasanniṭṭhāno tato cuto sakyarājakule paṭisandhiṃ	822	
PA_atk-abh01_a:822_2	gahetvā tattha mahāsampattiyā parihariyamāno anukkamena bhadrayobbanaṃ anupāpuṇi.	822	
PA_atk-abh01_a:822_3	Imasmiṃ antare “sato sampajāno ānanda bodhisatto tusitā kāyā cavitvā mātukucchiṃ	822	
PA_atk-abh01_a:822_4	okkamī”tiādīnaṃ suttapadānañceva tesaṃ aṭṭhakathāya ca vasena vitthāro veditabbo.	822	
PA_atk-abh01_a:823_0	So tiṇṇaṃ utūnaṃ anucchavikesu tīsu pāsādesu devalokasiriṃ viya rajjasiriṃ anubhavamāno	823	
PA_atk-abh01_a:823_1	uyyānakīḷāya gamanasamaye anukkamena jiṇṇabyādhimatasaṅkhāte tayo devadūte disvā	823	
PA_atk-abh01_a:823_2	sañjātasaṃvego nivattitvā catutthavāre pabbajitaṃ disvā ‘sādhu pabbajjā’ti pabbajjāya	823	
PA_atk-abh01_a:823_3	ruciṃ uppādetvā uyyānaṃ gantvā tattha divasabhāgaṃ khepetvā maṅgalapokkharaṇītīre	823	
PA_atk-abh01_a:823_4	nisinno kappakavesaṃ gahetvā āgatena vissakammena devaputtena alaṅkatapaṭiyatto rāhulabhaddassa	823	
PA_atk-abh01_a:823_5	jātasāsanaṃ sutvā puttasinehassa balavabhāvaṃ ñatvā ‘yāva idaṃ bandhanaṃ na vaḍḍhati	823	
PA_atk-abh01_a:823_6	tāvadeva naṃ chindissāmī’ti cintetvā sāyaṃ nagaraṃ pavisanto –	823	
PA_atk-abh01_a:824	“Nibbutā nūna sā mātā, nibbuto nūna so pitā;	82	
PA_atk-abh01_a:825	Nibbutā nūna sā nārī, yassāyaṃ īdiso patī”ti. ;	82	
PA_atk-abh01_a:826_0	Kisāgotamiyā nāma pitucchādhītāya bhāsitaṃ imaṃ gāthaṃ sutvā, ‘ahaṃ imāya nibbutapadaṃ	826	
PA_atk-abh01_a:826_1	sāvito’ti gīvato satasahassagghanikaṃ muttāhāraṃ muñcitvā, tassā pesetvā, attano	826	
PA_atk-abh01_a:826_2	bhavanaṃ pavisitvā, sirisayane nisinno niddāvasena nāṭakānaṃ vippakāraṃ disvā, nibbinnahadayo	826	
PA_atk-abh01_a:826_3	channaṃ uṭṭhāpetvā, kaṇḍakaṃ āharāpetvā, kaṇḍakaṃ āruyha, channasahāyova dasasahassilokadhātudevatāhi	826	
PA_atk-abh01_a:826_4	kataparivāro mahābhinikkhamanaṃ nikkhamitvā, teneva rattāvasesena tīṇi mahārajjāni	826	
PA_atk-abh01_a:826_5	atikkamma anomānadītīre pabbajitvā, anukkamena rājagahaṃ gantvā, tattha piṇḍāya caritvā,	826	
PA_atk-abh01_a:826_6	paṇḍavapabbatapabbhāre nisinno magadharājena rajjena nimantiyamāno taṃ paṭikkhipitvā,	826	
PA_atk-abh01_a:826_7	sabbaññutaṃ patvā tassa vijitaṃ āgamanatthāya tena gahitapaṭiñño, āḷārañca udakañca	826	
PA_atk-abh01_a:826_8	upasaṅkamitvā, tesaṃ santike adhigatavisesena aparituṭṭho chabbassāni mahāpadhānaṃ	826	
PA_atk-abh01_a:826_9	padahitvā, visākhāpuṇṇamadivase pātova senānigame sujātāya dinnaṃ pāyāsaṃ paribhuñjitvā,	826	
PA_atk-abh01_a:826_10	nerañjarāya nadiyā suvaṇṇapātiṃ pavāhetvā, nerañjarāya tīre mahāvanasaṇḍe nānāsamāpattīhi	8261	
PA_atk-abh01_a:826_11	divasabhāgaṃ vītināmetvā, sāyanhasamaye sotthiyena dinnaṃ aṭṭhatiṇamuṭṭhiṃ gahetvā,	8261	
PA_atk-abh01_a:826_12	kāḷena nāgarājena abhitthutaguṇo bodhimaṇḍaṃ āruyha tiṇāni santharitvā, ‘na tāvimaṃ	8261	
PA_atk-abh01_a:826_13	pallaṅkaṃ bhindissāmi yāva me na anupādāya āsavehi cittaṃ vimuccissatī’ti paṭiññaṃ	8261	
PA_atk-abh01_a:826_14	katvā, pācīnadisābhimukho nisīditvā, sūriye anatthaṅgamiteyeva mārabalaṃ vidhamitvā,	8261	
PA_atk-abh01_a:826_15	paṭhamayāme pubbenivāsañāṇaṃ, majjhimayāme cutūpapātañāṇaṃ patvā, pacchimayāmāvasāne	8261	
PA_atk-abh01_a:826_16	dasabalacatuvesārajjādisabbabuddhaguṇapaṭimaṇḍitaṃ sabbaññutaññāṇaṃ paṭivijjhantoyeva	8261	
PA_atk-abh01_a:826_17	imaṃ abhidhammanayasamuddaṃ adhigañchi. Evamassa adhigamanidānaṃ veditabbaṃ.	8261	
PA_atk-abh01_a:827_0	Evaṃ adhigatābhidhammo ekapallaṅkena nisinnasattāhaṃ animisasattāhaṃ caṅkamanasattāhañca	827	
PA_atk-abh01_a:827_1	atikkamitvā, catutthe sattāhe sayambhūñāṇādhigamena adhigataṃ abhidhammaṃ vicinitvā	827	
PA_atk-abh01_a:827_2	aparānipi ajapālamucalindarājāyatanesu tīṇi sattāhāni vītināmetvā, aṭṭhame sattāhe	827	
PA_atk-abh01_a:827_3	ajapālanigrodharukkhamūle nisinno dhammagambhīratāpaccavekkhaṇena appossukkataṃ āpajjamāno	827	
PA_atk-abh01_a:827_4	dasasahassimahābrahmaparivārena sahampatibrahmunā āyācitadhammadesano buddhacakkhunā	827	
PA_atk-abh01_a:827_5	lokaṃ oloketvā, brahmuno ajjhesanaṃ ādāya “kassa nu kho ahaṃ paṭhamaṃ dhammaṃ deseyya’nti	827	
PA_atk-abh01_a:827_6	olokento āḷārudakānaṃ kālaṅkatabhāvaṃ ñatvā, pañcavaggiyānaṃ bhikkhūnaṃ bahūpakārataṃ	827	
PA_atk-abh01_a:827_7	anussaritvā, uṭṭhāyāsanā kāsipuraṃ gacchanto antarāmagge upakena saddhiṃ mantetvā,	827	
PA_atk-abh01_a:827_8	āsāḷhīpuṇṇamadivase isipatane migadāye pañcavaggiyānaṃ bhikkhūnaṃ vasanaṭṭhānaṃ patvā,te	827	
PA_atk-abh01_a:827_9	ananucchavikena samudācārena samudācarante saññāpetvā, dhammacakkaṃ pavattento aññāsikoṇḍaññattherappamukhā	827	
PA_atk-abh01_a:827_10	aṭṭhārasa brahmakoṭiyo amatapānaṃ pāyesi. Evaṃ yāva dhammacakkappavattanā desanānidānaṃ	8271	
PA_atk-abh01_a:827_11	veditabbaṃ. Ayamettha saṅkhepo. Vitthāro pana sāṭṭhakathānaṃ ariyapariyesana pabbajjasuttādīnaṃ vasena veditabbo.	8271	
PA_atk-abh01_a:828_0	Evaṃ adhigamanidānadesanānidānasampannassa panassa abhidhammassa aparānipi dūrenidānaṃ,	828	
PA_atk-abh01_a:828_1	avidūrenidānaṃ, santikenidānanti tīṇi nidānāni. Tattha dīpaṅkarapādamūlato paṭṭhāya	828	
PA_atk-abh01_a:828_2	yāva tusitapurā dūrenidānaṃ veditabbaṃ. Tusitapurato paṭṭhāya yāva bodhimaṇḍā avidūrenidānaṃ.	828	
PA_atk-abh01_a:828_3	‘Ekaṃ samayaṃ bhagavā devesu viharati tāvatiṃsesu pāricchattakamūle paṇḍukambalasilāyaṃ,	828	
PA_atk-abh01_a:828_4	tattha kho bhagavā devānaṃ tāvatiṃsānaṃ abhidhammakathaṃ kathesī’ti idamassa santikenidānaṃ.	828	
PA_atk-abh01_a:828_5	Ayaṃ tāva nidānakathā.	828	
PA_atk-abh01_a:829	Nidānakathā niṭṭhitā.	82	
PA_atk-abh01_a:830	1. Cittuppādakaṇḍo	83	
PA_atk-abh01_a:831	Tikamātikāpadavaṇṇanā	83	
PA_atk-abh01_a:832	Idāni	83	
PA_atk-abh01_a:833	Iti me bhāsamānassa, abhidhammakathaṃ imaṃ;	83	
PA_atk-abh01_a:834	Avikkhittā nisāmetha, dullabhā hi ayaṃ kathāti.	83	
PA_atk-abh01_a:835_0	Evaṃ paṭiññātāya abhidhammakathāya kathanokāso sampatto. Tattha yasmā abhidhammo	835	
PA_atk-abh01_a:835_1	nāma dhammasaṅgaṇīādīni sattappakaraṇāni; dhammasaṅgaṇīpi cittuppādakaṇḍādīnaṃ vasena	835	
PA_atk-abh01_a:835_2	cattāri kaṇḍāni; cittuppādakaṇḍampi mātikāpadabhājanīyavasena duvidhaṃ; tattha mātikā	835	
PA_atk-abh01_a:835_3	ādi; sāpi tikamātikā dukamātikāti duvidhā; tattha tikamātikā ādi; tikamātikāyapi	835	
PA_atk-abh01_a:835_4	kusalattikaṃ kusalattikepi kusalā dhammāti idaṃ padaṃ; tasmā –	835	
PA_atk-abh01_a:836	Ito paṭṭhāya gambhīraṃ, abhidhammakathaṃ imaṃ;	83	
PA_atk-abh01_a:837	Vuccamānaṃ nisāmetha, ekaggā sādhu sādhavoti.	83	
PA_atk-abh01_a:838_0	1. “Kusalā dhammā, akusalā dhammā, abyākatā dhammā”ti ayaṃ tāva ādipadena laddhanāmo	838	
PA_atk-abh01_a:838_1	kusalattiko nāma. “Sukhāya vedanāya sampayuttā dhammā, dukkhāya vedanāya sampayuttā	838	
PA_atk-abh01_a:838_2	dhammā, adukkhamasukhāya vedanāya sampayuttā dhammā”ti ayaṃ sabbapadehi laddhanāmo	838	
PA_atk-abh01_a:838_3	vedanāttiko nāma. Evaṃ ādipadavasena vā sabbapadavasena vā sabbesampi tikadukānaṃ	838	
PA_atk-abh01_a:838_4	nāmaṃ veditabbaṃ. Sabbeva cete pañcadasahi paricchedehi vavatthitā. Tikānañhi eko	838	
PA_atk-abh01_a:838_5	paricchedo, dukānaṃ catuddasa. “Hetū dhammā, nahetū dhammā”tiādayo hi cha dukā ganthato	838	
PA_atk-abh01_a:838_6	ca atthato ca aññamaññasambandhena kaṇṇikā viya ghaṭā viya hutvā ṭhitattā ‘hetugocchako’ti	838	
PA_atk-abh01_a:838_7	vuccati. Tato apare “sappaccayā dhammā appaccayā dhammā”tiādayo satta dukā, aññamaññaṃ	838	
PA_atk-abh01_a:838_8	asambandhā, kevalaṃ dukasāmaññato uccinitvā uccinitvā visuṃ visuṃ gocchakantare ṭhapitattā	838	
PA_atk-abh01_a:838_9	aññehi ca mahantaradukehi cūḷakattā ‘cūḷantaradukā’ti veditabbā. Tato paraṃ āsavadukādīnaṃ	838	
PA_atk-abh01_a:838_10	channaṃ vasena ‘āsavagocchako’; tathā saṃyojanadukādīnaṃ vasena ‘saṃyojanagocchako’;	8381	
PA_atk-abh01_a:838_11	tathā ganthaoghayoganīvaraṇadukādīnaṃ vasena ‘ganthaoghayoganīvaraṇagocchakā’; parāmāsadukādīnaṃ	8381	
PA_atk-abh01_a:838_12	pañcannaṃ vasena ‘parāmāsagocchako’ti. Sabbepi satta gocchakā veditabbā. Tato paraṃ	8381	
PA_atk-abh01_a:838_13	“sārammaṇā dhammā”tiādayo catuddasa dukā ‘mahantaradukā’ nāma. Tato upādānadukādayo	8381	
PA_atk-abh01_a:838_14	cha dukā ‘upādānagocchako’ nāma. Tato kilesadukādayo aṭṭha dukā ‘kilesagocchako’	8381	
PA_atk-abh01_a:838_15	nāma. Tato paraṃ dassanenapahātabbadukādayo aṭṭhārasa dukā abhidhammamātikāya pariyosāne	8381	
PA_atk-abh01_a:838_16	ṭhapitattā ‘piṭṭhidukā’ nāma. “Vijjābhāgino dhammā avijjābhāgino dhammā”tiādayo pana	8381	
PA_atk-abh01_a:838_17	dvācattālīsa dukā ‘suttantikadukā’ nāma. Evaṃ sabbepete pañcadasahi paricchedehi	8381	
PA_atk-abh01_a:838_18	vavatthitāti veditabbā.	8381	
PA_atk-abh01_a:839_0	Evaṃ vavatthitā panete sappadesanippadesavasena dve koṭṭhāsā honti. Tesu hi nava	839	
PA_atk-abh01_a:839_1	tikā ekasattati ca dukā sappadesānaṃ rūpārūpadhammānaṃ pariggahitattā sappadesā nāma.	839	
PA_atk-abh01_a:839_2	Avasesā terasa tikā ekasattati ca dukā nippadesā nāma. Tattha tikesu tāva vedanāttiko	839	
PA_atk-abh01_a:839_3	vitakkattiko pītittiko uppannattiko atītattiko cattāro ārammaṇattikāti ime nava tikā	839	
PA_atk-abh01_a:839_4	sappadesā nāma. Dukesu hetugocchakādīnaṃ upādānagocchakapariyosānānaṃ navannaṃ gocchakānaṃ	839	
PA_atk-abh01_a:839_5	pariyosāne tayo tayo dukā, kilesagocchakapariyosāne cattāro dukā, “cittasampayuttā	839	
PA_atk-abh01_a:839_6	dhammā, cittavippayuttā dhammā”“cittasaṃsaṭṭhā dhammā, cittavisaṃsaṭṭhā dhammā”ti	839	
PA_atk-abh01_a:839_7	dve mahantaradukā, suttantikadukesu adhivacanadukaṃ niruttidukaṃ paññattidukaṃ nāmarūpadukanti	839	
PA_atk-abh01_a:839_8	ime cattāro duke ṭhapetvā avasesā aṭṭhatiṃsa dukā cāti ete sappadesā nāma. Vuttāvasesā	839	
PA_atk-abh01_a:839_9	tikadukā sabbepi nippadesāti veditabbā.	839	
PA_atk-abh01_a:840_0	Idāni kusalā dhammātiādīnaṃ mātikāpadānaṃ ayamanupubbapadavaṇṇanā – ‘kusala’-saddo	840	
PA_atk-abh01_a:840_1	tāva ārogyaanavajjachekasukhavipākesu dissati. Ayañhi “kacci nu bhoto kusalaṃ, kacci	840	
PA_atk-abh01_a:840_2	bhoto anāmaya”ntiādīsu ārogye dissati. “Katamo pana, bhante, kāyasamācāro kusalo?	840	
PA_atk-abh01_a:840_3	Yo kho, mahārāja, kāyasamācāro anavajjo”ti ca, “aparaṃ pana, bhante, etadānuttariyaṃ	840	
PA_atk-abh01_a:840_4	yathā bhagavā dhammaṃ deseti kusalesu dhammesū”ti ca evamādīsu anavajje. “Kusalo	840	
PA_atk-abh01_a:840_5	tvaṃ rathassa aṅgapaccaṅgānaṃ”, “kusalā naccagītassa sikkhitā cāturitthiyo”tiādīsu	840	
PA_atk-abh01_a:840_6	cheke. “Kusalānaṃ, bhikkhave, dhammānaṃ samādānahetu”, “kusalassa kammassa katattā	840	
PA_atk-abh01_a:840_7	upacitattā”tiādīsu sukhavipāke. Svāyamidha ārogyepi anavajjepi sukhavipākepi vattati.	840	
PA_atk-abh01_a:841_0	Dhammasaddo panāyaṃ pariyattihetuguṇanissattanijjīvatādīsu dissati. Ayañhi “dhammaṃ	841	
PA_atk-abh01_a:841_1	pariyāpuṇāti suttaṃ geyya”ntiādīsu pariyattiyaṃ dissati. “Hetumhi ñāṇaṃ dhammapaṭisambhidā”tiādīsu hetumhi.	841	
PA_atk-abh01_a:842	“Na hi dhammo adhammo ca, ubho samavipākino;	84	
PA_atk-abh01_a:843	Adhammo nirayaṃ neti, dhammo pāpeti suggati”nti. –	84	
PA_atk-abh01_a:844	Ādīsu guṇe. “Tasmiṃ kho pana samaye dhammā honti”, “dhammesu dhammānupassī viharatī”tiādīsu nissattanijjīvatāyaṃ. Svāyamidhāpi nissattanijjīvatāyameva vaṭṭati.	84	
PA_atk-abh01_a:845_0	Vacanattho panettha – kucchite pāpake dhamme salayanti calayanti kampenti viddhaṃsentīti	845	
PA_atk-abh01_a:845_1	kusalā. Kucchitena vā ākārena sayantīti kusā. Te akusalasaṅkhāte kuse lunanti chindantīti	845	
PA_atk-abh01_a:845_2	kusalā. Kucchitānaṃ vā sānato tanukaraṇato osānakaraṇato ñāṇaṃ kusaṃ nāma. Tena kusena	845	
PA_atk-abh01_a:845_3	lātabbāti kusalā; gahetabbā pavattetabbāti attho. Yathā vā kusā ubhayabhāgagataṃ	845	
PA_atk-abh01_a:845_4	hatthappadesaṃ lunanti, evamimepi uppannānuppannabhāvena ubhayabhāgagataṃ kilesapakkhaṃ	845	
PA_atk-abh01_a:845_5	lunanti. Tasmā kusā viya lunantītipi kusalā. Attano pana sabhāvaṃ dhārentīti dhammā.	845	
PA_atk-abh01_a:845_6	Dhāriyanti vā paccayehi, dhārīyanti vā yathāsabhāvatoti dhammā. Na kusalā akusalā.	845	
PA_atk-abh01_a:845_7	Mittapaṭipakkhā amittā viya, lobhādipaṭipakkhā alobhādayo viya ca, kusalapaṭipakkhāti	845	
PA_atk-abh01_a:845_8	attho. Na byākatāti abyākatā, kusalākusalabhāvena akathitāti attho. Tesu pana anavajjasukhavipākalakkhaṇā	845	
PA_atk-abh01_a:845_9	kusalā, sāvajjadukkhavipākalakkhaṇā akusalā, avipākalakkhaṇā abyākatā.	845	
PA_atk-abh01_a:846_0	Kiṃ panetāni ‘kusalā’ti vā ‘dhammā’ti vātiādīni ekatthāni udāhu nānatthānīti? Kiñcettha?	846	
PA_atk-abh01_a:846_1	Yadi tāva ekatthāni ‘kusalā dhammā’ti idaṃ ‘kusalākusalā’tivuttasadisaṃ hoti. Atha	846	
PA_atk-abh01_a:846_2	nānatthāni tikadukānaṃ chakkacatukkabhāvo āpajjati padānañca asambandho.	846	
PA_atk-abh01_a:847_0	Yathā hi ‘kusalā’ ‘rūpaṃ’‘cakkhumā’ti vutte atthavasena aññamaññaṃ anolokentānaṃ	847	
PA_atk-abh01_a:847_1	padānaṃ na koci sambandho, evamidhāpi padānaṃ asambandho āpajjati. Pubbāparasambandharahitāni	847	
PA_atk-abh01_a:847_2	ca padāni nippayojanāni nāma honti. Yāpi cesā parato ‘katame dhammā kusalā’ti pucchā,	847	
PA_atk-abh01_a:847_3	tāyapi saddhiṃ virodho āpajjati. Neva hi dhammā kusalā; atha ca panidaṃ vuccati –	847	
PA_atk-abh01_a:847_4	katame dhammā ‘kusalā’ti. Aparo nayo – yadi etāni ekatthāni, tiṇṇaṃ ‘dhammānaṃ’ ekattā	847	
PA_atk-abh01_a:847_5	kusalādīnampi ekattaṃ āpajjati. Kusalādiparānañhi tiṇṇampi ‘dhammānaṃ’ dhammabhāvena	847	
PA_atk-abh01_a:847_6	ekattaṃ. Tasmā dhammattayena saddhiṃ atthato ninnānatthānaṃ kusalādīnampi ekattaṃ	847	
PA_atk-abh01_a:847_7	āpajjati. ‘Yadeva kusalaṃ, taṃ akusalaṃ, taṃ abyākata’nti. ‘Athāpi tiṇṇaṃ dhammānaṃ	847	
PA_atk-abh01_a:847_8	ekattaṃ na sampaṭicchatha, aññova kusalaparo dhammo, añño akusalaparo dhammo, añño	847	
PA_atk-abh01_a:847_9	abyākataparo dhammoti vadatha, evaṃ sante dhammo nāma bhāvo, bhāvato ca añño abhāvoti	847	
PA_atk-abh01_a:847_10	kusalaparā bhāvasaṅkhātā dhammā añño akusalaparo dhammo abhāvo siyā, tathā abyākataparo.	8471	
PA_atk-abh01_a:847_11	Tehi ca añño kusalaparopi. Evaṃ abhāvattaṃ āpannehi dhammehi anaññe kusalādayopi	8471	
PA_atk-abh01_a:847_12	abhāvāyeva siyu’nti.	8471	
PA_atk-abh01_a:848_0	Sabbametaṃ akāraṇaṃ. Kasmā? Yathānumativohārasiddhitoti. Vohāro hi yathā yathā atthesu	848	
PA_atk-abh01_a:848_1	anumato sampaṭicchito tathā tatheva siddho. Na cāyaṃ “kusalā dhammā”tiādīsu kusalapubbo	848	
PA_atk-abh01_a:848_2	dhammābhilāpo dhammaparo ca kusalābhilāpo, yathā ‘kusalā kusalā’ti evaṃ, attano atthavisesābhāvena	848	
PA_atk-abh01_a:848_3	paṇḍitehi sampaṭicchito; na ca ‘kusalā’ ‘rūpaṃ’cakkhumāsaddā viya aññamaññaṃ anolokitatthabhāvena.	848	
PA_atk-abh01_a:848_4	‘Kusala’-saddo panettha anavajjasukhavipākasaṅkhātassa atthassa jotakabhāvena sampaṭicchito,	848	
PA_atk-abh01_a:848_5	‘akusala’-saddo sāvajjadukkhavipākatthajotakattena, ‘abyākata’-saddo avipākatthajotakattena,	848	
PA_atk-abh01_a:848_6	‘dhamma’-saddo sabhāvadhāraṇādiatthajotakattena. So etesaṃ aññatarānantare vuccamāno	848	
PA_atk-abh01_a:848_7	attano atthasāmaññaṃ dīpeti. Sabbeva hi ete sabhāvadhāraṇādinā lakkhaṇena dhammā.	848	
PA_atk-abh01_a:848_8	Kusalādisaddā cāpi dhammasaddassa purato vuccamānā attano attano atthavisesaṃ tassa	848	
PA_atk-abh01_a:848_9	dīpenti. Dhammo hi kusalo vā hoti akusalo vā abyākato vā. Evamete visuṃ visuṃ vuccamānā	848	
PA_atk-abh01_a:848_10	attano attano atthamattadīpakattena sampaṭicchitā. Dhammasaddena saha vuccamānā attano	8481	
PA_atk-abh01_a:848_11	attano atthasāmaññaṃ atthavisesaṃ vā dīpakattena loke paṇḍitehi sampaṭicchitā. Tasmā	8481	
PA_atk-abh01_a:848_12	yadetamettha ekatthanānātthataṃ vikappetvā dosāropanakāraṇaṃ vuttaṃ sabbametaṃ akāraṇaṃ.	8481	
PA_atk-abh01_a:848_13	Ayaṃ tāva kusalattikassa anupubbapadavaṇṇanā. Imināva nayena sesatikadukānampi nayo	8481	
PA_atk-abh01_a:848_14	veditabbo. Ito paraṃ pana visesamattameva vakkhāma.	8481	
PA_atk-abh01_a:849_0	2. Sukhāya vedanāyātiādīsu ‘sukha’-saddo tāva sukhavedanāsukhamūlasukhārammaṇasukhahetusukhapaccayaṭṭhānaabyābajjhanibbānādīsu	849	
PA_atk-abh01_a:849_1	dissati. Ayañhi “sukhassa ca pahānā”tiādīsu sukhavedanāyaṃ dissati. “Sukho buddhānaṃ	849	
PA_atk-abh01_a:849_2	uppādo”, “sukhā virāgatā loke”tiādīsu sukhamūle “yasmā ca kho, mahāli, rūpaṃ sukhaṃ	849	
PA_atk-abh01_a:849_3	sukhānupatitaṃ sukhāvakkanta”ntiādīsu sukhārammaṇe. “Sukhassetaṃ, bhikkhave, adhivacanaṃ	849	
PA_atk-abh01_a:849_4	yadidaṃ puññānī”tiādīsu sukhahetumhi. “Yāvañcidaṃ, bhikkhave, na sukaraṃ akkhānena	849	
PA_atk-abh01_a:849_5	pāpuṇituṃ yāva sukhā saggā”, “na te sukhaṃ pajānanti ye na passanti nandana”ntiādīsu	849	
PA_atk-abh01_a:849_6	sukhapaccayaṭṭhāne. “Diṭṭhadhammasukhavihārā ete dhammā”tiādīsu abyābajjhe. “Nibbānaṃ	849	
PA_atk-abh01_a:849_7	paramaṃ sukha”ntiādisu nibbāne. Idha panāyaṃ sukhavedanāyameva daṭṭhabbo. ‘Vedanā’-saddo	849	
PA_atk-abh01_a:849_8	“viditā vedanā uppajjantī”tiādīsu vedayitasmiṃyeva vattati.	849	
PA_atk-abh01_a:850_0	‘Dukkha’-saddo dukkhavedanādukkhavatthudukkhārammaṇadukkhapaccayadukkhapaccayaṭṭhānādīsu	850	
PA_atk-abh01_a:850_1	dissati. Ayañhi “dukkhassa ca pahānā”tiādīsu dukkhavedanāyaṃ dissati. “Jātipi dukkhā”tiādīsu	850	
PA_atk-abh01_a:850_2	dukkhavatthusmiṃ. “Yasmā ca kho, mahāli, rūpaṃ dukkhaṃ dukkhānupatitaṃ dukkhāvakkanta”ntiādīsu	850	
PA_atk-abh01_a:850_3	dukkhārammaṇe. “Dukkho pāpassa uccayo”tiādīsu dukkhapaccaye. “Yāvañcidaṃ, bhikkhave,	850	
PA_atk-abh01_a:850_4	na sukaraṃ akkhānena pāpuṇituṃ yāva dukkhā nirayā”tiādīsu dukkhapaccayaṭṭhāne. Idha	850	
PA_atk-abh01_a:850_5	panāyaṃ dukkhavedanāyameva daṭṭhabbo.	850	
PA_atk-abh01_a:851_0	Vacanattho panettha – sukhayatīti sukhā. Dukkhayatīti dukkhā. Na dukkhā na sukhāti	851	
PA_atk-abh01_a:851_1	adukkhamasukhā. ‘Ma-kāro padasandhivasena vutto. Sabbāpi ārammaṇarasaṃ vedayanti	851	
PA_atk-abh01_a:851_2	anubhavantīti vedanā. Tāsu iṭṭhānubhavanalakkhaṇā sukhā, aniṭṭhānubhavanalakkhaṇā	851	
PA_atk-abh01_a:851_3	dukkhā, ubhayaviparītānubhavanalakkhaṇā adukkhamasukhā. Yopanāyaṃ tīsupi padesu ‘sampayutta’-saddo,	851	
PA_atk-abh01_a:851_4	tassattho – samaṃ pakārehi yuttāti sampayuttā. Katarehi pakārehīti? Ekuppādatādīhi.	851	
PA_atk-abh01_a:851_5	“Natthi keci dhammā kehici dhammehi sampayuttāti? Āmantā”ti hi imassa pañhassa paṭikkhepe	851	
PA_atk-abh01_a:851_6	“nanu atthi keci dhammā kehici dhammehi sahagatā sahajātā saṃsaṭṭhā ekuppādā ekanirodhā	851	
PA_atk-abh01_a:851_7	ekavatthukā ekārammaṇā”ti evaṃ ekuppādatādīnaṃ vasena sampayogattho vutto. Iti imehi	851	
PA_atk-abh01_a:851_8	ekuppādatādīhi samaṃ pakārehi yuttāti sampayuttā.	851	
PA_atk-abh01_a:852_0	3. Vipākattike aññamaññavisiṭṭhānaṃ kusalākusalānaṃ pākāti vipākā. Vipakkabhāvamāpannānaṃ	852	
PA_atk-abh01_a:852_1	arūpadhammānametaṃ adhivacanaṃ. Vipākadhammadhammāti vipākasabhāvadhammā. Yathā jātijarāsabhāvā	852	
PA_atk-abh01_a:852_2	jātijarāpakatikā sattā jātidhammā jarādhammāti vuccanti evaṃ vipākajanakaṭṭhena vipākasabhāvā	852	
PA_atk-abh01_a:852_3	vipākapakatikā dhammāti attho. Tatiyapadaṃ ubhayasabhāvapaṭikkhepavasena vuttaṃ.	852	
PA_atk-abh01_a:853_0	4. Upādinnupādāniyattike ārammaṇakaraṇavasena taṇhādiṭṭhīhi upetena kammunā ādinnā,	853	
PA_atk-abh01_a:853_1	phalabhāvena gahitāti upādinnā. Ārammaṇabhāvaṃ upagantvā upādānasambandhena upādānānaṃ	853	
PA_atk-abh01_a:853_2	hitāti upādāniyā. Upādānassa ārammaṇapaccayabhūtānametaṃ adhivacanaṃ. Upādiṇṇā ca	853	
PA_atk-abh01_a:853_3	te upādāniyā cāti upādiṇṇupādāniyā; sāsavakammanibbattānaṃ rūpārūpadhammānametaṃ	853	
PA_atk-abh01_a:853_4	adhivacanaṃ. Iti iminā nayena sesapadadvayepi paṭisedhasahito attho veditabbo.	853	
PA_atk-abh01_a:854_0	5. Saṃkiliṭṭhasaṃkilesikattike saṃkilesetīti saṃkileso, vibādhati, upatāpeti cāti	854	
PA_atk-abh01_a:854_1	attho. Saṃkilesena samannāgatāti saṃkiliṭṭhā. Attānaṃ ārammaṇaṃ katvā pavattanena	854	
PA_atk-abh01_a:854_2	saṃkilesaṃ arahanti, saṃkilese vā niyuttā, tassa ārammaṇabhāvānatikkamanatoti saṃkilesikā.	854	
PA_atk-abh01_a:854_3	Saṃkilesassa ārammaṇapaccayabhūtānametaṃ adhivacanaṃ. Saṃkiliṭṭhā ca te saṃkilesikā	854	
PA_atk-abh01_a:854_4	cāti saṃkiliṭṭhasaṃkilesikā. Sesapadadvayampi purimattike vuttanayeneva veditabbaṃ.	854	
PA_atk-abh01_a:855_0	6. Vitakkattike sampayogavasena vattamānena saha vitakkena savitakkā. Saha vicārena	855	
PA_atk-abh01_a:855_1	savicārā. Savitakkā ca te savicārā cāti savitakkasavicārā. Ubhayarahitā avitakkaavicārā.	855	
PA_atk-abh01_a:855_2	Vitakkavicāresu vicārova mattā, pamāṇaṃ, etesanti vicāramattā. Vicārato uttari vitakkena	855	
PA_atk-abh01_a:855_3	saddhiṃ sampayogaṃ na gacchantīti attho. Avitakkā ca te vicāramattā cāti avitakkavicāramattā.	855	
PA_atk-abh01_a:856_0	7. Pītittike pītiyā saha ekuppādādibhāvaṃ gatāti pītisahagatā, pītisampayuttāti attho.	856	
PA_atk-abh01_a:856_1	Sesapadadvayepi eseva nayo. Upekkhāti cettha adukkhamasukhā vedanā vuttā. Sā hi sukhadukkhākārappavattiṃ	856	
PA_atk-abh01_a:856_2	upekkhati, majjhattākārasaṇṭhitattā tenākārena pavattatīti upekkhā. Iti vedanāttikato	856	
PA_atk-abh01_a:856_3	padadvayameva gahetvā nippītikassa sukhassa sappītikasukhato visesadassanavasena ayaṃ tiko vutto.	856	
PA_atk-abh01_a:857_0	8. Dassanattike dassanenāti sotāpattimaggena. So hi paṭhamaṃ nibbānaṃ dassanato dassananti	857	
PA_atk-abh01_a:857_1	vutto. Gotrabhu pana kiñcāpi paṭhamataraṃ passati, yathā pana rañño santikaṃ kenacideva	857	
PA_atk-abh01_a:857_2	karaṇīyena āgato puriso dūratova rathikāya carantaṃ hatthikkhandhagataṃ rājānaṃ disvāpi	857	
PA_atk-abh01_a:857_3	‘diṭṭho te rājā’ti puṭṭho disvāpi kattabbakiccassa akatattā ‘na passāmī’ti āha. Evameva	857	
PA_atk-abh01_a:857_4	nibbānaṃ disvāpi kattabbassa kilesappahānassābhāvā na dassananti vuccati. Tañhi ñāṇaṃ	857	
PA_atk-abh01_a:857_5	maggassa āvajjanaṭṭhāne tiṭṭhati. Bhāvanāyāti sesamaggattayena. Sesamaggattayañhi	857	
PA_atk-abh01_a:857_6	paṭhamamaggena diṭṭhasmiṃyeva dhamme bhāvanāvasena uppajjati, adiṭṭhapubbaṃ kiñci	857	
PA_atk-abh01_a:857_7	na passati, tasmā bhāvanāti vuccati. Tatiyapadaṃ ubhayapaṭikkhepavasena vuttaṃ.	857	
PA_atk-abh01_a:858_0	9. Tadanantarattike dassanena pahātabbo hetu etesanti dassanena pahātabbahetukā.	858	
PA_atk-abh01_a:858_1	Dutiyapadepi eseva nayo. Tatiyapade neva dassanena na bhāvanāya pahātabbo hetu etesanti	858	
PA_atk-abh01_a:858_2	evamatthaṃ aggahetvā neva dassanena na bhāvanāya pahātabbo hetu etesaṃ atthīti evamattho	858	
PA_atk-abh01_a:858_3	gahetabbo. Itarathā hi ahetukānaṃ aggahaṇaṃ bhaveyya; hetuyeva hi tesaṃ natthi yo	858	
PA_atk-abh01_a:858_4	dassanabhāvanāhi pahātabbo siyā. Sahetukesupi hetuvajjānaṃ pahānaṃ āpajjati, na hetūnaṃ;	858	
PA_atk-abh01_a:858_5	hetuyeva hi etesaṃ ‘neva dassanena na bhāvanāya pahātabbo’ti vutto, na te dhammā.	858	
PA_atk-abh01_a:858_6	Ubhayampi cetaṃ anadhippetaṃ. Tasmā neva dassanena na bhāvanāya pahātabbo hetu etesaṃ	858	
PA_atk-abh01_a:858_7	atthīti nevadassanena nabhāvanāya pahātabbahetukāti ayamattho gahetabbo.	858	
PA_atk-abh01_a:859_0	10. Ācayagāmittike kammakilesehi āciyatīti ācayo. Paṭisandhicutigatippavattānaṃ etaṃ	859	
PA_atk-abh01_a:859_1	nāmaṃ. Tassa kāraṇaṃ hutvā nipphādanakabhāvena taṃ ācayaṃ gacchanti, yassa vā pavattanti	859	
PA_atk-abh01_a:859_2	taṃ puggalaṃ yathāvuttameva ācayaṃ gamentītipi ācayagāmino; sāsavakusalākusalānaṃ	859	
PA_atk-abh01_a:859_3	etaṃ adhivacanaṃ. Tato eva ācayasaṅkhātā cayā apetattā, nibbānaṃ apetaṃ cayāti apacayo.	859	
PA_atk-abh01_a:859_4	Taṃ ārammaṇaṃ katvā pavattanato apacayaṃ gacchantīti apacayagāmino; ariyamaggānametaṃ	859	
PA_atk-abh01_a:859_5	adhivacanaṃ. Apica pākāraṃ iṭṭhakavaḍḍhakī viya pavattaṃ ācinantā gacchantīti ācayagāmino.	859	
PA_atk-abh01_a:859_6	Tena citaṃ citaṃ iṭṭhakaṃ viddhaṃsayamāno puriso viya tadeva pavattaṃ apacinantā	859	
PA_atk-abh01_a:859_7	gacchantīti apacayagāmino. Tatiyapadaṃ ubhayapaṭikkhepena vuttaṃ.	859	
PA_atk-abh01_a:860_0	11. Sekkhattike tīsu sikkhāsu jātāti sekkhā. Sattannaṃ sekkhānaṃ etetipi sekkhā.	860	
PA_atk-abh01_a:860_1	Apariyositasikkhattā sayameva sikkhantītipi sekkhā. Upari sikkhitabbābhāvato na sekkhāti	860	
PA_atk-abh01_a:860_2	asekkhā. Vuḍḍhippattā vā sekkhātipi asekkhā. Arahattaphaladhammānaṃ etaṃ adhivacanaṃ.	860	
PA_atk-abh01_a:860_3	Tatiyapadaṃ ubhayapaṭikkhepena vuttaṃ.	860	
PA_atk-abh01_a:861_0	12. Parittattike samantato khaṇḍitattā appamattakaṃ parittanti vuccati; ‘parittaṃ	861	
PA_atk-abh01_a:861_1	gomayapiṇḍa’ntiādīsu viya. Imepi appānubhāvatāya parittā viyāti parittā; kāmāvacaradhammānametaṃ	861	
PA_atk-abh01_a:861_2	adhivacanaṃ. Kilesavikkhambhanasamatthatāya vipulaphalatāya dīghasantānatāya ca mahantabhāvaṃ	861	
PA_atk-abh01_a:861_3	gatā, mahantehi vā uḷāracchandavīriyacittapaññehi gatā paṭipannātipi mahaggatā. Pamāṇakarā	861	
PA_atk-abh01_a:861_4	dhammā rāgādayo pamāṇaṃ nāma. Ārammaṇato vā sampayogato vā natthi etesaṃ pamāṇaṃ,	861	
PA_atk-abh01_a:861_5	pamāṇassa ca paṭipakkhāti appamāṇā.	861	
PA_atk-abh01_a:862	13. Parittārammaṇattike parittaṃ ārammaṇaṃ etesanti parittārammaṇā. Sesapadadvayepi eseva nayo.	86	
PA_atk-abh01_a:863	14. Hīnattike hīnāti lāmakā akusalā dhammā. Hīnappaṇītānaṃ majjhe bhavāti majjhimā. Avasesā tebhūmakā dhammā uttamaṭṭhena atappakaṭṭhena ca paṇītā; lokuttarā dhammā.	86	
PA_atk-abh01_a:864_0	15. Micchattattike ‘hitasukhāvahā me bhavissantī’ti evaṃ āsīsitāpi tathā abhāvato,	864	
PA_atk-abh01_a:864_1	‘asubhādīsuyeva subha’ntiādi viparītappavattito ca micchāsabhāvāti micchattā; vipākadāne	864	
PA_atk-abh01_a:864_2	sati khandhabhedānantarameva vipākadānato niyatā; micchattā ca te niyatā cāti micchattaniyatā.	864	
PA_atk-abh01_a:864_3	Vuttaviparītena atthena sammāsabhāvāti sammattā; sammattā ca te niyatā ca anantarameva	864	
PA_atk-abh01_a:864_4	phaladānenāti sammattaniyatā. Ubhayathāpi na niyatāti aniyatā.	864	
PA_atk-abh01_a:865_0	16. Maggārammaṇattike nibbānaṃ maggati, gavesati, kilese vā mārento gacchatīti maggo.	865	
PA_atk-abh01_a:865_1	Maggo ārammaṇaṃ etesanti maggārammaṇā. Aṭṭhaṅgikopi maggo paccayaṭṭhena etesaṃ hetūti	865	
PA_atk-abh01_a:865_2	maggahetukā. Maggasampayuttā vā hetū magge vā hetūti maggahetū. Te etesaṃ hetūtipi	865	
PA_atk-abh01_a:865_3	maggahetukā. Sammādiṭṭhi sayaṃ maggo ceva hetu ca. Iti maggo hetu etesantipi maggahetukā.	865	
PA_atk-abh01_a:865_4	Abhibhavitvā pavattanaṭṭhena maggo adhipati etesanti maggādhipatino.	865	
PA_atk-abh01_a:866	17. Uppannattike uppādato paṭṭhāya yāva bhaṅgā uddhaṃ pannā gatā pavattāti uppannā. Na uppannāti anuppannā. Pariniṭṭhitakāraṇekadesattā avassaṃ uppajjissantīti uppādino.	86	
PA_atk-abh01_a:867	18. Atītattike attano sabhāvaṃ uppādādikkhaṇaṃ vā patvā atikkantāti atītā. Tadubhayampi na āgatāti anāgatā. Taṃ taṃ kāraṇaṃ paṭicca uppannāti paccuppannā.	86	
PA_atk-abh01_a:868	19. Anantarattike atītaṃ ārammaṇaṃ etesanti atītārammaṇā. Sesapadadvayepi eseva nayo.	86	
PA_atk-abh01_a:869_0	20. Ajjhattattike ‘evaṃ pavattamānā mayaṃ attā’ti gahaṇaṃ, ‘gamissāmā’ti iminā viya	869	
PA_atk-abh01_a:869_1	adhippāyena attānaṃ adhikāraṃ katvā pavattāti ajjhattā. ‘Ajjhatta’-saddo panāyaṃ	869	
PA_atk-abh01_a:869_2	gocarajjhatte niyakajjhatte ajjhattajjhatte visayajjhatteti catūsu atthesu dissati.	869	
PA_atk-abh01_a:869_3	“Tenānanda, bhikkhunā tasmiṃyeva purimasmiṃ samādhinimitte ajjhattameva cittaṃ saṇṭhapetabbaṃ”,	869	
PA_atk-abh01_a:869_4	“ajjhattarato samāhito”tiādīsu hi ayaṃ gocarajjhatte dissati. “Ajjhattaṃ sampasādanaṃ”,	869	
PA_atk-abh01_a:869_5	“ajjhattaṃ vā dhammesu dhammānupassī viharatī”tiādīsu niyakajjhatte. “Cha ajjhattikāni	869	
PA_atk-abh01_a:869_6	āyatanānī”tiādīsu ajjhattajjhatte. “Ayaṃ kho panānanda, vihāro tathāgatena abhisambuddho	869	
PA_atk-abh01_a:869_7	yadidaṃ sabbanimittānaṃ amanasikārā ajjhattaṃ suññataṃ upasampajja viharatī”tiādīsu	869	
PA_atk-abh01_a:869_8	visayajjhatte; issariyaṭṭhāneti attho. Phalasamāpatti hi buddhānaṃ issariyaṭṭhānaṃ	869	
PA_atk-abh01_a:869_9	nāma. Idha pana niyakajjhatte adhippeto. Tasmā attano santāne pavattā pāṭipuggalikā	869	
PA_atk-abh01_a:869_10	dhammā ajjhattāti veditabbā. Tato bāhirabhūtā pana indriyabaddhā vā anindriyabaddhā	8691	
PA_atk-abh01_a:869_11	vā bahiddhā nāma. Tatiyapadaṃ tadubhayavasena vuttaṃ.	8691	
PA_atk-abh01_a:870	21. Anantarattiko teyeva tippakārepi dhamme ārammaṇaṃ katvā pavattanavasena vutto.	87	
PA_atk-abh01_a:871_0	22. Sanidassanattike daṭṭhabbabhāvasaṅkhātena saha nidassanenāti sanidassanā. Paṭihananabhāvasaṅkhātena	871	
PA_atk-abh01_a:871_1	saha paṭighenāti sappaṭighā. Sanidassanā ca te sappaṭighā cāti sanidassanasappaṭighā.	871	
PA_atk-abh01_a:871_2	Natthi etesaṃ daṭṭhabbabhāvasaṅkhātaṃ nidassananti anidassanā. Anidassanā ca te vuttanayeneva	871	
PA_atk-abh01_a:871_3	sappaṭighā cāti anidassanasappaṭighā. Tatiyapadaṃ ubhayapaṭikkhepena vuttaṃ. Ayaṃ	871	
PA_atk-abh01_a:871_4	tāva tikamātikāya anupubbapadavaṇṇanā.	871	
PA_atk-abh01_a:872	Tikamātikāpadavaṇṇanā niṭṭhitā.	87	
PA_atk-abh01_a:873	Dukamātikāpadavaṇṇanā	87	
PA_atk-abh01_a:874_0	1-6. Dukamātikāyaṃ pana tikesu anāgatapadavaṇṇanaṃyeva karissāma. Hetugocchake tāva	874	
PA_atk-abh01_a:874_1	hetudhammāti mūlaṭṭhena hetusaṅkhātā dhammā. Hetū dhammātipi pāṭho. Na hetūti tesaṃyeva	874	
PA_atk-abh01_a:874_2	paṭikkhepavacanaṃ. Sampayogato pavattena saha hetunāti sahetukā. Tatheva pavatto	874	
PA_atk-abh01_a:874_3	natthi etesaṃ hetūti ahetukā. Ekuppādāditāya hetunā sampayuttāti hetusampayuttā.	874	
PA_atk-abh01_a:874_4	Hetunā vippayuttāti hetuvippayuttā. Imesaṃ dvinnampi dukānaṃ kiñcāpi atthato nānattaṃ	874	
PA_atk-abh01_a:874_5	natthi, desanāvilāsena pana tathā bujjhantānaṃ vā puggalānaṃ ajjhāsayavasena vuttā.	874	
PA_atk-abh01_a:874_6	Tato paraṃ paṭhamadukaṃ dutiyatatiyehi saddhiṃ yojetvā tesaṃ ‘hetū na hetū’tiādīnaṃ	874	
PA_atk-abh01_a:874_7	padānaṃ vasena yathāsambhavato aparepi tayo dukā vuttā. Tattha yatheva ‘hetū ceva	874	
PA_atk-abh01_a:874_8	dhammā sahetukā cā’ti etaṃ sambhavati, tathā ‘hetū ceva dhammā ahetukā cā’ti idampi.	874	
PA_atk-abh01_a:874_9	Yathā ca ‘sahetukā ceva dhammā na ca hetū’ti etaṃ sambhavati, tathā ‘ahetukā ceva	874	
PA_atk-abh01_a:874_10	dhammā na ca hetū’ti idampi. Hetusampayuttadukena saddhiṃ yojanāyapi eseva nayo.	8741	
PA_atk-abh01_a:875_0	Tatra yadetaṃ ‘na hetū dhammā sahetukāpi ahetukāpī’ti siddhe, ‘na hetū kho pana dhammā’ti	875	
PA_atk-abh01_a:875_1	atirittaṃ ‘kho panā’ti padaṃ vuttaṃ, tassa vasena ayaṃ atirekattho saṅgahitoti veditabbo.	875	
PA_atk-abh01_a:875_2	Kathaṃ? Na kevalaṃ ‘na hetu dhammā atha kho aññepi na ca sahetukāpi ahetukāpi icceva,	875	
PA_atk-abh01_a:875_3	atha kho aññathāpīti. Idaṃ vuttaṃ hoti – yatheva hi ‘na hetū dhammā sahetukāpi ahetukāpi’,	875	
PA_atk-abh01_a:875_4	evaṃ ‘hetū dhammā sahetukāpi ahetukāpi’. Yathā ca ‘na hetū dhammā sahetukāpi ahetukāpi’,	875	
PA_atk-abh01_a:875_5	evaṃ ‘na hetū dhammā hetusampayuttāpi hetuvippayuttāpī’ti.	875	
PA_atk-abh01_a:876_0	7-13. Cūḷantaradukesu attano nipphādakena saha paccayenāti sappaccayā. Natthi etesaṃ	876	
PA_atk-abh01_a:876_1	uppāde vā ṭhitiyaṃ vā paccayoti appaccayā. Paccayehi samāgantvā katāti saṅkhatā.	876	
PA_atk-abh01_a:876_2	Na saṅkhatāti asaṅkhatā. Avinibbhogavasena rūpaṃ etesaṃ atthīti rūpino. Tathāvidhaṃ	876	
PA_atk-abh01_a:876_3	natthi etesaṃ rūpanti arūpino. Ruppanalakkhaṇaṃ vā rūpaṃ; taṃ etesaṃ atthīti rūpino.	876	
PA_atk-abh01_a:876_4	Na rūpino arūpino. Lokiyā dhammāti loko vuccati lujjanapalujjanaṭṭhena vaṭṭaṃ; tasmiṃ	876	
PA_atk-abh01_a:876_5	pariyāpannabhāvena loke niyuttāti lokiyā. Tato uttiṇṇāti uttarā; loke apariyāpannabhāvena	876	
PA_atk-abh01_a:876_6	lokato uttarāti lokuttarā. Kenaci viññeyyāti cakkhuviññāṇādīsu kenaci ekena cakkhuviññāṇena	876	
PA_atk-abh01_a:876_7	vā sotaviññāṇena vā vijānitabbā. Kenaci na viññeyyāti teneva cakkhuviññāṇena vā sotaviññāṇena	876	
PA_atk-abh01_a:876_8	vā na vijānitabbā. Evaṃ sante dvinnampi padānaṃ atthanānattato duko hoti.	876	
PA_atk-abh01_a:877_0	14-19. Āsavagocchake āsavantīti āsavā. Cakkhutopi…pe… manatopi sandanti pavattantīti	877	
PA_atk-abh01_a:877_1	vuttaṃ hoti. Dhammato yāva gotrabhuṃ, okāsato yāva bhavaggaṃ savantīti vā āsavā.	877	
PA_atk-abh01_a:877_2	Ete dhamme etañca okāsaṃ antokaritvā pavattantīti attho. Antokaraṇattho hi ayaṃ ‘ā’kāro.	877	
PA_atk-abh01_a:877_3	Cirapārivāsiyaṭṭhena madirādayo āsavā. Āsavā viyātipi āsavā. Lokasmiñhi cirapārivāsikā	877	
PA_atk-abh01_a:877_4	madirādayo āsavāti vuccanti. Yadi ca cirapārivāsiyaṭṭhena āsavā, eteyeva bhavitumarahanti.	877	
PA_atk-abh01_a:877_5	Vuttañhetaṃ – “purimā, bhikkhave, koṭi na paññāyati avijjāya, ito pubbe avijjā nāhosī”tiādi.	877	
PA_atk-abh01_a:877_6	Āyataṃ vā saṃsāradukkhaṃ savanti pasavantītipi āsavā. Tato aññe no āsavā nāma. Attānaṃ	877	
PA_atk-abh01_a:877_7	ārammaṇaṃ katvā pavattehi saha āsavehīti sāsavā. Evaṃ pavattamānā natthi etesaṃ āsavāti	877	
PA_atk-abh01_a:877_8	anāsavā. Sesaṃ hetugocchake vuttanayena veditabbaṃ. Ayaṃ pana viseso – yathā tattha	877	
PA_atk-abh01_a:877_9	‘na hetū kho pana dhammā sahetukāpi ahetukāpīti ayaṃ osānaduko paṭhamadukassa dutiyapadaṃ	877	
PA_atk-abh01_a:877_10	ādimhi ṭhapetvā vutto, evaṃ idha ‘no āsavā kho pana dhammā sāsavāpi anāsavāpī’ti	8771	
PA_atk-abh01_a:877_11	na vutto. Kiñcāpi na vutto, atha kho ayañca añño ca bhedo tattha vuttanayeneva veditabbo.	8771	
PA_atk-abh01_a:878_0	20-25. Saṃyojanagocchake yassa saṃvijjanti, taṃ puggalaṃ vaṭṭasmiṃ saṃyojenti bandhantīti	878	
PA_atk-abh01_a:878_1	saṃyojanā. Tato aññe no saṃyojanā nāma. Ārammaṇabhāvaṃ upagantvā saṃyojanasambandhane	878	
PA_atk-abh01_a:878_2	saṃyojanānaṃ hitāti saṃyojaniyā. Saṃyojanassa ārammaṇapaccayabhūtānaṃ etaṃ adhivacanaṃ.	878	
PA_atk-abh01_a:878_3	Na saṃyojaniyā asaṃyojaniyā. Sesaṃ hetugocchake vuttanayeneva yojetabbaṃ.	878	
PA_atk-abh01_a:879_0	26-31. Ganthagocchake yassa saṃvijjanti taṃ cutipaṭisandhivasena vaṭṭasmiṃ ganthenti	879	
PA_atk-abh01_a:879_1	ghaṭentīti ganthā. Tato aññe no ganthā. Ārammaṇakaraṇavasena ganthehi ganthitabbāti	879	
PA_atk-abh01_a:879_2	ganthaniyā. Sesaṃ hetugocchake vuttanayeneva yojetabbaṃ. Yathā ca idha, evaṃ ito	879	
PA_atk-abh01_a:879_3	paresupi vuttāvasesaṃ tattha tattha vuttanayeneva veditabbaṃ.	879	
PA_atk-abh01_a:880_0	32-37. Oghagocchake yassa saṃvijjanti taṃ vaṭṭasmiṃyeva ohananti osīdāpentīti oghā.	880	
PA_atk-abh01_a:880_1	Ārammaṇaṃ katvā atikkamanīyato oghehi atikkamitabbāti oghaniyā. Oghānaṃ ārammaṇadhammā eva veditabbā.	880	
PA_atk-abh01_a:881	38-43. Yogagocchake vaṭṭasmiṃ yojentīti yogā. Yoganiyā oghaniyā viya veditabbā.	88	
PA_atk-abh01_a:882	44-49. Nīvaraṇagocchake cittaṃ nīvaranti pariyonandhantīti nīvaraṇā. Nīvaraṇiyā saṃyojaniyā viya veditabbā.	88	
PA_atk-abh01_a:883_0	50-54. Parāmāsagocchake dhammānaṃ yathābhūtaṃ aniccādiākāraṃ atikkamitvā ‘nicca’nti	883	
PA_atk-abh01_a:883_1	ādivasena pavattamānā parato āmasantīti parāmāsā. Parāmāsehi ārammaṇakaraṇavasena	883	
PA_atk-abh01_a:883_2	parāmaṭṭhattā parāmaṭṭhā.	883	
PA_atk-abh01_a:884_0	55-68. Mahantaradukesu ārammaṇaṃ aggahetvā appavattito saha ārammaṇenāti sārammaṇā.	884	
PA_atk-abh01_a:884_1	Natthi etesaṃ ārammaṇanti anārammaṇā. Cintanaṭṭhena cittā, vicittaṭṭhena vā cittā.	884	
PA_atk-abh01_a:884_2	Avippayogavasena cetasi niyuttāti cetasikā. Nirantarabhāvūpagamanatāya, uppādato	884	
PA_atk-abh01_a:884_3	yāva bhaṅgā, cittena saṃsaṭṭhāti cittasaṃsaṭṭhā. Ekato vattamānāpi nirantarabhāvaṃ	884	
PA_atk-abh01_a:884_4	anupagamanatāya cittena visaṃsaṭṭhāti cittavisaṃsaṭṭhā. Samuṭṭhahanti etenāti samuṭṭhānaṃ.	884	
PA_atk-abh01_a:884_5	Cittaṃ samuṭṭhānaṃ etesanti cittasamuṭṭhānā. Saha bhavantīti sahabhuno. Cittena sahabhuno	884	
PA_atk-abh01_a:884_6	cittasahabhuno. Anuparivattantīti anuparivattino. Kiṃ anuparivattanti? Cittaṃ. Cittassa	884	
PA_atk-abh01_a:884_7	anuparivattino cittānuparivattino. Cittasaṃsaṭṭhā ca te cittasamuṭṭhānā cāti cittasaṃsaṭṭhasamuṭṭhānā.	884	
PA_atk-abh01_a:884_8	Cittasaṃsaṭṭhā ca te cittasamuṭṭhānā ca cittasahabhuno eva cāti cittasaṃsaṭṭhasamuṭṭhānasahabhuno.	884	
PA_atk-abh01_a:884_9	Cittasaṃsaṭṭhā ca te cittasamuṭṭhānā ca cittānuparivattino eva cāti cittasaṃsaṭṭhasamuṭṭhānānuparivattino.	884	
PA_atk-abh01_a:884_10	Sesāni sabbapadāni vuttapadānaṃ paṭikkhepavasena veditabbāni. Ajjhattajjhattaṃ sandhāya	8841	
PA_atk-abh01_a:884_11	ajjhattattike vuttavasena ajjhattāva ajjhattikā. Tato bahibhūtāti bāhirā. Upādiyanteva	8841	
PA_atk-abh01_a:884_12	bhūtāni, na bhūtāni viya upādiyantīti upādā. Na upādiyantevāti noupādā.	8841	
PA_atk-abh01_a:885	69-74. Upādānagocchake bhusaṃ ādiyantīti upādānā; daḷhaggāhaṃ gaṇhantīti attho. Tato aññe noupādānā.	88	
PA_atk-abh01_a:886	75-82. Kilesagocchake saṃkiliṭṭhattike vuttanayeneva attho veditabbo.	88	
PA_atk-abh01_a:887_0	83-100. Piṭṭhidukesu kāme avacarantīti kāmāvacarā rūpe avacarantīti rūpāvacarā. Arūpe	887	
PA_atk-abh01_a:887_1	avacarantīti arūpāvacarā. Ayamettha saṅkhepo. Vitthāro pana parato āvi bhavissati.	887	
PA_atk-abh01_a:887_2	Tebhūmakavaṭṭe pariyāpannā antogadhāti pariyāpannā. Tasmiṃ na pariyāpannāti apariyāpannā.	887	
PA_atk-abh01_a:887_3	Vaṭṭamūlaṃ chindantā nibbānaṃ ārammaṇaṃ katvā vaṭṭato niyyantīti niyyānikā. Iminā	887	
PA_atk-abh01_a:887_4	lakkhaṇena na niyyantīti aniyyānikā. Cutiyā vā attano vā pavattiyā anantaraṃ phaladāne	887	
PA_atk-abh01_a:887_5	niyatattā niyatā. Tathā aniyatattā aniyatā. Aññe dhamme uttaranti pajahantīti uttarā.	887	
PA_atk-abh01_a:887_6	Attānaṃ uttarituṃ samatthehi saha uttarehīti sauttarā. Natthi etesaṃ uttarāti anuttarā.	887	
PA_atk-abh01_a:887_7	Raṇanti etehīti raṇā; yehi abhibhūtā sattā nānappakārena kandanti paridevanti, tesaṃ	887	
PA_atk-abh01_a:887_8	rāgādīnaṃ etaṃ adhivacanaṃ. Sampayogavasena pahānekaṭṭhatāvasena ca saha raṇehīti	887	
PA_atk-abh01_a:887_9	saraṇā. Tenākārena natthi etesaṃ raṇāti araṇā.	887	
PA_atk-abh01_a:888	Suttantikadukamātikāpadavaṇṇanā	88	
PA_atk-abh01_a:889_0	101-108. Suttantikadukesu sampayogavasena vijjaṃ bhajantīti vijjābhāgino; vijjābhāge	889	
PA_atk-abh01_a:889_1	vijjākoṭṭhāse vattantītipi vijjābhāgino. Tattha vipassanāñāṇaṃ, manomayiddhi, cha	889	
PA_atk-abh01_a:889_2	abhiññāti aṭṭha vijjā. Purimena atthena tāhi sampayuttadhammāpi vijjābhāgino. Pacchimena	889	
PA_atk-abh01_a:889_3	atthena tāsu yā kāci ekā vijjā vijjā. Sesā vijjābhāginoti. Evaṃ vijjāpi vijjāya sampayuttadhammāpi	889	
PA_atk-abh01_a:889_4	vijjābhāginotveva veditabbā. Idha pana sampayuttadhammāva adhippetā. Sampayogavaseneva	889	
PA_atk-abh01_a:889_5	avijjaṃ bhajantīti avijjābhāgino. Avijjābhāge avijjākoṭṭhāse vattantītipi avijjābhāgino.	889	
PA_atk-abh01_a:889_6	Tattha dukkhapaṭicchādakaṃ tamo samudayādipaṭicchādakanti catasso avijjā. Purimanayeneva	889	
PA_atk-abh01_a:889_7	tāhi sampayuttadhammāpi avijjābhāgino. Tāsu yā kāci ekā avijjā avijjā. Sesā avijjābhāginoti.	889	
PA_atk-abh01_a:889_8	Evaṃ avijjāpi avijjāya sampayuttadhammāpi avijjābhāginotveva veditabbā. Idha pana	889	
PA_atk-abh01_a:889_9	sampayuttadhammāva adhippetā.	889	
PA_atk-abh01_a:890_0	Puna anajjhottharaṇabhāvena kilesandhakāraṃ viddhaṃsetuṃ asamatthatāya vijju upamā	890	
PA_atk-abh01_a:890_1	etesanti vijjūpamā. Nissesaṃ viddhaṃsanasamatthatāya vajiraṃ upamā etesanti vajirūpamā.	890	
PA_atk-abh01_a:890_2	Bālesu ṭhitattā yattha ṭhitā tadupacārena bālā. Paṇḍitesu ṭhitattā paṇḍitā. Bālakarattā	890	
PA_atk-abh01_a:890_3	vā bālā, paṇḍitakarattā paṇḍitā. Kaṇhāti kāḷakā, cittassa apabhassarabhāvakaraṇā.	890	
PA_atk-abh01_a:890_4	Sukkāti odātā, cittassa pabhassarabhāvakaraṇā. Kaṇhābhijātihetuto vā kaṇhā; sukkābhijātihetuto	890	
PA_atk-abh01_a:890_5	sukkā. Idha ceva samparāye ca tapentīti tapanīyā. Na tapanīyā atapanīyā.	890	
PA_atk-abh01_a:891_0	Adhivacanadukādayo tayo atthato ninnānākaraṇā; byañjanamevettha nānaṃ. Sirivaḍḍhako	891	
PA_atk-abh01_a:891_1	dhanavaḍḍhakoti ādayo hi vacanamattameva adhikāraṃ katvā pavattā adhivacanā nāma.	891	
PA_atk-abh01_a:891_2	Adhivacanānaṃ pathā adhivacanapathā. “Abhisaṅkharontīti kho, bhikkhave, tasmā saṅkhārā”ti	891	
PA_atk-abh01_a:891_3	evaṃ niddhāretvā sahetukaṃ katvā vuccamānā abhilāpā nirutti nāma. Niruttīnaṃ pathā	891	
PA_atk-abh01_a:891_4	niruttipathā. Takko vitakko saṅkappoti evaṃ tena tena pakārena ñāpanato paññatti	891	
PA_atk-abh01_a:891_5	nāma. Paññattīnaṃ pathā paññattipathā. Ettha ca ekaṃ dukaṃ vatvāpi itaresaṃ vacane	891	
PA_atk-abh01_a:891_6	payojanaṃ hetugocchake vuttanayeneva veditabbaṃ.	891	
PA_atk-abh01_a:892_0	109-118. Nāmarūpaduke nāmakaraṇaṭṭhena namanaṭṭhena nāmanaṭṭhena ca nāmaṃ. Ruppanaṭṭhena	892	
PA_atk-abh01_a:892_1	rūpaṃ. Ayamettha saṅkhepo. Vitthāro pana nikkhepakaṇḍe āvi bhavissati. Avijjāti dukkhādīsu	892	
PA_atk-abh01_a:892_2	aññāṇaṃ. Bhavataṇhāti bhavapatthanā. Bhavadiṭṭhīti bhavo vuccati sassataṃ; sassatavasena	892	
PA_atk-abh01_a:892_3	uppajjanadiṭṭhi. Vibhavadiṭṭhīti vibhavo vuccati ucchedaṃ; ucchedavasena uppajjanadiṭṭhi.	892	
PA_atk-abh01_a:892_4	Sassato attā ca loko cāti pavattā diṭṭhi sassatadiṭṭhi. Ucchijjissatīti pavattā diṭṭhi	892	
PA_atk-abh01_a:892_5	ucchedadiṭṭhi. Antavāti pavattā diṭṭhi antavādiṭṭhi. Anantavāti pavattā diṭṭhi anantavādiṭṭhi.	892	
PA_atk-abh01_a:892_6	Pubbantaṃ anugatā diṭṭhi pubbantānudiṭṭhi. Aparantaṃ anugatā diṭṭhi aparantānudiṭṭhi.	892	
PA_atk-abh01_a:892_7	Ahirikanti yaṃ na hiriyati hiriyitabbenāti evaṃ vitthāritā nillajjatā. Anottappanti	892	
PA_atk-abh01_a:892_8	yaṃ na ottappati ottappitabbenāti evaṃ vitthārito abhāyanakaākāro. Hiriyanā hirī,	892	
PA_atk-abh01_a:892_9	ottappanā ottappaṃ. Dovacassatādīsu dukkhaṃ vaco etasmiṃ vippaṭikūlagāhimhi vipaccanīkasāte	892	
PA_atk-abh01_a:892_10	anādare puggaleti dubbaco. Tassa kammaṃ dovacassaṃ. Tassa bhāvo dovacassatā. Pāpā	8921	
PA_atk-abh01_a:892_11	assaddhādayo puggalā etassa mittāti pāpamitto; tassa bhāvo pāpamittatā. Sovacassatā	8921	
PA_atk-abh01_a:892_12	ca kalyāṇamittatā ca vuttapaṭipakkhanayena veditabbā.	8921	
PA_atk-abh01_a:893_0	119-123. ‘Pañcapi āpattikkhandhā āpattiyo, sattapi āpattikkhandhā āpattiyo’ti evaṃ	893	
PA_atk-abh01_a:893_1	vuttāsu āpattīsu kusalabhāvo āpattikusalatā. Tāhi āpattīhi vuṭṭhāne kusalabhāvo āpattivuṭṭhānakusalatā.	893	
PA_atk-abh01_a:893_2	Samāpattīsu kusalabhāvo samāpattikusalatā. Samāpattīnaṃ appanāparicchedapaññāyetaṃ	893	
PA_atk-abh01_a:893_3	adhivacanaṃ. Samāpattīhi vuṭṭhāne kusalabhāvo samāpattivuṭṭhānakusalatā. Aṭṭhārasasu	893	
PA_atk-abh01_a:893_4	dhātūsu kusalabhāvo dhātukusalatā. Tāsaṃyeva dhātūnaṃ manasikāre kusalabhāvo manasikārakusalatā.	893	
PA_atk-abh01_a:893_5	Cakkhāyatanādīsu kusalabhāvo āyatanakusalatā. Dvādasaṅge paṭiccasamuppāde kusalabhāvo	893	
PA_atk-abh01_a:893_6	paṭiccasamuppādakusalatā. Tasmiṃ tasmiṃ ṭhāne kusalabhāvo ṭhānakusalatā. Ṭhānanti	893	
PA_atk-abh01_a:893_7	kāraṇaṃ vuccati. Tasmiñhi tadāyattavuttitāya phalaṃ tiṭṭhati nāma, tasmā ṭhānanti	893	
PA_atk-abh01_a:893_8	vuttaṃ. Aṭṭhāne kusalabhāvo aṭṭhānakusalatā.	893	
PA_atk-abh01_a:894_0	124-134. Ujubhāvo ajjavo. Mudubhāvo maddavo. Adhivāsanasaṅkhāto khamanabhāvo khanti.	894	
PA_atk-abh01_a:894_1	Suratassa bhāvo soraccaṃ. Sammodakamudubhāvasaṅkhāto sakhilabhāvo sākhalyaṃ. Yathā	894	
PA_atk-abh01_a:894_2	parehi saddhiṃ attano chiddaṃ na hoti evaṃ dhammāmisehi paṭisantharaṇaṃ paṭisanthāro.	894	
PA_atk-abh01_a:894_3	Indriyasaṃvarabhedasaṅkhāto manacchaṭṭhesu indriyesu aguttadvārabhāvo indriyesu aguttadvāratā.	894	
PA_atk-abh01_a:894_4	Paṭiggahaṇaparibhogavasena bhojane mattaṃ ajānanabhāvo bhojane amattaññutā. Anantaraduko	894	
PA_atk-abh01_a:894_5	vuttapaṭipakkhanayena veditabbo. Sativippavāsasaṅkhāto muṭṭhassatibhāvo muṭṭhassaccaṃ.	894	
PA_atk-abh01_a:894_6	Asampajānabhāvo asampajaññaṃ. Saratīti sati. Sampajānātīti sampajaññaṃ. Appaṭisaṅkhāne	894	
PA_atk-abh01_a:894_7	akampanaṭṭhena paṭisaṅkhānasaṅkhātaṃ balaṃ paṭisaṅkhānabalaṃ. Vīriyasīsena satta	894	
PA_atk-abh01_a:894_8	bojjhaṅge bhāventassa uppannaṃ balaṃ bhāvanābalaṃ. Paccanīkadhamme sametīti samatho.	894	
PA_atk-abh01_a:894_9	Aniccādivasena vividhena ākārena passatīti vipassanā. Samathova taṃ ākāraṃ gahetvā	894	
PA_atk-abh01_a:894_10	puna pavattetabbassa samathassa nimittavasena samathanimittaṃ. Paggāhanimittepi eseva	8941	
PA_atk-abh01_a:894_11	nayo. Sampayuttadhamme paggaṇhātīti paggāho. Na vikkhipatīti avikkhepo.	8941	
PA_atk-abh01_a:895_0	135-142. Sīlavināsikā asaṃvarasaṅkhātā sīlassa vipatti sīlavipatti. Sammādiṭṭhivināsikā	895	
PA_atk-abh01_a:895_1	micchādiṭṭhisaṅkhātā diṭṭhiyā vipatti diṭṭhivipatti. Soraccameva sīlassa sampādanato	895	
PA_atk-abh01_a:895_2	sīlaparipūraṇato sīlassa sampadāti sīlasampadā. Diṭṭhipāripūribhūtaṃ ñāṇaṃ diṭṭhiyā	895	
PA_atk-abh01_a:895_3	sampadāti diṭṭhisampadā. Visuddhibhāvaṃ sampattā sīlasaṅkhātā sīlassa visuddhi, sīlavisuddhi.	895	
PA_atk-abh01_a:895_4	Nibbānasaṅkhātaṃ visuddhiṃ pāpetuṃ samatthā, dassanasaṅkhātā, diṭṭhiyā visuddhi diṭṭhivisuddhi.	895	
PA_atk-abh01_a:895_5	Diṭṭhivisuddhi kho pana yathādiṭṭhissa ca padhānanti kammassakataññāṇādisaṅkhātā	895	
PA_atk-abh01_a:895_6	diṭṭhivisuddhi ceva yathādiṭṭhissa ca anurūpadiṭṭhissa kalyāṇadiṭṭhissa taṃsampayuttameva	895	
PA_atk-abh01_a:895_7	padhānaṃ. Saṃvegoti jātiādīni paṭicca uppannabhayasaṅkhātaṃ saṃvijjanaṃ. Saṃvejaniyaṭṭhānanti	895	
PA_atk-abh01_a:895_8	saṃvegajanakaṃ jātiādikāraṇaṃ. Saṃviggassa ca yonisopadhānanti evaṃ saṃvegajātassa	895	
PA_atk-abh01_a:895_9	upāyapadhānaṃ. Asantuṭṭhitā ca kusalesu dhammesūti kusaladhammapūraṇe asantuṭṭhibhāvo.	895	
PA_atk-abh01_a:895_10	Appaṭivānitā ca padhānasminti arahattaṃ apatvā padhānasmiṃ anivattanatā anosakkanatā.	8951	
PA_atk-abh01_a:895_11	Vijānanato vijjā. Vimuccanato vimutti. Khaye ñāṇanti kilesakkhayakare ariyamagge	8951	
PA_atk-abh01_a:895_12	ñāṇaṃ. Anuppāde ñāṇanti paṭisandhivasena anuppādabhūte taṃtaṃmaggavajjhakilesānaṃ	8951	
PA_atk-abh01_a:895_13	anuppādapariyosāne uppanne ariyaphale ñāṇaṃ. Ayaṃ mātikāya anupubbapadavaṇṇanā.	8951	
PA_atk-abh01_a:896	Dukamātikāpadavaṇṇanā niṭṭhitā.	89	
PA_atk-abh01_a:897	Kāmāvacarakusalapadabhājanīyaṃ	89	
PA_atk-abh01_a:898_0	1. Idāni yathānikkhittāya mātikāya saṅgahite dhamme pabhedato dassetuṃ katame dhammā	898	
PA_atk-abh01_a:898_1	kusalāti idaṃ padabhājanīyaṃ āraddhaṃ. Tattha yadetaṃ yasmiṃ samaye kāmāvacaraṃ kusalaṃ	898	
PA_atk-abh01_a:898_2	cittaṃ uppannaṃ hotīti paṭhamaṃ kāmāvacarakusalaṃ dassitaṃ, tassa tāva niddese dhammavavatthānavāro	898	
PA_atk-abh01_a:898_3	saṅgahavāro suññatavāroti tayo mahāvārā honti. Tesu dhammavavatthānavāro uddesaniddesavasena	898	
PA_atk-abh01_a:898_4	dvidhā ṭhito. Tesu uddesavārassa pucchā, samayaniddeso, dhammuddeso, appanāti cattāro	898	
PA_atk-abh01_a:898_5	paricchedā. Tesu ‘katame dhammā kusalā’ti ayaṃ pucchā nāma. ‘Yasmiṃ samaye kāmāvacaraṃ…pe…	898	
PA_atk-abh01_a:898_6	tasmiṃ samaye’ti ayaṃ samayaniddeso nāma. ‘Phasso hoti…pe… avikkhepo hotī’ti ayaṃ	898	
PA_atk-abh01_a:898_7	dhammuddeso nāma. ‘Ye vā pana tasmiṃ samaye aññepi atthi paṭiccasamuppannā arūpino	898	
PA_atk-abh01_a:898_8	dhammā ime dhammā kusalā’ti ayaṃ appanā nāma.	898	
PA_atk-abh01_a:899_0	Evaṃ catūhi paricchedehi ṭhitassa uddesavārassa yvāyaṃ paṭhamo pucchāparicchedo,	899	
PA_atk-abh01_a:899_1	tattha ‘katame dhammā kusalā’ti ayaṃ kathetukamyatāpucchā. Pañcavidhāhi pucchā –	899	
PA_atk-abh01_a:899_2	adiṭṭhajotanāpucchā, diṭṭhasaṃsandanāpucchā, vimaticchedanāpucchā, anumatipucchā,	899	
PA_atk-abh01_a:899_3	kathetukamyatāpucchāti. Tāsaṃ idaṃ nānattaṃ –	899	
PA_atk-abh01_a:900_0	Katamā adiṭṭhajotanāpucchā? Pakatiyā lakkhaṇaṃ aññātaṃ hoti, adiṭṭhaṃ atulitaṃ atīritaṃ	900	
PA_atk-abh01_a:900_1	avibhūtaṃ avibhāvitaṃ. Tassa ñāṇāya dassanāya tulanāya tīraṇāya vibhūtatthāya vibhāvanatthāya	900	
PA_atk-abh01_a:900_2	pañhaṃ pucchati. Ayaṃ adiṭṭhajotanāpucchā.	900	
PA_atk-abh01_a:901_0	Katamā diṭṭhasaṃsandanāpucchā? Pakatiyā lakkhaṇaṃ ñātaṃ hoti, diṭṭhaṃ tulitaṃ tīritaṃ	901	
PA_atk-abh01_a:901_1	vibhūtaṃ vibhāvitaṃ, so aññehi paṇḍitehi saddhiṃ saṃsandanatthāya pañhaṃ pucchati.	901	
PA_atk-abh01_a:901_2	Ayaṃ diṭṭhasaṃsandanāpucchā.	901	
PA_atk-abh01_a:902_0	Katamā vimaticchedanāpucchā? Pakatiyā saṃsayapakkhando hoti, vimatipakkhando dveḷhakajāto	902	
PA_atk-abh01_a:902_1	– ‘evaṃ nu kho, nanu kho, kiṃ nu kho, kathaṃ nu kho’ti. So vimaticchedanatthāya pañhaṃ	902	
PA_atk-abh01_a:902_2	pucchati. Ayaṃ vimaticchedanāpucchā.	902	
PA_atk-abh01_a:903_0	Katamā anumatipucchā? Bhagavā bhikkhūnaṃ anumatiyā pañhaṃ pucchati – ‘taṃ kiṃ maññatha,	903	
PA_atk-abh01_a:903_1	bhikkhave, rūpaṃ niccaṃ vā aniccaṃ vā’ti? ‘Aniccaṃ, bhante’. ‘Yaṃ panāniccaṃ dukkhaṃ	903	
PA_atk-abh01_a:903_2	vā taṃ sukhaṃ vā’ti? ‘Dukkhaṃ, bhante’. ‘Yaṃ panāniccaṃ dukkhaṃ vipariṇāmadhammaṃ,	903	
PA_atk-abh01_a:903_3	kallaṃ nu taṃ samanupassituṃ etaṃ mama, esohamasmi, eso me attā’ti? ‘Nohetaṃ, bhante’ti. Ayaṃ anumatipucchā.	903	
PA_atk-abh01_a:904	Katamā kathetukamyatāpucchā? Bhagavā bhikkhūnaṃ kathetukamyatāya pañhaṃ pucchati. “Cattārome, bhikkhave, satipaṭṭhānā. Katame cattāro”ti ? Ayaṃ kathetukamyatāpucchāti.	90	
PA_atk-abh01_a:905_0	Tattha buddhānaṃ purimā tisso pucchā natthi. Kasmā? Buddhānañhi tīsu addhāsu kiñci	905	
PA_atk-abh01_a:905_1	saṅkhataṃ, addhāvimuttaṃ vā asaṅkhataṃ, adiṭṭhaṃ anaññātaṃ ajotitaṃ atulitaṃ atīritaṃ	905	
PA_atk-abh01_a:905_2	avibhūtaṃ avibhāvitaṃ nāma natthi. Tena tesaṃ adiṭṭhajotanāpucchā natthi. Yaṃ pana	905	
PA_atk-abh01_a:905_3	bhagavatā attano ñāṇena paṭividdhaṃ, tassa aññena samaṇena vā brāhmaṇena vā devena	905	
PA_atk-abh01_a:905_4	vā mārena vā brahmunā vā saddhiṃ saṃsandanakiccaṃ natthi. Tenassa diṭṭhasaṃsandanāpucchā	905	
PA_atk-abh01_a:905_5	natthi. Yasmā panesa akathaṃkathī tiṇṇavicikiccho sabbadhammesu vihatasaṃsayo, tenassa	905	
PA_atk-abh01_a:905_6	vimaticchedanāpucchā natthi. Itarā dve pana pucchā bhagavato atthi. Tāsu ayaṃ kathetukamyatāpucchāti veditabbā.	905	
PA_atk-abh01_a:906_0	Tattha ‘katame’tipadena niddisitabbadhamme pucchati. ‘Dhammā kusalā’ti hi vacanamattena	906	
PA_atk-abh01_a:906_1	‘kiṃ katā kiṃ vā karontī’ti na sakkā ñātuṃ. ‘Katame’ti vutte pana tesaṃ puṭṭhabhāvo	906	
PA_atk-abh01_a:906_2	paññāyati. Tena vuttaṃ ‘katametipadena niddisitabbadhamme pucchatī’ti. ‘Dhammā kusalā’tipadadvayena	906	
PA_atk-abh01_a:906_3	pucchāya puṭṭhadhamme dasseti. Tesaṃ attho heṭṭhā pakāsitova.	906	
PA_atk-abh01_a:907_0	Kasmā panettha mātikāyaṃ viya ‘kusalā dhammā’ti avatvā ‘dhammā kusalā’ti padānukkamo	907	
PA_atk-abh01_a:907_1	katoti? Pabhedato dhammānaṃ desanaṃ dīpetvā pabhedavantadassanatthaṃ. Imasmiñhi abhidhamme	907	
PA_atk-abh01_a:907_2	dhammāva desetabbā. Te ca kusalādīhi pabhedehi anekappabhedā. Tasmā dhammāyeva idha	907	
PA_atk-abh01_a:907_3	desetabbā. Nāyaṃ vohāradesanā. Te ca anekappabhedato desetabbā, na dhammamattato.	907	
PA_atk-abh01_a:907_4	Pabhedato hi desanā ghanavinibbhogapaṭisambhidāñāṇāvahā hotīti ‘kusalā dhammā’ti	907	
PA_atk-abh01_a:907_5	evaṃ pabhedato dhammānaṃ desanaṃ dīpetvā, idāni ye tena pabhedena desetabbā dhammā	907	
PA_atk-abh01_a:907_6	te dassetuṃ, ayaṃ ‘katame dhammā kusalā’ti padānukkamo katoti veditabbo. Pabhedavantesu	907	
PA_atk-abh01_a:907_7	hi dassitesu pabhedo dassiyamāno yujjati suviññeyyo ca hotīti.	907	
PA_atk-abh01_a:908	Idāni yasmiṃ samaye kāmāvacaraṃ kusalaṃ cittanti. Ettha –	90	
PA_atk-abh01_a:909	Samaye niddisi cittaṃ, cittena samayaṃ muni;	90	
PA_atk-abh01_a:910	Niyametvāna dīpetuṃ, dhamme tattha pabhedato.	91	
PA_atk-abh01_a:911_0	‘Yasmiṃ samaye kāmāvacaraṃ kusalaṃ citta’nti hi niddisanto bhagavā samaye cittaṃ	911	
PA_atk-abh01_a:911_1	niddisi. Kiṃkāraṇā? Tena samayaniyamitena cittena pariyosāne ‘tasmiṃ samaye’ti evaṃ	911	
PA_atk-abh01_a:911_2	samayaṃ niyametvāna, atha vijjamānepi samayanānatte yasmiṃ samaye cittaṃ tasmiṃyeva	911	
PA_atk-abh01_a:911_3	samaye phasso hoti, vedanā hotīti evaṃ tasmiṃ cittaniyamite samaye ete santatisamūhakiccārammaṇaghanavasena	911	
PA_atk-abh01_a:911_4	duranubodhappabhede phassavedanādayo dhamme bodhetunti attho.	911	
PA_atk-abh01_a:912_0	Idāni ‘yasmiṃ samaye’tiādīsu ayamanupubbapadavaṇṇanā. Yasminti aniyamato bhummaniddeso.	912	
PA_atk-abh01_a:912_1	Samayeti aniyamaniddiṭṭhaparidīpanaṃ. Ettāvatā aniyamato samayo niddiṭṭho hoti. Tattha samayasaddo –	912	
PA_atk-abh01_a:913	Samavāye khaṇe kāle, samūhe hetu diṭṭhisu;	91	
PA_atk-abh01_a:914	Paṭilābhe pahāne ca, paṭivedhe ca dissati.	91	
PA_atk-abh01_a:915_0	Tathā hissa “appeva nāma svepi upasaṅkameyyāma kālañca samayañca upādāyā”ti evamādīsu	915	
PA_atk-abh01_a:915_1	samavāyo attho. “Ekova kho, bhikkhave, khaṇo ca samayo ca brahmacariyavāsāyā”tiādīsu	915	
PA_atk-abh01_a:915_2	khaṇo. “Uṇhasamayo pariḷāhasamayo”tiādīsu kālo. “Mahāsamayo pavanasmi”ntiādīsu samūho.	915	
PA_atk-abh01_a:915_3	“Samayopi kho te, bhaddāli, appaṭividdho ahosi – bhagavā kho sāvatthiyaṃ viharati,	915	
PA_atk-abh01_a:915_4	bhagavāpi maṃ jānissati ‘bhaddāli nāma bhikkhu satthusāsane sikkhāya aparipūrakārī’ti.	915	
PA_atk-abh01_a:915_5	Ayampi kho te, bhaddāli, samayo appaṭividdho ahosī”tiādīsu hetu. “Tena kho pana samayena	915	
PA_atk-abh01_a:915_6	uggāhamāno paribbājako samaṇamuṇḍikāputto samayappavādake tindukācīre ekasālake mallikāya	915	
PA_atk-abh01_a:915_7	ārāme paṭivasatī”tiādīsu diṭṭhi.	915	
PA_atk-abh01_a:916	“Diṭṭhe dhamme ca yo attho, yo cattho samparāyiko;	91	
PA_atk-abh01_a:917	Atthābhisamayā dhīro, paṇḍitoti pavuccatī”ti. –	91	
PA_atk-abh01_a:918_0	Ādīsu paṭilābho. “Sammā mānābhisamayā antamakāsi dukkhassā”tiādīsu pahānaṃ. “Dukkhassa	918	
PA_atk-abh01_a:918_1	pīḷanaṭṭho saṅkhataṭṭho santāpaṭṭho vipariṇāmaṭṭho abhisamayaṭṭho”tiādīsu paṭivedho.	918	
PA_atk-abh01_a:918_2	Evamanekesu samayesu –	918	
PA_atk-abh01_a:919	Samavāyo khaṇo kālo, samūho hetuyeva ca;	91	
PA_atk-abh01_a:920	Ete pañcapi viññeyyā, samayā idha viññunā.	92	
PA_atk-abh01_a:921	‘Yasmiṃ samaye kāmāvacaraṃ kusala’nti imasmiñhi kusalādhikāre tesu navasu samayesu ete samavāyādayo pañca samayā paṇḍitena veditabbā.	92	
PA_atk-abh01_a:922	Tesu paccayasāmaggī, samavāyo khaṇo pana;	92	
PA_atk-abh01_a:923	Ekova navamo ñeyyo, cakkāni caturopi vā.	92	
PA_atk-abh01_a:924_0	Yā hi esā sādhāraṇaphalanipphādakattena saṇṭhitā paccayānaṃ sāmaggī, sā idha samavāyoti	924	
PA_atk-abh01_a:924_1	ñātabbā. “Ekova kho, bhikkhave, khaṇo ca samayo ca brahmacariyavāsāyā”ti evaṃ vutto	924	
PA_atk-abh01_a:924_2	pana navamova khaṇo eko khaṇoti veditabbo. Yāni vā panetāni “cattārimāni, bhikkhave,	924	
PA_atk-abh01_a:924_3	cakkāni yehi samannāgatānaṃ devamanussānaṃ catucakkaṃ vattatī”ti – ettha ‘patirūpadesavāso,	924	
PA_atk-abh01_a:924_4	sappurisūpanissayo, attasammāpaṇidhi, pubbe ca katapuññatā’ti cattāri cakkāni vuttāni,	924	
PA_atk-abh01_a:924_5	etāni vā ekajjhaṃ katvā okāsaṭṭhena khaṇoti veditabbāni. Tāni hi kusaluppattiyā okāsabhūtāni.	924	
PA_atk-abh01_a:925	Evaṃ samavāyañca khaṇañca ñatvā itaresu –	92	
PA_atk-abh01_a:926	Taṃ taṃ upādāya paññatto, kālo vohāramattako;	92	
PA_atk-abh01_a:927	Puñjo phassādidhammānaṃ, samūhoti vibhāvito.	92	
PA_atk-abh01_a:928_0	‘Cittakālo rūpakālo’tiādinā hi nayena dhamme vā, ‘atīto anāgato’tiādinā nayena dhammavuttiṃ	928	
PA_atk-abh01_a:928_1	vā, ‘bījakālo aṅkurakālo’ti ādinā nayena dhammapaṭipāṭiṃ vā, ‘uppādakālo jarākālo’tiādinā	928	
PA_atk-abh01_a:928_2	nayena dhammalakkhaṇaṃ vā, ‘vediyanakālo sañjānanakālo’tiādinā nayena dhammakiccaṃ	928	
PA_atk-abh01_a:928_3	vā, ‘nhānakālo pānakālo’tiādinā nayena sattakiccaṃ vā, ‘gamanakālo ṭhānakālo’tiādinā	928	
PA_atk-abh01_a:928_4	nayena iriyāpathaṃ vā, ‘pubbaṇho sāyanho divā rattī’tiādinā nayena candimasūriyādiparivattanaṃ	928	
PA_atk-abh01_a:928_5	vā, ‘aḍḍhamāso māso’tiādinā nayena ahorattādisaṅkhātaṃ kālasañcayaṃ vāti – evaṃ taṃ	928	
PA_atk-abh01_a:928_6	taṃ upādāya paññatto kālo nāma. So panesa sabhāvato avijjamānattā paññattimattako	928	
PA_atk-abh01_a:928_7	evāti veditabbo. Yo panesa phassavedanādīnaṃ dhammānaṃ puñjo, so idha samūhoti vibhāvito.	928	
PA_atk-abh01_a:928_8	Evaṃ kālasamūhepi ñatvā itaro pana –	928	
PA_atk-abh01_a:929	Hetūti paccayovettha, tassa dvāravasena vā;	92	
PA_atk-abh01_a:930	Anekabhāvo viññeyyo, paccayānaṃ vasena vā.	93	
PA_atk-abh01_a:931_0	Ettha hi paccayova hetu nāma, tassa dvārānaṃ vā paccayānaṃ vā vasena anekabhāvo veditabbo.	931	
PA_atk-abh01_a:931_1	Kathaṃ? Cakkhudvārādīsu hi uppajjamānānaṃ cakkhuviññāṇādīnaṃ cakkhurūpaālokamanasikārādayo	931	
PA_atk-abh01_a:931_2	paccayā, mahāpakaraṇe ca “hetupaccayo ārammaṇapaccayo”tiādinā nayena catuvīsati paccayā	931	
PA_atk-abh01_a:931_3	vuttā. Tesu ṭhapetvā vipākapaccayañca pacchājātapaccayañca, sesā kusaladhammānaṃ	931	
PA_atk-abh01_a:931_4	paccayā hontiyeva. Te sabbepi idha hetūti adhippetā. Evamassa iminā dvāravasena vā	931	
PA_atk-abh01_a:931_5	paccayavasena vā anekabhāvo veditabbo. Evamete samavāyādayo pañca atthā idha samayasaddena	931	
PA_atk-abh01_a:931_6	pariggahitāti veditabbā.	931	
PA_atk-abh01_a:932_0	‘Kasmā pana etesu yaṃkiñci ekaṃ apariggahetvā sabbesaṃ pariggaho kato’ti? ‘Tena tena	932	
PA_atk-abh01_a:932_1	tassa tassa atthavisesassa dīpanato. Etesu hi samavāyasaṅkhāto samayo anekahetuto	932	
PA_atk-abh01_a:932_2	vuttiṃ dīpeti. Tena ekakāraṇavādo paṭisedhito hoti. Samavāyo ca nāma sādhāraṇaphalanipphādane	932	
PA_atk-abh01_a:932_3	aññamaññāpekkho hoti. Tasmā ‘eko kattā nāma natthī’ti imampi atthaṃ dīpeti. Sabhāvena	932	
PA_atk-abh01_a:932_4	hi kāraṇe sati kāraṇantarāpekkhā ayuttāti. Evaṃ ekassa kassaci kāraṇassa abhāvadīpanena	932	
PA_atk-abh01_a:932_5	“sayaṃkataṃ sukhadukkha”ntiādi paṭisedhitaṃ hoti.	932	
PA_atk-abh01_a:933_0	Tattha siyā – ‘yaṃ vuttaṃ anekahetuto vuttiṃ dīpetī’ti, taṃ na yuttaṃ. ‘Kiṃkāraṇā’?‘Asāmaggiyaṃ	933	
PA_atk-abh01_a:933_1	ahetūnaṃ sāmaggiyampi ahetubhāvāpattito’. ‘Na hi ekasmiṃ andhe daṭṭhuṃ asakkonte	933	
PA_atk-abh01_a:933_2	andhasataṃ passatī’ti. ‘No na yuttaṃ; sādhāraṇaphalanipphādakattena hi ṭhitabhāvo	933	
PA_atk-abh01_a:933_3	sāmaggī; na anekesaṃ samodhānamattaṃ. Na ca andhānaṃ dassanaṃ nāma sādhāraṇaphalaṃ’.	933	
PA_atk-abh01_a:933_4	‘Kasmā’?‘Andhasate satipi tassa abhāvato. Cakkhādīnaṃ pana taṃ sādhāraṇaphalaṃ, tesaṃ	933	
PA_atk-abh01_a:933_5	bhāve bhāvato. Asāmaggiyaṃ ahetūnampi ca sāmaggiyaṃ hetubhāvo siddho. Svāyaṃ asāmaggiyaṃ	933	
PA_atk-abh01_a:933_6	phalābhāvena, sāmaggiyañcassa bhāvena, veditabbo. Cakkhādīnañhi vekalle cakkhuviññāṇādīnaṃ	933	
PA_atk-abh01_a:933_7	abhāvo, avekalle ca bhāvo, paccakkhasiddho lokassā’ti. Ayaṃ tāva samavāyasaṅkhātena	933	
PA_atk-abh01_a:933_8	samayena attho dīpito.	933	
PA_atk-abh01_a:934_0	Yo panesa aṭṭhahi akkhaṇehi parivajjito navamo khaṇo, patirūpadesavāsādiko ca catucakkasaṅkhāto	934	
PA_atk-abh01_a:934_1	okāsaṭṭhena khaṇo vutto, so manussattabuddhuppādasaddhammaṭṭhitiādikaṃ khaṇasāmaggiṃ	934	
PA_atk-abh01_a:934_2	vinā natthi. Manussattādīnañca kāṇakacchapopamādīhi dullabhabhāvo. Iti khaṇassa dullabhattā	934	
PA_atk-abh01_a:934_3	suṭṭhutaraṃ khaṇāyattaṃ lokuttaradhammānaṃ upakārabhūtaṃ kusalaṃ dullabhameva. Evametesu	934	
PA_atk-abh01_a:934_4	khaṇasaṅkhāto samayo kusaluppattiyā dullabhabhāvaṃ dīpeti. Evaṃ dīpentena anena adhigatakhaṇānaṃ	934	
PA_atk-abh01_a:934_5	khaṇāyattasseva tassa kusalassa ananuṭṭhānena moghakhaṇaṃ kurumānānaṃ pamādavihāro	934	
PA_atk-abh01_a:934_6	paṭisedhito hoti. Ayaṃ khaṇasaṅkhātena samayena attho dīpito.	934	
PA_atk-abh01_a:935_0	Yo panetassa kusalacittassa pavattikālo nāma hoti, so atiparitto. Sā cassa atiparittatā	935	
PA_atk-abh01_a:935_1	“yathā ca, bhikkhave, tassa purisassa javo, yathā ca candimasūriyānaṃ javo, yathā	935	
PA_atk-abh01_a:935_2	ca yā devatā candimasūriyānaṃ purato dhāvanti tāsaṃ devatānaṃ javo, tato sīghataraṃ	935	
PA_atk-abh01_a:935_3	āyusaṅkhārā khīyantī”ti – imassa suttassa aṭṭhakathāvasena veditabbā. Tatra hi so	935	
PA_atk-abh01_a:935_4	rūpajīvitindriyassa tāva parittako kālo vutto. Yāva paṭuppannaṃ rūpaṃ tiṭṭhati tāva	935	
PA_atk-abh01_a:935_5	soḷasa cittāni uppajjitvā bhijjanti. Iti tesaṃ kālaparittatāya upamāpi natthi. Tenevāha	935	
PA_atk-abh01_a:935_6	– “yāvañcidaṃ, bhikkhave, upamāpi na sukarā yāva lahuparivattaṃ citta”nti. Evametesu	935	
PA_atk-abh01_a:935_7	kālasaṅkhāto samayo kusalacittappavattikālassa atiparittataṃ dīpeti. Evaṃ dīpentena	935	
PA_atk-abh01_a:935_8	cānena atiparittakālatāya, vijjulatobhāsena muttāvuṇanaṃ viya, duppaṭivijjhamidaṃ	935	
PA_atk-abh01_a:935_9	cittaṃ, tasmā etassa paṭivedhe mahāussāho ca ādaro ca kattabboti ovādo dinno hoti.	935	
PA_atk-abh01_a:935_10	Ayaṃ kālasaṅkhātena samayena attho dīpito.	9351	
PA_atk-abh01_a:936_0	Samūhasaṅkhāto pana samayo anekesaṃ sahuppattiṃ dīpeti. Phassādīnañhi dhammānaṃ puñjo	936	
PA_atk-abh01_a:936_1	samūhoti vutto. Tasmiñca uppajjamānaṃ cittaṃ saha tehi dhammehi uppajjatīti anekesaṃ	936	
PA_atk-abh01_a:936_2	sahuppatti dīpitā. Evaṃ dīpentena cānena ekasseva dhammassa uppatti paṭisedhitā hoti.	936	
PA_atk-abh01_a:936_3	Ayaṃ samūhasaṅkhātena samayena attho dīpito.	936	
PA_atk-abh01_a:937_0	Hetusaṅkhāto pana samayo parāyattavuttitaṃ dīpeti. ‘Yasmiṃ samaye’ti hi padassa yasmā	937	
PA_atk-abh01_a:937_1	‘yasmiṃ hetumhi sati’ uppannaṃ hotīti ayamattho, tasmā ‘hetumhi sati’ pavattito parāyattavuttitā	937	
PA_atk-abh01_a:937_2	dīpitā. Evaṃ dīpentena cānena dhammānaṃ savasavattitābhimāno paṭisedhito hoti. Ayaṃ	937	
PA_atk-abh01_a:937_3	hetusaṅkhātena samayena attho dīpito.	937	
PA_atk-abh01_a:938_0	Tattha ‘yasmiṃ samaye’ti kālasaṅkhātassa samayassa vasena ‘yasmiṃ kāle’ti attho;	938	
PA_atk-abh01_a:938_1	samūhasaṅkhātassa ‘yasmiṃ samūhe’ti. Khaṇasamavāyahetusaṅkhātānaṃ ‘yasmiṃ khaṇe sati,	938	
PA_atk-abh01_a:938_2	yāya sāmaggiyā sati, yamhi hetumhi sati’ kāmāvacaraṃ kusalaṃ cittaṃ uppannaṃ hoti,	938	
PA_atk-abh01_a:938_3	tasmiṃyeva sati ‘phassādayopī’ti ayamattho veditabbo. Adhikaraṇañhi kālasaṅkhāto	938	
PA_atk-abh01_a:938_4	samūhasaṅkhāto ca samayo. Tattha vuttadhammānanti adhikaraṇavasenettha bhummaṃ. Khaṇasamavāyahetusaṅkhātassa	938	
PA_atk-abh01_a:938_5	ca samayassa bhāvena tesaṃ bhāvo lakkhīyatīti bhāvenabhāvalakkhaṇavasenettha bhummaṃ.	938	
PA_atk-abh01_a:939_0	Kāmāvacaranti “katame dhammā kāmāvacarā? Heṭṭhato avīcinirayaṃ uparito paranimmitavasavattiṃ	939	
PA_atk-abh01_a:939_1	pariyantaṃ katvā”tiādinā nayena vuttesu kāmāvacaradhammesu pariyāpannaṃ. Tatrāyaṃ	939	
PA_atk-abh01_a:939_2	vacanattho – uddānato dve kāmā, vatthukāmo ca kilesakāmo ca. Tattha kilesakāmo atthato	939	
PA_atk-abh01_a:939_3	chandarāgova vatthukāmo tebhūmakavaṭṭaṃ. Kilesakāmo cettha kāmetīti kāmo; itaro pana	939	
PA_atk-abh01_a:939_4	kāmiyatīti kāmo. Yasmiṃ pana padese duvidhopeso kāmo pavattivasena avacarati, so	939	
PA_atk-abh01_a:939_5	catunnaṃ apāyānaṃ, manussānaṃ, channañca devalokānaṃ vasena ekādasavidho padeso.	939	
PA_atk-abh01_a:939_6	Kāmo ettha avacaratīti kāmāvacaro, sasatthāvacaro viya. Yathā hi yasmiṃ padese sasatthā	939	
PA_atk-abh01_a:939_7	purisā avacaranti, so vijjamānesupi aññesu dvipadacatuppadesu avacarantesu, tesaṃ	939	
PA_atk-abh01_a:939_8	abhilakkhitattā ‘sasatthāvacaro’tveva vuccati, evaṃ vijjamānesupi aññesu rūpāvacarādīsu	939	
PA_atk-abh01_a:939_9	tattha avacarantesu, tesaṃ abhilakkhitattā ayaṃ padeso ‘kāmāvacaro’tveva vuccati.	939	
PA_atk-abh01_a:939_10	Svāyaṃ yathā rūpabhavo rūpaṃ, evaṃ uttarapadalopaṃ katvā ‘kāmo’tveva vuccati. Evamidaṃ	9391	
PA_atk-abh01_a:939_11	cittaṃ imasmiṃ ekādasapadesasaṅkhāte kāme avacaratīti kāmāvacaraṃ.	9391	
PA_atk-abh01_a:940_0	Kiñcāpi hi etaṃ rūpārūpabhavesupi avacarati, yathā pana saṅgāme avacaraṇato saṅgāmāvacaroti	940	
PA_atk-abh01_a:940_1	laddhanāmako nāgo nagare carantopi ‘saṅgāmāvacaro’tveva vuccati, thalajalacarā ca	940	
PA_atk-abh01_a:940_2	pāṇā athale ajale ca ṭhitāpi ‘thalacarā jalacarā’tveva vuccanti, evamidaṃ aññattha	940	
PA_atk-abh01_a:940_3	avacarantampi kāmāvacaramevāti veditabbaṃ. Ārammaṇakaraṇavasena vā ettha kāmo avacaratītipi	940	
PA_atk-abh01_a:940_4	kāmāvacaraṃ. Kāmañcesa rūpārūpāvacaresupi avacarati, yathā pana vadatīti ‘vaccho’,	940	
PA_atk-abh01_a:940_5	mahiyaṃ setīti ‘mahiṃso’ti vutte, na sattā yattakā vadanti, mahiyaṃ vā senti sabbesaṃ	940	
PA_atk-abh01_a:940_6	taṃ nāmaṃ hoti, evaṃsampadamidaṃ veditabbaṃ. Apica kāmabhavasaṅkhāte kāme paṭisandhiṃ	940	
PA_atk-abh01_a:940_7	avacāretītipi kāmāvacaraṃ.	940	
PA_atk-abh01_a:941_0	Kusalanti kucchitānaṃ salanādīhi atthehi kusalaṃ. Apica ārogyaṭṭhena anavajjaṭṭhena	941	
PA_atk-abh01_a:941_1	kosallasambhūtaṭṭhena ca kusalaṃ. Yatheva hi ‘kacci nu bhoto kusala’nti rūpakāye	941	
PA_atk-abh01_a:941_2	anāturatāya agelaññena nibyādhitāya ārogyaṭṭhena kusalaṃ vuttaṃ, evaṃ arūpadhammepi	941	
PA_atk-abh01_a:941_3	kilesāturatāya kilesagelaññassa ca kilesabyādhino abhāvena ārogyaṭṭhena kusalaṃ veditabbaṃ.	941	
PA_atk-abh01_a:941_4	Kilesavajjassa pana kilesadosassa kilesadarathassa ca abhāvā anavajjaṭṭhena kusalaṃ.	941	
PA_atk-abh01_a:941_5	Kosallaṃ vuccati paññā; kosallato sambhūtattā kosallasambhūtaṭṭhena kusalaṃ.	941	
PA_atk-abh01_a:942_0	‘Ñāṇasampayuttaṃ’ tāva evaṃ hotu; ñāṇavippayuttaṃ kathanti. Tampi ruḷhīsaddena kusalameva.	942	
PA_atk-abh01_a:942_1	Yathā hi tālapaṇṇehi akatvā kilañjādīhi katampi taṃsarikkhattā ruḷhīsaddena tālavaṇṭantveva	942	
PA_atk-abh01_a:942_2	vuccati, evaṃ ‘ñāṇavippayutta’mpi kusalantveva veditabbaṃ. Nippariyāyena pana ‘ñāṇasampayuttaṃ’	942	
PA_atk-abh01_a:942_3	ārogyaṭṭhena anavajjaṭṭhena kosallasambhūtaṭṭhenāti tividhenapi kusalanti nāmaṃ labhati,	942	
PA_atk-abh01_a:942_4	ñāṇavippayuttaṃ duvidheneva. Iti yañca jātakapariyāyena yañca bāhitikasuttapariyāyena	942	
PA_atk-abh01_a:942_5	yañca abhidhammapariyāyena kusalaṃ kathitaṃ sabbaṃ taṃ tīhipi atthehi imasmiṃ citte labbhati.	942	
PA_atk-abh01_a:943_0	Tadetaṃ lakkhaṇādivasena anavajjasukhavipākalakkhaṇaṃ, akusalaviddhaṃsanarasaṃ, vodānapaccupaṭṭhānaṃ,	943	
PA_atk-abh01_a:943_1	yonisomanasikārapadaṭṭhānaṃ. Avajjapaṭipakkhattā vā anavajjalakkhaṇameva kusalaṃ,	943	
PA_atk-abh01_a:943_2	vodānabhāvarasaṃ, iṭṭhavipākapaccupaṭṭhānaṃ, yathāvuttapadaṭṭhānameva. Lakkhaṇādīsu	943	
PA_atk-abh01_a:943_3	hi tesaṃ tesaṃ dhammānaṃ sabhāvo vā sāmaññaṃ vā lakkhaṇaṃ nāma. Kiccaṃ vā sampatti	943	
PA_atk-abh01_a:943_4	vā raso nāma. Upaṭṭhānākāro vā phalaṃ vā paccupaṭṭhānaṃ nāma. Āsannakāraṇaṃ padaṭṭhānaṃ	943	
PA_atk-abh01_a:943_5	nāma. Iti yattha yattha lakkhaṇādīni vakkhāma tattha tattha imināva nayena tesaṃ	943	
PA_atk-abh01_a:943_6	nānattaṃ veditabbaṃ.	943	
PA_atk-abh01_a:944_0	Cittanti ārammaṇaṃ cintetīti cittaṃ; vijānātīti attho. Yasmā vā ‘citta’nti sabbacittasādhāraṇo	944	
PA_atk-abh01_a:944_1	esa saddo, tasmā yadettha lokiyakusalākusalakiriyacittaṃ, taṃ javanavīthivasena attano	944	
PA_atk-abh01_a:944_2	santānaṃ cinotīti cittaṃ. Vipākaṃ kammakilesehi citanti cittaṃ. Apica sabbampi yathānurūpato	944	
PA_atk-abh01_a:944_3	cittatāya cittaṃ. Cittakaraṇatāya cittanti evampettha attho veditabbo. Tattha yasmā	944	
PA_atk-abh01_a:944_4	aññadeva sarāgaṃ cittaṃ, aññaṃ sadosaṃ, aññaṃ samohaṃ; aññaṃ kāmāvacaraṃ, aññaṃ rūpāvacarādibhedaṃ;	944	
PA_atk-abh01_a:944_5	aññaṃ rūpārammaṇaṃ, aññaṃ saddādiārammaṇaṃ; rūpārammaṇesu cāpi aññaṃ nīlārammaṇaṃ,	944	
PA_atk-abh01_a:944_6	aññaṃ pītādiārammaṇaṃ; saddādiārammaṇesupi eseva nayo; sabbesupi cetesu aññaṃ hīnaṃ	944	
PA_atk-abh01_a:944_7	aññaṃ majjhimaṃ aññaṃ paṇītaṃ; hīnādīsupi aññaṃ chandādhipateyyaṃ, aññaṃ vīriyādhipateyyaṃ	944	
PA_atk-abh01_a:944_8	aññaṃ cittādhipateyyaṃ, aññaṃ vīmaṃsādhipateyyaṃ, tasmā assa imesaṃ sampayuttabhūmiārammaṇahīnamajjhimapaṇītādhipatīnaṃ	944	
PA_atk-abh01_a:944_9	vasena cittatā veditabbā. Kāmañcettha ekameva evaṃ cittaṃ na hoti, cittānaṃ pana	944	
PA_atk-abh01_a:944_10	antogadhattā etesu yaṃkiñci ekampi cittatāya cittanti vattuṃ vaṭṭati. Evaṃ tāva cittatāya cittaṃ.	9441	
PA_atk-abh01_a:945_0	Kathaṃ cittakaraṇatāyāti? Lokasmiñhi cittakammato uttari aññaṃ cittaṃ nāma natthi.	945	
PA_atk-abh01_a:945_1	Tasmimpi caraṇaṃ nāma cittaṃ aticittameva hoti. Taṃ karontānaṃ cittakārānaṃ ‘evaṃvidhāni	945	
PA_atk-abh01_a:945_2	ettha rūpāni kātabbānī’ti cittasaññā uppajjati. Tāya cittasaññāya lekhāgahanarañjanaujjotanavattanādinipphādikā	945	
PA_atk-abh01_a:945_3	cittakiriyā uppajjanti, tato caraṇasaṅkhāte citte aññataraṃ vicittarūpaṃ nipphajjati.	945	
PA_atk-abh01_a:945_4	Tato ‘imassa rūpassa upari idaṃ hotu, heṭṭhā idaṃ, ubhayapasse ida’nti cintetvā yathācintitena	945	
PA_atk-abh01_a:945_5	kamena sesacittarūpanipphādanaṃ hoti, evaṃ yaṃkiñci loke vicittaṃ sippajātaṃ sabbaṃ	945	
PA_atk-abh01_a:945_6	taṃ citteneva kariyati, evaṃ imāya karaṇavicittatāya tassa tassa cittassa nipphādakaṃ	945	
PA_atk-abh01_a:945_7	cittampi tatheva cittaṃ hoti. Yathācintitassa vā anavasesassa anipphajjanato tatopi	945	
PA_atk-abh01_a:945_8	cittameva cittataraṃ. Tenāha bhagavā –	945	
PA_atk-abh01_a:946_0	“Diṭṭhaṃ vo, bhikkhave, caraṇaṃ nāma cittanti? ‘Evaṃ, bhante’. Tampi kho, bhikkhave,	946	
PA_atk-abh01_a:946_1	caraṇaṃ nāma cittaṃ citteneva cintitaṃ. Tenapi kho, bhikkhave, caraṇena cittena cittaṃyeva cittatara”nti.	946	
PA_atk-abh01_a:947_0	Tathā yadetaṃ devamanussanirayatiracchānabhedāsu gatīsu kammaliṅgasaññāvohārādibhedaṃ	947	
PA_atk-abh01_a:947_1	ajjhattikaṃ cittaṃ tampi cittakatameva. Kāyakammādibhedañhi dānasīlavihiṃsāsāṭheyyādinayappavattaṃ	947	
PA_atk-abh01_a:947_2	kusalākusalakammaṃ cittanipphāditaṃ kammanānattaṃ. Kammanānatteneva ca tāsu tāsu	947	
PA_atk-abh01_a:947_3	gatīsu hatthapādakaṇṇaudaragīvāmukhādisaṇṭhānabhinnaṃ liṅganānattaṃ. Liṅganānattato	947	
PA_atk-abh01_a:947_4	yathāgahitasaṇṭhānavasena ‘ayaṃ itthī ayaṃ puriso’ti uppajjamānāya saññāya saññānānattaṃ.	947	
PA_atk-abh01_a:947_5	Saññānānattato saññānurūpena ‘itthī’ti vā ‘puriso’ti vā voharantānaṃ vohāranānattaṃ.	947	
PA_atk-abh01_a:947_6	Vohāranānattavasena pana yasmā ‘itthī bhavissāmi puriso bhavissāmi, khattiyo bhavissāmi	947	
PA_atk-abh01_a:947_7	brāhmaṇo bhavissāmī’ti evaṃ tassa tassa attabhāvassa janakaṃ kammaṃ karīyati, tasmā	947	
PA_atk-abh01_a:947_8	vohāranānattato kammanānattaṃ. Taṃ panetaṃ kammanānattaṃ yathāpatthitaṃ bhavaṃ nibbattentaṃ	947	
PA_atk-abh01_a:947_9	yasmā gativasena nibbatteti tasmā kammanānattato gatinānattaṃ. Kammanānatteneva ca	947	
PA_atk-abh01_a:947_10	tesaṃ tesaṃ sattānaṃ tassā tassā gatiyā apādakadvipādakāditā, tassā tassā upapattiyā	9471	
PA_atk-abh01_a:947_11	uccanīcāditā, tasmiṃ tasmiṃ attabhāve suvaṇṇadubbaṇṇāditā, lokadhammesu lābhālābhāditā	9471	
PA_atk-abh01_a:947_12	ca paññāyati. Tasmā sabbametaṃ devamanussanirayatiracchānabhedāsu gatīsu kammaliṅgasaññāvohārādibhedaṃ	9471	
PA_atk-abh01_a:947_13	ajjhattikaṃ cittaṃ citteneva katanti veditabbaṃ. Svāyamattho imassa saṅgītianāruḷhassa	9471	
PA_atk-abh01_a:947_14	suttassa vasena veditabbo. Vuttañhetaṃ –	9471	
PA_atk-abh01_a:948_0	“Kammanānattaputhuttappabhedavavatthānavasena liṅganānattaputhuttappabhedavavatthānaṃ	948	
PA_atk-abh01_a:948_1	bhavati, liṅganānattaputhuttappabhedavavatthānavasena saññānānattaputhuttappabhedavavatthānaṃ	948	
PA_atk-abh01_a:948_2	bhavati, saññānānattaputhuttappabhedavavatthānavasena vohāranānattaputhuttappabhedavavatthānaṃ	948	
PA_atk-abh01_a:948_3	bhavati, vohāranānattaputhuttappabhedavavatthānavasena kammanānattaputhuttappabhedavavatthānaṃ	948	
PA_atk-abh01_a:948_4	bhavati. Kammanānākaraṇaṃ paṭicca sattānaṃ gatiyā nānākaraṇaṃ paññāyati – apadā dvipadā	948	
PA_atk-abh01_a:948_5	catuppadā bahuppadā, rūpino arūpino, saññino asaññino nevasaññīnāsaññino. Kammanānākaraṇaṃ	948	
PA_atk-abh01_a:948_6	paṭicca sattānaṃ upapattiyā nānākaraṇaṃ paññāyati – uccanīcatā hīnapaṇītatā sugataduggatatā.	948	
PA_atk-abh01_a:948_7	Kammanānākaraṇaṃ paṭicca sattānaṃ attabhāve nānākaraṇaṃ paññāyati – suvaṇṇadubbaṇṇatā	948	
PA_atk-abh01_a:948_8	sujātadujjātatā susaṇṭhitadussaṇṭhitatā. Kammanānākaraṇaṃ paṭicca sattānaṃ lokadhamme	948	
PA_atk-abh01_a:948_9	nānākaraṇaṃ paññāyati – lābhālābhe yasāyase nindāpasaṃsāyaṃ sukhadukkhe”ti.	948	
PA_atk-abh01_a:949	Aparampi vuttaṃ –	94	
PA_atk-abh01_a:950	Kammato liṅgato ceva, liṅgasaññā pavattare;	95	
PA_atk-abh01_a:951	Saññāto bhedaṃ gacchanti, itthāyaṃ purisoti vā.	95	
PA_atk-abh01_a:952	“Kammunā vattate loko, kammunā vattate pajā;	95	
PA_atk-abh01_a:953	Kammanibandhanā sattā, rathassāṇīva yāyato”. ;	95	
PA_atk-abh01_a:954	Kammena kittiṃ labhate pasaṃsaṃ,	95	
PA_atk-abh01_a:955	Kammena jāniñca vadhañca bandhaṃ;	95	
PA_atk-abh01_a:956	Taṃ kammanānākaraṇaṃ viditvā,	95	
PA_atk-abh01_a:957	Kasmā vade natthi kammanti loke. ;	95	
PA_atk-abh01_a:958	“Kammassakā māṇava sattā kammadāyādā kammayonī kammabandhū kammapaṭisaraṇā; kammaṃ satte vibhajati yadidaṃ hīnappaṇītatāyā”ti.	95	
PA_atk-abh01_a:959_0	Evaṃ imāya karaṇacittatāyapi cittassa cittatā veditabbā. Sabbānipi hi etāni vicitrāni	959	
PA_atk-abh01_a:959_1	citteneva katāni. Aladdhokāsassa pana cittassa yaṃ vā pana avasesapaccayavikalaṃ	959	
PA_atk-abh01_a:959_2	tassa ekaccacittakaraṇābhāvato yadetaṃ cittena kataṃ ajjhattikaṃ cittaṃ vuttaṃ, tatopi	959	
PA_atk-abh01_a:959_3	cittameva cittataraṃ. Tenāha bhagavā –	959	
PA_atk-abh01_a:960	“Nāhaṃ, bhikkhave, aññaṃ ekanikāyampi samanupassāmi evaṃ cittaṃ yathayidaṃ, bhikkhave, tiracchānagatā pāṇā… tehipi kho, bhikkhave, tiracchānagatehi pāṇehi cittaṃyeva cittatara”nti.	96	
PA_atk-abh01_a:961_0	Uppannaṃ hotīti ettha vattamānabhūtāpagatokāsakatabhūmiladdhavasena uppannaṃ nāma	961	
PA_atk-abh01_a:961_1	anekappabhedaṃ. Tattha sabbampi uppādajarābhaṅgasamaṅgīsaṅkhātaṃ vattamānuppannaṃ	961	
PA_atk-abh01_a:961_2	nāma. Ārammaṇarasaṃ anubhavitvā niruddhaṃ, anubhūtāpagatasaṅkhātaṃ kusalākusalaṃ,	961	
PA_atk-abh01_a:961_3	uppādādittayaṃ anuppatvā niruddhaṃ, bhūtāpagatasaṅkhātaṃ, sesasaṅkhatañca bhūtāpagatuppannaṃ	961	
PA_atk-abh01_a:961_4	nāma. “Yānissa tāni pubbe katāni kammānī”ti evamādinā nayena vuttaṃ kammaṃ atītampi	961	
PA_atk-abh01_a:961_5	samānaṃ, aññaṃ vipākaṃ paṭibāhitvā attano vipākassokāsaṃ katvā ṭhitattā, tathā katokāsañca	961	
PA_atk-abh01_a:961_6	vipākaṃ anuppannampi samānaṃ evaṃ kate okāse ekantena uppajjanato okāsakatuppannaṃ	961	
PA_atk-abh01_a:961_7	nāma. Tāsu tāsu bhūmīsu asamūhataṃ akusalaṃ bhūmiladdhuppannaṃ nāma. Ettha ca bhūmiyā	961	
PA_atk-abh01_a:961_8	bhūmiladdhassa ca nānattaṃ veditabbaṃ. Bhūmīti vipassanāya ārammaṇabhūtā tebhūmakā	961	
PA_atk-abh01_a:961_9	pañcakkhandhā. Bhūmiladdhaṃ nāma tesu khandhesu uppattārahaṃ kilesajātaṃ. Tena hesā	961	
PA_atk-abh01_a:961_10	bhūmi laddhā nāma hoti, tasmā bhūmiladdhanti vuccati. Evametesu catūsu uppannesu	9611	
PA_atk-abh01_a:961_11	idha ‘vattamānuppannaṃ’ adhippetaṃ.	9611	
PA_atk-abh01_a:962_0	Tatrāyaṃ vacanattho – pubbantato uddhaṃ uppādādiabhimukhaṃ pannanti uppannaṃ. ‘Uppanna’-saddo	962	
PA_atk-abh01_a:962_1	panesa atīte paṭiladdhe samuṭṭhite avikkhambhite asamucchinne khaṇattayagateti anekesu	962	
PA_atk-abh01_a:962_2	atthesu dissati. Ayañhi “tena kho pana, bhikkhave, samayena kakusandho bhagavā arahaṃ	962	
PA_atk-abh01_a:962_3	sammāsambuddho loke uppanno”ti ettha atīte āgato. “Āyasmato ānandassa atirekacīvaraṃ	962	
PA_atk-abh01_a:962_4	uppannaṃ hotī”ti ettha paṭiladdhe. “Seyyathāpi, bhikkhave, uppannaṃ mahāmeghaṃ tamenaṃ	962	
PA_atk-abh01_a:962_5	mahāvāto antarāyeva antaradhāpetī”ti ettha samuṭṭhite. “Uppannaṃ gamiyacittaṃ duppaṭivinodanīyaṃ	962	
PA_atk-abh01_a:962_6	; uppannuppanne pāpake akusale dhamme ṭhānaso antaradhāpetī”ti ettha avikkhambhite.	962	
PA_atk-abh01_a:962_7	“Ariyaṃ aṭṭhaṅgikaṃ maggaṃ bhāvento bahulīkaronto uppannuppanne pāpake akusale dhamme	962	
PA_atk-abh01_a:962_8	ṭhānaso antarāyeva antaradhāpetī”ti ettha asamucchinne. “Uppajjamānaṃ uppannanti?	962	
PA_atk-abh01_a:962_9	Āmantā”ti ettha khaṇattayagate. Svāyamidhāpi khaṇattayagateva daṭṭhabbo. Tasmā ‘uppannaṃ	962	
PA_atk-abh01_a:962_10	hotī’ti ettha khaṇattayagataṃ hoti, vattamānaṃ hoti, paccuppannaṃ hotīti. Ayaṃ saṅkhepattho.	9621	
PA_atk-abh01_a:963_0	Cittaṃ uppannaṃ hotīti cetaṃ desanāsīsameva. Na pana cittaṃ ekakameva uppajjati.	963	
PA_atk-abh01_a:963_1	Tasmā yathā rājā āgatoti vutte na parisaṃ pahāya ekakova āgato, rājaparisāya pana	963	
PA_atk-abh01_a:963_2	saddhiṃyeva āgatoti paññāyati, evamidampi paropaṇṇāsakusaladhammehi saddhiṃyeva uppannanti	963	
PA_atk-abh01_a:963_3	veditabbaṃ. Pubbaṅgamaṭṭhena pana “cittaṃ uppannaṃ hoti”cceva vuttaṃ.	963	
PA_atk-abh01_a:964_0	Lokiyadhammañhi patvā cittaṃ jeṭṭhakaṃ cittaṃ dhuraṃ cittaṃ pubbaṅgamaṃ hoti. Lokuttaradhammaṃ	964	
PA_atk-abh01_a:964_1	patvā paññā jeṭṭhikā paññā dhurā paññā pubbaṅgamā. Teneva bhagavā vinayapariyāyaṃ	964	
PA_atk-abh01_a:964_2	patvā pañhaṃ pucchanto ‘kiṃphassosi, kiṃvedanosi, kiṃsaññosi, kiṃcetanosī’ti apucchitvā	964	
PA_atk-abh01_a:964_3	“kiṃcitto tvaṃ bhikkhū”ti cittameva dhuraṃ katvā pucchati. “Atheyyacitto ahaṃ bhagavā”ti	964	
PA_atk-abh01_a:964_4	ca vutte ‘anāpatti atheyyaphassassā’tiādīni avatvā “anāpatti bhikkhu atheyyacittassā”ti vadati.	964	
PA_atk-abh01_a:965_0	Na kevalañca vinayapariyāyaṃ, aññampi lokiyadesanaṃ desento cittameva dhuraṃ katvā	965	
PA_atk-abh01_a:965_1	deseti. Yathāha – “ye keci, bhikkhave, dhammā akusalā akusalabhāgiyā akusalapakkhikā	965	
PA_atk-abh01_a:965_2	sabbete manopubbaṅgamā. Mano tesaṃ dhammānaṃ paṭhamaṃ uppajjati”.	965	
PA_atk-abh01_a:966	“Manopubbaṅgamā dhammā, manoseṭṭhā manomayā;	96	
PA_atk-abh01_a:967	Manasā ce paduṭṭhena, bhāsati vā karoti vā;	96	
PA_atk-abh01_a:968	Tato naṃ dukkhamanveti, cakkaṃva vahato padaṃ.	96	
PA_atk-abh01_a:969	“Manopubbaṅgamā dhammā, manoseṭṭhā manomayā;	96	
PA_atk-abh01_a:970	Manasā ce pasannena, bhāsati vā karoti vā;	97	
PA_atk-abh01_a:971	Tato naṃ sukhamanveti, chāyāva anapāyinī”. ;	97	
PA_atk-abh01_a:972	“Cittena nīyati loko, cittena parikassati;	97	
PA_atk-abh01_a:973	Cittassa ekadhammassa, sabbeva vasamanvagū”. ;	97	
PA_atk-abh01_a:974	“Cittasaṃkilesā, bhikkhave, sattā saṃkilissanti cittavodānā visujjhanti” ;	97	
PA_atk-abh01_a:975	“Pabhassaramidaṃ, bhikkhave, cittaṃ, tañca kho āgantukehi upakkilesehi upakkiliṭṭhaṃ” ;	97	
PA_atk-abh01_a:976_0	“Citte, gahapati, arakkhite kāyakammampi arakkhitaṃ hoti, vacīkammampi arakkhitaṃ	976	
PA_atk-abh01_a:976_1	hoti, manokammampi arakkhitaṃ hoti; citte, gahapati, rakkhite…pe… citte, gahapati,	976	
PA_atk-abh01_a:976_2	byāpanne…pe… citte, gahapati, abyāpanne…pe… citte, gahapati, avassute…pe… citte,	976	
PA_atk-abh01_a:976_3	gahapati, anavassute kāyakammampi anavassutaṃ hoti, vacīkammampi anavassutaṃ hoti,	976	
PA_atk-abh01_a:976_4	manokammampi anavassutaṃ hotī”ti.	976	
PA_atk-abh01_a:977_0	Evaṃ lokiyadhammaṃ patvā cittaṃ jeṭṭhakaṃ hoti, cittaṃ dhuraṃ hoti, cittaṃ pubbaṅgamaṃ	977	
PA_atk-abh01_a:977_1	hotīti veditabbaṃ. Imesu pana suttesu ekaṃ vā dve vā aggahetvā suttānurakkhaṇatthāya	977	
PA_atk-abh01_a:977_2	sabbānipi gahitānīti veditabbāni.	977	
PA_atk-abh01_a:978_0	Lokuttaradhammaṃ pucchanto pana ‘kataraphassaṃ adhigatosi, kataravedanaṃ katarasaññaṃ	978	
PA_atk-abh01_a:978_1	kataracetanaṃ kataracitta’nti apucchitvā, ‘katarapaññaṃ tvaṃ bhikkhu adhigato’si,	978	
PA_atk-abh01_a:978_2	‘kiṃ paṭhamaṃ maggapaññaṃ, udāhu dutiyaṃ…pe… tatiyaṃ…pe… catutthaṃ maggapaññaṃ adhigato’ti	978	
PA_atk-abh01_a:978_3	paññaṃ jeṭṭhikaṃ paññaṃ dhuraṃ katvā pucchati. Paññuttarā sabbe kusalā dhammā na	978	
PA_atk-abh01_a:978_4	parihāyanti. Paññā pana kimatthiyā ? “Paññavato, bhikkhave, ariyasāvakassa tadanvayā	978	
PA_atk-abh01_a:978_5	saddhā saṇṭhāti, tadanvayaṃ vīriyaṃ saṇṭhāti, tadanvayā sati saṇṭhāti, tadanvayo	978	
PA_atk-abh01_a:978_6	samādhi saṇṭhātī”ti evamādīni panettha suttāni daṭṭhabbāni. Iti lokuttaradhammaṃ	978	
PA_atk-abh01_a:978_7	patvā paññā jeṭṭhikā hoti paññā dhurā paññā pubbaṅgamāti veditabbā. Ayaṃ pana lokiyadesanā.	978	
PA_atk-abh01_a:978_8	Tasmā cittaṃ dhuraṃ katvā desento “cittaṃ uppannaṃ hotī”ti āha.	978	
PA_atk-abh01_a:979_0	Somanassasahagatanti sātamadhuravedayitasaṅkhātena somanassena saha ekuppādādibhāvaṃ	979	
PA_atk-abh01_a:979_1	gataṃ. Ayaṃ pana ‘sahagata’-saddo tabbhāve vokiṇṇe nissaye ārammaṇe saṃsaṭṭheti imesu	979	
PA_atk-abh01_a:979_2	atthesu dissati. Tattha “yāyaṃ taṇhā ponobbhavikā nandirāgasahagatā”ti tabbhāve veditabbo;	979	
PA_atk-abh01_a:979_3	nandirāgabhūtāti attho. “Yā, bhikkhave, vīmaṃsā kosajjasahagatā kosajjasampayuttā”ti	979	
PA_atk-abh01_a:979_4	vokiṇṇe veditabbo; antarantarā uppajjamānena kosajjena vokiṇṇāti ayamettha attho.	979	
PA_atk-abh01_a:979_5	“Aṭṭhikasaññāsahagataṃ satisambojjhaṅgaṃ bhāvetī”ti nissaye veditabbo; aṭṭhikasaññaṃ	979	
PA_atk-abh01_a:979_6	nissāya aṭṭhikasaññaṃ bhāvetvā paṭiladdhanti attho. “Lābhī hoti rūpasahagatānaṃ vā	979	
PA_atk-abh01_a:979_7	samāpattīnaṃ arūpasahagatānaṃ vā”ti ārammaṇe; veditabbo rūpārūpārammaṇānanti attho.	979	
PA_atk-abh01_a:979_8	“Idaṃ sukhaṃ imāya pītiyā sahagataṃ hoti sahajātaṃ saṃsaṭṭhaṃ sampayutta”nti saṃsaṭṭhe.	979	
PA_atk-abh01_a:979_9	Imasmimpi pade ayamevattho adhippeto. Somanassasaṃsaṭṭhañhi idha somanassasahagatanti vuttaṃ.	979	
PA_atk-abh01_a:980_0	‘Saṃsaṭṭha’-saddopi cesa sadise avassute mittasanthave sahajāteti bahūsu atthesu	980	
PA_atk-abh01_a:980_1	dissati. Ayañhi “kise thūle vivajjetvā saṃsaṭṭhā yojitā hayā”ti ettha sadise āgato.	980	
PA_atk-abh01_a:980_2	“Saṃsaṭṭhāva tumhe ayye viharathā”ti avassute. “Gihi saṃsaṭṭho viharatī”ti mittasanthave.	980	
PA_atk-abh01_a:980_3	“Idaṃ sukhaṃ imāya pītiyā sahagataṃ hoti sahajātaṃ saṃsaṭṭhaṃ sampayutta”nti sahajāte.	980	
PA_atk-abh01_a:980_4	Idhāpi sahajāte adhippeto. Tattha ‘sahagataṃ’ asahajātaṃ asaṃsaṭṭhaṃ asampayuttaṃ	980	
PA_atk-abh01_a:980_5	nāma natthi. Sahajātaṃ pana saṃsaṭṭhaṃ sampayuttaṃ hotipi, na hotipi. Rūpārūpadhammesu	980	
PA_atk-abh01_a:980_6	hi ekato jātesu rūpaṃ arūpena sahajātaṃ hoti, na saṃsaṭṭhaṃ, na sampayuttaṃ; tathā	980	
PA_atk-abh01_a:980_7	arūpaṃ rūpena; rūpañca rūpena; arūpaṃ pana arūpena saddhiṃ niyamatova sahagataṃ sahajātaṃ	980	
PA_atk-abh01_a:980_8	saṃsaṭṭhaṃ sampayuttameva hotīti. Taṃ sandhāya vuttaṃ ‘somanassasahagata’nti.	980	
PA_atk-abh01_a:981_0	Ñāṇasampayuttanti ñāṇena sampayuttaṃ, samaṃ ekuppādādippakārehi yuttanti attho. Yaṃ	981	
PA_atk-abh01_a:981_1	panettha vattabbaṃ siyā taṃ mātikāvaṇṇanāya vedanāttike vuttanayameva. Tasmā ekuppādā	981	
PA_atk-abh01_a:981_2	ekanirodhā ekavatthukā ekārammaṇāti iminā lakkhaṇenetaṃ sampayuttanti veditabbaṃ.	981	
PA_atk-abh01_a:981_3	Ukkaṭṭhaniddeso cesa. Arūpe pana vināpi ekavatthukabhāvaṃ sampayogo labbhati.	981	
PA_atk-abh01_a:982_0	Ettāvatā kiṃ kathitaṃ? Kāmāvacarakusalesu somanassasahagataṃ tihetukaṃ ñāṇasampayuttaṃ	982	
PA_atk-abh01_a:982_1	asaṅkhārikaṃ mahācittaṃ kathitaṃ. “Katame dhammā kusalā”ti hi aniyamitapucchāya catubhūmakakusalaṃ	982	
PA_atk-abh01_a:982_2	gahitaṃ. ‘Kāmāvacaraṃ kusalaṃ cittaṃ uppannaṃ hotī’ti vacanena pana tebhūmakaṃ kusalaṃ	982	
PA_atk-abh01_a:982_3	pariccajitvā, aṭṭhavidhaṃ kāmāvacarakusalameva gahitaṃ. ‘Somanassasahagata’nti vacanena	982	
PA_atk-abh01_a:982_4	tato catubbidhaṃ upekkhāsahagataṃ pariccajitvā catubbidhaṃ somanassasahagatameva	982	
PA_atk-abh01_a:982_5	gahitaṃ. ‘Ñāṇasampayutta’nti vacanena tato duvidhaṃ ñāṇavippayuttaṃ pariccajitvā	982	
PA_atk-abh01_a:982_6	dve ñāṇasampayuttāneva gahitāni. Asaṅkhārikabhāvo pana anābhaṭṭhatāyeva na gahito.	982	
PA_atk-abh01_a:982_7	Kiñcāpi na gahito, parato pana ‘sasaṅkhārenā’ti vacanato idha ‘asaṅkhārenā’ti avuttepi	982	
PA_atk-abh01_a:982_8	asaṅkhārikabhāvo veditabbo. Sammāsambuddho hi āditova idaṃ mahācittaṃ bhājetvā dassetuṃ	982	
PA_atk-abh01_a:982_9	niyametvāva imaṃ desanaṃ ārabhīti evamettha sanniṭṭhānaṃ katanti veditabbaṃ.	982	
PA_atk-abh01_a:983_0	Idāni tameva cittaṃ ārammaṇato dassetuṃ rūpārammaṇaṃ vātiādimāha. Bhagavā hi arūpadhammaṃ	983	
PA_atk-abh01_a:983_1	dassento vatthunā vā dasseti, ārammaṇena vā, vatthārammaṇehi vā, sarasabhāvena vā.	983	
PA_atk-abh01_a:983_2	“Cakkhusamphasso…pe… manosamphasso; cakkhusamphassajā vedanā…pe… manosamphassajā	983	
PA_atk-abh01_a:983_3	vedanā; cakkhuviññāṇaṃ…pe… manoviññāṇa”ntiādīsu hi vatthunā arūpadhammā dassitā.	983	
PA_atk-abh01_a:983_4	“Rūpasaññā…pe… dhammasaññā, rūpasañcetanā…pe… dhammasañcetanā”tiādīsu ārammaṇena.	983	
PA_atk-abh01_a:983_5	“Cakkhuñca paṭicca rūpe ca uppajjati cakkhuviññāṇaṃ, tiṇṇaṃ saṅgati phasso…pe… manañca	983	
PA_atk-abh01_a:983_6	paṭicca dhamme ca uppajjati manoviññāṇaṃ, tiṇṇaṃ saṅgati phasso”tiādīsu vatthārammaṇehi.	983	
PA_atk-abh01_a:983_7	“Avijjāpaccayā, bhikkhave, saṅkhārā, saṅkhārapaccayā viññāṇa”ntiādīsu sarasabhāvena	983	
PA_atk-abh01_a:983_8	arūpadhammā dassitā. Imasmiṃ pana ṭhāne ārammaṇena dassento ‘rūpārammaṇaṃ’ vātiādimāha.	983	
PA_atk-abh01_a:984_0	Tattha catusamuṭṭhānaṃ atītānāgatapaccuppannaṃ rūpameva rūpārammaṇaṃ. Dvisamuṭṭhāno	984	
PA_atk-abh01_a:984_1	atītānāgatapaccuppanno saddova saddārammaṇaṃ. Catusamuṭṭhāno atītānāgatapaccuppanno	984	
PA_atk-abh01_a:984_2	gandhova gandhārammaṇaṃ. Catusamuṭṭhāno atītānāgatapaccuppanno rasova rasārammaṇaṃ.	984	
PA_atk-abh01_a:984_3	Catusamuṭṭhānaṃ atītānāgatapaccuppannaṃ phoṭṭhabbameva phoṭṭhabbārammaṇaṃ. Ekasamuṭṭhānā	984	
PA_atk-abh01_a:984_4	dvisamuṭṭhānā tisamuṭṭhānā catusamuṭṭhānā nakutocisamuṭṭhānā atītānāgatapaccuppannā	984	
PA_atk-abh01_a:984_5	cittacetasikā, tathā navattabbā ca, vuttāvasesā cittagocarasaṅkhātā dhammāyeva dhammārammaṇaṃ.	984	
PA_atk-abh01_a:984_6	Ye pana anāpāthagatā rūpādayopi dhammārammaṇamicceva vadanti te iminā suttena paṭikkhipitabbā. Vuttañhetaṃ –	984	
PA_atk-abh01_a:985	“Imesaṃ kho, āvuso, pañcannaṃ indriyānaṃ nānāvisayānaṃ nānāgocarānaṃ na aññamaññassa gocaravisayaṃ paccanubhontānaṃ mano paṭisaraṇaṃ mano nesaṃ gocaravisayaṃ paccanubhotī”ti.	98	
PA_atk-abh01_a:986_0	Etesañhi rūpārammaṇādīni gocaravisayo nāma. Tāni manena paccanubhaviyamānānipi rūpārammaṇādīniyevāti	986	
PA_atk-abh01_a:986_1	ayamattho siddho hoti. Dibbacakkhuñāṇādīnañca rūpādiārammaṇattāpi ayamattho siddhoyeva	986	
PA_atk-abh01_a:986_2	hoti. Anāpāthagatāneva hi rūpārammaṇādīni dibbacakkhuādīnaṃ ārammaṇāni, na ca tāni	986	
PA_atk-abh01_a:986_3	dhammārammaṇāni bhavantīti vuttanayeneva ārammaṇavavatthānaṃ veditabbaṃ.	986	
PA_atk-abh01_a:987_0	Tattha ekekaṃ ārammaṇaṃ dvīsu dvīsu dvāresu āpāthamāgacchati. Rūpārammaṇañhi cakkhupasādaṃ	987	
PA_atk-abh01_a:987_1	ghaṭṭetvā taṅkhaṇaññeva manodvāre āpāthamāgacchati; bhavaṅgacalanassa paccayo hotīti	987	
PA_atk-abh01_a:987_2	attho. Saddagandharasaphoṭṭhabbārammaṇesupi eseva nayo. Yathā hi sakuṇo ākāsenāgantvā	987	
PA_atk-abh01_a:987_3	rukkhagge nilīyamānova rukkhasākhañca ghaṭṭeti, chāyā cassa pathaviyaṃ paṭihaññati	987	
PA_atk-abh01_a:987_4	sākhāghaṭṭanachāyāpharaṇāni apubbaṃ acarimaṃ ekakkhaṇeyeva bhavanti, evaṃ paccuppannarūpādīnaṃ	987	
PA_atk-abh01_a:987_5	cakkhupasādādighaṭṭanañca bhavaṅgacalanasamatthatāya manodvāre āpāthagamanañca apubbaṃ	987	
PA_atk-abh01_a:987_6	acarimaṃ ekakkhaṇeyeva hoti. Tato bhavaṅgaṃ vicchinditvā cakkhudvārādīsu uppannānaṃ	987	
PA_atk-abh01_a:987_7	āvajjanādīnaṃ voṭṭhabbanapariyosānānaṃ anantarā tesaṃ ārammaṇānaṃ aññatarasmiṃ idaṃ	987	
PA_atk-abh01_a:987_8	mahācittaṃ uppajjati.	987	
PA_atk-abh01_a:988_0	Suddhamanodvāre pana pasādaghaṭṭanakiccaṃ natthi. Pakatiyā diṭṭhasutaghāyitasāyitaphuṭṭhavaseneva	988	
PA_atk-abh01_a:988_1	etāni ārammaṇāni āpāthamāgacchanti. Kathaṃ? Idhekacco katasudhākammaṃ haritālamanosilādivaṇṇavicittaṃ	988	
PA_atk-abh01_a:988_2	paggahitanānappakāradhajapaṭākaṃ mālādāmavinaddhaṃ dīpamālāparikkhittaṃ atimanoramāya	988	
PA_atk-abh01_a:988_3	siriyā virocamānaṃ alaṅkatapaṭiyattaṃ mahācetiyaṃ padakkhiṇaṃ katvā soḷasasu pādapiṭṭhikāsu	988	
PA_atk-abh01_a:988_4	pañcapatiṭṭhitena vanditvā añjaliṃ paggayha ullokento buddhārammaṇaṃ pītiṃ gahetvā	988	
PA_atk-abh01_a:988_5	tiṭṭhati. Tassa evaṃ cetiyaṃ passitvā buddhārammaṇaṃ pītiṃ nibbattetvā aparabhāge	988	
PA_atk-abh01_a:988_6	yattha katthaci gatassa rattiṭṭhānadivāṭṭhānesu nisinnassa āvajjamānassa alaṅkatapaṭiyattaṃ	988	
PA_atk-abh01_a:988_7	mahācetiyaṃ cakkhudvāre āpāthamāgatasadisameva hoti, padakkhiṇaṃ katvā cetiyavandanakālo	988	
PA_atk-abh01_a:988_8	viya hoti. Evaṃ tāva diṭṭhavasena rūpārammaṇaṃ āpāthamāgacchati.	988	
PA_atk-abh01_a:989_0	Madhurena pana sarena dhammakathikassa vā dhammaṃ kathentassa, sarabhāṇakassa vā	989	
PA_atk-abh01_a:989_1	sarena bhaṇantassa saddaṃ sutvā aparabhāge yattha katthaci nisīditvā āvajjamānassa	989	
PA_atk-abh01_a:989_2	dhammakathā vā sarabhaññaṃ vā sotadvāre āpāthamāgataṃ viya hoti, sādhukāraṃ datvā	989	
PA_atk-abh01_a:989_3	suṇanakālo viya hoti. Evaṃ sutavasena saddārammaṇaṃ āpāthamāgacchati.	989	
PA_atk-abh01_a:990_0	Sugandhaṃ pana gandhaṃ vā mālaṃ vā labhitvā āsane vā cetiye vā gandhārammaṇena cittena	990	
PA_atk-abh01_a:990_1	pūjaṃ katvā aparabhāge yattha katthaci nisīditvā āvajjamānassa taṃ gandhārammaṇaṃ	990	
PA_atk-abh01_a:990_2	ghānadvāre āpāthamāgataṃ viya hoti, pūjākaraṇakālo viya hoti. Evaṃ ghāyitavasena	990	
PA_atk-abh01_a:990_3	gandhārammaṇaṃ āpāthamāgacchati.	990	
PA_atk-abh01_a:991_0	Paṇītaṃ pana khādanīyaṃ vā bhojanīyaṃ vā sabrahmacārīhi saddhiṃ saṃvibhajitvā paribhuñjitvā	991	
PA_atk-abh01_a:991_1	aparabhāge yattha katthaci kudrūsakādibhojanaṃ labhitvā ‘asukakāle paṇītaṃ bhojanaṃ	991	
PA_atk-abh01_a:991_2	sabrahmacārīhi saddhiṃ saṃvibhajitvā paribhutta’nti āvajjamānassa taṃ rasārammaṇaṃ	991	
PA_atk-abh01_a:991_3	jivhādvāre āpāthamāgataṃ viya hoti, paribhuñjanakālo viya hoti. Evaṃ sāyitavasena	991	
PA_atk-abh01_a:991_4	rasārammaṇaṃ āpāthamāgacchati.	991	
PA_atk-abh01_a:992_0	Mudukaṃ pana sukhasamphassaṃ mañcaṃ vā pīṭhaṃ vā attharaṇapāpuraṇaṃ vā paribhuñjitvā	992	
PA_atk-abh01_a:992_1	aparabhāge yattha katthaci dukkhaseyyaṃ kappetvā ‘asukakāle me mudukaṃ mañcapīṭhaṃ	992	
PA_atk-abh01_a:992_2	attharaṇapāvuraṇaṃ paribhutta’nti āvajjamānassa taṃ phoṭṭhabbārammaṇaṃ kāyadvāre	992	
PA_atk-abh01_a:992_3	āpāthamāgataṃ viya hoti. Sukhasamphassaṃ vedayitakālo viya hoti. Evaṃ phuṭṭhavasena	992	
PA_atk-abh01_a:992_4	phoṭṭhabbārammaṇaṃ āpāthamāgacchati. Evaṃ suddhamanodvāre pasādaghaṭṭanakiccaṃ natthi.	992	
PA_atk-abh01_a:992_5	Pakatiyā diṭṭhasutaghāyitasāyitaphuṭṭhavaseneva etāni ārammaṇāni āpāthamāgacchantīti veditabbāni.	992	
PA_atk-abh01_a:993_0	Idāni pakatiyā diṭṭhādīnaṃ vasena āpāthagamane ayamaparopi aṭṭhakathāmuttako nayo	993	
PA_atk-abh01_a:993_1	hoti. Diṭṭhaṃ sutaṃ ubhayasambandhanti ime tāva diṭṭhādayo veditabbā. Tattha ‘diṭṭhaṃ’	993	
PA_atk-abh01_a:993_2	nāma pañcadvāravasena gahitapubbaṃ. ‘Suta’nti paccakkhato adisvā anussavavasena gahitā	993	
PA_atk-abh01_a:993_3	rūpādayova. Tehi dvīhipi sambandhaṃ ‘ubhayasambandhaṃ’ nāma. Iti imesampi diṭṭhādīnaṃ	993	
PA_atk-abh01_a:993_4	vasena etāni manodvāre āpāthamāgacchantīti veditabbāni. Tattha diṭṭhavasena tāva	993	
PA_atk-abh01_a:993_5	āpāthagamanaṃ heṭṭhā pañcahi nayehi vuttameva.	993	
PA_atk-abh01_a:994_0	Ekacco pana suṇāti – ‘bhagavato puññātisayanibbattaṃ evarūpaṃ nāma rūpaṃ, atimadhuro	994	
PA_atk-abh01_a:994_1	saddo, kismiñci padese kesañci pupphānaṃ atimanuñño gandho, kesañci phalānaṃ atimadhuro	994	
PA_atk-abh01_a:994_2	raso, kesañci pāvuraṇādīnaṃ atisukho samphasso’ti. Tassa, cakkhupasādādighaṭṭanaṃ	994	
PA_atk-abh01_a:994_3	vinā, sutamattāneva tāni manodvāre āpāthamāgacchanti. Athassa taṃ cittaṃ tasmiṃ rūpe	994	
PA_atk-abh01_a:994_4	vā sadde vā pasādavasena gandhādīsu ariyānaṃ dātukāmatāvasena aññehi dinnesu anumodanāvasena	994	
PA_atk-abh01_a:994_5	vā pavattati. Evaṃ sutavasena etāni manodvāre āpāthamāgacchanti.	994	
PA_atk-abh01_a:995_0	Aparena pana yathāvuttāni rūpādīni diṭṭhāni vā sutāni vā honti. Tassa ‘īdisaṃ rūpaṃ	995	
PA_atk-abh01_a:995_1	āyatiṃ uppajjanakabuddhassāpi bhavissatī’tiādinā nayena cakkhupasādādighaṭṭanaṃ vinā	995	
PA_atk-abh01_a:995_2	diṭṭhasutasambandheneva tāni manodvāre āpāthamāgacchanti. Athassa heṭṭhā vuttanayeneva	995	
PA_atk-abh01_a:995_3	tesu aññatarārammaṇaṃ idaṃ mahācittaṃ pavattati. Evaṃ ubhayasambandhavasena etāni	995	
PA_atk-abh01_a:995_4	manodvāre āpāthamāgacchanti.	995	
PA_atk-abh01_a:996_0	Idampi ca mukhamattameva. Saddhāruciākāraparivitakkadiṭṭhinijjhānakkhantiādīnaṃ pana	996	
PA_atk-abh01_a:996_1	vasena vitthārato etesaṃ manodvāre āpāthagamanaṃ veditabbameva. Yasmā pana evaṃ āpāthaṃ	996	
PA_atk-abh01_a:996_2	āgacchantāni bhūtānipi honti abhūtānipi, tasmā ayaṃ nayo aṭṭhakathāyaṃ na gahito.	996	
PA_atk-abh01_a:996_3	Evaṃ ekekārammaṇaṃ javanaṃ dvīsu dvīsu dvāresu uppajjatīti veditabbaṃ. Rūpārammaṇañhi	996	
PA_atk-abh01_a:996_4	javanaṃ cakkhudvārepi uppajjati manodvārepi. Saddādiārammaṇesupi eseva nayo.	996	
PA_atk-abh01_a:997_0	Tattha manodvāre uppajjamānaṃ rūpārammaṇaṃ javanaṃ dānamayaṃ sīlamayaṃ bhāvanāmayanti	997	
PA_atk-abh01_a:997_1	tividhaṃ hoti. Tesu ekekaṃ kāyakammaṃ vacīkammaṃ manokammanti tividhameva hoti. Saddagandharasaphoṭṭhabbadhammārammaṇesupi eseva nayo.	997	
PA_atk-abh01_a:998_0	Tattha rūpaṃ tāva ārammaṇaṃ katvā uppajjamānaṃ etaṃ mahākusalacittaṃ nīlapītalohitodātavaṇṇesu	998	
PA_atk-abh01_a:998_1	pupphavatthadhātūsu aññataraṃ subhanimittasaṅkhātaṃ iṭṭhaṃ kantaṃ manāpaṃ rajanīyaṃ	998	
PA_atk-abh01_a:998_2	vaṇṇaṃ ārammaṇaṃ katvā uppajjati. Nanu cetaṃ iṭṭhārammaṇaṃ lobhassa vatthu? Kathaṃ	998	
PA_atk-abh01_a:998_3	etaṃ cittaṃ kusalaṃ nāma jātanti? Niyamitavasena pariṇāmitavasena samudācāravasena	998	
PA_atk-abh01_a:998_4	ābhujitavasenāti. Yassa hi ‘kusalameva mayā kattabba’nti kusalakaraṇe cittaṃ niyamitaṃ	998	
PA_atk-abh01_a:998_5	hoti, akusalappavattito nivattetvā kusalakaraṇeyeva pariṇāmitaṃ, abhiṇhakaraṇena	998	
PA_atk-abh01_a:998_6	kusalasamudācāreneva samudācaritaṃ, patirūpadesavāsasappurisūpanissayasaddhammasavanapubbekatapuññatādīhi	998	
PA_atk-abh01_a:998_7	ca upanissayehi yoniso ca ābhogo pavattati, tassa iminā niyamitavasena pariṇāmitavasena	998	
PA_atk-abh01_a:998_8	samudācāravasena ābhujitavasena ca kusalaṃ nāma jātaṃ hoti.	998	
PA_atk-abh01_a:999_0	Ārammaṇavasena panettha somanassasahagatabhāvo veditabbo. Iṭṭhārammaṇasmiñhi uppannattā	999	
PA_atk-abh01_a:999_1	etaṃ somanassasahagataṃ jātaṃ. Saddhābahulatādīnipettha kāraṇāniyeva. Assaddhānañhi	999	
PA_atk-abh01_a:999_2	micchādiṭṭhīnañca ekantaiṭṭhārammaṇabhūtaṃ tathāgatarūpampi disvā somanassaṃ nuppajjati.	999	
PA_atk-abh01_a:999_3	Ye ca kusalappavattiyaṃ ānisaṃsaṃ na passanti tesaṃ parehi ussāhitānaṃ kusalaṃ karontānampi	999	
PA_atk-abh01_a:999_4	somanassaṃ nuppajjati. Tasmā saddhābahulatā visuddhadiṭṭhitā ānisaṃsadassāvitāti.	999	
PA_atk-abh01_a:999_5	Evampettha somanassasahagatabhāvo veditabbo. Apica ekādasadhammā pītisambojjhaṅgassa	999	
PA_atk-abh01_a:999_6	uppādāya saṃvattanti – buddhānussati dhammānussati saṅghānussati sīlānussati cāgānussati	999	
PA_atk-abh01_a:999_7	devatānussati upasamānussati lūkhapuggalaparivajjanatā siniddhapuggalasevanatā pasādanīyasuttantapaccavekkhaṇatā	999	
PA_atk-abh01_a:999_8	tadadhimuttatāti. Imehipi kāraṇehettha somanassasahagatabhāvo veditabbo. Imesaṃ pana	999	
PA_atk-abh01_a:999_9	vitthāro bojjhaṅgavibhaṅge āvi bhavissati.	999	
PA_atk-abh01_a:1000_0	Kammato, upapattito, indriyaparipākato, kilesadūrībhāvatoti imehi panettha kāraṇehi	1000	
PA_atk-abh01_a:1000_1	ñāṇasampayuttatā veditabbā. Yo hi paresaṃ dhammaṃ deseti anavajjāni sippāyatanakammāyatanavijjāṭṭhānāni	1000	
PA_atk-abh01_a:1000_2	sikkhāpeti dhammakathikaṃ sakkāraṃ katvā dhammaṃ kathāpeti, ‘āyatiṃ paññavā bhavissāmī’ti	1000	
PA_atk-abh01_a:1000_3	patthanaṃ paṭṭhapetvā nānappakāraṃ dānaṃ deti, tassa evarūpaṃ kammaṃ upanissāya kusalaṃ	1000	
PA_atk-abh01_a:1000_4	uppajjamānaṃ ñāṇasampayuttaṃ uppajjati. Abyāpajje loke uppannassa vāpi “tassa tattha	1000	
PA_atk-abh01_a:1000_5	sukhino dhammapadā pilavanti… dandho, bhikkhave, satuppādo, atha so satto khippaṃyeva	1000	
PA_atk-abh01_a:1000_6	visesagāmī hotī”ti iminā nayena upapattiṃ nissāyapi uppajjamānaṃ kusalaṃ ñāṇasampayuttaṃ	1000	
PA_atk-abh01_a:1000_7	uppajjati. Tathā indriyaparipākaṃ upagatānaṃ paññādasakappattānaṃ indriyaparipākaṃ	1000	
PA_atk-abh01_a:1000_8	nissāyapi kusalaṃ uppajjamānaṃ ñāṇasampayuttaṃ uppajjati. Yehi pana kilesā vikkhambhitā	1000	
PA_atk-abh01_a:1000_9	tesaṃ kilesadūrībhāvaṃ nissāyapi uppajjamānaṃ kusalaṃ ñāṇasampayuttaṃ uppajjati. Vuttampi cetaṃ –	1000	
PA_atk-abh01_a:1001	“Yogā ve jāyatī bhūri, ayogā bhūrisaṅkhayo”ti.	100	
PA_atk-abh01_a:1002	Evaṃ kammato upapattito indriyaparipākato kilesadūrībhāvatoti imehi kāraṇehi ñāṇasampayuttatā veditabbā.	100	
PA_atk-abh01_a:1003_0	Apica satta dhammā dhammavicayasambojjhaṅgassa uppādāya saṃvattanti – paripucchakatā,	1003	
PA_atk-abh01_a:1003_1	vatthuvisadakiriyā, indriyasamattapaṭipādanā, duppaññapuggalaparivajjanā, paññavantapuggalasevanā,	1003	
PA_atk-abh01_a:1003_2	gambhīrañāṇacariyapaccavekkhaṇā, tadadhimuttatāti. Imehipi kāraṇehi ñāṇasampayuttatā	1003	
PA_atk-abh01_a:1003_3	veditabbā. Imesaṃ pana vitthāro bojjhaṅgavibhaṅge āvi bhavissati.	1003	
PA_atk-abh01_a:1004_0	Evaṃ ñāṇasampayuttaṃ hutvā uppannañcetaṃ asaṅkhārena appayogena anupāyacintanāya	1004	
PA_atk-abh01_a:1004_1	uppannattā asaṅkhāraṃ nāma jātaṃ. Tayidaṃ rajanīyavaṇṇārammaṇaṃ hutvā uppajjamānameva	1004	
PA_atk-abh01_a:1004_2	tividhena niyamena uppajjati – dānamayaṃ vā hoti, sīlamayaṃ vā, bhāvanāmayaṃ vā.	1004	
PA_atk-abh01_a:1005_0	Kathaṃ? Yadā hi nīlapītalohitodātesu pupphādīsu aññataraṃ labhitvā vaṇṇavasena ābhujitvā	1005	
PA_atk-abh01_a:1005_1	‘vaṇṇadānaṃ mayha’nti buddharatanādīni pūjeti, tadā dānamayaṃ hoti. Tatridaṃ vatthu	1005	
PA_atk-abh01_a:1005_2	– bhaṇḍāgārikasaṅghamitto kira ekaṃ suvaṇṇakhacitaṃ vatthaṃ labhitvā idampi vatthaṃ	1005	
PA_atk-abh01_a:1005_3	suvaṇṇavaṇṇaṃ, sammāsambuddhopi suvaṇṇavaṇṇo, suvaṇṇavaṇṇaṃ vatthaṃ suvaṇṇavaṇṇasseva	1005	
PA_atk-abh01_a:1005_4	anucchavikaṃ, amhākañca vaṇṇadānaṃ bhavissatīti mahācetiye āropesi. Evarūpe kāle	1005	
PA_atk-abh01_a:1005_5	dānamayaṃ hotīti veditabbaṃ. Yadā pana tathārūpameva deyyadhammaṃ labhitvā ‘mayhaṃ	1005	
PA_atk-abh01_a:1005_6	kulavaṃso, kulatanti kulappaveṇī esā, kulavattaṃ eta’nti buddharatanādīni pūjeti	1005	
PA_atk-abh01_a:1005_7	tadā sīlamayaṃ hoti. Yadā pana tādiseneva vatthunā ratanattayassa pūjaṃ katvā ‘ayaṃ	1005	
PA_atk-abh01_a:1005_8	vaṇṇo khayaṃ gacchissati, vayaṃ gacchissatī’ti khayavayaṃ paṭṭhapeti, tadā bhāvanāmayaṃ hoti.	1005	
PA_atk-abh01_a:1006_0	Dānamayaṃ pana hutvā vattamānampi yadā tīṇi ratanāni sahatthena pūjentassa pavattatti,	1006	
PA_atk-abh01_a:1006_1	tadā kāyakammaṃ hoti. Yadā tīṇi ratanāni pūjento puttadāradāsakammakaraporisādayopi	1006	
PA_atk-abh01_a:1006_2	āṇāpetvā pūjāpeti tadā vacīkammaṃ hoti. Yadā tadeva vuttappakāraṃ vijjamānakavatthuṃ	1006	
PA_atk-abh01_a:1006_3	ārabbha vaṇṇadānaṃ dassāmīti cinteti tadā manokammaṃ hoti. Vinayapariyāyaṃ patvā	1006	
PA_atk-abh01_a:1006_4	hi ‘dassāmi karissāmī’ti vācā bhinnā hotīti iminā lakkhaṇena dānaṃ nāma hoti. Abhidhammapariyāyaṃ	1006	
PA_atk-abh01_a:1006_5	patvā pana vijjamānakavatthuṃ ārabbha ‘dassāmī’ti manasā cintitakālato paṭṭhāya kusalaṃ	1006	
PA_atk-abh01_a:1006_6	hoti. Aparabhāge kāyena vā vācāya vā kattabbaṃ karissatīti vuttaṃ. Evaṃ dānamayaṃ	1006	
PA_atk-abh01_a:1006_7	kāyavacīmanokammavaseneva tividhaṃ hoti.	1006	
PA_atk-abh01_a:1007_0	Yadā pana taṃ vuttappakāraṃ vatthuṃ labhitvā kulavaṃsādivasena sahatthā ratanattayaṃ	1007	
PA_atk-abh01_a:1007_1	pūjeti tadā sīlamayaṃ kāyakammaṃ hoti. Yadā kulavaṃsādivaseneva puttadārādayo āṇāpetvā	1007	
PA_atk-abh01_a:1007_2	pūjāpeti tadā vacīkammaṃ hoti. Yadā ‘mayhaṃ kulavaṃso, kulatanti kulappaveṇī esā,	1007	
PA_atk-abh01_a:1007_3	kulavattameta’nti vijjamānakavatthuṃ ārabbha ‘vaṇṇadānaṃ dassāmī’ti cinteti tadā	1007	
PA_atk-abh01_a:1007_4	manokammaṃ hoti. Evaṃ sīlamayaṃ kāyavacīmanokammavasena tividhaṃ hoti.	1007	
PA_atk-abh01_a:1008_0	Yadā pana taṃ vuttappakāraṃ vatthuṃ labhitvā tīṇi ratanāni pūjetvā caṅkamanto khayavayaṃ	1008	
PA_atk-abh01_a:1008_1	paṭṭhapeti tadā bhāvanāmayaṃ kāyakammaṃ hoti. Vācāya sammasanaṃ paṭṭhapentassa vacīkammaṃ	1008	
PA_atk-abh01_a:1008_2	hoti, kāyaṅgavācaṅgāni acopetvā manasāva sammasanaṃ paṭṭhapentassa manokammaṃ hoti.	1008	
PA_atk-abh01_a:1008_3	Evaṃ bhāvanāmayaṃ kāyavacīmanokammavasena tividhaṃ hoti. Evametaṃ rūpārammaṇaṃ kusalaṃ	1008	
PA_atk-abh01_a:1008_4	tividhapuññakiriyavatthuvasena navahi kammadvārehi bhājetvā dassesi dhammarājā. Saddārammaṇādīsupi eseva nayo.	1008	
PA_atk-abh01_a:1009_0	Bherisaddādīsu hi rajanīyasaddaṃ ārammaṇaṃ katvā heṭṭhā vuttanayeneva tīhi niyamehetaṃ	1009	
PA_atk-abh01_a:1009_1	kusalaṃ uppajjati. Tattha saddaṃ kandamūlaṃ viya uppāṭetvā nīluppalahatthakaṃ viya	1009	
PA_atk-abh01_a:1009_2	ca hatthe ṭhapetvā dātuṃ nāma na sakkā, savatthukaṃ pana katvā dento saddadānaṃ deti	1009	
PA_atk-abh01_a:1009_3	nāma. Tasmā yadā ‘saddadānaṃ dassāmī’ti bherimudiṅgādīsu aññataratūriyena tiṇṇaṃ	1009	
PA_atk-abh01_a:1009_4	ratanānaṃ upahāraṃ karoti, ‘saddadānaṃ me’ti bheriādīni ṭhapāpeti, dhammakathikabhikkhūnaṃ	1009	
PA_atk-abh01_a:1009_5	sarabhesajjatelaphāṇitādīni deti, dhammasavanaṃ ghoseti, sarabhaññaṃ bhaṇati, dhammakathaṃ	1009	
PA_atk-abh01_a:1009_6	katheti, upanisinnakakathaṃ anumodanakathaṃ karoti, tadā dānamayaṃyeva hoti. Yadā	1009	
PA_atk-abh01_a:1009_7	etadeva vidhānaṃ kulavaṃsādivasena vattavasena karoti tadā sīlamayaṃ hoti. Yadā sabbampetaṃ	1009	
PA_atk-abh01_a:1009_8	katvā ayaṃ ettako saddo brahmalokappamāṇopi hutvā ‘khayaṃ gamissati, vayaṃ gamissatī’ti	1009	
PA_atk-abh01_a:1009_9	sammasanaṃ paṭṭhapeti tadā bhāvanāmayaṃ hoti.	1009	
PA_atk-abh01_a:1010_0	Tattha dānamayaṃ tāva yadā bheriādīni gahetvā sahatthā upahāraṃ karoti, niccupahāratthāya	1010	
PA_atk-abh01_a:1010_1	ṭhapentopi sahatthā ṭhapeti, ‘saddadānaṃ me’ti dhammasavanaṃ ghosetuṃ gacchati, dhammakathaṃ	1010	
PA_atk-abh01_a:1010_2	sarabhaññaṃ kātuṃ vā gacchati, tadā kāyakammaṃ hoti. Yadā ‘gacchatha, tātā, amhākaṃ	1010	
PA_atk-abh01_a:1010_3	saddadānaṃ tiṇṇaṃ ratanānaṃ upahāraṃ karothā’ti āṇāpeti, ‘saddadānaṃ me’ti cetiyaṅgaṇesu	1010	
PA_atk-abh01_a:1010_4	‘imaṃ bheriṃ, imaṃ mudiṅgaṃ ṭhapethā’ti āṇāpeti, sayameva dhammasavanaṃ ghoseti,	1010	
PA_atk-abh01_a:1010_5	dhammakathaṃ katheti, sarabhaññaṃ bhaṇati, tadā vacīkammaṃ hoti. Yadā kāyaṅgavācaṅgāni	1010	
PA_atk-abh01_a:1010_6	acopetvā ‘saddadānaṃ dassāmī’ti vijjamānakavatthuṃ manasā pariccajati, tadā manokammaṃ hoti.	1010	
PA_atk-abh01_a:1011_0	Sīlamayampi ‘saddadānaṃ nāma mayhaṃ kulavaṃso kulatanti kulappaveṇī’ti bheriādīhi	1011	
PA_atk-abh01_a:1011_1	sahatthā upahāraṃ karontassa, bheriādīni sahatthā cetiyaṅgaṇādīsu ṭhapentassa, dhammakathikānaṃ	1011	
PA_atk-abh01_a:1011_2	sarabhesajjaṃ sahatthā dadantassa, vattasīsena dhammasavanaghosanadhammakathākathanasarabhaññabhaṇanatthāya	1011	
PA_atk-abh01_a:1011_3	ca gacchantassa kāyakammaṃ hoti. ‘Saddadānaṃ nāma amhākaṃ kulavaṃso kulatanti kulappaveṇī,	1011	
PA_atk-abh01_a:1011_4	gacchatha, tātā, buddharatanādīnaṃ upahāraṃ karothā’ti āṇāpentassa kulavaṃsavaseneva	1011	
PA_atk-abh01_a:1011_5	attanā dhammakathaṃ vā sarabhaññaṃ vā karontassa ca vacīkammaṃ hoti. ‘Saddadānaṃ	1011	
PA_atk-abh01_a:1011_6	nāma mayhaṃ kulavaṃso saddadānaṃ dassāmī’ti kāyaṅgavācaṅgāni acopetvā manasāva vijjamānakavatthuṃ	1011	
PA_atk-abh01_a:1011_7	pariccajantassa manokammaṃ hoti.	1011	
PA_atk-abh01_a:1012_0	Bhāvanāmayampi yadā caṅkamanto sadde khayavayaṃ paṭṭhapeti tadā kāyakammaṃ hoti.	1012	
PA_atk-abh01_a:1012_1	Kāyaṅgaṃ pana acopetvā vācāya sammasantassa vacīkammaṃ hoti. Kāyaṅgavācaṅgaṃ acopetvā	1012	
PA_atk-abh01_a:1012_2	manasāva saddāyatanaṃ sammasantassa manokammaṃ hoti. Evaṃ saddārammaṇampi kusalaṃ	1012	
PA_atk-abh01_a:1012_3	tividhapuññakiriyavatthuvasena navahi kammadvārehi bhājetvā dassesi dhammarājā.	1012	
PA_atk-abh01_a:1013_0	Mūlagandhādīsupi rajanīyagandhaṃ ārammaṇaṃ katvā heṭṭhā vuttanayeneva tīhi niyamehetaṃ	1013	
PA_atk-abh01_a:1013_1	kusalaṃ uppajjati. Tattha yadā mūlagandhādīsu yaṃkiñci gandhaṃ labhitvā gandhavasena	1013	
PA_atk-abh01_a:1013_2	ābhujitvā ‘gandhadānaṃ mayha’nti buddharatanādīni pūjeti, tadā dānamayaṃ hotīti sabbaṃ	1013	
PA_atk-abh01_a:1013_3	vaṇṇadāne vuttanayeneva vitthārato veditabbaṃ. Evaṃ gandhārammaṇampi kusalaṃ tividhapuññakiriyavatthuvasena	1013	
PA_atk-abh01_a:1013_4	navahi kammadvārehi bhājetvā dassesi dhammarājā.	1013	
PA_atk-abh01_a:1014_0	Mūlarasādīsu pana rajanīyarasaṃ ārammaṇaṃ katvā heṭṭhā vuttanayeneva tīhi niyamehetaṃ	1014	
PA_atk-abh01_a:1014_1	kusalaṃ uppajjati. Tattha yadā mūlarasādīsu yaṃkiñci rajanīyaṃ rasavatthuṃ labhitvā	1014	
PA_atk-abh01_a:1014_2	rasavasena ābhujitvā ‘rasadānaṃ mayha’nti deti pariccajati, tadā dānamayaṃ hotīti	1014	
PA_atk-abh01_a:1014_3	sabbaṃ vaṇṇadāne vuttanayeneva vitthārato veditabbaṃ. Sīlamaye panettha ‘saṅghassa	1014	
PA_atk-abh01_a:1014_4	adatvā paribhuñjanaṃ nāma amhākaṃ na āciṇṇa’nti dvādasannaṃ bhikkhusahassānaṃ dāpetvā	1014	
PA_atk-abh01_a:1014_5	sādurasaṃ paribhuttassa duṭṭhagāmaṇiabhayarañño vatthuṃ ādiṃ katvā mahāaṭṭhakathāyaṃ	1014	
PA_atk-abh01_a:1014_6	vatthūni āgatāni. Ayameva viseso. Evaṃ rasārammaṇampi kusalaṃ tividhapuññakiriyavatthuvasena	1014	
PA_atk-abh01_a:1014_7	navahi kammadvārehi bhājetvā dassesi dhammarājā.	1014	
PA_atk-abh01_a:1015_0	Phoṭṭhabbārammaṇepi pathavīdhātu tejodhātu vāyodhātūti tīṇi mahābhūtāni phoṭṭhabbārammaṇaṃ	1015	
PA_atk-abh01_a:1015_1	nāma. Imasmiṃ ṭhāne etesaṃ vasena yojanaṃ akatvā mañcapīṭhādivasena kātabbā. Yadā	1015	
PA_atk-abh01_a:1015_2	hi mañcapīṭhādīsu yaṃkiñci rajanīyaṃ phoṭṭhabbavatthuṃ labhitvā phoṭṭhabbavasena	1015	
PA_atk-abh01_a:1015_3	ābhujitvā ‘phoṭṭhabbadānaṃ mayha’nti deti pariccajati, tadā dānamayaṃ hotīti sabbaṃ	1015	
PA_atk-abh01_a:1015_4	vaṇṇadāne vuttanayeneva vitthārato veditabbaṃ. Evaṃ phoṭṭhabbārammaṇampi kusalaṃ	1015	
PA_atk-abh01_a:1015_5	tividhapuññakiriyavatthuvasena navahi kammadvārehi bhājetvā dassesi dhammarājā.	1015	
PA_atk-abh01_a:1016_0	Dhammārammaṇe cha ajjhattikāni āyatanāni, tīṇi lakkhaṇāni, tayo arūpino khandhā,	1016	
PA_atk-abh01_a:1016_1	pannarasa sukhumarūpāni, nibbānapaññattīti ime dhammāyatane pariyāpannā ca, apariyāpannā	1016	
PA_atk-abh01_a:1016_2	ca, dhammā dhammārammaṇaṃ nāma. Imasmiṃ pana ṭhāne etesaṃ vasena yojanaṃ akatvā ojadānapānadānajīvitadānavasena	1016	
PA_atk-abh01_a:1016_3	kātabbā. Ojādīsu hi rajanīyaṃ dhammārammaṇaṃ ārammaṇaṃ katvā heṭṭhā vuttanayeneva	1016	
PA_atk-abh01_a:1016_4	tīhi niyamehetaṃ kusalaṃ uppajjati.	1016	
PA_atk-abh01_a:1017_0	Tattha yadā ‘ojadānaṃ mayha’nti sappinavanītādīni deti, pānadānanti aṭṭha pānāni	1017	
PA_atk-abh01_a:1017_1	deti, jīvitadānanti salākabhattasaṅghabhattādīni deti, aphāsukānaṃ bhikkhūnaṃ bhesajjaṃ	1017	
PA_atk-abh01_a:1017_2	deti, vejjaṃ paccupaṭṭhāpeti, jālaṃ phālāpeti, kumīnaṃ viddhaṃsāpeti, sakuṇapañjaraṃ	1017	
PA_atk-abh01_a:1017_3	viddhaṃsāpeti, bandhanamokkhaṃ kārāpeti, māghātabheriṃ carāpeti, aññānipi jīvitaparittāṇatthaṃ	1017	
PA_atk-abh01_a:1017_4	evarūpāni kammāni karoti tadā dānamayaṃ hoti. Yadā pana ‘ojadānapānadānajīvitadānāni	1017	
PA_atk-abh01_a:1017_5	mayhaṃ kulavaṃso kulatanti kulappaveṇī’ti vattasīsena ojadānādīni pavatteti tadā	1017	
PA_atk-abh01_a:1017_6	sīlamayaṃ hoti. Yadā dhammārammaṇasmiṃ khayavayaṃ paṭṭhapeti tadā bhāvanāmayaṃ hoti.	1017	
PA_atk-abh01_a:1018_0	Dānamayaṃ pana hutvā pavattamānampi yadā ojadānapānadānajīvitadānāni sahatthā deti,	1018	
PA_atk-abh01_a:1018_1	tadā kāyakammaṃ hoti. Yadā puttadārādayo āṇāpetvā dāpeti, tadā vacīkammaṃ hoti. Yadā	1018	
PA_atk-abh01_a:1018_2	kāyaṅgavācaṅgāni acopetvā ojadānapānadānajīvitadānavasena vijjamānakavatthuṃ ‘dassāmī’ti	1018	
PA_atk-abh01_a:1018_3	manasā cinteti, tadā manokammaṃ hoti.	1018	
PA_atk-abh01_a:1019_0	Yadā pana vuttappakāraṃ vijjamānakavatthuṃ kulavaṃsādivasena sahatthā deti, tadā	1019	
PA_atk-abh01_a:1019_1	sīlamayaṃ kāyakammaṃ hoti. Yadā kulavaṃsādivaseneva puttadārādayo āṇāpetvā dāpeti,	1019	
PA_atk-abh01_a:1019_2	tadā vacīkammaṃ hoti. Yadā kulavaṃsādivaseneva vuttappakāraṃ vijjamānakavatthuṃ ‘dassāmī’ti	1019	
PA_atk-abh01_a:1019_3	manasāva cinteti, tadā manokammaṃ hoti.	1019	
PA_atk-abh01_a:1020_0	Caṅkamitvā dhammārammaṇe khayavayaṃ paṭṭhapentassa pana bhāvanāmayaṃ kāyakammaṃ hoti.	1020	
PA_atk-abh01_a:1020_1	Kāyaṅgaṃ acopetvā vācāya khayavayaṃ paṭṭhapentassa vacīkammaṃ hoti. Kāyaṅgavācaṅgāni	1020	
PA_atk-abh01_a:1020_2	acopetvā manasāva dhammārammaṇe khayavayaṃ paṭṭhapentassa manokammaṃ hoti. Evaṃ bhāvanāmayaṃ	1020	
PA_atk-abh01_a:1020_3	kāyavacīmanokammavasena tividhaṃ hoti. Evametaṃ dhammārammaṇampi kusalaṃ tividhapuññakiriyavatthuvasena	1020	
PA_atk-abh01_a:1020_4	navahi kammadvārehi bhājetvā dassesi dhammarājā.	1020	
PA_atk-abh01_a:1021_0	Evamidaṃ cittaṃ nānāvatthūsu nānārammaṇavasena dīpitaṃ. Idaṃ pana ekavatthusmimpi	1021	
PA_atk-abh01_a:1021_1	nānārammaṇavasena labbhatiyeva. Kathaṃ? Catūsu hi paccayesu cīvare cha ārammaṇāni	1021	
PA_atk-abh01_a:1021_2	labbhanti – navarattassa hi cīvarassa vaṇṇo manāpo hoti dassanīyo, idaṃ vaṇṇārammaṇaṃ.	1021	
PA_atk-abh01_a:1021_3	Paribhogakāle paṭapaṭasaddaṃ karoti, idaṃ saddārammaṇaṃ. Yo tattha kāḷakacchakādigandho,	1021	
PA_atk-abh01_a:1021_4	idaṃ gandhārammaṇaṃ. Rasārammaṇaṃ pana paribhogarasavasena kathitaṃ. Yā tattha sukhasamphassatā,	1021	
PA_atk-abh01_a:1021_5	idaṃ phoṭṭhabbārammaṇaṃ. Cīvaraṃ paṭicca uppannā sukhā vedanā, dhammārammaṇaṃ. Piṇḍapāte	1021	
PA_atk-abh01_a:1021_6	rasārammaṇaṃ nippariyāyeneva labbhati. Evaṃ catūsu paccayesu nānārammaṇavasena yojanaṃ	1021	
PA_atk-abh01_a:1021_7	katvā dānamayādibhedo veditabbo.	1021	
PA_atk-abh01_a:1022	Imassa pana cittassa ārammaṇameva nibaddhaṃ, vinā ārammaṇena anuppajjanato. Dvāraṃ pana anibaddhaṃ. Kasmā? Kammassa anibaddhattā. Kammasmiñhi anibaddhe dvārampi anibaddhameva hoti.	102	
PA_atk-abh01_a:1023	Kāmāvacarakusalaṃ dvārakathā	102	
PA_atk-abh01_a:1024	Kāyakammadvārakathā	102	
PA_atk-abh01_a:1025_0	Imassa panatthassa pakāsanatthaṃ imasmiṃ ṭhāne mahāaṭṭhakathāyaṃ dvārakathā kathitā.	1025	
PA_atk-abh01_a:1025_1	Tattha tīṇi kammāni, tīṇi kammadvārāni, pañca viññāṇāni, pañca viññāṇadvārāni, cha	1025	
PA_atk-abh01_a:1025_2	phassā, cha phassadvārāni, aṭṭha asaṃvarā, aṭṭha asaṃvaradvārāni, aṭṭha saṃvarā,	1025	
PA_atk-abh01_a:1025_3	aṭṭha saṃvaradvārāni, dasa kusalakammapathā, dasa akusalakammapathāti, idaṃ ettakaṃ	1025	
PA_atk-abh01_a:1025_4	dvārakathāya mātikāṭhapanaṃ nāma.	1025	
PA_atk-abh01_a:1026_0	Tattha kiñcāpi tīṇi kammāni paṭhamaṃ vuttāni, tāni pana ṭhapetvā ādito tāva tīṇi	1026	
PA_atk-abh01_a:1026_1	kammadvārāni bhājetvā dassitāni. Katamāni tīṇi? Kāyakammadvāraṃ, vacīkammadvāraṃ, manokammadvāranti.	1026	
PA_atk-abh01_a:1027_0	Tattha catubbidho kāyo – upādinnako, āhārasamuṭṭhāno, utusamuṭṭhāno, cittasamuṭṭhānoti.	1027	
PA_atk-abh01_a:1027_1	Tattha cakkhāyatanādīni jīvitindriyapariyantāni aṭṭha kammasamuṭṭhānarūpānipi, kammasamuṭṭhānāneva	1027	
PA_atk-abh01_a:1027_2	catasso dhātuyo vaṇṇo gandho raso ojāti aṭṭha upādinnakakāyo nāma. Tāneva aṭṭha āhārajāni	1027	
PA_atk-abh01_a:1027_3	āhārasamuṭṭhānikakāyo nāma. Aṭṭha utujāni utusamuṭṭhānikakāyo nāma. Aṭṭha cittajāni	1027	
PA_atk-abh01_a:1027_4	cittasamuṭṭhānikakāyo nāma.	1027	
PA_atk-abh01_a:1028_0	Tesu kāyakammadvāranti neva upādinnakakāyassa nāmaṃ na itaresaṃ. Cittasamuṭṭhānesu	1028	
PA_atk-abh01_a:1028_1	pana aṭṭhasu rūpesu ekā viññatti atthi, idaṃ kāyakammadvāraṃ nāma. Yaṃ sandhāya vuttaṃ	1028	
PA_atk-abh01_a:1028_2	– “katamaṃ taṃ rūpaṃ kāyaviññatti? Yā kusalacittassa vā, akusalacittassa vā, abyākatacittassa	1028	
PA_atk-abh01_a:1028_3	vā, abhikkamantassa vā paṭikkamantassa vā, ālokentassa vā vilokentassa vā, samiñjentassa	1028	
PA_atk-abh01_a:1028_4	vā pasārentassa vā, kāyassa thambhanā santhambhanā santhambhitattaṃ, viññatti viññāpanā	1028	
PA_atk-abh01_a:1028_5	viññāpitattaṃ, idaṃ taṃ rūpaṃ kāyaviññattī”ti. ‘Abhikkamissāmi paṭikkamissāmī’ti	1028	
PA_atk-abh01_a:1028_6	hi cittaṃ uppajjamānaṃ rūpaṃ samuṭṭhāpeti. Tattha yā pathavīdhātu āpodhātu tejodhātu	1028	
PA_atk-abh01_a:1028_7	vāyodhātu tannissito vaṇṇo gandho raso ojāti imesaṃ aṭṭhannaṃ rūpakalāpānaṃ abbhantare	1028	
PA_atk-abh01_a:1028_8	cittasamuṭṭhānā vāyodhātu, sā attanā sahajātaṃ rūpakāyaṃ santhambheti sandhāreti	1028	
PA_atk-abh01_a:1028_9	cāleti abhikkamāpeti paṭikkamāpeti.	1028	
PA_atk-abh01_a:1029_0	Tattha ekāvajjanavīthiyaṃ sattasu javanesu paṭhamacittasamuṭṭhitā vāyodhātu attanā	1029	
PA_atk-abh01_a:1029_1	sahajātaṃ rūpakāyaṃ santhambhetuṃ sandhāretuṃ sakkoti, aparāparaṃ pana cāletuṃ na	1029	
PA_atk-abh01_a:1029_2	sakkoti. Dutiyādīsupi eseva nayo. Sattamacittena pana samuṭṭhitā vāyodhātu heṭṭhā	1029	
PA_atk-abh01_a:1029_3	chahi cittehi samuṭṭhitaṃ vāyodhātuṃ upatthambhanapaccayaṃ labhitvā attanā sahajātaṃ	1029	
PA_atk-abh01_a:1029_4	rūpakāyaṃ santhambhetuṃ sandhāretuṃ cāletuṃ abhikkamāpetuṃ paṭikkamāpetuṃ ālokāpetuṃ	1029	
PA_atk-abh01_a:1029_5	vilokāpetuṃ sammiñjāpetuṃ pasārāpetuṃ sakkoti. Tena gamanaṃ nāma jāyati, āgamanaṃ	1029	
PA_atk-abh01_a:1029_6	nāma jāyati, gamanāgamanaṃ nāma jāyati. ‘Yojanaṃ gato dasayojanaṃ gato’ti vattabbataṃ āpajjāpeti.	1029	
PA_atk-abh01_a:1030_0	Yathā hi sattahi yugehi ākaḍḍhitabbe sakaṭe paṭhamayuge yuttagoṇā yugaṃ tāva santhambhetuṃ	1030	
PA_atk-abh01_a:1030_1	sandhāretuṃ sakkonti, cakkaṃ pana napavaṭṭenti; dutiyādīsupi eseva nayo; sattamayuge	1030	
PA_atk-abh01_a:1030_2	pana goṇe yojetvā yadā cheko sārathi dhure nisīditvā yottāni ādāya sabbapurimato	1030	
PA_atk-abh01_a:1030_3	paṭṭhāya patodalaṭṭhiyā goṇe ākoṭeti, tadā sabbeva ekabalā hutvā dhurañca sandhārenti	1030	
PA_atk-abh01_a:1030_4	cakkāni ca pavaṭṭenti. ‘Sakaṭaṃ gahetvā dasayojanaṃ vīsatiyojanaṃ gatā’ti vattabbataṃ	1030	
PA_atk-abh01_a:1030_5	āpādenti – evaṃsampadamidaṃ veditabbaṃ.	1030	
PA_atk-abh01_a:1031_0	Tattha yo cittasamuṭṭhānikakāyo na so viññatti, cittasamuṭṭhānāya pana vāyodhātuyā	1031	
PA_atk-abh01_a:1031_1	sahajātaṃ rūpakāyaṃ santhambhetuṃ sandhāretuṃ cāletuṃ paccayo bhavituṃ samattho eko	1031	
PA_atk-abh01_a:1031_2	ākāravikāro atthi, ayaṃ viññatti nāma. Sā aṭṭha rūpāni viya na cittasamuṭṭhānā. Yathā	1031	
PA_atk-abh01_a:1031_3	pana aniccādibhedānaṃ dhammānaṃ jarāmaraṇattā, “jarāmaraṇaṃ, bhikkhave, aniccaṃ saṅkhata”ntiādi	1031	
PA_atk-abh01_a:1031_4	vuttaṃ, evaṃ cittasamuṭṭhānānaṃ rūpānaṃ viññattitāya sāpi cittasamuṭṭhānā nāma hoti.	1031	
PA_atk-abh01_a:1032_0	Viññāpanattā panesā viññattīti vuccati. Kiṃ viññāpetīti? Ekaṃ kāyikakaraṇaṃ. Cakkhupathasmiñhi	1032	
PA_atk-abh01_a:1032_1	ṭhito hatthaṃ vā pādaṃ vā ukkhipati, sīsaṃ vā bhamukaṃ vā cāleti, ayaṃ hatthādīnaṃ	1032	
PA_atk-abh01_a:1032_2	ākāro cakkhuviññeyyo hoti. Viññatti pana na cakkhuviññeyyā manoviññeyyā eva. Cakkhunā	1032	
PA_atk-abh01_a:1032_3	hi hatthavikārādivasena vipphandamānaṃ vaṇṇārammaṇameva passati. Viññattiṃ pana manodvārikacittena	1032	
PA_atk-abh01_a:1032_4	cintetvā ‘idañcidañca esa kāreti maññe’ti jānāti.	1032	
PA_atk-abh01_a:1033_0	Yathā hi araññe nidāghasamaye udakaṭṭhāne manussā ‘imāya saññāya idha udakassa atthibhāvaṃ	1033	
PA_atk-abh01_a:1033_1	jānissantī’ti rukkhagge tālapaṇṇādīni bandhāpenti, surāpānadvāre dhajaṃ ussāpenti,	1033	
PA_atk-abh01_a:1033_2	uccaṃ vā pana rukkhaṃ vāto paharitvā cāleti, antoudake macche calante upari bubbuḷakāni	1033	
PA_atk-abh01_a:1033_3	uṭṭhahanti, mahoghassa gatamaggapariyante tiṇapaṇṇakasaṭaṃ ussāritaṃ hoti. Tattha	1033	
PA_atk-abh01_a:1033_4	tālapaṇṇadhajasākhācalanabubbuḷakatiṇapaṇṇakasaṭe disvā yathā cakkhunā adiṭṭhampi	1033	
PA_atk-abh01_a:1033_5	‘ettha udakaṃ bhavissati, surā bhavissati, ayaṃ rukkho vātena pahato bhavissati,	1033	
PA_atk-abh01_a:1033_6	antoudake maccho bhavissati, ettakaṃ ṭhānaṃ ajjhottharitvā ogho gato bhavissatī’ti	1033	
PA_atk-abh01_a:1033_7	manoviññāṇena jānāti, evameva viññattipi na cakkhuviññeyyā manoviññeyyāva. Cakkhunā	1033	
PA_atk-abh01_a:1033_8	hi hatthavikārādivasena vipphandamānaṃ vaṇṇārammaṇameva passati. Viññattiṃ pana manodvārikacittena	1033	
PA_atk-abh01_a:1033_9	cintetvā ‘idañcidañca esa kāreti maññe’ti jānāti.	1033	
PA_atk-abh01_a:1034_0	Na kevalañcesā viññāpanatova viññatti nāma. Viññeyyatopi pana viññattiyeva nāma.	1034	
PA_atk-abh01_a:1034_1	Ayañhi paresaṃ antamaso tiracchānagatānampi pākaṭā hoti. Tattha tattha sannipatitā	1034	
PA_atk-abh01_a:1034_2	hi soṇasiṅgālakākagoṇādayo daṇḍaṃ vā leḍḍuṃ vā gahetvā paharaṇākāre dassite ‘ayaṃ	1034	
PA_atk-abh01_a:1034_3	no paharitukāmo’ti ñatvā yena vā tena vā palāyanti. Pākārakuṭṭādiantarikassa pana	1034	
PA_atk-abh01_a:1034_4	parassa apākaṭakālopi atthi. Kiñcāpi tasmiṃ khaṇe apākaṭā sammukhībhūtānaṃ pana pākaṭattā	1034	
PA_atk-abh01_a:1034_5	viññattiyeva nāma hoti.	1034	
PA_atk-abh01_a:1035_0	Cittasamuṭṭhānike pana kāye calante tisamuṭṭhāniko calati na calatīti? Sopi tatheva	1035	
PA_atk-abh01_a:1035_1	calati. Taṃgatiko tadanuvattakova hoti. Yathā hi udake gacchante udake patitāni sukkhadaṇḍakatiṇapaṇṇādīnipi	1035	
PA_atk-abh01_a:1035_2	udakagatikāneva bhavanti, tasmiṃ gacchante gacchanti, tiṭṭhante tiṭṭhanti – evaṃsampadamidaṃ	1035	
PA_atk-abh01_a:1035_3	veditabbaṃ. Evamesā cittasamuṭṭhānesu rūpesu viññatti kāyakammadvāraṃ nāmāti veditabbā.	1035	
PA_atk-abh01_a:1036_0	Yā pana tasmiṃ dvāre siddhā cetanā yāya pāṇaṃ hanati, adinnaṃ ādiyati, micchācāraṃ	1036	
PA_atk-abh01_a:1036_1	carati, pāṇātipātādīhi viramati, idaṃ kāyakammaṃ nāma. Evaṃ paravādimhi sati kāyo	1036	
PA_atk-abh01_a:1036_2	dvāraṃ, tamhi dvāre siddhā cetanā kāyakammaṃ ‘kusalaṃ vā akusalaṃ vā’ti ṭhapetabbaṃ.	1036	
PA_atk-abh01_a:1036_3	Paravādimhi pana asati ‘abyākataṃ vā’ti tikaṃ pūretvāva ṭhapetabbaṃ. Tattha yathā	1036	
PA_atk-abh01_a:1036_4	nagaradvāraṃ kataṭṭhāneyeva tiṭṭhati, aṅgulamattampi aparāparaṃ na saṅkamati, tena	1036	
PA_atk-abh01_a:1036_5	tena pana dvārena mahājano sañcarati, evameva dvāre dvāraṃ na sañcarati, kammaṃ pana	1036	
PA_atk-abh01_a:1036_6	tasmiṃ tasmiṃ dvāre uppajjanato carati. Tenāhu porāṇā –	1036	
PA_atk-abh01_a:1037	Dvāre caranti kammāni, na dvārā dvāracārino;	103	
PA_atk-abh01_a:1038	Tasmā dvārehi kammāni, aññamaññaṃ vavatthitāti.	103	
PA_atk-abh01_a:1039_0	Tattha kammenāpi dvāraṃ nāmaṃ labhati, dvārenāpi kammaṃ. Yathā hi viññāṇādīnaṃ uppajjanaṭṭhānāni	1039	
PA_atk-abh01_a:1039_1	viññāṇadvāraṃ phassadvāraṃ asaṃvaradvāraṃ saṃvaradvāranti nāmaṃ labhanti, evaṃ kāyakammassa	1039	
PA_atk-abh01_a:1039_2	uppajjanaṭṭhānaṃ kāyakammadvāranti nāmaṃ labhati. Vacīmanokammadvāresupi eseva nayo.	1039	
PA_atk-abh01_a:1039_3	Yathā pana tasmiṃ tasmiṃ rukkhe adhivatthā devatā simbalidevatā palāsadevatā pucimandadevatā	1039	
PA_atk-abh01_a:1039_4	phandanadevatāti tena tena rukkhena nāmaṃ labhati, evameva kāyadvārena kataṃ kammampi	1039	
PA_atk-abh01_a:1039_5	kāyakammanti dvārena nāmaṃ labhati. Vacīkammamanokammesupi eseva nayo. Tattha añño	1039	
PA_atk-abh01_a:1039_6	kāyo, aññaṃ kammaṃ, kāyena pana katattā taṃ kāyakammanti vuccati. Tenāhu aṭṭhakathācariyā –	1039	
PA_atk-abh01_a:1040	Kāyena ce kataṃ kammaṃ, kāyakammanti vuccati;	104	
PA_atk-abh01_a:1041	Kāyo ca kāyakammañca, aññamaññaṃ vavatthitā.	104	
PA_atk-abh01_a:1042	Sūciyā ce kataṃ kammaṃ, sūcikammanti vuccati;	104	
PA_atk-abh01_a:1043	Sūci ca sūcikammañca, aññamaññaṃ vavatthitā.	104	
PA_atk-abh01_a:1044	Vāsiyā ce kataṃ kammaṃ, vāsikammanti vuccati;	104	
PA_atk-abh01_a:1045	Vāsi ca vāsikammañca, aññamaññaṃ vavatthitā.	104	
PA_atk-abh01_a:1046	Purisena ce kataṃ kammaṃ, purisakammanti vuccati;	104	
PA_atk-abh01_a:1047	Puriso ca purisakammañca, aññamaññaṃ vavatthitā.	104	
PA_atk-abh01_a:1048	Evamevaṃ.	104	
PA_atk-abh01_a:1049	Kāyena ce kataṃ kammaṃ, kāyakammanti vuccati;	104	
PA_atk-abh01_a:1050	Kāyo ca kāyakammañca, aññamaññaṃ vavatthitāti.	105	
PA_atk-abh01_a:1051_0	Evaṃ sante neva dvāravavatthānaṃ yujjati, na kammavavatthānaṃ. Kathaṃ? Kāyaviññattiyañhi	1051	
PA_atk-abh01_a:1051_1	“dvāre caranti kammānī”ti vacanato vacīkammampi pavattati, tenassā kāyakammadvāranti	1051	
PA_atk-abh01_a:1051_2	vavatthānaṃ na yuttaṃ. Kāyakammañca vacīviññattiyampi pavattati, tenassa kāyakammanti	1051	
PA_atk-abh01_a:1051_3	vavatthānaṃ na yujjatī’ti. ‘No na yujjati. Kasmā? Yebhuyyavuttitāya ceva tabbahulavuttitāya	1051	
PA_atk-abh01_a:1051_4	ca. Kāyakammameva hi yebhuyyena kāyaviññattiyaṃ pavattati na itarāni, tasmā kāyakammassa	1051	
PA_atk-abh01_a:1051_5	yebhuyyena pavattito tassā kāyakammadvārabhāvo siddho. Brāhmaṇagāmaambavananāgavanādīnaṃ	1051	
PA_atk-abh01_a:1051_6	brāhmaṇagāmādibhāvo viyāti dvāravavatthānaṃ yujjati. Kāyakammaṃ pana kāyadvāramhiyeva	1051	
PA_atk-abh01_a:1051_7	bahulaṃ pavattati appaṃ vacīdvāre. Tasmā kāyadvāre bahulaṃ pavattito etassa kāyakammabhāvo	1051	
PA_atk-abh01_a:1051_8	siddho, vanacarakathullakumārikādigocarānaṃ vanacarakādibhāvo viyāti. Evaṃ kammavavatthānampi yujjatī’ti.	1051	
PA_atk-abh01_a:1052	Kāyakammadvārakathā niṭṭhitā.	105	
PA_atk-abh01_a:1053	Vacīkammadvārakathā	105	
PA_atk-abh01_a:1054_0	Vacīkammadvārakathāyaṃ pana cetanāviratisaddavasena tividhā vācā nāma. Tattha “catūhi,	1054	
PA_atk-abh01_a:1054_1	bhikkhave, aṅgehi samannāgatā vācā subhāsitā hoti no dubbhāsitā, anavajjā ca ananuvajjā	1054	
PA_atk-abh01_a:1054_2	ca viññūna”nti ; ayaṃ cetanāvācā nāma. Yā “catūhi vacīduccaritehi ārati virati…pe…	1054	
PA_atk-abh01_a:1054_3	ayaṃ vuccati sammāvācā”ti, ayaṃ virativācā nāma. “Vācā girā byappatho udīraṇaṃ ghoso	1054	
PA_atk-abh01_a:1054_4	ghosakammaṃ vācā vacībhedo”ti, ayaṃ saddavācā nāma. Tāsu vacīkammadvāranti neva cetanāya	1054	
PA_atk-abh01_a:1054_5	nāmaṃ na viratiyā. Sahasaddā pana ekā viññatti atthi, idaṃ vacīkammadvāraṃ nāma.	1054	
PA_atk-abh01_a:1054_6	Yaṃ sandhāya vuttaṃ – “katamaṃ taṃ rūpaṃ vacīviññatti? Yā kusalacittassa vā akusalacittassa	1054	
PA_atk-abh01_a:1054_7	vā abyākatacittassa vā vācā girā byappatho udīraṇaṃ ghoso ghosakammaṃ vācā vacībhedo,	1054	
PA_atk-abh01_a:1054_8	ayaṃ vuccati vācā. Yā tāya vācāya viññatti viññāpanā viññāpitattaṃ, idaṃ taṃ rūpaṃ vacīviññattī”ti.	1054	
PA_atk-abh01_a:1055_0	‘Idaṃ vakkhāmi etaṃ vakkhāmī’ti hi vitakkayato vitakkavipphārasaddo nāma uppajjati.	1055	
PA_atk-abh01_a:1055_1	Ayaṃ na sotaviññeyyo manoviññeyyoti mahāaṭṭhakathāyaṃ āgato. Āgamaṭṭhakathāsu pana	1055	
PA_atk-abh01_a:1055_2	‘vitakkavipphārasadda’nti vitakkavipphāravasena uppannaṃ vippalapantānaṃ suttappamattādīnaṃ	1055	
PA_atk-abh01_a:1055_3	saddaṃ; ‘sutvā’ti taṃ sutvā, yaṃ vitakkayato tassa so saddo uppanno; tassa vasena	1055	
PA_atk-abh01_a:1055_4	‘evampi te mano, itthampi te mano’ti ādisatīti vatvā vatthūnipi kathitāni. Paṭṭhānepi	1055	
PA_atk-abh01_a:1055_5	“cittasamuṭṭhānaṃ saddāyatanaṃ sotaviññāṇassa ārammaṇapaccayena paccayo”ti āgataṃ.	1055	
PA_atk-abh01_a:1055_6	Tasmā vinā viññattighaṭṭanāya uppajjamāno asotaviññeyyo vitakkavipphārasaddo nāma	1055	
PA_atk-abh01_a:1055_7	natthi. ‘Idaṃ vakkhāmi etaṃ vakkhāmī’ti uppajjamānaṃ pana cittaṃ pathavīdhātu āpodhātu	1055	
PA_atk-abh01_a:1055_8	tejodhātu vāyodhātu vaṇṇo gandho raso ojāti aṭṭha rūpāni samuṭṭhāpeti. Tesaṃ abbhantare	1055	
PA_atk-abh01_a:1055_9	cittasamuṭṭhānā pathavīdhātu upādinnakaṃ ghaṭṭayamānāva uppajjati. Tena dhātusaṅghaṭṭanena	1055	
PA_atk-abh01_a:1055_10	saheva saddo uppajjatīti. Ayaṃ cittasamuṭṭhānasaddo nāma. Ayaṃ na viññatti. Tassā	10551	
PA_atk-abh01_a:1055_11	pana cittasamuṭṭhānāya pathavīdhātuyā upādinnakaghaṭṭanassa paccayabhūto eko ākāravikāro	10551	
PA_atk-abh01_a:1055_12	atthi, ayaṃ vacīviññatti nāma. Ito paraṃ sā aṭṭha rūpāni viya na cittasamuṭṭhānātiādi	10551	
PA_atk-abh01_a:1055_13	sabbaṃ heṭṭhā vuttanayeneva veditabbaṃ.	10551	
PA_atk-abh01_a:1056_0	Idhāpi hi ‘tissa, datta, mittā’ti pakkosantassa saddaṃ sutvā viññattiṃ manodvārikacittena	1056	
PA_atk-abh01_a:1056_1	cintetvā ‘idañcidañca esa kāreti maññe’ti jānāti. Kāyaviññatti viya ca ayampi tiracchānagatānampi	1056	
PA_atk-abh01_a:1056_2	pākaṭā hoti. ‘Ehi, yāhī’ti hi saddaṃ sutvā tiracchānagatāpi ‘idaṃ nāmesa kāreti maññe’ti	1056	
PA_atk-abh01_a:1056_3	ñatvā āgacchanti ceva gacchanti ca. Tisamuṭṭhānikakāyaṃ cāleti na cāletīti, ayaṃ	1056	
PA_atk-abh01_a:1056_4	pana vāro idha na labbhati. Purimacittasamuṭṭhānāya upatthambhanakiccampi natthi.	1056	
PA_atk-abh01_a:1056_5	Yā pana tasmiṃ vacīdvāre siddhā cetanā, yāya musā katheti, pesuññaṃ katheti, pharusaṃ	1056	
PA_atk-abh01_a:1056_6	katheti, samphaṃ palapati, musāvādādīhi viramati, idaṃ vacīkammaṃ nāma. Ito paraṃ	1056	
PA_atk-abh01_a:1056_7	sabbaṃ kammavavatthānañca dvāravavatthānañca heṭṭhā vuttanayeneva veditabbanti.	1056	
PA_atk-abh01_a:1057	Vacīkammadvārakathā niṭṭhitā.	105	
PA_atk-abh01_a:1058	Manokammadvārakathā	105	
PA_atk-abh01_a:1059_0	Manokammadvārakathāyaṃ pana kāmāvacarādivasena catubbidho mano mano nāma. Tattha	1059	
PA_atk-abh01_a:1059_1	kāmāvacaro catupaññāsavidho hoti, rūpāvacaro pannarasavidho, arūpāvacaro dvādasavidho,	1059	
PA_atk-abh01_a:1059_2	lokuttaro aṭṭhavidhoti sabbopi ekūnanavutividho hoti. Tattha ayaṃ nāma mano manodvāraṃ	1059	
PA_atk-abh01_a:1059_3	na hotīti na vattabbo. Yathā hi ayaṃ nāma cetanā kammaṃ na hotīti na vattabbā, antamaso	1059	
PA_atk-abh01_a:1059_4	pañcaviññāṇasampayuttāpi hi cetanā mahāpakaraṇe kammantveva niddiṭṭhā, evameva ayaṃ	1059	
PA_atk-abh01_a:1059_5	nāma mano manodvāraṃ na hotīti na vattabbo.	1059	
PA_atk-abh01_a:1060_0	Etthāha – kammaṃ nāmetaṃ kiṃ karotīti? Āyūhati, abhisaṅkharoti, piṇḍaṃ karoti, ceteti,	1060	
PA_atk-abh01_a:1060_1	kappeti, pakappetīti. Evaṃ sante pañcaviññāṇacetanā kiṃ āyūhati, abhisaṅkharoti,	1060	
PA_atk-abh01_a:1060_2	piṇḍaṃ karoti, ceteti, kappeti, pakappetīti?. Sahajātadhamme. Sāpi hi sahajāte sampayuttakkhandhe	1060	
PA_atk-abh01_a:1060_3	āyūhati abhisaṅkharoti piṇḍaṃ karoti ceteti kappeti pakappetīti. Kiṃ vā iminā vādena?	1060	
PA_atk-abh01_a:1060_4	Sabbasaṅgāhikavasena hetaṃ vuttaṃ. Idaṃ panettha sanniṭṭhānaṃ – tebhūmakakusalākusalo	1060	
PA_atk-abh01_a:1060_5	ekūnatiṃsavidho mano manokammadvāraṃ nāma. Yā pana tasmiṃ manodvāre siddhā cetanā	1060	
PA_atk-abh01_a:1060_6	yāya abhijjhābyāpādamicchādassanāni ceva anabhijjhāabyāpādasammādassanāni ca gaṇhāti,	1060	
PA_atk-abh01_a:1060_7	idaṃ manokammaṃ nāma. Ito paraṃ sabbaṃ kammavavatthānañca dvāravavatthānañca heṭṭhā	1060	
PA_atk-abh01_a:1060_8	vuttanayeneva veditabbanti. Imāni tīṇi kammadvārāni nāma.	1060	
PA_atk-abh01_a:1061	Manokammadvārakathā niṭṭhitā.	106	
PA_atk-abh01_a:1062	Kammakathā	106	
PA_atk-abh01_a:1063_0	Idāni yāni tīṇi kammāni ṭhapetvā imāni kammadvārāni dassitāni, tāni ādiṃ katvā avasesassa	1063	
PA_atk-abh01_a:1063_1	dvārakathāya mātikāṭhapanassa vitthārakathā hoti. Tīṇi hi kammāni – kāyakammaṃ vacīkammaṃ	1063	
PA_atk-abh01_a:1063_2	manokammanti. Kiṃ panetaṃ kammaṃ nāmāti? Cetanā ceva, ekacce ca cetanāsampayuttakā	1063	
PA_atk-abh01_a:1063_3	dhammā. Tattha cetanāya kammabhāve imāni suttāni –	1063	
PA_atk-abh01_a:1064_0	“Cetanāhaṃ, bhikkhave, kammaṃ vadāmi, cetayitvā kammaṃ karoti kāyena vācāya manasā”.	1064	
PA_atk-abh01_a:1064_1	“Kāye vā hi, ānanda, sati kāyasañcetanāhetu uppajjati ajjhattaṃ sukhadukkhaṃ, vācāya	1064	
PA_atk-abh01_a:1064_2	vā, ānanda, sati vacīsañcetanāhetu uppajjati ajjhattaṃ sukhadukkhaṃ; mane vā, ānanda,	1064	
PA_atk-abh01_a:1064_3	sati manosañcetanāhetu uppajjati ajjhattaṃ sukhadukkhaṃ”. “Tividhā, bhikkhave, kāyasañcetanā	1064	
PA_atk-abh01_a:1064_4	akusalaṃ kāyakammaṃ dukkhudrayaṃ, dukkhavipākaṃ; catubbidhā, bhikkhave, vacīsañcetanā…pe…	1064	
PA_atk-abh01_a:1064_5	tividhā, bhikkhave, manosañcetanā akusalaṃ manokammaṃ dukkhudrayaṃ dukkhavipākaṃ	1064	
PA_atk-abh01_a:1064_6	tividhā, bhikkhave, kāyasañcetanā kusalaṃ kāyakammaṃ sukhudrayaṃ sukhavipākaṃ catubbidhā,	1064	
PA_atk-abh01_a:1064_7	bhikkhave, vacīsañcetanā…pe… tividhā, bhikkhave, manosañcetanā, kusalaṃ manokammaṃ	1064	
PA_atk-abh01_a:1064_8	sukhudrayaṃ sukhavipākaṃ”. “Sacāyaṃ, ānanda, samiddhi moghapuriso pāṭaliputtassa	1064	
PA_atk-abh01_a:1064_9	paribbājakassa evaṃ puṭṭho evaṃ byākareyya – sañcetaniyaṃ, āvuso pāṭaliputta, kammaṃ	1064	
PA_atk-abh01_a:1064_10	katvā kāyena vācāya manasā, sukhavedanīyaṃ sukhaṃ so vedayati…pe… adukkhamasukhavedanīyaṃ	10641	
PA_atk-abh01_a:1064_11	adukkhamasukhaṃ so vedayatīti; evaṃ byākaramāno kho, ānanda, samiddhi moghapuriso	10641	
PA_atk-abh01_a:1064_12	pāṭaliputtassa paribbājakassa sammā byākaramāno byākareyyā”ti.	10641	
PA_atk-abh01_a:1065	Imāni tāva cetanāya kammabhāve suttāni. Cetanāsampayuttadhammānaṃ pana kammabhāvo kammacatukkena dīpito. Vuttañhetaṃ –	106	
PA_atk-abh01_a:1066_0	“Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni	1066	
PA_atk-abh01_a:1066_1	cattāri? Atthi, bhikkhave, kammaṃ kaṇhaṃ kaṇhavipākaṃ, atthi, bhikkhave, kammaṃ sukkaṃ	1066	
PA_atk-abh01_a:1066_2	sukkavipākaṃ, atthi, bhikkhave, kammaṃ kaṇhasukkaṃ kaṇhasukkavipākaṃ, atthi, bhikkhave,	1066	
PA_atk-abh01_a:1066_3	kammaṃ akaṇhaṃ asukkaṃ akaṇhaasukkavipākaṃ kammakkhayāya saṃvattati.… Katamañca,	1066	
PA_atk-abh01_a:1066_4	bhikkhave, kammaṃ akaṇhaṃ asukkaṃ akaṇhaasukkavipākaṃ kammakkhayāya saṃvattati? Yadidaṃ	1066	
PA_atk-abh01_a:1066_5	satta bojjhaṅgā – satisambojjhaṅgo…pe… upekkhāsambojjhaṅgo, idaṃ vuccati, bhikkhave,	1066	
PA_atk-abh01_a:1066_6	kammaṃ akaṇhaṃ asukkaṃ akaṇhaasukkavipākaṃ kammakkhayāya saṃvattati.… Katamañca,	1066	
PA_atk-abh01_a:1066_7	bhikkhave, kammaṃ akaṇhaṃ asukkaṃ akaṇhaasukkavipākaṃ kammakkhayāya saṃvattati? Ayameva	1066	
PA_atk-abh01_a:1066_8	ariyo aṭṭhaṅgiko maggo – seyyathidaṃ, sammādiṭṭhi …pe… sammāsamādhi. Idaṃ vuccati,	1066	
PA_atk-abh01_a:1066_9	bhikkhave, kammaṃ akaṇhaṃ asukkaṃ akaṇhaasukkavipākaṃ kammakkhayāya saṃvattatī”ti.	1066	
PA_atk-abh01_a:1067_0	Evaṃ ime bojjhaṅgamaggaṅgappabhedato pannarasa dhammā kammacatukkena dīpitā. Abhijjhā,	1067	
PA_atk-abh01_a:1067_1	byāpādo, micchādiṭṭhi, anabhijjhā, abyāpādo, sammādiṭṭhīti imehi pana chahi saddhiṃ	1067	
PA_atk-abh01_a:1067_2	ekavīsati cetanāsampayuttakā dhammā veditabbā.	1067	
PA_atk-abh01_a:1068_0	Tattha lokuttaramaggo bhajāpiyamāno kāyakammādīni tīṇi kammāni bhajati. Yañhi kāyena	1068	
PA_atk-abh01_a:1068_1	dussīlyaṃ ajjhācarati, tamhā saṃvaro kāyikoti veditabbo. Yaṃ vācāya dussīlyaṃ ajjhācarati,	1068	
PA_atk-abh01_a:1068_2	tamhā saṃvaro vācasikoti veditabbo. Iti sammākammanto kāyakammaṃ, sammāvācā vacīkammaṃ.	1068	
PA_atk-abh01_a:1068_3	Etasmiṃ dvaye gahite sammāājīvo tappakkhikattā gahitova hoti. Yaṃ pana manena dussīlyaṃ	1068	
PA_atk-abh01_a:1068_4	ajjhācarati, tamhā saṃvaro mānasikoti veditabbo. So diṭṭhisaṅkappavāyāmasatisamādhivasena	1068	
PA_atk-abh01_a:1068_5	pañcavidho hoti. Ayaṃ pañcavidhopi manokammaṃ nāma. Evaṃ lokuttaramaggo bhajāpiyamāno	1068	
PA_atk-abh01_a:1068_6	tīṇi kammāni bhajati.	1068	
PA_atk-abh01_a:1069_0	Imasmiṃ ṭhāne dvārasaṃsandanaṃ nāma hoti. Kāyavacīdvāresu hi copanaṃ patvā kammapathaṃ	1069	
PA_atk-abh01_a:1069_1	appattampi atthi, manodvāre ca samudācāraṃ patvā kammapathaṃ appattampi atthi; taṃ	1069	
PA_atk-abh01_a:1069_2	gahetvā taṃtaṃdvārapakkhikameva akaṃsu.	1069	
PA_atk-abh01_a:1070_0	Tatrāyaṃ nayo – yo ‘migavaṃ gamissāmī’ti dhanuṃ sajjeti, jiyaṃ vaṭṭeti, sattiṃ niseti,	1070	
PA_atk-abh01_a:1070_1	bhattaṃ bhuñjati, vatthaṃ paridahati, ettāvatā kāyadvāre copanaṃ pattaṃ hoti. So	1070	
PA_atk-abh01_a:1070_2	araññe divasaṃ caritvā antamaso sasabiḷāramattampi na labhati, idaṃ akusalaṃ kāyakammaṃ	1070	
PA_atk-abh01_a:1070_3	nāma hoti na hotīti? Na hoti. Kasmā? Kammapathaṃ appattatāya. Kevalaṃ pana kāyaduccaritaṃ	1070	
PA_atk-abh01_a:1070_4	nāma hotīti veditabbaṃ. Macchaggahaṇādī supayogesupi eseva nayo.	1070	
PA_atk-abh01_a:1071_0	Vacīdvārepi ‘migavaṃ gamissāmi’ ‘vegena dhanuādīni sajjethā’ti āṇāpetvā purimanayeneva	1071	
PA_atk-abh01_a:1071_1	araññe kiñci alabhantassa kiñcāpi vacīdvāre copanaṃ pattaṃ, kammapathaṃ appattatāya	1071	
PA_atk-abh01_a:1071_2	pana kāyakammaṃ na hoti. Kevalaṃ vacīduccaritaṃ nāma hotīti veditabbaṃ.	1071	
PA_atk-abh01_a:1072_0	Manodvāre pana vadhakacetanāya uppannamattāya eva kammapathabhedova hoti. So ca kho	1072	
PA_atk-abh01_a:1072_1	byāpādavasena na pāṇātipātavasena. Akusalañhi kāyakammaṃ kāyavacīdvāresu samuṭṭhāti,	1072	
PA_atk-abh01_a:1072_2	na manodvāre; tathā akusalaṃ vacīkammaṃ. Akusalaṃ manokammaṃ pana tīsupi dvāresu	1072	
PA_atk-abh01_a:1072_3	samuṭṭhāti; tathā kusalāni kāyavacīmanokammāni.	1072	
PA_atk-abh01_a:1073_0	Kathaṃ? Sahatthā hi pāṇaṃ hanantassa adinnaṃ ādiyantassa micchācāraṃ carantassa kammaṃ	1073	
PA_atk-abh01_a:1073_1	kāyakammameva hoti. Dvārampi kāyadvārameva hoti. Evaṃ tāva akusalaṃ kāyakammaṃ kāyadvāre	1073	
PA_atk-abh01_a:1073_2	samuṭṭhāti. Tehi pana cittehi sahajātā abhijjhābyāpādamicchādiṭṭhiyo cetanāpakkhikā	1073	
PA_atk-abh01_a:1073_3	vā bhavanti, abbohārikā vā. ‘Gaccha itthannāmaṃ jīvitā voropehi, itthannāmaṃ bhaṇḍaṃ	1073	
PA_atk-abh01_a:1073_4	avaharā’ti āṇāpentassa pana kammaṃ kāyakammaṃ hoti, dvāraṃ pana vacīdvāraṃ. Evaṃ	1073	
PA_atk-abh01_a:1073_5	akusalaṃ kāyakammaṃ vacīdvāre samuṭṭhāti. Tehi pana cittehi sahajātā abhijjhābyāpādamicchādiṭṭhiyo	1073	
PA_atk-abh01_a:1073_6	cetanāpakkhikā vā bhavanti abbohārikā vā. Ettakā ācariyānaṃ samānatthakathā nāma.	1073	
PA_atk-abh01_a:1074	Vitaṇḍavādī panāha – ‘akusalaṃ kāyakammaṃ manodvārepi samuṭṭhātī’ti. So ‘tayo saṅgahe āruḷhaṃ suttaṃ āharāhī’ti vutto idaṃ kulumbasuttaṃ nāma āhari –	107	
PA_atk-abh01_a:1075_0	“Puna caparaṃ, bhikkhave, idhekacco samaṇo vā brāhmaṇo vā iddhimā cetovasippatto	1075	
PA_atk-abh01_a:1075_1	aññissā kucchigataṃ gabbhaṃ pāpakena manasā anupekkhako hoti – ‘aho vatāyaṃ kucchigato	1075	
PA_atk-abh01_a:1075_2	gabbho na sotthinā abhinikkhameyyā’ti. Evaṃ, bhikkhave, kulumbassa upaghāto hotī”ti.	1075	
PA_atk-abh01_a:1076_0	Idaṃ suttaṃ āharitvā āha – ‘evaṃ cintitamatteyeva manasā kucchigato gabbho pheṇapiṇḍo	1076	
PA_atk-abh01_a:1076_1	viya vilīyati. Ettha kuto kāyaṅgacopanaṃ vā vācaṅgacopanaṃ vā? Manodvārasmiṃyeva	1076	
PA_atk-abh01_a:1076_2	pana idaṃ akusalaṃ kāyakammaṃ samuṭṭhātī’ti.	1076	
PA_atk-abh01_a:1077_0	Tamenaṃ ‘tava suttassa atthaṃ tulayissāmā’ti vatvā evaṃ tulayiṃsu – ‘tvaṃ iddhiyā	1077	
PA_atk-abh01_a:1077_1	parūpaghātaṃ vadesi. Iddhi nāma cesā – adhiṭṭhāniddhi, vikubbaniddhi, manomayiddhi,	1077	
PA_atk-abh01_a:1077_2	ñāṇavipphāriddhi, samādhivipphāriddhi, ariyiddhi, kammavipākajiddhi, puññavato iddhi,	1077	
PA_atk-abh01_a:1077_3	vijjāmayiddhi, tattha tattha sammāpayogapaccayā ijjhanaṭṭhena iddhīti dasavidhā.	1077	
PA_atk-abh01_a:1077_4	Tattha kataraṃ iddhiṃ vadesī’ti? ‘Bhāvanāmaya’nti. ‘Kiṃ pana bhāvanāmayiddhiyā parūpaghātakammaṃ	1077	
PA_atk-abh01_a:1077_5	hotī’ti? ‘Āma, ekacce ācariyā ekavāraṃ hotī’ti; vadanti yathā hi paraṃ paharitukāmena	1077	
PA_atk-abh01_a:1077_6	udakabharite ghaṭe khitte ghaṭopi bhijjati, udakampi nassati, evameva bhāvanāmayiddhiyā	1077	
PA_atk-abh01_a:1077_7	ekavāraṃ parūpaghātakammaṃ hoti. Tato paṭṭhāya pana sā nassatīti. Atha naṃ ‘bhāvanāmayiddhiyā	1077	
PA_atk-abh01_a:1077_8	neva ekavāraṃ na dve vāre parūpaghātakammaṃ hotī’ti vatvā taṃ saññattiṃ āgacchantaṃ	1077	
PA_atk-abh01_a:1077_9	pucchiṃsu – ‘bhāvanāmayiddhi kiṃ kusalā, akusalā, abyākatā? Sukhāya vedanāya sampayuttā,	1077	
PA_atk-abh01_a:1077_10	dukkhāya vedanāya sampayuttā, adukkhamasukhāya vedanāya sampayuttā? Savitakkasavicārā,	10771	
PA_atk-abh01_a:1077_11	avitakkavicāramattā, avitakkaavicārā? Kāmāvacarā, rūpāvacarā, arūpāvacarā’ti?	10771	
PA_atk-abh01_a:1078_0	Imaṃ pana pañhaṃ yo jānāti so evaṃ vakkhati – ‘bhāvanāmayiddhi kusalā vā hoti, abyākatā	1078	
PA_atk-abh01_a:1078_1	vā; adukkhamasukhavedanīyā eva, avitakkaavicārā eva, rūpāvacarā evā’ti. So vattabbo	1078	
PA_atk-abh01_a:1078_2	– ‘pāṇātipātacetanā kusalādīsu kataraṃ koṭṭhāsaṃ bhajatī’ti? Jānanto vakkhati – ‘pāṇātipātacetanā	1078	
PA_atk-abh01_a:1078_3	akusalā eva, dukkhavedanīyā eva, savitakkasavicārā eva kāmāvacarā evā’ti. ‘Evaṃ sante	1078	
PA_atk-abh01_a:1078_4	tava pañho neva kusalattikena sameti, na vedanāttikena, na vitakkattikena, na bhūmantarenā’ti.	1078	
PA_atk-abh01_a:1079_0	‘Kiṃ pana evaṃ mahantaṃ suttaṃ niratthaka’nti? ‘No niratthakaṃ; tvaṃ panassa atthaṃ	1079	
PA_atk-abh01_a:1079_1	na jānāsi. “Iddhimā cetovasippatto”ti ettha hi neva bhāvanāmayiddhi adhippetā, āthabbaṇiddhi	1079	
PA_atk-abh01_a:1079_2	pana adhippetā. Sā hi ettha labbhamānā labbhati. Sā pana kāyavacīdvārāni muñcitvā	1079	
PA_atk-abh01_a:1079_3	kātuṃ na sakkā. Āthabbaṇiddhikā hi sattāhaṃ aloṇakaṃ bhuñjitvā dabbe attharitvā pathaviyaṃ	1079	
PA_atk-abh01_a:1079_4	sayamānā tapaṃ caritvā sattame divase susānabhūmiṃ sajjetvā sattame pade ṭhatvā hatthaṃ	1079	
PA_atk-abh01_a:1079_5	vaṭṭetvā vaṭṭetvā mukhena vijjaṃ parijappanti. Atha nesaṃ kammaṃ samijjhati. Evaṃ	1079	
PA_atk-abh01_a:1079_6	ayampi iddhi kāyavacīdvārāni muñcitvā kātuṃ na sakkāti. ‘Na kāyakammaṃ manodvāre	1079	
PA_atk-abh01_a:1079_7	samuṭṭhātī’ti niṭṭhamettha gantabbaṃ.	1079	
PA_atk-abh01_a:1080_0	Hatthamuddāya pana musāvādādīni kathentassa kammaṃ vacīkammaṃ, dvāraṃ pana kāyadvāraṃ	1080	
PA_atk-abh01_a:1080_1	hoti. Evaṃ akusalaṃ vacīkammampi kāyadvāre samuṭṭhāti. Tehi pana cittehi sahajātā	1080	
PA_atk-abh01_a:1080_2	abhijjhābyāpādamicchādiṭṭhiyo cetanāpakkhikā vā bhavanti, abbohārikā vā. Vacībhedaṃ	1080	
PA_atk-abh01_a:1080_3	pana katvā musāvādādīni kathentassa kammampi vacīkammaṃ dvārampi vacīdvārameva. Evaṃ	1080	
PA_atk-abh01_a:1080_4	akusalaṃ vacīkammaṃ vacīdvāre samuṭṭhāti. Tehi pana cittehi sahajātā abhijjhābyāpādamicchādiṭṭhiyo	1080	
PA_atk-abh01_a:1080_5	cetanāpakkhikā vā bhavanti abbohārikā vā. Ettakā ācariyānaṃ samānatthakathā nāma.	1080	
PA_atk-abh01_a:1081	Vitaṇḍavādī panāha – ‘akusalaṃ vacīkammaṃ manodvārepi samuṭṭhātī’ti. So ‘tayo saṅgahe āruḷhaṃ suttaṃ āharāhī’ti vutto idaṃ uposathakkhandhakato suttaṃ āhari –	108	
PA_atk-abh01_a:1082	“Yo pana bhikkhu yāvatatiyaṃ anussāviyamāne saramāno santiṃ āpattiṃ nāvikareyya sampajānamusāvādassa hotī”ti.	108	
PA_atk-abh01_a:1083_0	Idaṃ suttaṃ āharitvā āha – ‘evaṃ āpattiṃ anāvikaronto tuṇhībhūtova aññaṃ āpattiṃ	1083	
PA_atk-abh01_a:1083_1	āpajjati, ettha kuto kāyaṅgacopanaṃ vā vācaṅgacopanaṃ vā? Manodvārasmiṃyeva pana	1083	
PA_atk-abh01_a:1083_2	idaṃ akusalaṃ vacīkammaṃ samuṭṭhātī’ti.	1083	
PA_atk-abh01_a:1084_0	So vattabbo – ‘kiṃ panetaṃ suttaṃ neyyatthaṃ udāhu nītattha’nti? ‘Nītatthameva mayhaṃ	1084	
PA_atk-abh01_a:1084_1	sutta’nti. So ‘mā evaṃ avaca, tulayissāmassa attha’nti vatvā evaṃ pucchitabbo – ‘sampajānamusāvāde	1084	
PA_atk-abh01_a:1084_2	kiṃ hotī’ti? Jānanto ‘sampajānamusāvāde dukkaṭaṃ hotī’ti vakkhati. Tato vattabbo	1084	
PA_atk-abh01_a:1084_3	‘vinayassa dve mūlāni – kāyo ca vācā ca; sammāsambuddhena hi sabbāpattiyo imesuyeva	1084	
PA_atk-abh01_a:1084_4	dvīsu dvāresu paññattā, manodvāre āpattipaññapanaṃ nāma natthi. Tvaṃ ativiya vinaye	1084	
PA_atk-abh01_a:1084_5	pakataññū, yo satthārā apaññatte ṭhāne āpattiṃ paññapesi, sammāsambuddhaṃ abbhācikkhasi,	1084	
PA_atk-abh01_a:1084_6	jinacakkaṃ paharasī’tiādivacanehi niggaṇhitvā uttari pañhaṃ pucchitabbo – ‘sampajānamusāvādo	1084	
PA_atk-abh01_a:1084_7	kiriyato samuṭṭhāti udāhu akiriyato’ti? Jānanto ‘kiriyato’ti vakkhati. Tato vattabbo	1084	
PA_atk-abh01_a:1084_8	– ‘anāvikaronto kataraṃ kiriyaṃ karotī’ti? Addhā hi kiriyaṃ apassanto vighātaṃ āpajjissati.	1084	
PA_atk-abh01_a:1084_9	Tato imassa suttassa atthena saññāpetabbo. Ayañhettha attho – yvāyaṃ ‘sampajānamusāvādo	1084	
PA_atk-abh01_a:1084_10	hotī’ti vutto, so āpattito kiṃ hoti? ‘Katarāpatti hotī’ti attho. ‘Dukkaṭāpatti hoti’.	10841	
PA_atk-abh01_a:1084_11	Sā ca kho na musāvādalakkhaṇena, bhagavato pana vacanena vacīdvāre akiriyasamuṭṭhānā	10841	
PA_atk-abh01_a:1084_12	āpatti hotīti veditabbā. Vuttampi cetaṃ –	10841	
PA_atk-abh01_a:1085	“Anālapanto manujena kenaci,	108	
PA_atk-abh01_a:1086	Vācāgiraṃ no ca pare bhaṇeyya;	108	
PA_atk-abh01_a:1087	Āpajjeyya vācasikaṃ na kāyikaṃ,	108	
PA_atk-abh01_a:1088	Pañhā mesā kusalehi cintitā”ti. ;	108	
PA_atk-abh01_a:1089	Evaṃ akusalaṃ vacīkammaṃ na manodvāre samuṭṭhātīti niṭṭhamettha gantabbaṃ.	108	
PA_atk-abh01_a:1090_0	Yadā pana abhijjhāsahagatena cetasā kāyaṅgaṃ copento hatthaggāhādīni karoti, byāpādasahagatena	1090	
PA_atk-abh01_a:1090_1	cetasā daṇḍaparāmāsādīni, micchādiṭṭhisahagatena cetasā ‘khandasivādayo seṭṭhā’ti	1090	
PA_atk-abh01_a:1090_2	tesaṃ abhivādanaañjalikammabhūtapīṭhakaparibhaṇḍādīni karoti, tadā kammaṃ manokammaṃ	1090	
PA_atk-abh01_a:1090_3	hoti, dvāraṃ pana kāyadvāraṃ. Evaṃ akusalaṃ manokammaṃ kāyadvāre samuṭṭhāti. Cetanā	1090	
PA_atk-abh01_a:1090_4	panettha abbohārikā.	1090	
PA_atk-abh01_a:1091_0	Yadā pana abhijjhāsahagatena cetasā vācaṅgaṃ copento ‘aho vata yaṃ parassa, taṃ mamassā’ti	1091	
PA_atk-abh01_a:1091_1	paravittūpakaraṇaṃ abhijjhāyati, byāpādasahagatena cetasā ‘ime sattā haññantu vā,	1091	
PA_atk-abh01_a:1091_2	bajjhantu vā, ucchijjantu vā, mā vā ahesu’nti vadati, micchādiṭṭhisahagatena cetasā	1091	
PA_atk-abh01_a:1091_3	‘natthi dinnaṃ, natthi yiṭṭha’ntiādīni vadati, tadā kammaṃ manokammaṃ hoti, dvāraṃ	1091	
PA_atk-abh01_a:1091_4	pana vacīdvāraṃ. Evaṃ akusalaṃ manokammaṃ vacīdvāre samuṭṭhāti. Cetanā panettha abbohārikā.	1091	
PA_atk-abh01_a:1092_0	Yadā pana kāyaṅgavācaṅgāni acopetvā raho nisinno abhijjhābyāpādamicchādiṭṭhisahagatāni	1092	
PA_atk-abh01_a:1092_1	cittāni uppādeti, tadā kammaṃ manokammaṃ, dvārampi manodvārameva. Evaṃ akusalaṃ manokammaṃ	1092	
PA_atk-abh01_a:1092_2	manodvāre samuṭṭhāti. Imasmiṃ pana ṭhāne cetanāpi cetanāsampayuttakā dhammāpi manodvāreyeva	1092	
PA_atk-abh01_a:1092_3	samuṭṭhahanti. Evaṃ akusalaṃ manokammaṃ tīsupi dvāresu samuṭṭhātīti veditabbaṃ.	1092	
PA_atk-abh01_a:1093_0	Yaṃ pana vuttaṃ ‘tathā kusalāni kāyavacīmanokammānī’ti, tatrāyaṃ nayo – yadā hi kenaci	1093	
PA_atk-abh01_a:1093_1	kāraṇena vattuṃ asakkonto ‘pāṇātipātā adinnādānā kāmesumicchācārā paṭiviramāmī’ti	1093	
PA_atk-abh01_a:1093_2	imāni sikkhāpadāni hatthamuddāya gaṇhāti, tadā kammaṃ kāyakammaṃ dvārampi kāyadvārameva.	1093	
PA_atk-abh01_a:1093_3	Evaṃ kusalaṃ kāyakammaṃ kāyadvāre samuṭṭhāti. Tehi cittehi sahagatā anabhijjhādayo	1093	
PA_atk-abh01_a:1093_4	cetanāpakkhikā vā honti, abbohārikā vā.	1093	
PA_atk-abh01_a:1094_0	Yadā pana tāneva sikkhāpadāni vacībhedaṃ katvā gaṇhāti, tadā kammaṃ kāyakammaṃ, dvāraṃ	1094	
PA_atk-abh01_a:1094_1	pana vacīdvāraṃ hoti. Evaṃ kusalaṃ kāyakammaṃ vacīdvāre samuṭṭhāti. Tehi cittehi	1094	
PA_atk-abh01_a:1094_2	sahagatā anabhijjhādayo cetanāpakkhikā vā honti, abbohārikā vā.	1094	
PA_atk-abh01_a:1095_0	Yadā pana tesu sikkhāpadesu diyyamānesu kāyaṅgavācaṅgāni acopetvā manasāva ‘pāṇātipātā	1095	
PA_atk-abh01_a:1095_1	adinnādānā kāmesumicchācārā paṭiviramāmī’ti gaṇhāti, tadā kammaṃ kāyakammaṃ, dvāraṃ	1095	
PA_atk-abh01_a:1095_2	pana manodvāraṃ hoti. Evaṃ kusalaṃ kāyakammaṃ manodvāre samuṭṭhāti. Tehi cittehi	1095	
PA_atk-abh01_a:1095_3	sahagatā anabhijjhādayo cetanāpakkhikā vā honti, abbohārikā vā.	1095	
PA_atk-abh01_a:1096_0	‘Musāvādā veramaṇī’ādīni pana cattāri sikkhāpadāni vuttanayeneva kāyādīhi gaṇhantassa	1096	
PA_atk-abh01_a:1096_1	kusalaṃ vacīkammaṃ tīsu dvāresu samuṭṭhātīti veditabbaṃ. Idhāpi anabhijjhādayo cetanāpakkhikā	1096	
PA_atk-abh01_a:1096_2	vā honti, abbohārikā vā.	1096	
PA_atk-abh01_a:1097_0	Anabhijjhādisahagatehi pana cittehi kāyaṅgaṃ copetvā cetiyaṅgaṇasammajjanagandhamālādipūjanacetiyavandanādīni	1097	
PA_atk-abh01_a:1097_1	karontassa kammaṃ manokammaṃ hoti, dvāraṃ pana kāyadvāraṃ. Evaṃ kusalaṃ manokammaṃ	1097	
PA_atk-abh01_a:1097_2	kāyadvāre samuṭṭhāti. Cetanā panettha abbohārikā. Anabhijjhāsahagatena cittena vācaṅgaṃ	1097	
PA_atk-abh01_a:1097_3	copetvā ‘aho vata yaṃ parassa vittūpakaraṇaṃ na taṃ mamassā’ti anabhijjhāyato abyāpādasahagatena	1097	
PA_atk-abh01_a:1097_4	cittena ‘sabbe sattā averā abyābajjhā anīghā sukhī attānaṃ pariharantū’ti vadantassa	1097	
PA_atk-abh01_a:1097_5	sammādiṭṭhisahagatena cittena ‘atthi dinna’ntiādīni udāharantassa kammaṃ manokammaṃ	1097	
PA_atk-abh01_a:1097_6	hoti, dvāraṃ pana vacīdvāraṃ. Evaṃ kusalaṃ manokammaṃ vacīdvāre samuṭṭhāti. Cetanā	1097	
PA_atk-abh01_a:1097_7	panettha abbohārikā. Kāyaṅgavācaṅgāni pana acopetvā raho nisinnassa manasāva anabhijjhādisahagatāni	1097	
PA_atk-abh01_a:1097_8	cittāni uppādentassa kammaṃ manokammaṃ, dvārampi manodvārameva. Evaṃ kusalaṃ manokammaṃ	1097	
PA_atk-abh01_a:1097_9	manodvāre samuṭṭhāti. Imasmiṃ pana ṭhāne cetanāpi cetanāsampayuttakā dhammāpi manodvāreyeva samuṭṭhahanti.	1097	
PA_atk-abh01_a:1098_0	Tattha āṇattisamuṭṭhitesu pāṇātipātaadinnādānesu kammampi kāyakammaṃ dvārampi kammavaseneva	1098	
PA_atk-abh01_a:1098_1	kāyadvāranti vadanto kammaṃ rakkhati, dvāraṃ bhindati nāma. Hatthamuddāya samuṭṭhitesu	1098	
PA_atk-abh01_a:1098_2	musāvādādīsu dvārampi kāyadvāraṃ, kammampi dvāravaseneva kāyakammanti vadanto dvāraṃ	1098	
PA_atk-abh01_a:1098_3	rakkhati kammaṃ bhindati nāma. Tasmā ‘kammaṃ rakkhāmī’ti dvāraṃ na bhinditabbaṃ,	1098	
PA_atk-abh01_a:1098_4	‘dvāraṃ rakkhāmī’ti kammaṃ na bhinditabbaṃ. Yathāvutteneva pana nayena kammañca dvārañca	1098	
PA_atk-abh01_a:1098_5	veditabbaṃ. Evaṃ kathento hi neva kammaṃ na dvāraṃ bhindatīti.	1098	
PA_atk-abh01_a:1099	Kammakathā niṭṭhitā.	109	
PA_atk-abh01_a:1100_0	Idāni ‘pañca viññāṇāni pañcaviññāṇadvārānī’tiādīsu cakkhuviññāṇaṃ sotaviññāṇaṃ ghānaviññāṇaṃ	1100	
PA_atk-abh01_a:1100_1	jivhāviññāṇaṃ kāyaviññāṇanti imāni pañca viññāṇāni nāma. Cakkhuviññāṇadvāraṃ sota…	1100	
PA_atk-abh01_a:1100_2	ghāna… jivhā… kāyaviññāṇadvāranti imāni pañca viññāṇadvārāni nāma. Imesaṃ pañcannaṃ	1100	
PA_atk-abh01_a:1100_3	dvārānaṃ vasena uppannā cetanā neva kāyakammaṃ hoti, na vacīkammaṃ, manokammameva	1100	
PA_atk-abh01_a:1100_4	hotīti veditabbā. Cakkhusamphasso sota… ghāna… jivhā… kāya… manosamphassoti ime pana	1100	
PA_atk-abh01_a:1100_5	cha samphassā nāma. Cakkhusamphassadvāraṃ sota… ghāna… jivhā… kāya… manosamphassadvāranti	1100	
PA_atk-abh01_a:1100_6	imāni cha samphassadvārāni nāma.	1100	
PA_atk-abh01_a:1101_0	Cakkhuasaṃvaro sota… ghāna… jivhā… pasādakāya… copanakāyaasaṃvaro vācāasaṃvaro manoasaṃvaroti	1101	
PA_atk-abh01_a:1101_1	– ime aṭṭha asaṃvarā nāma. Te atthato ‘dussīlyaṃ muṭṭhassaccaṃ aññāṇaṃ akkhanti kosajja’nti	1101	
PA_atk-abh01_a:1101_2	ime pañca dhammā honti. Tesu ekadhammopi pañcadvāre voṭṭhabbanapariyosānesu cittesu	1101	
PA_atk-abh01_a:1101_3	nuppajjati, javanakkhaṇeyeva uppajjati. Javane uppannopi pañcadvāre asaṃvaroti vuccati.	1101	
PA_atk-abh01_a:1102_0	Cakkhuviññāṇasahajāto hi phasso cakkhusamphasso nāma, cetanā manokammaṃ nāma, taṃ	1102	
PA_atk-abh01_a:1102_1	cittaṃ manokammadvāraṃ nāma. Ettha pañcavidho asaṃvaro natthi. Sampaṭicchanasahajāto	1102	
PA_atk-abh01_a:1102_2	phasso manosamphasso nāma, cetanā manokammaṃ nāma, taṃ cittaṃ manokammadvāraṃ nāma.	1102	
PA_atk-abh01_a:1102_3	Etthāpi asaṃvaro natthi. Santīraṇavoṭṭhabbanesupi eseva nayo. Javanasahajāto pana	1102	
PA_atk-abh01_a:1102_4	phasso manosamphasso nāma, cetanā manokammaṃ nāma, taṃ cittaṃ manokammadvāraṃ nāma.	1102	
PA_atk-abh01_a:1102_5	Ettha asaṃvaro cakkhuasaṃvaro nāma hoti. Sotaghānajivhāpasādakāyadvāresupi eseva	1102	
PA_atk-abh01_a:1102_6	nayo. Yadā pana rūpādīsu aññatarārammaṇaṃ manodvārikajavanaṃ vinā vacīdvārena suddhaṃ	1102	
PA_atk-abh01_a:1102_7	kāyadvārasaṅkhātaṃ copanaṃ pāpayamānaṃ uppajjati, tadā tena cittena sahajāto phasso	1102	
PA_atk-abh01_a:1102_8	manosamphasso nāma, cetanā kāyakammaṃ nāma, taṃ pana cittaṃ abbohārikaṃ, copanassa	1102	
PA_atk-abh01_a:1102_9	uppannattā manodvāranti saṅkhyaṃ na gacchati. Ettha asaṃvaro copanakāyaasaṃvaro nāma.	1102	
PA_atk-abh01_a:1102_10	Yadā tādisaṃyeva javanaṃ vinā kāyadvārena suddhaṃ vacīdvārasaṅkhātaṃ copanaṃ pāpayamānaṃ	11021	
PA_atk-abh01_a:1102_11	uppajjati, tadā tena cittena sahajāto phasso manosamphasso nāma, cetanā vacīkammaṃ	11021	
PA_atk-abh01_a:1102_12	nāma, taṃ pana cittaṃ abbohārikaṃ, copanassa uppannattā manodvāranti saṅkhyaṃ na	11021	
PA_atk-abh01_a:1102_13	gacchati. Ettha asaṃvaro vācāasaṃvaro nāma. Yadā pana tādisaṃ javanacittaṃ vinā kāyavacīdvārehi	11021	
PA_atk-abh01_a:1102_14	suddhaṃ manodvārameva hutvā uppajjati, tadā tena cittena sahajāto phasso manosamphasso	11021	
PA_atk-abh01_a:1102_15	nāma, cetanā manokammaṃ nāma, taṃ pana cittaṃ manokammadvāraṃ nāma. Ettha asaṃvaro	11021	
PA_atk-abh01_a:1102_16	manoasaṃvaro nāma. Iti imesaṃ aṭṭhannaṃ asaṃvarānaṃ vasena cakkhuasaṃvaradvāraṃ,	11021	
PA_atk-abh01_a:1102_17	sota… ghāna… jivhā… pasādakāya… copanakāya… vācā… manoasaṃvaradvāranti imāni aṭṭha	11021	
PA_atk-abh01_a:1102_18	asaṃvaradvārāni veditabbāni.	11021	
PA_atk-abh01_a:1103_0	Cakkhusaṃvaro sota… ghāna… jivhā… pasādakāya… copanakāya… vācā… manosaṃvaroti ime	1103	
PA_atk-abh01_a:1103_1	pana aṭṭha saṃvarā nāma. Te atthato ‘sīlaṃ sati ñāṇaṃ khanti vīriya’nti ime pañca	1103	
PA_atk-abh01_a:1103_2	dhammā honti. Tesupi ekadhammopi pañcadvāre voṭṭhabbanapariyosānesu cittesu nuppajjati.	1103	
PA_atk-abh01_a:1103_3	Javanakkhaṇeyeva uppajjati. Javane uppannopi pañcadvāre saṃvaroti vuccati. Tassa	1103	
PA_atk-abh01_a:1103_4	sabbassāpi cakkhuviññāṇasahajāto hi phasso cakkhusamphassotiādinā asaṃvare vuttanayeneva	1103	
PA_atk-abh01_a:1103_5	uppatti veditabbā. Iti imesaṃ aṭṭhannaṃ saṃvarānaṃ vasena cakkhusaṃvaradvāraṃ…pe…	1103	
PA_atk-abh01_a:1103_6	manosaṃvaradvāranti imāni aṭṭha saṃvaradvārāni veditabbāni.	1103	
PA_atk-abh01_a:1104	Akusalakammapathakathā	110	
PA_atk-abh01_a:1105	Pāṇātipāto, adinnādānaṃ, kāmesumicchācāro, musāvādo, pisuṇavācā, pharusavācā, samphappalāpo, abhijjhā, byāpādo, micchādiṭṭhīti ime pana dasa akusalakammapathā nāma.	110	
PA_atk-abh01_a:1106_0	Tattha pāṇassa atipāto pāṇātipāto nāma; pāṇavadho, pāṇaghātoti vuttaṃ hoti. Pāṇoti	1106	
PA_atk-abh01_a:1106_1	cettha vohārato satto, paramatthato jīvitindriyaṃ. Tasmiṃ pana pāṇe pāṇasaññino jīvitindriyupacchedakaupakkamasamuṭṭhāpikā	1106	
PA_atk-abh01_a:1106_2	kāyavacīdvārānaṃ aññataradvārappavattā vadhakacetanā pāṇātipāto. So guṇavirahitesu	1106	
PA_atk-abh01_a:1106_3	tiracchānagatādīsu pāṇesu khuddake pāṇe appasāvajjo, mahāsarīre mahāsāvajjo. Kasmā?	1106	
PA_atk-abh01_a:1106_4	Payogamahantatāya. Payogasamattepi vatthumahantatāya. Guṇavantesu manussādīsu appaguṇe	1106	
PA_atk-abh01_a:1106_5	appasāvajjo, mahāguṇe mahāsāvajjo. Sarīraguṇānaṃ pana samabhāve sati kilesānaṃ upakkamānañca	1106	
PA_atk-abh01_a:1106_6	mudutāya appasāvajjo, tibbatāya mahāsāvajjoti veditabbo.	1106	
PA_atk-abh01_a:1107_0	Tassa pañca sambhārā honti – pāṇo, pāṇasaññitā, vadhakacittaṃ, upakkamo, tena maraṇanti.	1107	
PA_atk-abh01_a:1107_1	Cha payogā – sāhatthiko, āṇattiko, nissaggiyo, thāvaro, vijjāmayo, iddhimayoti. Imasmiṃ	1107	
PA_atk-abh01_a:1107_2	panatthe vitthāriyamāne atipapañco hoti. Tasmā taṃ na vitthārayāma. Aññañca evarūpaṃ	1107	
PA_atk-abh01_a:1107_3	atthikehi pana samantapāsādikaṃ vinayaṭṭhakathaṃ oloketvā gahetabbaṃ.	1107	
PA_atk-abh01_a:1108_0	Adinnassa ādānaṃ ‘adinnādānaṃ’; parassaharaṇaṃ, theyyaṃ, corikāti vuttaṃ hoti. Tattha	1108	
PA_atk-abh01_a:1108_1	adinnanti parapariggahitaṃ, yattha paro yathākāmakāritaṃ āpajjanto adaṇḍāraho anupavajjo	1108	
PA_atk-abh01_a:1108_2	ca hoti. Tasmiṃ parapariggahite parapariggahitasaññino tadādāyakaupakkamasamuṭṭhāpikā	1108	
PA_atk-abh01_a:1108_3	theyyacetanā adinnādānaṃ. Taṃ hīne parasantake appasāvajjaṃ, paṇīte mahāsāvajjaṃ.	1108	
PA_atk-abh01_a:1108_4	Kasmā? Vatthupaṇītatāya. Vatthusamatte sati guṇādhikānaṃ santake vatthusmiṃ mahāsāvajjaṃ.	1108	
PA_atk-abh01_a:1108_5	Taṃtaṃguṇādhikaṃ upādāya tato tato hīnaguṇassa santake vatthusmiṃ appasāvajjaṃ.	1108	
PA_atk-abh01_a:1109_0	Tassa pañca sambhārā honti – parapariggahitaṃ, parapariggahitasaññitā, theyyacittaṃ,	1109	
PA_atk-abh01_a:1109_1	upakkamo, tena haraṇanti. Cha payogā – sāhatthikādayova. Te ca kho yathānurūpaṃ theyyāvahāro,	1109	
PA_atk-abh01_a:1109_2	pasayhāvahāro, paṭicchannāvahāro, parikappāvahāro, kusāvahāroti imesaṃ pañcannaṃ	1109	
PA_atk-abh01_a:1109_3	avahārānaṃ vasena pavattanti. Ayamettha saṅkhepo. Vitthāro pana samantapāsādikāyaṃ vutto.	1109	
PA_atk-abh01_a:1110_0	‘Kāmesu micchācāro’ti ettha pana ‘kāmesū’ti methunasamācāresu; ‘micchācāro’ti ekantanindito	1110	
PA_atk-abh01_a:1110_1	lāmakācāro. Lakkhaṇato pana asaddhammādhippāyena kāyadvārappavattā agamanīyaṭṭhānavītikkamacetanā kāmesumicchācāro.	1110	
PA_atk-abh01_a:1111_0	Tattha agamanīyaṭṭhānaṃ nāma – purisānaṃ tāva māturakkhitā, piturakkhitā, mātāpiturakkhitā,	1111	
PA_atk-abh01_a:1111_1	bhāturakkhitā, bhaginirakkhitā, ñātirakkhitā, gottarakkhitā, dhammarakkhitā, sārakkhā,	1111	
PA_atk-abh01_a:1111_2	saparidaṇḍāti māturakkhitādayo dasa; dhanakkītā, chandavāsinī, bhogavāsinī, paṭavāsinī,	1111	
PA_atk-abh01_a:1111_3	odapattakinī, obhaṭacumbaṭā, dāsī ca bhariyā, kammakārī ca bhariyā, dhajāhaṭā, muhuttikāti	1111	
PA_atk-abh01_a:1111_4	etā dhanakkītādayo dasāti vīsati itthiyo. Itthīsu pana dvinnaṃ sārakkhasaparidaṇḍānaṃ,	1111	
PA_atk-abh01_a:1111_5	dasannañca dhanakkītādīnanti dvādasannaṃ itthīnaṃ aññe purisā idaṃ agamanīyaṭṭhānaṃ nāma.	1111	
PA_atk-abh01_a:1112_0	So panesa micchācāro sīlādiguṇarahite agamanīyaṭṭhāne appasāvajjo, sīlādiguṇasampanne	1112	
PA_atk-abh01_a:1112_1	mahāsāvajjo. Tassa cattāro sambhārā – agamanīyavatthu, tasmiṃ sevanacittaṃ, sevanappayogo,	1112	
PA_atk-abh01_a:1112_2	maggenamaggappaṭipattiadhivāsananti. Eko payogo sāhatthiko eva.	1112	
PA_atk-abh01_a:1113_0	‘Musā’ti visaṃvādanapurekkhārassa atthabhañjako vacīpayogo, kāyapayogo vā. Visaṃvādanādhippāyena	1113	
PA_atk-abh01_a:1113_1	panassa paravisaṃvādakakāyavacīpayogasamuṭṭhāpikā cetanā musāvādo. Aparo nayo – ‘musā’ti	1113	
PA_atk-abh01_a:1113_2	abhūtaṃ atacchaṃ vatthu. ‘Vādo’ti tassa bhūtato tacchato viññāpanaṃ. Lakkhaṇato pana	1113	
PA_atk-abh01_a:1113_3	atathaṃ vatthuṃ tathato paraṃ viññāpetukāmassa tathāviññattisamuṭṭhāpikā cetanā musāvādo.	1113	
PA_atk-abh01_a:1113_4	So yamatthaṃ bhañjati tassa appatāya appasāvajjo, mahantatāya mahāsāvajjo. Apica	1113	
PA_atk-abh01_a:1113_5	gahaṭṭhānaṃ attano santakaṃ adātukāmatāya ‘natthī’tiādinayappavatto appasāvajjo.	1113	
PA_atk-abh01_a:1113_6	Sakkhinā hutvā atthabhañjanatthaṃ vutto mahāsāvajjo. Pabbajitānaṃ appakampi telaṃ	1113	
PA_atk-abh01_a:1113_7	vā sappiṃ vā labhitvā hasādhippāyena ‘ajja gāme telaṃ nadī maññe sandatī’ti pūraṇakathānayena	1113	
PA_atk-abh01_a:1113_8	pavatto appasāvajjo. Adiṭṭhaṃyeva pana diṭṭhantiādinā nayena vadantānaṃ mahāsāvajjo.	1113	
PA_atk-abh01_a:1114_0	Tassa cattāro sambhārā honti – atathaṃ vatthu, visaṃvādanacittaṃ, tajjo vāyāmo, parassa	1114	
PA_atk-abh01_a:1114_1	tadatthavijānananti. Eko payogo – sāhatthikova. So ca kāyena vā kāyappaṭibaddhena	1114	
PA_atk-abh01_a:1114_2	vā vācāya vā paravisaṃvādakakiriyākaraṇe daṭṭhabbo. Tāya ce kiriyāya paro tamatthaṃ	1114	
PA_atk-abh01_a:1114_3	jānāti, ayaṃ kiriyasamuṭṭhāpikacetanākkhaṇeyeva musāvādakammunā bajjhati. Yasmā pana	1114	
PA_atk-abh01_a:1114_4	yathā kāyakāyappaṭibaddhavācāhi paraṃ visaṃvādeti, tathā imassa ‘imaṃ bhaṇāhī’ti	1114	
PA_atk-abh01_a:1114_5	āṇāpentopi, paṇṇaṃ likhitvā purato nissajjantopi, ‘ayamattho evaṃ daṭṭhabbo’ti kuṭṭādīsu	1114	
PA_atk-abh01_a:1114_6	likhitvā ṭhapentopi; tasmā ettha āṇattikanissaggiyathāvarāpi payogā yujjanti. Aṭṭhakathāsu	1114	
PA_atk-abh01_a:1114_7	pana anāgatattā vīmaṃsitvā gahetabbā.	1114	
PA_atk-abh01_a:1115_0	‘Pisuṇavācā’tiādīsu yāya vācāya yassa taṃ vācaṃ bhāsati tassa hadaye attano piyabhāvaṃ	1115	
PA_atk-abh01_a:1115_1	parassa ca suññabhāvaṃ karoti, sā pisuṇavācā. Yāya pana attānampi parampi pharusaṃ	1115	
PA_atk-abh01_a:1115_2	karoti, yā vācā sayampi pharusā neva kaṇṇasukhā, na hadayaṅgamā, ayaṃ ‘pharusavācā’.	1115	
PA_atk-abh01_a:1115_3	Yena samphaṃ palapati, niratthakaṃ, so ‘samphappalāpo’. Tesaṃ mūlabhūtā cetanāpi	1115	
PA_atk-abh01_a:1115_4	pisuṇavācādināmameva labhati. Sā eva ca idha adhippetāti.	1115	
PA_atk-abh01_a:1116_0	Tattha saṃkiliṭṭhacittassa paresaṃ vā bhedāya attano piyakamyatāya vā kāyavacīpayogasamuṭṭhāpikā	1116	
PA_atk-abh01_a:1116_1	cetanā pisuṇavācā nāma. Sā yassa bhedaṃ karoti tassa appaguṇatāya appasāvajjā, mahāguṇatāya mahāsāvajjā.	1116	
PA_atk-abh01_a:1117_0	Tassā cattāro sambhārā – ‘bhinditabbo paro’ iti ‘ime nānā bhavissa’nti vinā bhavissantīti	1117	
PA_atk-abh01_a:1117_1	bhedapurekkhāratā vā, ‘iti ahaṃ piyo bhavissāmi vissāsiko’ti piyakamyatā vā, tajjo	1117	
PA_atk-abh01_a:1117_2	vāyāmo, tassa tadatthavijānananti. Pare pana abhinne kammapathabhedo natthi, bhinne eva hoti.	1117	
PA_atk-abh01_a:1118_0	Parassa mammacchedakakāyavacīpayogasamuṭṭhāpikā ekantapharusacetanā ‘pharusavācā’.	1118	
PA_atk-abh01_a:1118_1	Tassā āvibhāvatthamidaṃ vatthu – eko kira dārako mātu vacanaṃ anādiyitvā araññaṃ	1118	
PA_atk-abh01_a:1118_2	gacchati. Taṃ mātā nivattetuṃ asakkontī ‘caṇḍā taṃ mahiṃsī anubandhatū’ti akkosi.	1118	
PA_atk-abh01_a:1118_3	Athassa tatheva araññe mahiṃsī uṭṭhāsi. Dārako ‘yaṃ mama mātā mukhena kathesi taṃ	1118	
PA_atk-abh01_a:1118_4	mā hotu, yaṃ cittena cintesi taṃ hotū’ti saccakiriyaṃ akāsi. Mahiṃsī tattheva baddhā	1118	
PA_atk-abh01_a:1118_5	viya aṭṭhāsi. Evaṃ mammacchedakopi payogo cittasaṇhatāya pharusavācā na hoti. Mātāpitaro	1118	
PA_atk-abh01_a:1118_6	hi kadāci puttake evampi vadanti – ‘corā vo khaṇḍākhaṇḍikaṃ karontū’ti, uppalapattampi	1118	
PA_atk-abh01_a:1118_7	ca nesaṃ upari patantaṃ na icchanti. Ācariyupajjhāyā ca kadāci nissitake evaṃ vadanti	1118	
PA_atk-abh01_a:1118_8	– ‘kiṃ ime ahirikā anottappino caranti, niddhamatha ne’ti; atha ca nesaṃ āgamādhigamasampattiṃ	1118	
PA_atk-abh01_a:1118_9	icchanti. Yathā ca cittasaṇhatāya pharusavācā na hoti, evaṃ vacanasaṇhatāya apharusavācāpi	1118	
PA_atk-abh01_a:1118_10	na hoti. Na hi mārāpetukāmassa ‘imaṃ sukhaṃ sayāpethā’ti vacanaṃ apharusavācā hoti.	11181	
PA_atk-abh01_a:1118_11	Cittapharusatāya panesā pharusavācāva. Sā yaṃ sandhāya pavattitā tassa appaguṇatāya	11181	
PA_atk-abh01_a:1118_12	appasāvajjā, mahāguṇatāya mahāsāvajjā. Tassā tayo sambhārā – akkositabbo paro, kupitacittaṃ, akkosananti.	11181	
PA_atk-abh01_a:1119_0	Anatthaviññāpikā kāyavacīpayogasamuṭṭhāpikā akusalacetanā ‘samphappalāpo’. So āsevanamandatāya	1119	
PA_atk-abh01_a:1119_1	appasāvajjo. Āsevanamahantatāya mahāsāvajjo. Tassa dve sambhārā – bhāratayuddhasītāharaṇādiniratthakakathāpurekkhāratā,	1119	
PA_atk-abh01_a:1119_2	tathārūpīkathākathanañcāti. Pare pana taṃ kathaṃ agaṇhante kammapathabhedo natthi,	1119	
PA_atk-abh01_a:1119_3	parena samphappalāpe gahiteyeva hoti.	1119	
PA_atk-abh01_a:1120_0	Abhijjhāyatīti ‘abhijjhā’. Parabhaṇḍābhimukhī hutvā tanninnatāya pavattatīti attho.	1120	
PA_atk-abh01_a:1120_1	Sā ‘aho tava idaṃ mamassā’ti evaṃ parabhaṇḍābhijjhāyanalakkhaṇā. Adinnādānaṃ viya	1120	
PA_atk-abh01_a:1120_2	appasāvajjā mahāsāvajjā ca. Tassā dve sambhārā – parabhaṇḍaṃ, attano pariṇāmanañcāti.	1120	
PA_atk-abh01_a:1120_3	Parabhaṇḍavatthuke hi lobhe uppannepi na tāva kammapathabhedo hoti yāva na ‘aho vata	1120	
PA_atk-abh01_a:1120_4	idaṃ mamassā’ti attano pariṇāmeti.	1120	
PA_atk-abh01_a:1121_0	Hitasukhaṃ byāpādayatīti ‘byāpādo’. So paravināsāya manopadosalakkhaṇo. Pharusavācā	1121	
PA_atk-abh01_a:1121_1	viya appasāvajjo mahāsāvajjo ca. Tassa dve sambhārā – parasatto ca, tassa ca vināsacintāti.	1121	
PA_atk-abh01_a:1121_2	Parasattavatthuke hi kodhe uppannepi na tāva kammapathabhedo hoti yāva ‘aho vatāyaṃ	1121	
PA_atk-abh01_a:1121_3	ucchijjeyya vinasseyyā’ti tassa vināsanaṃ na cintesi.	1121	
PA_atk-abh01_a:1122_0	Yathābhuccagahaṇābhāvena micchā passatīti ‘micchādiṭṭhi’. Sā ‘natthi dinna’ntiādinā	1122	
PA_atk-abh01_a:1122_1	nayena viparītadassanalakkhaṇā. Samphappalāpo viya appasāvajjā mahāsāvajjā ca. Apica	1122	
PA_atk-abh01_a:1122_2	aniyatā appasāvajjā, niyatā mahāsāvajjā. Tassā dve sambhārā – vatthuno ca gahitākāraviparītatā,	1122	
PA_atk-abh01_a:1122_3	yathā ca taṃ gaṇhāti tathābhāvena tassupaṭṭhānanti. Tattha natthikāhetukaakiriyadiṭṭhīhi	1122	
PA_atk-abh01_a:1122_4	eva kammapathabhedo hoti, na aññadiṭṭhīhi.	1122	
PA_atk-abh01_a:1123	Imesaṃ pana dasannaṃ akusalakammapathānaṃ dhammato koṭṭhāsato ārammaṇato vedanāto mūlato cāti pañcahākārehi vinicchayo veditabbo –	112	
PA_atk-abh01_a:1124	Tattha ‘dhammato’ti etesu hi paṭipāṭiyā satta cetanādhammāva honti, abhijjhādayo tayo cetanāsampayuttā.	112	
PA_atk-abh01_a:1125_0	‘Koṭṭhāsato’ti paṭipāṭiyā satta, micchādiṭṭhi cāti ime aṭṭha kammapathā eva honti;	1125	
PA_atk-abh01_a:1125_1	no mūlāni. Abhijjhābyāpādā kammapathā ceva mūlāni ca. Abhijjhā hi mūlaṃ patvā ‘lobho	1125	
PA_atk-abh01_a:1125_2	akusalamūlaṃ’ hoti, byāpādo ‘doso akusalamūlaṃ’.	1125	
PA_atk-abh01_a:1126_0	‘Ārammaṇato’ti pāṇātipāto jīvitindriyārammaṇato saṅkhārārammaṇo hoti. Adinnādānaṃ	1126	
PA_atk-abh01_a:1126_1	sattārammaṇaṃ vā hoti saṅkhārārammaṇaṃ vā. Micchācāro phoṭṭhabbavasena saṅkhārārammaṇo	1126	
PA_atk-abh01_a:1126_2	hoti; sattārammaṇotipi eke. Musāvādo sattārammaṇo vā, saṅkhārārammaṇo vā. Tathā pisuṇavācā.	1126	
PA_atk-abh01_a:1126_3	Pharusavācā sattārammaṇāva. Samphappalāpo diṭṭhasutamutaviññātavasena sattārammaṇo	1126	
PA_atk-abh01_a:1126_4	vā saṅkhārārammaṇo vā. Tathā abhijjhā. Byāpādo sattārammaṇova. Micchādiṭṭhi tebhūmakadhammavasena saṅkhārārammaṇāva.	1126	
PA_atk-abh01_a:1127_0	‘Vedanāto’ti pāṇātipāto dukkhavedano hoti. Kiñcāpi hi rājāno coraṃ disvā hasamānāpi	1127	
PA_atk-abh01_a:1127_1	‘gacchatha naṃ ghātethā’ti vadanti, sanniṭṭhāpakacetanā pana nesaṃ dukkhasampayuttāva	1127	
PA_atk-abh01_a:1127_2	hoti. Adinnādānaṃ tivedanaṃ. Tañhi parabhaṇḍaṃ disvā haṭṭhatuṭṭhassa gaṇhato sukhavedanaṃ	1127	
PA_atk-abh01_a:1127_3	hoti, bhītatasitassa gaṇhato dukkhavedanaṃ. Tathā vipākanissandaphalāni paccavekkhantassa.	1127	
PA_atk-abh01_a:1127_4	Gahaṇakāle majjhattabhāve ṭhitassa pana gaṇhato adukkhamasukhavedanaṃ hotīti. Micchācāro	1127	
PA_atk-abh01_a:1127_5	sukhamajjhattavasena dvivedano. Sanniṭṭhāpakacitte pana majjhattavedano na hoti.	1127	
PA_atk-abh01_a:1127_6	Musāvādo adinnādāne vuttanayeneva tivedano; tathā pisuṇavācā. Pharusavācā dukkhavedanā.	1127	
PA_atk-abh01_a:1127_7	Samphappalāpo tivedano. Paresu hi sādhukāraṃ dentesu celukkhepādīni khipantesu haṭṭhatuṭṭhassa	1127	
PA_atk-abh01_a:1127_8	sītāharaṇabhāratayuddhādīni kathanakāle so sukhavedano hoti. Paṭhamaṃ dinnavetanena	1127	
PA_atk-abh01_a:1127_9	ekena pacchā āgantvā ‘ādito paṭṭhāya kathehī’ti vutte ‘ananusandhikaṃ pakiṇṇakakathaṃ	1127	
PA_atk-abh01_a:1127_10	kathessāmi nu kho no’ti domanassitassa kathanakāle dukkhavedano hoti, majjhattassa	11271	
PA_atk-abh01_a:1127_11	kathayato adukkhamasukhavedano hoti. Abhijjhā sukhamajjhattavasena dvivedanā; tathā	11271	
PA_atk-abh01_a:1127_12	micchādiṭṭhi. Byāpādo dukkhavedano.	11271	
PA_atk-abh01_a:1128_0	‘Mūlato’ti pāṇātipāto dosamohavasena dvimūlako hoti. Adinnādānaṃ dosamohavasena vā	1128	
PA_atk-abh01_a:1128_1	lobhamohavasena vā. Micchācāro lobhamohavasena. Musāvādo dosamohavasena vā lobhamohavasena	1128	
PA_atk-abh01_a:1128_2	vā; tathā pisuṇavācā samphappalāpo ca. Pharusavācā dosamohavasena. Abhijjhā mohavasena	1128	
PA_atk-abh01_a:1128_3	ekamūlā; tathā byāpādo. Micchādiṭṭhi lobhamohavasena dvimūlāti.	1128	
PA_atk-abh01_a:1129	Akusalakammapathakathā niṭṭhitā.	112	
PA_atk-abh01_a:1130	Kusalakammapathakathā	113	
PA_atk-abh01_a:1131_0	Pāṇātipātādīhi pana viratiyo anabhijjhāabyāpādasammādiṭṭhiyo cāti ime dasa kusalakammapathā	1131	
PA_atk-abh01_a:1131_1	nāma. Tattha pāṇātipātādayo vuttatthā eva. Pāṇātipātādīhi etāya viramanti, sayaṃ	1131	
PA_atk-abh01_a:1131_2	vā viramati, viramaṇamattameva vā etanti virati. Yā pāṇātipātā viramantassa “yā tasmiṃ	1131	
PA_atk-abh01_a:1131_3	samaye pāṇātipātā ārati viratī”ti evaṃ vuttā kusalacittasampayuttā virati, sā pabhedato	1131	
PA_atk-abh01_a:1131_4	tividhā hoti – sampattavirati, samādānavirati, samucchedaviratīti.	1131	
PA_atk-abh01_a:1132_0	Tattha asamādinnasikkhāpadānaṃ attano jātivayabāhusaccādīni paccavekkhitvā ‘ayuttaṃ	1132	
PA_atk-abh01_a:1132_1	amhākaṃ evarūpaṃ pāpaṃ kātu’nti sampattaṃ vatthuṃ avītikkamantānaṃ uppajjamānā virati	1132	
PA_atk-abh01_a:1132_2	‘sampattaviratī’ti veditabbā – sīhaḷadīpe cakkanaupāsakassa viya. Tassa kira daharakāleyeva	1132	
PA_atk-abh01_a:1132_3	mātuyā rogo uppajji. Vejjena ca ‘allasasamaṃsaṃ laddhuṃ vaṭṭatī’ti vuttaṃ. Tato cakkanassa	1132	
PA_atk-abh01_a:1132_4	bhātā ‘gaccha, tāta, khettaṃ āhiṇḍāhī’ti cakkanaṃ pesesi. So tattha gato. Tasmiñca	1132	
PA_atk-abh01_a:1132_5	samaye eko saso taruṇasassaṃ khādituṃ āgato hoti. So taṃ disvāva vegena dhāvanto	1132	
PA_atk-abh01_a:1132_6	valliyā baddho ‘kiri kirī’ti saddamakāsi. Cakkano tena saddena gantvā taṃ gahetvā	1132	
PA_atk-abh01_a:1132_7	cintesi – ‘mātu bhesajjaṃ karomī’ti. Puna cintesi – ‘na metaṃ patirūpaṃ yvāhaṃ mātu	1132	
PA_atk-abh01_a:1132_8	jīvitakāraṇā paraṃ jīvitā voropeyya’nti. Atha naṃ ‘gaccha, araññe sasehi saddhiṃ	1132	
PA_atk-abh01_a:1132_9	tiṇodakaṃ paribhuñjā’ti muñci. Bhātarā ca ‘kiṃ tāta saso laddho’ti pucchito taṃ pavattiṃ	1132	
PA_atk-abh01_a:1132_10	ācikkhi. Tato naṃ bhātā paribhāsi. So mātusantikaṃ gantvā ‘yato ahaṃ jāto nābhijānāmi	11321	
PA_atk-abh01_a:1132_11	sañcicca pāṇaṃ jīvitā voropetā’ti saccaṃ vatvā aṭṭhāsi. Tāvadevassa mātā arogā ahosi.	11321	
PA_atk-abh01_a:1133_0	Samādinnasikkhāpadānaṃ pana sikkhāpadasamādāne ca tatuttariñca attano jīvitampi pariccajitvā	1133	
PA_atk-abh01_a:1133_1	vatthuṃ avītikkamantānaṃ uppajjamānā virati ‘samādānaviratī’ti veditabbā. Uttaravaḍḍhamānapabbatavāsīupāsakassa	1133	
PA_atk-abh01_a:1133_2	viya. So kira ambariyavihāravāsino piṅgalabuddharakkhitattherassa santike sikkhāpadāni	1133	
PA_atk-abh01_a:1133_3	gahetvā khettaṃ kasati. Athassa goṇo naṭṭho. So taṃ gavesanto uttaravaḍḍhamānapabbataṃ	1133	
PA_atk-abh01_a:1133_4	āruhi. Tatra naṃ mahāsappo aggahesi. So cintesi – ‘imāyassa tikhiṇavāsiyā sīsaṃ chindāmī’ti.	1133	
PA_atk-abh01_a:1133_5	Puna cintesi – ‘na metaṃ patirūpaṃ yvāhaṃ bhāvanīyassa garuno santike sikkhāpadāni	1133	
PA_atk-abh01_a:1133_6	gahetvā bhindeyya’nti evaṃ yāvatatiyaṃ cintetvā ‘jīvitaṃ pariccajāmi, na sikkhāpada’nti	1133	
PA_atk-abh01_a:1133_7	aṃse ṭhapitaṃ tikhiṇadaṇḍavāsiṃ araññe chaḍḍesi. Tāvadeva naṃ mahāvāḷo muñcitvā agamāsīti.	1133	
PA_atk-abh01_a:1134	Ariyamaggasampayuttā pana virati ‘samucchedaviratī’ti veditabbā, yassā uppattito pabhuti ‘pāṇaṃ ghātessāmī’ti ariyapuggalānaṃ cittampi nuppajjatīti.	113	
PA_atk-abh01_a:1135	Idāni yathā akusalānaṃ evaṃ imesampi kusalakammapathānaṃ dhammato koṭṭhāsato ārammaṇato vedanāto mūlatoti pañcahākārehi vinicchayo veditabbo –	113	
PA_atk-abh01_a:1136	Tattha ‘dhammato’ti etesu hi paṭipāṭiyā satta cetanāpi vaṭṭanti, viratiyopi; ante tayo cetanāsampayuttāva.	113	
PA_atk-abh01_a:1137_0	‘Koṭṭhāsato’ti paṭipāṭiyā satta kammapathā eva, no mūlāni. Ante tayo kammapathā ceva	1137	
PA_atk-abh01_a:1137_1	mūlāni ca. Anabhijjhā hi mūlaṃ patvā ‘alobho kusalamūlaṃ’ hoti. Abyāpādo ‘adoso kusalamūlaṃ’,	1137	
PA_atk-abh01_a:1137_2	sammādiṭṭhi ‘amoho kusalamūlaṃ’.	1137	
PA_atk-abh01_a:1138_0	‘Ārammaṇato’ti pāṇātipātādīnaṃ ārammaṇāneva etesaṃ ārammaṇāni. Vītikkamitabbatoyeva	1138	
PA_atk-abh01_a:1138_1	hi veramaṇī nāma hoti. Yathā pana nibbānārammaṇo ariyamaggo kilese pajahati, evaṃ	1138	
PA_atk-abh01_a:1138_2	jīvitindriyādiārammaṇāpete kammapathā pāṇātipātādīni dussīlyāni pajahantīti veditabbā.	1138	
PA_atk-abh01_a:1139	‘Vedanāto’ti sabbe sukhavedanā vā honti majjhattavedanā vā. Kusalaṃ patvā hi dukkhavedanā nāma natthi.	113	
PA_atk-abh01_a:1140_0	‘Mūlato’ti paṭipāṭiyā satta kammapathā ñāṇasampayuttacittena viramantassa alobhaadosaamohavasena	1140	
PA_atk-abh01_a:1140_1	timūlā honti; ñāṇavippayuttacittena viramantassa dvimūlā. Anabhijjhā ñāṇasampayuttacittena	1140	
PA_atk-abh01_a:1140_2	viramantassa dvimūlā hoti; ñāṇavippayuttacittena ekamūlā. Alobho pana attanāva attano	1140	
PA_atk-abh01_a:1140_3	mūlaṃ na hoti. Abyāpādepi eseva nayo. Sammādiṭṭhi alobhādosavasena dvimūlāva hoti.	1140	
PA_atk-abh01_a:1140_4	Ime dasa kusalakammapathā nāma.	1140	
PA_atk-abh01_a:1141	Kammapathasaṃsandanakathā	114	
PA_atk-abh01_a:1142_0	Idāni imasmiṃ ṭhāne kammapathasaṃsandanaṃ nāma veditabbaṃ. Pañcaphassadvāravasena	1142	
PA_atk-abh01_a:1142_1	hi uppanno asaṃvaro akusalaṃ manokammameva hoti. Manophassadvāravasena uppanno tīṇipi	1142	
PA_atk-abh01_a:1142_2	kammāni honti – so hi kāyadvāre copanappatto akusalaṃ kāyakammaṃ hoti, vacīdvāre	1142	
PA_atk-abh01_a:1142_3	akusalaṃ vacīkammaṃ, ubhayattha copanaṃ appatto akusalaṃ manokammaṃ. Pañcaasaṃvaradvāravasena	1142	
PA_atk-abh01_a:1142_4	uppannopi akusalaṃ manokammameva hoti. Copanakāyaasaṃvaradvāravasena uppanno akusalaṃ	1142	
PA_atk-abh01_a:1142_5	kāyakammameva hoti, vācāasaṃvaradvāravasena uppanno akusalaṃ vacīkammameva hoti,	1142	
PA_atk-abh01_a:1142_6	manoasaṃvaradvāravasena uppanno akusalaṃ manokammameva hoti. Tividhaṃ kāyaduccaritaṃ	1142	
PA_atk-abh01_a:1142_7	akusalaṃ kāyakammameva hoti, catubbidhaṃ vacīduccaritaṃ akusalaṃ vacīkammameva hoti,	1142	
PA_atk-abh01_a:1142_8	tividhaṃ manoduccaritaṃ akusalaṃ manokammameva hoti.	1142	
PA_atk-abh01_a:1143_0	Pañcaphassadvāravasena uppanno saṃvaropi kusalaṃ manokammameva hoti. Manophassadvāravasena	1143	
PA_atk-abh01_a:1143_1	uppanno pana ayampi, asaṃvaro viya, tīṇipi kammāni honti. Pañcasaṃvaradvāravasena	1143	
PA_atk-abh01_a:1143_2	uppannopi kusalaṃ manokammameva hoti, copanakāyasaṃvaradvāravasena uppanno kusalaṃ	1143	
PA_atk-abh01_a:1143_3	kāyakammameva hoti, vācāsaṃvaradvāravasena uppanno kusalaṃ vacīkammameva hoti, manosaṃvaradvāravasena	1143	
PA_atk-abh01_a:1143_4	uppanno kusalaṃ manokammameva hoti. Tividhaṃ kāyasucaritaṃ kusalaṃ kāyakammameva	1143	
PA_atk-abh01_a:1143_5	hoti, catubbidhaṃ vacīsucaritaṃ kusalaṃ vacīkammameva hoti, tividhaṃ manosucaritaṃ	1143	
PA_atk-abh01_a:1143_6	kusalaṃ manokammameva hoti.	1143	
PA_atk-abh01_a:1144_0	Akusalaṃ kāyakammaṃ pañcaphassadvāravasena nuppajjati; manophassadvāravaseneva uppajjati.	1144	
PA_atk-abh01_a:1144_1	Tathā akusalaṃ vacīkammaṃ. Akusalaṃ manokammaṃ pana chaphassadvāravasena uppajjati;	1144	
PA_atk-abh01_a:1144_2	taṃ kāyavacīdvāresu copanaṃ pattaṃ akusalaṃ kāyavacīkammaṃ hoti, copanaṃ appattaṃ	1144	
PA_atk-abh01_a:1144_3	akusalaṃ manokammameva. Yathā ca pañcaphassadvāravasena, evaṃ pañcaasaṃvaradvāravasenapi	1144	
PA_atk-abh01_a:1144_4	akusalaṃ kāyakammaṃ nuppajjati, copanakāyaasaṃvaradvāravasena pana vācāasaṃvaradvāravasena	1144	
PA_atk-abh01_a:1144_5	ca uppajjati; manoasaṃvaradvāravasena nuppajjati. Akusalaṃ vacīkammampi pañcaasaṃvaradvāravasena	1144	
PA_atk-abh01_a:1144_6	nuppajjati, copanakāyavācāasaṃvaradvāravasena uppajjati; manoasaṃvaradvāravasena	1144	
PA_atk-abh01_a:1144_7	nuppajjati. Akusalaṃ manokammaṃ aṭṭhaasaṃvaradvāravasenapi uppajjateva. Kusalakāyakammādīsupi eseva nayo.	1144	
PA_atk-abh01_a:1145_0	Ayaṃ pana viseso – yathā akusalakāyakammavacīkammāni manoasaṃvaradvāravasena nuppajjanti,	1145	
PA_atk-abh01_a:1145_1	na tathā etāni. Etāni pana kāyaṅgavācaṅgaṃ acopetvā sikkhāpadāni gaṇhantassa manosaṃvaradvārepi	1145	
PA_atk-abh01_a:1145_2	uppajjanti eva. Tattha kāmāvacaraṃ kusalaṃ cittaṃ tividhakammadvāravasena uppajjati,	1145	
PA_atk-abh01_a:1145_3	pañcaviññāṇadvāravasena nuppajjati; ‘yamidaṃ cakkhusamphassapaccayā uppajjati vedayitaṃ,	1145	
PA_atk-abh01_a:1145_4	sukhaṃ vā dukkhaṃ vā adukkhamasukhaṃ vā’ti iminā pana nayena chaphassadvāravasena	1145	
PA_atk-abh01_a:1145_5	uppajjati; aṭṭhaasaṃvaradvāravasena nuppajjati, aṭṭhasaṃvaradvāravasena uppajjati;	1145	
PA_atk-abh01_a:1145_6	dasaakusalakammapathavasena nuppajjati, dasakusalakammapathavasena uppajjati; tasmā	1145	
PA_atk-abh01_a:1145_7	idampi cittaṃ tividhakammadvāravasena vā uppannaṃ hotu, chaphassadvāravasena vā,	1145	
PA_atk-abh01_a:1145_8	aṭṭhasaṃvaradvāravasena vā dasakusalakammapathavasena vā. “Kāmāvacaraṃ kusalaṃ cittaṃ	1145	
PA_atk-abh01_a:1145_9	uppannaṃ hoti…pe… rūpārammaṇaṃ vā…pe… dhammārammaṇaṃ vā”ti vutte sabbaṃ vuttameva hotīti.	1145	
PA_atk-abh01_a:1146	Dvārakathā niṭṭhitā.	114	
PA_atk-abh01_a:1147_0	Yaṃ yaṃ vā panārabbhāti ettha ayaṃ yojanā – heṭṭhā vuttesu rūpārammaṇādīsu rūpārammaṇaṃ	1147	
PA_atk-abh01_a:1147_1	vā ārabbha, ārammaṇaṃ katvāti attho. Saddārammaṇaṃ vā…pe… dhammārammaṇaṃ vā ārabbha	1147	
PA_atk-abh01_a:1147_2	uppannaṃ hoti. Ettāvatā etassa cittassa etesu ārammaṇesu yaṃkiñci ekameva ārammaṇaṃ	1147	
PA_atk-abh01_a:1147_3	anuññātasadisaṃ hoti. Idañca ekasmiṃ samaye ekassa vā puggalassa rūpārammaṇaṃ ārabbha	1147	
PA_atk-abh01_a:1147_4	uppannaṃ puna aññasmiṃ samaye aññassa vā puggalassa saddādīsupi aññataraṃ ārammaṇaṃ	1147	
PA_atk-abh01_a:1147_5	ārabbha uppajjati eva. Evaṃ uppajjamānassa cassa ekasmiṃ bhave paṭhamaṃ rūpārammaṇaṃ	1147	
PA_atk-abh01_a:1147_6	ārabbha pavatti hoti, pacchā saddārammaṇanti ayampi kamo natthi. Rūpādīsu cāpi paṭhamaṃ	1147	
PA_atk-abh01_a:1147_7	nīlārammaṇaṃ pacchā pītārammaṇanti ayampi niyamo natthi. Iti imaṃ sabbārammaṇatañceva,	1147	
PA_atk-abh01_a:1147_8	kamābhāvañca, kamābhāvepi ca nīlapītādīsu niyamābhāvaṃ dassetuṃ ‘yaṃ yaṃ vā panārabbhā’ti	1147	
PA_atk-abh01_a:1147_9	āha. Idaṃ vuttaṃ hoti – imesu rūpādīsu na yaṃkiñci ekameva, atha kho yaṃ yaṃ vā panārabbha	1147	
PA_atk-abh01_a:1147_10	uppannaṃ hoti. Evaṃ uppajjamānampi ca ‘paṭhamaṃ rūpārammaṇaṃ pacchā saddārammaṇaṃ	11471	
PA_atk-abh01_a:1147_11	ārabbhā’ti evampi anuppajjitvā yaṃ yaṃ vā panārabbha uppannaṃ hoti; ‘paṭilomato vā	11471	
PA_atk-abh01_a:1147_12	anulomato vā, ekantarikadvantarikādinayena vā, rūpārammaṇādīsu yaṃ vā taṃ vā ārammaṇaṃ	11471	
PA_atk-abh01_a:1147_13	katvā uppannaṃ hotī’ti attho. Rūpārammaṇesupi ca ‘paṭhamaṃ nīlārammaṇaṃ pacchā pītārammaṇa’nti	11471	
PA_atk-abh01_a:1147_14	imināpi niyamena anuppajjitvā, yaṃ yaṃ vā panārabbha ‘nīlapītakādīsu rūpārammaṇesu	11471	
PA_atk-abh01_a:1147_15	yaṃ vā taṃ vā rūpārammaṇaṃ ārabbha uppannaṃ hotī’ti attho. Saddārammaṇādīsupi eseva	11471	
PA_atk-abh01_a:1147_16	nayo. Ayaṃ tāva ekā yojanā.	11471	
PA_atk-abh01_a:1148_0	Ayaṃ pana aparā – rūpaṃ ārammaṇaṃ etassāti rūpārammaṇaṃ…pe… dhammo ārammaṇaṃ etassāti	1148	
PA_atk-abh01_a:1148_1	dhammārammaṇaṃ. Iti rūpārammaṇaṃ vā…pe… dhammārammaṇaṃ vā cittaṃ uppannaṃ hotīti	1148	
PA_atk-abh01_a:1148_2	vatvā puna ‘yaṃ yaṃ vā panārabbhā’ti āha. Tassattho – etesu rūpādīsu heṭṭhā vuttanayeneva	1148	
PA_atk-abh01_a:1148_3	yaṃ vā taṃ vā pana ārabbha uppannaṃ hotīti. Mahāaṭṭhakathāyaṃ pana yevāpanake abhinavaṃ	1148	
PA_atk-abh01_a:1148_4	natthi, heṭṭhā gahitameva gahita’nti vatvā ‘rūpaṃ vā ārabbha…pe… dhammaṃ vā ārabbha,	1148	
PA_atk-abh01_a:1148_5	idaṃ vā idaṃ vā ārabbhāti kathetuṃ idaṃ vutta’nti ettakameva āgataṃ.	1148	
PA_atk-abh01_a:1149	Dhammuddesavāro	114	
PA_atk-abh01_a:1150	Phassapañcamakarāsivaṇṇanā	115	
PA_atk-abh01_a:1151_0	Tasmiṃ samayeti idaṃ aniyamaniddiṭṭhassa samayassa niyamato paṭiniddesavacanaṃ. Tasmā	1151	
PA_atk-abh01_a:1151_1	‘yasmiṃ samaye kāmāvacaraṃ kusalaṃ cittaṃ uppannaṃ hoti, tasmiṃyeva samaye phasso	1151	
PA_atk-abh01_a:1151_2	hoti…pe… avikkhepo hotī’ti ayamattho veditabbo. Tattha yatheva cittaṃ evaṃ phassādīsupi	1151	
PA_atk-abh01_a:1151_3	phasso hoti. Kiṃ hoti? ‘Kāmāvacaro hoti, kusalo hoti, uppanno hoti, somanassasahagato	1151	
PA_atk-abh01_a:1151_4	hotī’tiādinā nayena labbhamānapadavasena yojanā kātabbā. Vedanāyañhi ‘somanassasahagatā’ti	1151	
PA_atk-abh01_a:1151_5	paññindriye ca ‘ñāṇasampayutta’nti na labbhati, tasmā ‘labbhamānapadavasenā’ti vuttaṃ.	1151	
PA_atk-abh01_a:1151_6	Idaṃ aṭṭhakathāmuttakaṃ ācariyānaṃ mataṃ; na panetaṃ sārato daṭṭhabbaṃ.	1151	
PA_atk-abh01_a:1152_0	Kasmā panettha phassova paṭhamaṃ vuttoti? Cittassa paṭhamābhinipātattā. Ārammaṇasmiñhi	1152	
PA_atk-abh01_a:1152_1	cittassa paṭhamābhinipāto hutvā phasso ārammaṇaṃ phusamāno uppajjati, tasmā paṭhamaṃ	1152	
PA_atk-abh01_a:1152_2	vutto. Phassena pana phusitvā vedanāya vedayati, saññāya sañjānāti, cetanāya ceteti.	1152	
PA_atk-abh01_a:1152_3	Tena vuttaṃ – “phuṭṭho, bhikkhave, vedeti, phuṭṭho sañjānāti phuṭṭho cetetī”ti.	1152	
PA_atk-abh01_a:1153_0	Apica, ayaṃ phasso nāma yathā pāsādaṃ patvā thambho nāma sesadabbasambhārānaṃ balavapaccayo,	1153	
PA_atk-abh01_a:1153_1	tulāsaṅghāṭabhittipādakūṭagopānasīpakkhapāsakamukhavaṭṭiyo thambhābaddhā thambhe	1153	
PA_atk-abh01_a:1153_2	patiṭṭhitā, evameva sahajātasampayuttadhammānaṃ balavapaccayo hoti. Thambhasadiso	1153	
PA_atk-abh01_a:1153_3	hi esa. Avasesā dabbasambhārasadisāti. Tasmāpi paṭhamaṃ vutto. Idaṃ pana akāraṇaṃ.	1153	
PA_atk-abh01_a:1153_4	Ekacittasmiñhi uppannadhammānaṃ ‘ayaṃ paṭhamaṃ uppanno ayaṃ pacchā’ti idaṃ vattuṃ	1153	
PA_atk-abh01_a:1153_5	na labbhā. Balavapaccayabhāvepi phassassa kāraṇaṃ na dissati. Desanāvāreneva pana	1153	
PA_atk-abh01_a:1153_6	phasso paṭhamaṃ vutto. Vedanā hoti phasso hoti, saññā hoti phasso hoti, cetanā hoti	1153	
PA_atk-abh01_a:1153_7	phasso hoti, cittaṃ hoti phasso hoti, vedanā hoti saññā hoti, cetanā hoti vitakko	1153	
PA_atk-abh01_a:1153_8	hotīti āharitumpi hi vaṭṭeyya. Desanāvārena pana phassova paṭhamaṃ vuttoti veditabbo.	1153	
PA_atk-abh01_a:1153_9	Yathā cettha evaṃ sesadhammesupi pubbāparakkamo nāma na pariyesitabbo. Vacanatthalakkhaṇarasādīhi	1153	
PA_atk-abh01_a:1153_10	pana dhammā eva pariyesitabbā.	11531	
PA_atk-abh01_a:1154	Seyyathidaṃ – phusatīti phasso. Svāyaṃ phusanalakkhaṇo, saṅghaṭṭanaraso, sannipātapaccupaṭṭhāno, āpāthagatavisayapadaṭṭhāno.	115	
PA_atk-abh01_a:1155_0	Ayañhi arūpadhammopi samāno ārammaṇe phusanākāreneva pavattatīti phusanalakkhaṇo.	1155	
PA_atk-abh01_a:1155_1	Ekadesena ca anallīyamānopi rūpaṃ viya cakkhuṃ, saddo viya ca sotaṃ, cittaṃ ārammaṇañca	1155	
PA_atk-abh01_a:1155_2	saṅghaṭṭetīti saṅghaṭṭanaraso. Vatthārammaṇasaṅghaṭṭanato vā uppannattā sampattiatthenapi	1155	
PA_atk-abh01_a:1155_3	rasena saṅghaṭṭanarasoti veditabbo. Vuttañhetaṃ aṭṭhakathāyaṃ – “catubhūmakaphasso	1155	
PA_atk-abh01_a:1155_4	hi nophusanalakkhaṇo nāma natthi. Saṅghaṭṭanaraso pana pañcadvārikova hoti. Pañcadvārikassa	1155	
PA_atk-abh01_a:1155_5	hi phusanalakkhaṇotipi saṅghaṭṭanarasotipi nāmaṃ; manodvārikassa phusanalakkhaṇotveva	1155	
PA_atk-abh01_a:1155_6	nāmaṃ, na saṅghaṭṭanaraso”ti.	1155	
PA_atk-abh01_a:1156_0	Idañca vatvā idaṃ suttaṃ ābhataṃ – “yathā, mahārāja, dve meṇḍā yujjheyyuṃ, tesu yathā	1156	
PA_atk-abh01_a:1156_1	eko meṇḍo evaṃ cakkhu daṭṭhabbaṃ, yathā dutiyo meṇḍo evaṃ rūpaṃ daṭṭhabbaṃ; yathā	1156	
PA_atk-abh01_a:1156_2	tesaṃ sannipāto evaṃ phasso daṭṭhabbo”. Evaṃ phusanalakkhaṇo ca phasso, saṅghaṭṭanaraso	1156	
PA_atk-abh01_a:1156_3	ca. “Yathā, mahārāja, dve sammā vajjeyyuṃ…pe… dve pāṇī vajjeyyuṃ, yathā eko pāṇi	1156	
PA_atk-abh01_a:1156_4	evaṃ cakkhu daṭṭhabbaṃ, yathā dutiyo pāṇi evaṃ rūpaṃ daṭṭhabbaṃ, yathā tesaṃ sannipāto	1156	
PA_atk-abh01_a:1156_5	evaṃ phasso daṭṭhabbo. Evaṃ phusanalakkhaṇo ca phasso saṅghaṭṭanaraso cā”ti vitthāro.	1156	
PA_atk-abh01_a:1157_0	Yathā vā “cakkhunā rūpaṃ disvā”tiādīsu cakkhuviññāṇādīni cakkhuādināmena vuttāni,	1157	
PA_atk-abh01_a:1157_1	evamidhāpi tāni cakkhuādināmena vuttānīti veditabbāni. Tasmā ‘evaṃ cakkhu daṭṭhabba’ntiādīsu	1157	
PA_atk-abh01_a:1157_2	evaṃ cakkhuviññāṇaṃ daṭṭhabbanti iminā nayena attho veditabbo. Evaṃ sante cittārammaṇasaṅghaṭṭanato	1157	
PA_atk-abh01_a:1157_3	imasmimpi sutte kiccaṭṭheneva rasena saṅghaṭṭanarasoti siddho hoti.	1157	
PA_atk-abh01_a:1158_0	Tikasannipātasaṅkhātassa pana attano kāraṇassa vasena paveditattā sannipātapaccupaṭṭhāno.	1158	
PA_atk-abh01_a:1158_1	Ayañhi tattha tattha “tiṇṇaṃ saṅgati phasso”ti evaṃ kāraṇassa vasena paveditoti.	1158	
PA_atk-abh01_a:1158_2	Imassa ca suttapadassa tiṇṇaṃ saṅgatiyā phassoti ayamattho; na saṅgatimattameva phassoti.	1158	
PA_atk-abh01_a:1159_0	Evaṃ paveditattā pana tenevākārena paccupaṭṭhātīti sannipātapaccupaṭṭhānoti vutto.	1159	
PA_atk-abh01_a:1159_1	Phalaṭṭhena pana paccupaṭṭhānenesa vedanāpaccupaṭṭhāno nāma hoti. Vedanañhesa paccupaṭṭhāpeti	1159	
PA_atk-abh01_a:1159_2	uppādetīti attho. Uppādayamāno ca yathā bahiddhā uṇhapaccayāpi lākhāsaṅkhātadhātunissitā	1159	
PA_atk-abh01_a:1159_3	usmā attano nissaye mudubhāvakārī hoti, na attano paccayabhūtepi bahiddhā vītaccitaṅgārasaṅkhāte	1159	
PA_atk-abh01_a:1159_4	uṇhabhāve, evaṃ vatthārammaṇasaṅkhātaaññapaccayopi samāno, cittanissitattā attano	1159	
PA_atk-abh01_a:1159_5	nissayabhūte citte eva esa vedanuppādako hoti, na attano paccayabhūtepi vatthumhi	1159	
PA_atk-abh01_a:1159_6	ārammaṇe vāti veditabbo. Tajjāsamannāhārena pana indriyena ca parikkhate visaye anantarāyena	1159	
PA_atk-abh01_a:1159_7	uppajjanato esa āpāthagatavisayapadaṭṭhānoti vuccati.	1159	
PA_atk-abh01_a:1160	Vedayatīti vedanā. Sā vedayitalakkhaṇā, anubhavanarasā iṭṭhākārasambhogarasā vā, cetasikaassādapaccupaṭṭhānā, passaddhipadaṭṭhānā.	116	
PA_atk-abh01_a:1161_0	‘Catubhūmikavedanā hi novedayitalakkhaṇā nāma natthi. Anubhavanarasatā pana sukhavedanāyameva	1161	
PA_atk-abh01_a:1161_1	labbhatī’ti vatvā puna taṃ vādaṃ paṭikkhipitvā ‘sukhavedanā vā hotu, dukkhavedanā	1161	
PA_atk-abh01_a:1161_2	vā, adukkhamasukhavedanā vā, sabbā anubhavanarasā’ti vatvā ayamattho dīpito – ārammaṇarasānubhavanaṭṭhānaṃ	1161	
PA_atk-abh01_a:1161_3	patvā sesasampayuttadhammā ekadesamattakameva anubhavanti. Phassassa hi phusanamattakameva	1161	
PA_atk-abh01_a:1161_4	hoti, saññāya sañjānanamattakameva, cetanāya cetanāmattakameva, viññāṇassa vijānanamattakameva.	1161	
PA_atk-abh01_a:1161_5	Ekaṃsato pana issaravatāya vissavitāya sāmibhāvena vedanāva ārammaṇarasaṃ anubhavati.	1161	
PA_atk-abh01_a:1162_0	Rājā viya hi vedanā, sūdo viya sesadhammā. Yathā sūdo nānārasabhojanaṃ sampādetvā	1162	
PA_atk-abh01_a:1162_1	peḷāya pakkhipitvā lañchanaṃ datvā rañño santike otāretvā lañchanaṃ bhinditvā peḷaṃ	1162	
PA_atk-abh01_a:1162_2	vivaritvā sabbasūpabyañjanehi aggaggaṃ ādāya bhājane pakkhipitvā sadosaniddosabhāvavīmaṃsanatthaṃ	1162	
PA_atk-abh01_a:1162_3	ajjhoharati, tato rañño nānaggarasabhojanaṃ upanāmeti. Rājā issaravatāya vissavitāya	1162	
PA_atk-abh01_a:1162_4	sāmī hutvā icchiticchitaṃ bhuñjati. Tattha hi sūdassa bhattavīmaṃsanamattamiva avasesadhammānaṃ	1162	
PA_atk-abh01_a:1162_5	ārammaṇarasassa ekadesānubhavanaṃ. Yathā hi sūdo bhattekadesamattameva vīmaṃsati	1162	
PA_atk-abh01_a:1162_6	evaṃ sesadhammāpi ārammaṇarasekadesameva anubhavanti. Yathā pana rājā issaravatāya	1162	
PA_atk-abh01_a:1162_7	vissavitāya sāmī hutvā yadicchakaṃ bhuñjati, evaṃ vedanāpi issaravatāya vissavitāya	1162	
PA_atk-abh01_a:1162_8	sāmibhāvena ārammaṇarasaṃ anubhavati. Tasmā anubhavanarasāti vuccati.	1162	
PA_atk-abh01_a:1163_0	Dutiye atthavikappe ayaṃ idha adhippetā vedanā yathā vā tathā vā ārammaṇassa iṭṭhākārameva	1163	
PA_atk-abh01_a:1163_1	sambhuñjatīti iṭṭhākārasambhogarasāti vuttā. Cetasikaassādato panesā attano sabhāveneva	1163	
PA_atk-abh01_a:1163_2	upaṭṭhānaṃ sandhāya cetasikaassādapaccupaṭṭhānāti vuttā. Yasmā pana “passaddhikāyo	1163	
PA_atk-abh01_a:1163_3	sukhaṃ vedeti” tasmā passaddhipadaṭṭhānāti veditabbā.	1163	
PA_atk-abh01_a:1164_0	Nīlādibhedaṃ ārammaṇaṃ sañjānātīti saññā. Sā sañjānanalakkhaṇā paccābhiññāṇarasā.	1164	
PA_atk-abh01_a:1164_1	Catubhūmikasaññā hi nosañjānanalakkhaṇā nāma natthi. Sabbā sañjānanalakkhaṇāva. Yā	1164	
PA_atk-abh01_a:1164_2	panettha abhiññāṇena sañjānāti sā paccābhiññāṇarasā nāma hoti.	1164	
PA_atk-abh01_a:1165_0	Tassā, vaḍḍhakissa dārumhi abhiññāṇaṃ katvā puna tena abhiññāṇena taṃ paccābhijānanakāle,	1165	
PA_atk-abh01_a:1165_1	purisassa kāḷatilakādiabhiññāṇaṃ sallakkhetvā puna tena abhiññāṇena asuko nāma esoti	1165	
PA_atk-abh01_a:1165_2	tassa paccābhijānanakāle, rañño piḷandhanagopakabhaṇḍāgārikassa tasmiṃ tasmiṃ piḷandhane	1165	
PA_atk-abh01_a:1165_3	nāmapaṇṇakaṃ bandhitvā ‘asukaṃ piḷandhanaṃ nāma āharā’ti vutte dīpaṃ jāletvā ratanagabbhaṃ	1165	
PA_atk-abh01_a:1165_4	pavisitvā paṇṇaṃ vācetvā tassa tasseva piḷandhanassa āharaṇakāle ca pavatti veditabbā.	1165	
PA_atk-abh01_a:1166_0	Aparo nayo – sabbasaṅgāhikavasena hi sañjānanalakkhaṇā saññā. Punasañjānanapaccayanimittakaraṇarasā,	1166	
PA_atk-abh01_a:1166_1	dāruādīsu tacchakādayo viya. Yathāgahitanimittavasena abhinivesakaraṇapaccupaṭṭhānā,	1166	
PA_atk-abh01_a:1166_2	hatthidassakaandhā viya. Ārammaṇe anogāḷhavuttitāya aciraṭṭhānapaccupaṭṭhānā vā,	1166	
PA_atk-abh01_a:1166_3	vijju viya. Yathāupaṭṭhitavisayapadaṭṭhānā, tiṇapurisakesu migapotakānaṃ ‘purisā’ti	1166	
PA_atk-abh01_a:1166_4	uppannasaññā viya. Yā panettha ñāṇasampayuttā hoti sā saññā ñāṇameva anuvattati.	1166	
PA_atk-abh01_a:1166_5	Sasambhārapathavīādīsu sesadhammā pathavīādīni viyāti veditabbā.	1166	
PA_atk-abh01_a:1167_0	Cetayatīti cetanā saddhiṃ attanā sampayuttadhamme ārammaṇe abhisandahatīti attho.	1167	
PA_atk-abh01_a:1167_1	Sā cetayitalakkhaṇā, cetanābhāvalakkhaṇāti attho. Āyūhanarasā. Catubhūmikacetanā	1167	
PA_atk-abh01_a:1167_2	hi nocetayitalakkhaṇā nāma natthi. Sabbā cetayitalakkhaṇāva. Āyūhanarasatā pana kusalākusalesu	1167	
PA_atk-abh01_a:1167_3	eva hoti. Kusalākusalakammāyūhanaṭṭhānañhi patvā sesasampayuttadhammānaṃ ekadesamattakameva	1167	
PA_atk-abh01_a:1167_4	kiccaṃ hoti. Cetanā pana atirekaussāhā atirekavāyāmā, diguṇussāhā diguṇavāyāmā. Tenāhu	1167	
PA_atk-abh01_a:1167_5	porāṇā – “thāvariyasabhāvasaṇṭhitā ca panesā cetanā”ti. Thāvariyoti khettasāmī vuccati.	1167	
PA_atk-abh01_a:1167_6	Yathā khettasāmī puriso pañcapaṇṇāsa balipurise gahetvā ‘lāyissāmī’ti ekato khettaṃ	1167	
PA_atk-abh01_a:1167_7	otarati. Tassa atireko ussāho atireko vāyāmo, diguṇo ussāho diguṇo vāyāmo hoti, ‘nirantaraṃ	1167	
PA_atk-abh01_a:1167_8	gaṇhathā’tiādīni vadati, sīmaṃ ācikkhati, tesaṃ surābhattagandhamālādīni jānāti,	1167	
PA_atk-abh01_a:1167_9	maggaṃ samakaṃ harati. Evaṃsampadamidaṃ veditabbaṃ. Khettasāmipuriso viya hi cetanā.	1167	
PA_atk-abh01_a:1167_10	Pañcapaṇṇāsa balipurisā viya cittaṅgavasena uppannā pañcapaṇṇāsa kusalā dhammā. Khettasāmipurisassa	11671	
PA_atk-abh01_a:1167_11	diguṇussāhadiguṇavāyāmakaraṇakālo viya kusalākusalakammāyūhanaṭṭhānaṃ patvā cetanāya	11671	
PA_atk-abh01_a:1167_12	diguṇussāho diguṇavāyāmo hoti. Evamassā āyūhanarasatā veditabbā.	11671	
PA_atk-abh01_a:1168_0	Sā panesā saṃvidahanapaccupaṭṭhānā. Saṃvidahamānā hi ayaṃ upaṭṭhāti, sakiccaparakiccasādhakā,	1168	
PA_atk-abh01_a:1168_1	jeṭṭhasissamahāvaḍḍhakīādayo viya. Yathā hi jeṭṭhasisso upajjhāyaṃ dūratova āgacchantaṃ	1168	
PA_atk-abh01_a:1168_2	disvā sayaṃ adhīyamāno itarepi dārake attano attano ajjhayanakamme pavattayati, tasmiñhi	1168	
PA_atk-abh01_a:1168_3	adhīyituṃ āraddhe tepi adhīyanti, tadanuvattitāya. Yathā ca mahāvaḍḍhakī sayaṃ tacchanto	1168	
PA_atk-abh01_a:1168_4	itarepi tacchake attano attano tacchanakamme pavattayati, tasmiñhi tacchituṃ āraddhe	1168	
PA_atk-abh01_a:1168_5	tepi tacchanti, tadanuvattitāya. Yathā ca yodhanāyako sayaṃ yujjhamāno itarepi yodhe	1168	
PA_atk-abh01_a:1168_6	sampahāravuttiyaṃ pavattayati, tasmiñhi yujjhituṃ āraddhe tepi anivattamānā yujjhanti,	1168	
PA_atk-abh01_a:1168_7	tadanuvattitāya. Evamesāpi attano kiccena ārammaṇe pavattamānā aññepi sampayuttadhamme	1168	
PA_atk-abh01_a:1168_8	attano attano kiriyāya pavatteti. Tassā hi attano kiccaṃ āraddhāya, taṃsampayuttāpi	1168	
PA_atk-abh01_a:1168_9	ārabhanti. Tena vuttaṃ – ‘sakiccaparakiccasādhakā, jeṭṭhasissamahāvaḍḍhakīādayo viyā’ti.	1168	
PA_atk-abh01_a:1168_10	Accāyikakammānussaraṇādīsu ca panāyaṃ sampayuttānaṃ ussāhanabhāvena pavattamānā pākaṭā hotīti veditabbā.	11681	
PA_atk-abh01_a:1169_0	‘Ārammaṇaṃ cintetī’ti cittanti nayena cittassa vacanattho vutto eva. Lakkhaṇādito	1169	
PA_atk-abh01_a:1169_1	pana vijānanalakkhaṇaṃ cittaṃ, pubbaṅgamarasaṃ, sandahanapaccupaṭṭhānaṃ, nāmarūpapadaṭṭhānaṃ.	1169	
PA_atk-abh01_a:1169_2	Catubhūmakacittañhi novijānanalakkhaṇaṃ nāma natthi. Sabbaṃ vijānanalakkhaṇameva.	1169	
PA_atk-abh01_a:1169_3	Dvāraṃ pana patvā ārammaṇavibhāvanaṭṭhāne cittaṃ pubbaṅgamaṃ purecārikaṃ hoti. Cakkhunā	1169	
PA_atk-abh01_a:1169_4	hi diṭṭhaṃ rūpārammaṇaṃ citteneva vijānāti…pe… manena viññātaṃ dhammārammaṇaṃ citteneva	1169	
PA_atk-abh01_a:1169_5	vijānāti. Yathā hi nagaraguttiko nāma nagaramajjhe siṅghāṭake nisīditvā ‘ayaṃ nevāsiko	1169	
PA_atk-abh01_a:1169_6	ayaṃ āgantuko’ti āgatāgataṃ janaṃ upadhāreti vavatthapeti – evaṃsampadamidaṃ daṭṭhabbaṃ.	1169	
PA_atk-abh01_a:1169_7	Vuttampi cetaṃ mahātherena – “yathā, mahārāja, nagaraguttiko nāma majjhe nagarassa	1169	
PA_atk-abh01_a:1169_8	siṅghāṭake nisinno puratthimato disato purisaṃ āgacchantaṃ passeyya… pacchimato…	1169	
PA_atk-abh01_a:1169_9	dakkhiṇato… uttarato disato purisaṃ āgacchantaṃ passeyya, evameva kho, mahārāja,	1169	
PA_atk-abh01_a:1169_10	yaṃ cakkhunā rūpaṃ passati taṃ viññāṇena vijānāti, yaṃ sotena saddaṃ suṇāti, ghānena	11691	
PA_atk-abh01_a:1169_11	gandhaṃ ghāyati, jivhāya rasaṃ sāyati, kāyena phoṭṭhabbaṃ phusati, manasā dhammaṃ	11691	
PA_atk-abh01_a:1169_12	vijānāti, taṃ viññāṇena vijānātī”ti. Evaṃ dvāraṃ patvā ārammaṇavibhāvanaṭṭhāne cittameva	11691	
PA_atk-abh01_a:1169_13	pubbaṅgamaṃ purecārikaṃ. Tasmā pubbaṅgamarasanti vuccati.	11691	
PA_atk-abh01_a:1170_0	Tadetaṃ pacchimaṃ pacchimaṃ uppajjamānaṃ purimaṃ purimaṃ nirantaraṃ katvā sandahanameva	1170	
PA_atk-abh01_a:1170_1	upaṭṭhātīti sandahanapaccupaṭṭhānaṃ. Pañcavokārabhave panassa niyamato nāmarūpaṃ,	1170	
PA_atk-abh01_a:1170_2	catuvokārabhave nāmameva padaṭṭhānaṃ. Tasmā nāmarūpapadaṭṭhānanti vuttaṃ.	1170	
PA_atk-abh01_a:1171_0	Kiṃ panetaṃ cittaṃ purimaniddiṭṭhacittena saddhiṃ ekameva udāhu aññanti? Ekameva.	1171	
PA_atk-abh01_a:1171_1	Atha kasmā purimaniddiṭṭhaṃ puna vuttanti? Avicāritaṃ etaṃ aṭṭhakathāyaṃ. Ayaṃ panettha	1171	
PA_atk-abh01_a:1171_2	yutti – yathā hi rūpādīni upādāya paññattā sūriyādayo na atthato rūpādīhi aññe honti,	1171	
PA_atk-abh01_a:1171_3	teneva yasmiṃ samaye sūriyo udeti tasmiṃ samaye tassa tejasaṅkhātaṃ rūpampīti. Evaṃ	1171	
PA_atk-abh01_a:1171_4	vuccamānepi na rūpādīhi añño sūriyo nāma atthi. Na tathā cittaṃ; phassādayo dhamme	1171	
PA_atk-abh01_a:1171_5	upādāya paññāpiyati; atthato panetaṃ tehi aññameva. Tena ‘yasmiṃ samaye cittaṃ uppannaṃ	1171	
PA_atk-abh01_a:1171_6	hoti ekaṃseneva tasmiṃ samaye phassādīhi atthato aññameva taṃ hotī’ti imassatthassa	1171	
PA_atk-abh01_a:1171_7	dīpanatthāya etaṃ puna vuttanti veditabbaṃ.	1171	
PA_atk-abh01_a:1172_0	Yathā ca “yasmiṃ samaye rūpūpapattiyā maggaṃ bhāveti…pe… pathavīkasiṇaṃ, tasmiṃ samaye	1172	
PA_atk-abh01_a:1172_1	phasso hoti vedanā hotī”tiādīsu pana bhāventena vavatthāpite samaye yo bhāveti na	1172	
PA_atk-abh01_a:1172_2	so atthato uppajjati nāma, teneva tattha yathā “phasso hoti vedanā hotī”ti vuttaṃ,	1172	
PA_atk-abh01_a:1172_3	na evaṃ “yo bhāveti so hotī”ti vuttaṃ. “Yasmiṃ samaye kāmāvacaraṃ kusalaṃ cittaṃ	1172	
PA_atk-abh01_a:1172_4	uppannaṃ hotī”tiādīsu pana cittena vavatthāpite samaye samayavavatthāpitaṃ cittaṃ	1172	
PA_atk-abh01_a:1172_5	na tathā atthato nuppajjati. Yatheva pana tadā ‘phasso hoti vedanā hoti’, tathā ‘cittampi	1172	
PA_atk-abh01_a:1172_6	hotī’ti imassapi atthassa dīpanatthamidaṃ puna vuttanti veditabbaṃ. Idaṃ panettha	1172	
PA_atk-abh01_a:1172_7	sanniṭṭhānaṃ – uddesavāre saṅgaṇhanatthaṃ niddesavāre ca vibhajanatthaṃ purimena	1172	
PA_atk-abh01_a:1172_8	hi ‘citta’-saddena kevalaṃ samayo vavatthāpito. Tasmiṃ pana cittena vavatthāpitasamaye	1172	
PA_atk-abh01_a:1172_9	ye dhammā honti tesaṃ dassanatthaṃ “phasso hotī”tiādi āraddhaṃ. Cittañcāpi tasmiṃ	1172	
PA_atk-abh01_a:1172_10	samaye hotiyeva. Tasmā tassāpi saṅgaṇhanatthametaṃ puna vuttaṃ. Imasmiñca ṭhāne etasmiṃ	11721	
PA_atk-abh01_a:1172_11	avuccamāne “katamaṃ tasmiṃ samaye citta”nti na sakkā bhaveyya niddesavāre vibhajituṃ.	11721	
PA_atk-abh01_a:1172_12	Evamassa vibhajanaṃyeva parihāyetha. Tasmā tassa niddesavāre vibhajanatthampi etañca	11721	
PA_atk-abh01_a:1172_13	vuttanti veditabbaṃ.	11721	
PA_atk-abh01_a:1173_0	Yasmā vā “uppannaṃ hotī”ti ettha cittaṃ uppannanti etaṃ desanāsīsameva, ‘na pana	1173	
PA_atk-abh01_a:1173_1	cittaṃ ekameva uppajjatī’ti aṭṭhakathāyaṃ vicāritaṃ, tasmā cittaṃ “uppanna”nti etthāpi	1173	
PA_atk-abh01_a:1173_2	cittamattameva aggahetvā paropaṇṇāsakusaladhammehi saddhiṃyeva cittaṃ gahitaṃ. Evaṃ	1173	
PA_atk-abh01_a:1173_3	tattha saṅkhepato sabbepi cittacetasikadhamme gahetvā idha sarūpena pabhedato dassetuṃ	1173	
PA_atk-abh01_a:1173_4	“phasso hotī”tiādi āraddhaṃ. Iti phassādayo viya cittampi vuttamevāti veditabbaṃ.	1173	
PA_atk-abh01_a:1174	Dhammuddesavāro	117	
PA_atk-abh01_a:1175	Jhānaṅgarāsivaṇṇanā	117	
PA_atk-abh01_a:1176_0	Vitakketīti vitakko; vitakkanaṃ vā vitakko; ūhananti vuttaṃ hoti. Svāyaṃ ārammaṇe	1176	
PA_atk-abh01_a:1176_1	cittassa abhiniropanalakkhaṇo. So hi ārammaṇe cittaṃ āropeti. Yathā hi koci rājavallabhaṃ	1176	
PA_atk-abh01_a:1176_2	ñātiṃ vā mittaṃ vā nissāya rājagehaṃ ārohati, evaṃ vitakkaṃ nissāya cittaṃ ārammaṇaṃ	1176	
PA_atk-abh01_a:1176_3	ārohati. Tasmā so ārammaṇe cittassa abhiniropanalakkhaṇoti vutto. Nāgasenatthero	1176	
PA_atk-abh01_a:1176_4	panāha – ākoṭanalakkhaṇo vitakko. “Yathā, mahārāja, bherī ākoṭitā atha pacchā anuravati	1176	
PA_atk-abh01_a:1176_5	anusaddāyati, evameva kho, mahārāja, yathā ākoṭanā evaṃ vitakko daṭṭhabbo. Yathā	1176	
PA_atk-abh01_a:1176_6	pacchā anuravanā anusaddāyanā evaṃ vicāro daṭṭhabbo”ti. Svāyaṃ āhananapariyāhananaraso.	1176	
PA_atk-abh01_a:1176_7	Tathā hi tena yogāvacaro ārammaṇaṃ vitakkāhataṃ vitakkapariyāhataṃ karotīti vuccati.	1176	
PA_atk-abh01_a:1176_8	Ārammaṇe cittassa ānayanapaccupaṭṭhāno.	1176	
PA_atk-abh01_a:1177_0	Ārammaṇe tena cittaṃ vicaratīti vicāro; vicaraṇaṃ vā vicāro. Anusañcaraṇanti vuttaṃ	1177	
PA_atk-abh01_a:1177_1	hoti. Svāyaṃ ārammaṇānumajjanalakkhaṇo. Tattha sahajātānuyojanaraso. Cittassa anuppabandhapaccupaṭṭhāno.	1177	
PA_atk-abh01_a:1177_2	Santepi ca nesaṃ katthaci aviyoge oḷārikaṭṭhena pubbaṅgamaṭṭhena ca ghaṇṭābhighāto	1177	
PA_atk-abh01_a:1177_3	viya abhiniropanaṭṭhena ca cetaso paṭhamābhinipāto vitakko. Sukhumaṭṭhena anumajjanasabhāvaṭṭhena	1177	
PA_atk-abh01_a:1177_4	ca ghaṇṭānuravo viya anuppabandho vicāro. Vipphāravā cettha vitakko, paṭhamuppattikāle	1177	
PA_atk-abh01_a:1177_5	paripphandabhūto cittassa. Ākāse uppatitukāmassa pakkhino pakkhavikkhepo viya. Padumābhimukhapāto	1177	
PA_atk-abh01_a:1177_6	viya ca gandhānubaddhacetaso bhamarassa. Santavutti vicāro nātiparipphandanabhāvo	1177	
PA_atk-abh01_a:1177_7	cittassa, ākāse uppatitassa pakkhino pakkhappasāraṇaṃ viya, paribbhamanaṃ viya ca	1177	
PA_atk-abh01_a:1177_8	padumābhimukhapatitassa bhamarassa padumassa uparibhāge.	1177	
PA_atk-abh01_a:1178_0	Aṭṭhakathāyaṃ pana “ākāse gacchato mahāsakuṇassa ubhohi pakkhehi vātaṃ gahetvā pakkhe	1178	
PA_atk-abh01_a:1178_1	sannisīdāpetvā gamanaṃ viya ārammaṇe cetaso abhiniropanabhāvena pavatto vitakko.	1178	
PA_atk-abh01_a:1178_2	So hi ekaggo hutvā appeti vātaggahaṇatthaṃ pakkhe phandāpayamānassa gamanaṃ viya.	1178	
PA_atk-abh01_a:1178_3	Anumajjabhāvena pavatto vicāro. So hi ārammaṇaṃ anumajjatīti vuttaṃ, taṃ anuppabandhanena	1178	
PA_atk-abh01_a:1178_4	pavattiyaṃ ativiya yujjati. So pana nesaṃ viseso paṭhamadutiyajjhānesu pākaṭo hoti.	1178	
PA_atk-abh01_a:1178_5	Apica malaggahitaṃ kaṃsabhājanaṃ ekena hatthena daḷhaṃ gahetvā itarena hatthena cuṇṇatelavālaṇḍupakena	1178	
PA_atk-abh01_a:1178_6	parimajjantassa daḷhaggahaṇahattho viya vitakko, parimajjanahattho viya vicāro. Tathā	1178	
PA_atk-abh01_a:1178_7	kumbhakārassa daṇḍappahārena cakkaṃ bhamayitvā bhājanaṃ karontassa uppīḷanahattho	1178	
PA_atk-abh01_a:1178_8	viya vitakko, ito cito ca sañcaraṇahattho viya vicāro. Tathā maṇḍalaṃ karontassa	1178	
PA_atk-abh01_a:1178_9	majjhe sannirumbhitvā ṭhitakaṇṭako viya abhiniropano vitakko, bahiparibbhamanakaṇṭako	1178	
PA_atk-abh01_a:1178_10	viya anumajjamāno vicāro.	11781	
PA_atk-abh01_a:1179_0	Piṇayatīti pīti. Sā sampiyāyanalakkhaṇā. Kāyacittapīṇanarasā, pharaṇarasā vā. Odagyapaccupaṭṭhānā.	1179	
PA_atk-abh01_a:1179_1	Sā panesā khuddikāpīti, khaṇikāpīti, okkantikāpīti, ubbegāpīti, pharaṇāpītīti pañcavidhā hoti.	1179	
PA_atk-abh01_a:1180_0	Tattha khuddikāpīti sarīre lomahaṃsamattameva kātuṃ sakkoti. Khaṇikāpīti khaṇe khaṇe	1180	
PA_atk-abh01_a:1180_1	vijjuppādasadisā hoti. Okkantikāpīti, samuddatīraṃ vīci viya, kāyaṃ okkamitvā okkamitvā	1180	
PA_atk-abh01_a:1180_2	bhijjati. Ubbegāpīti balavatī hoti, kāyaṃ uddhaggaṃ katvā ākāse laṅghāpanappamāṇappattā.	1180	
PA_atk-abh01_a:1180_3	Tathā hi puṇṇavallikavāsī mahātissatthero puṇṇamadivase sāyaṃ cetiyaṅgaṇaṃ gantvā	1180	
PA_atk-abh01_a:1180_4	candālokaṃ disvā mahācetiyābhimukho hutvā ‘imāya vata velāya catasso parisā mahācetiyaṃ	1180	
PA_atk-abh01_a:1180_5	vandantī’ti pakatiyā diṭṭhārammaṇavasena buddhārammaṇaṃ ubbegaṃ pītiṃ uppādetvā sudhātale	1180	
PA_atk-abh01_a:1180_6	pahaṭacitrageṇḍuko viya ākāse uppatitvā mahācetiyaṅgaṇeyeva aṭṭhāsi.	1180	
PA_atk-abh01_a:1181_0	Tathā girikaṇḍakavihārassa upanissaye vattakālakagāme ekā kuladhītāpi balavabuddhārammaṇāya	1181	
PA_atk-abh01_a:1181_1	ubbegāya pītiyā ākāse laṅghesi. Tassā kira mātāpitaro sāyaṃ dhammasavanatthāya vihāraṃ	1181	
PA_atk-abh01_a:1181_2	gacchantā ‘amma, tvaṃ garubhārā, akāle vicarituṃ na sakkosi, mayaṃ tuyhaṃ pattiṃ	1181	
PA_atk-abh01_a:1181_3	katvā dhammaṃ sossāmā’ti agamaṃsu. Sā gantukāmāpi tesaṃ vacanaṃ paṭibāhituṃ asakkontī	1181	
PA_atk-abh01_a:1181_4	ghare ohīyitvā gharadvāre ṭhatvā candālokena girikaṇḍake ākāsacetiyaṅgaṇaṃ olokentī	1181	
PA_atk-abh01_a:1181_5	cetiyassa dīpapūjaṃ addasa. Catasso ca parisā mālāgandhādīhi cetiyapūjaṃ katvā padakkhiṇaṃ	1181	
PA_atk-abh01_a:1181_6	karontiyo bhikkhusaṅghassa ca gaṇasajjhāyasaddaṃ assosi. Athassā ‘dhaññā vatime manussā	1181	
PA_atk-abh01_a:1181_7	ye vihāraṃ gantvā evarūpe cetiyaṅgaṇe anusañcarituṃ evarūpañca madhuraṃ dhammakathaṃ	1181	
PA_atk-abh01_a:1181_8	sotuṃ labhantī’ti muttarāsisadisaṃ cetiyaṃ passantiyā eva ubbegāpīti udapādi. Sā	1181	
PA_atk-abh01_a:1181_9	ākāse laṅghitvā mātāpitūnaṃ purimataraṃyeva ākāsato cetiyaṅgaṇe oruyha cetiyaṃ vanditvā	1181	
PA_atk-abh01_a:1181_10	dhammaṃ suṇamānā aṭṭhāsi. Atha naṃ mātāpitaro āgantvā ‘amma, tvaṃ katarena maggena	11811	
PA_atk-abh01_a:1181_11	āgatāsī’ti pucchiṃsu. Sā ‘ākāsena āgatāmhi, na maggenā’ti vatvā ‘amma, ākāsena nāma	11811	
PA_atk-abh01_a:1181_12	khīṇāsavā sañcaranti, tvaṃ kathaṃ āgatā’ti puṭṭhā āha – ‘mayhaṃ candālokena cetiyaṃ	11811	
PA_atk-abh01_a:1181_13	olokentiyā ṭhitāya buddhārammaṇā balavapīti uppajjati, athāhaṃ neva attano ṭhitabhāvaṃ	11811	
PA_atk-abh01_a:1181_14	na nisinnabhāvaṃ aññāsiṃ, gahitanimitteneva pana ākāsaṃ laṅghitvā cetiyaṅgaṇe patiṭṭhitāmhī’ti.	11811	
PA_atk-abh01_a:1181_15	Evaṃ ubbegāpīti ākāse laṅghāpanappamāṇā hoti.	11811	
PA_atk-abh01_a:1182_0	Pharaṇapītiyā pana uppannāya sakalasarīraṃ dhamitvā pūritavatthi viya, mahatā udakoghena	1182	
PA_atk-abh01_a:1182_1	pakkhandapabbatakucchi viya ca anuparipphuṭaṃ hoti. Sā panesā pañcavidhā pīti gabbhaṃ	1182	
PA_atk-abh01_a:1182_2	gaṇhantī paripākaṃ gacchantī duvidhaṃ passaddhiṃ paripūreti – kāyapassaddhiñca cittapassaddhiñca.	1182	
PA_atk-abh01_a:1182_3	Passaddhi gabbhaṃ gaṇhantī paripākaṃ gacchantī duvidhaṃ sukhaṃ paripūreti – kāyikaṃ	1182	
PA_atk-abh01_a:1182_4	cetasikañca. Sukhaṃ gabbhaṃ gaṇhantaṃ paripākaṃ gacchantaṃ tividhaṃ samādhiṃ paripūreti	1182	
PA_atk-abh01_a:1182_5	– khaṇikasamādhiṃ upacārasamādhiṃ appanāsamādhinti. Tāsu ṭhapetvā appanāsamādhipūrikaṃ	1182	
PA_atk-abh01_a:1182_6	itarā dvepi idha yujjanti.	1182	
PA_atk-abh01_a:1183_0	Sukhayatīti sukhaṃ; yassa uppajjati taṃ sukhitaṃ karotīti attho. Suṭṭhu vā khādati,	1183	
PA_atk-abh01_a:1183_1	khanati ca kāyacittābādhanti sukhaṃ. Somanassavedanāyetaṃ nāmaṃ. Tassa lakkhaṇādīni	1183	
PA_atk-abh01_a:1183_2	vedanāpade vuttanayeneva veditabbāni.	1183	
PA_atk-abh01_a:1184_0	Aparo nayo – sātalakkhaṇaṃ sukhaṃ, sampayuttānaṃ upabrūhanarasaṃ, anuggahaṇapaccupaṭṭhānaṃ.	1184	
PA_atk-abh01_a:1184_1	Satipi ca nesaṃ pītisukhānaṃ katthaci avippayoge, iṭṭhārammaṇapaṭilābhatuṭṭhi pīti;	1184	
PA_atk-abh01_a:1184_2	paṭiladdharasānubhavanaṃ sukhaṃ. Yattha pīti tattha sukhaṃ. Yattha sukhaṃ tattha	1184	
PA_atk-abh01_a:1184_3	na niyamato pīti. Saṅkhārakkhandhasaṅgahitā pīti, vedanākkhandhasaṅgahitaṃ sukhaṃ.	1184	
PA_atk-abh01_a:1184_4	Kantārakhinnassa vanantodakadassanasavanesu viya pīti. Vanacchāyāpavesanaudakaparibhogesu viya sukhaṃ.	1184	
PA_atk-abh01_a:1185_0	Yathā hi puriso mahākantāramaggaṃ paṭipanno ghammapareto tasito pipāsito paṭipathe	1185	
PA_atk-abh01_a:1185_1	purisaṃ disvā ‘kattha pānīyaṃ atthī’ti puccheyya. So ‘aṭaviṃ uttaritvā jātassaravanasaṇḍo	1185	
PA_atk-abh01_a:1185_2	atthi, tattha gantvā labhissasī’ti vadeyya. So tassa kathaṃ sutvā haṭṭhapahaṭṭho	1185	
PA_atk-abh01_a:1185_3	bhaveyya. Tato gacchanto bhūmiyaṃ patitāni uppaladalanālapattādīni disvā suṭṭhutaraṃ	1185	
PA_atk-abh01_a:1185_4	haṭṭhapahaṭṭho hutvā gacchanto allavatthe allakese purise passeyya, vanakukkuṭamorādīnaṃ	1185	
PA_atk-abh01_a:1185_5	saddaṃ suṇeyya, jātassarapariyante jātaṃ maṇijālasadisaṃ nīlavanasaṇḍaṃ passeyya,	1185	
PA_atk-abh01_a:1185_6	sare jātāni uppalapadumakumudādīni passeyya, acchaṃ vippasannaṃ udakaṃ passeyya.	1185	
PA_atk-abh01_a:1185_7	So bhiyyo bhiyyo haṭṭhapahaṭṭho hutvā jātassaraṃ otaritvā yathāruci nhatvā ca pivitvā	1185	
PA_atk-abh01_a:1185_8	ca paṭippassaddhadaratho bhisamuḷālapokkharādīni khāditvā nīluppalādīni piḷandhitvā	1185	
PA_atk-abh01_a:1185_9	mandālakamūlāni khandhe karitvā uttaritvā sāṭakaṃ nivāsetvā, udakasāṭakaṃ ātape katvā,	1185	
PA_atk-abh01_a:1185_10	sītacchāyāya mandamande vāte paharante nipanno ‘aho sukhaṃ, aho sukha’nti vadeyya.	11851	
PA_atk-abh01_a:1185_11	Evaṃsampadamidaṃ daṭṭhabbaṃ.	11851	
PA_atk-abh01_a:1186_0	Tassa hi purisassa jātassaravanasaṇḍasavanato paṭṭhāya yāva udakadassanā haṭṭhapahaṭṭhakālo	1186	
PA_atk-abh01_a:1186_1	viya pubbabhāgārammaṇe haṭṭhapahaṭṭhākārā pīti. Nhatvā ca pivitvā ca sītacchāyāya	1186	
PA_atk-abh01_a:1186_2	mandamande vāte paharante ‘aho sukhaṃ, aho sukha’nti vadato nipannakālo viya balavappattaṃ	1186	
PA_atk-abh01_a:1186_3	ārammaṇarasānubhavanākārasaṇṭhitaṃ sukhaṃ. Tasmiṃ tasmiṃ samaye pākaṭabhāvato cetaṃ	1186	
PA_atk-abh01_a:1186_4	vuttanti veditabbaṃ. Yattha pana pīti sukhampi tattha atthīti vuttamevetaṃ.	1186	
PA_atk-abh01_a:1187_0	Cittassekaggatāti cittassa ekaggabhāvo; samādhissetaṃ nāmaṃ. Lakkhaṇādīsu panassa	1187	
PA_atk-abh01_a:1187_1	aṭṭhakathāyaṃ tāva vuttaṃ – “pāmokkhalakkhaṇo ca samādhi avikkhepalakkhaṇo ca”. Yathā	1187	
PA_atk-abh01_a:1187_2	hi kūṭāgārakaṇṇikā sesadabbasambhārānaṃ ābandhanato pamukhā hoti evameva sabbakusaladhammānaṃ	1187	
PA_atk-abh01_a:1187_3	samādhicittena ijjhanato sabbesampi tesaṃ dhammānaṃ samādhi pāmokkho hoti. Tena vuttaṃ –	1187	
PA_atk-abh01_a:1188_0	“Yathā, mahārāja, kūṭāgārassa yā kāci gopānasiyo sabbā tā kūṭaṅgamā honti, kūṭaninnā	1188	
PA_atk-abh01_a:1188_1	kūṭasamosaraṇā, kūṭaṃ tāsaṃ aggamakkhāyati, evameva kho, mahārāja, ye keci kusalā	1188	
PA_atk-abh01_a:1188_2	dhammā sabbe te samādhininnā honti, samādhipoṇā, samādhipabbhārā, samādhi tesaṃ aggamakkhāyatī”ti.	1188	
PA_atk-abh01_a:1189_0	Yathā ca senaṅgaṃ patvā rājā nāma yattha yattha senā osīdati taṃ taṃ ṭhānaṃ gacchati,	1189	
PA_atk-abh01_a:1189_1	tassa gatagataṭṭhāne senā paripūrati, parasenā bhijjitvā rājānameva anuvattati, evameva	1189	
PA_atk-abh01_a:1189_2	sahajātadhammānaṃ vikkhipituṃ vippakirituṃ appadānato samādhi avikkhepalakkhaṇo nāma hotīti.	1189	
PA_atk-abh01_a:1190_0	Aparo pana nayo – ayaṃ cittassekaggatāsaṅkhāto samādhi nāma avisāralakkhaṇo vā avikkhepalakkhaṇo	1190	
PA_atk-abh01_a:1190_1	vā, sahajātadhammānaṃ, sampiṇḍanaraso nhāniyacuṇṇānaṃ udakaṃ viya, upasamapaccupaṭṭhāno	1190	
PA_atk-abh01_a:1190_2	ñāṇapaccupaṭṭhāno vā. “Samāhito yathābhūtaṃ jānāti passatī”ti hi vuttaṃ. Visesato	1190	
PA_atk-abh01_a:1190_3	sukhapadaṭṭhāno, nivāte dīpaccīnaṃ ṭhiti viya cetaso ṭhitīti daṭṭhabbo.	1190	
PA_atk-abh01_a:1191	Indriyarāsivaṇṇanā	119	
PA_atk-abh01_a:1192_0	Saddahanti etāya, sayaṃ vā saddahati, saddahanamattameva vā esāti saddhā. Sāva assaddhiyassa	1192	
PA_atk-abh01_a:1192_1	abhibhavanato adhipatiyaṭṭhena indriyaṃ. Adhimokkhalakkhaṇe vā indaṭṭhaṃ kāretīti	1192	
PA_atk-abh01_a:1192_2	indriyaṃ. Saddhāva indriyaṃ saddhindriyaṃ. Sā panesā sampasādanalakkhaṇā ca saddhā	1192	
PA_atk-abh01_a:1192_3	sampakkhandanalakkhaṇā ca.	1192	
PA_atk-abh01_a:1193_0	Yathā hi rañño cakkavattissa udakappasādako maṇi udake pakkhitto paṅkasevālapaṇakakaddamaṃ	1193	
PA_atk-abh01_a:1193_1	sannisīdāpeti, udakaṃ acchaṃ karoti vippasannaṃ anāvilaṃ, evameva saddhā uppajjamānā	1193	
PA_atk-abh01_a:1193_2	nīvaraṇe vikkhambheti, kilese sannisīdāpeti, cittaṃ pasādeti, anāvilaṃ karoti. Pasannena	1193	
PA_atk-abh01_a:1193_3	cittena yogāvacaro kulaputto dānaṃ deti, sīlaṃ samādiyati, uposathakammaṃ karoti,	1193	
PA_atk-abh01_a:1193_4	bhāvanaṃ ārabhati. Evaṃ tāva saddhā sampasādanalakkhaṇāti veditabbā. Tenāha āyasmā nāgaseno –	1193	
PA_atk-abh01_a:1194_0	“Yathā, mahārāja, rājā cakkavatti caturaṅginiyā senāya saddhiṃ addhānamaggappaṭipanno	1194	
PA_atk-abh01_a:1194_1	parittaṃ udakaṃ tareyya, taṃ udakaṃ hatthīhi ca assehi ca rathehi ca pattīhi ca saṅkhubhitaṃ	1194	
PA_atk-abh01_a:1194_2	bhaveyya āvilaṃ lulitaṃ kalalībhūtaṃ, uttiṇṇo ca rājā cakkavatti manusse āṇāpeyya	1194	
PA_atk-abh01_a:1194_3	‘pānīyaṃ bhaṇe āharatha, taṃ pivissāmī’ti. Rañño ca udakappasādako maṇi bhaveyya.	1194	
PA_atk-abh01_a:1194_4	‘Evaṃ devā’ti kho te manussā rañño cakkavattissa paṭissutvā taṃ udakappasādakaṃ maṇiṃ	1194	
PA_atk-abh01_a:1194_5	udake pakkhipeyyuṃ. Tasmiṃ udake pakkhittamatte paṅkasevālapaṇakaṃ vigaccheyya, kaddamo	1194	
PA_atk-abh01_a:1194_6	ca sannisīdeyya, acchaṃ bhaveyya udakaṃ vippasannaṃ anāvilaṃ, tato rañño cakkavattissa	1194	
PA_atk-abh01_a:1194_7	pānīyaṃ upanāmeyyuṃ – ‘pivatu devo pānīya’nti.	1194	
PA_atk-abh01_a:1195_0	“Yathā, mahārāja, udakaṃ evaṃ cittaṃ daṭṭhabbaṃ. Yathā te manussā evaṃ yogāvacaro	1195	
PA_atk-abh01_a:1195_1	daṭṭhabbo. Yathā paṅkasevālapaṇakaṃ kaddamo ca evaṃ kilesā daṭṭhabbā. Yathā udakappasādako	1195	
PA_atk-abh01_a:1195_2	maṇi evaṃ saddhā daṭṭhabbā. Yathā udakappasādake maṇimhi pakkhittamatte paṅkasevālapaṇakaṃ	1195	
PA_atk-abh01_a:1195_3	vigacchati kaddamo ca sannisīdati, acchaṃ bhavati udakaṃ vippasannaṃ anāvilaṃ, evameva	1195	
PA_atk-abh01_a:1195_4	kho, mahārāja, saddhā uppajjamānā nīvaraṇe vikkhambheti, vinīvaraṇaṃ cittaṃ hoti	1195	
PA_atk-abh01_a:1195_5	acchaṃ vippasannaṃ anāvila”nti.	1195	
PA_atk-abh01_a:1196_0	Yathā pana kumbhilamakaragāharakkhasādikiṇṇaṃ pūraṃ mahānadiṃ āgamma bhīrukajano	1196	
PA_atk-abh01_a:1196_1	ubhosu tīresu tiṭṭhati. Saṅgāmasūro pana mahāyodho āgantvā ‘kasmā ṭhitatthā’ti pucchitvā	1196	
PA_atk-abh01_a:1196_2	‘sappaṭibhayabhāvena otarituṃ na visahāmā’ti vutte sunisitaṃ asiṃ gahetvā ‘mama pacchato	1196	
PA_atk-abh01_a:1196_3	etha, mā bhāyitthā’ti vatvā nadiṃ otaritvā āgatāgate kumbhilādayo paṭibāhitvā orimatīrato	1196	
PA_atk-abh01_a:1196_4	manussānaṃ sotthibhāvaṃ karonto pārimatīraṃ neti. Pārimatīratopi sotthinā orimatīraṃ	1196	
PA_atk-abh01_a:1196_5	āneti. Evameva dānaṃ dadato sīlaṃ rakkhato uposathakammaṃ karoto bhāvanaṃ ārabhato	1196	
PA_atk-abh01_a:1196_6	saddhā pubbaṅgamā purecārikā hoti. Tena vuttaṃ ‘sampakkhandanalakkhaṇā ca saddhā’ti.	1196	
PA_atk-abh01_a:1197_0	Aparo nayo – saddahanalakkhaṇā saddhā, okappanalakkhaṇā vā. Pasādanarasā udakappasādakamaṇi	1197	
PA_atk-abh01_a:1197_1	viya, pakkhandanarasā vā oghuttaraṇo viya. Akālusiyapaccupaṭṭhānā, adhimuttipaccupaṭṭhānā	1197	
PA_atk-abh01_a:1197_2	vā. Saddheyyavatthupadaṭṭhānā sotāpattiyaṅgapadaṭṭhānā vā, sā hatthavittabījāni viya daṭṭhabbā.	1197	
PA_atk-abh01_a:1198_0	Vīrassa bhāvo vīriyaṃ, vīrānaṃ vā kammaṃ vīriyaṃ. Vidhinā vā nayena upāyena īrayitabbaṃ	1198	
PA_atk-abh01_a:1198_1	pavattayitabbanti vīriyaṃ. Tadeva kosajjassa abhibhavanato adhipatiyaṭṭhena indriyaṃ.	1198	
PA_atk-abh01_a:1198_2	Paggahaṇalakkhaṇe vā indaṭṭhaṃ kāretīti indriyaṃ. Vīriyameva indriyaṃ vīriyindriyaṃ.	1198	
PA_atk-abh01_a:1198_3	Taṃ panetaṃ upatthambhanalakkhaṇañca vīriyaṃ paggahaṇalakkhaṇañca. Yathā hi jiṇṇagharaṃ	1198	
PA_atk-abh01_a:1198_4	āgantukena thūṇupatthambhena tiṭṭhati, evameva yogāvacaro vīriyupatthambhena upatthambhito	1198	
PA_atk-abh01_a:1198_5	hutvā sabbakusaladhammehi na hāyati, na parihāyati. Evaṃ tāvassa upatthambhanalakkhaṇatā	1198	
PA_atk-abh01_a:1198_6	veditabbā. Tenāha thero nāgaseno –	1198	
PA_atk-abh01_a:1199_0	“Yathā, mahārāja, puriso gehe patante tamaññena dārunā upatthambheyya, upatthambhitaṃ	1199	
PA_atk-abh01_a:1199_1	santaṃ evaṃ taṃ gehaṃ na pateyya, evameva kho mahārāja upatthambhanalakkhaṇaṃ vīriyaṃ,	1199	
PA_atk-abh01_a:1199_2	vīriyupatthambhitā sabbe kusalā dhammā na hāyanti na parihāyantī”ti.	1199	
PA_atk-abh01_a:1200_0	Yathā vā pana khuddikāya ca mahatikāya ca senāya saṅgāme pavatte khuddikā senā olīyeyya,	1200	
PA_atk-abh01_a:1200_1	tato rañño āroceyya, rājā balavāhanaṃ peseyya, tena paggahitā sakasenā parasenaṃ	1200	
PA_atk-abh01_a:1200_2	parājeyya, evameva vīriyaṃ sahajātasampayuttadhammānaṃ olīyituṃ osakkituṃ na deti,	1200	
PA_atk-abh01_a:1200_3	ukkhipati, paggaṇhāti. Tena vuttaṃ ‘paggahaṇalakkhaṇañca vīriya’nti.	1200	
PA_atk-abh01_a:1201_0	Aparo nayo – ussāhalakkhaṇaṃ vīriyaṃ, sahajātānaṃ upatthambhanarasaṃ, asaṃsīdanabhāvapaccupaṭṭhānaṃ,	1201	
PA_atk-abh01_a:1201_1	“saṃviggo yoniso padahatī”ti vacanato saṃvegapadaṭṭhānaṃ, vīriyārambhavatthupadaṭṭhānaṃ	1201	
PA_atk-abh01_a:1201_2	vā. Sammā āraddhaṃ sabbāsaṃ sampattīnaṃ mūlaṃ hotīti daṭṭhabbaṃ.	1201	
PA_atk-abh01_a:1202_0	Saranti etāya, sayaṃ vā sarati, saraṇamattameva vā esāti sati. Sāva muṭṭhassaccassa	1202	
PA_atk-abh01_a:1202_1	abhibhavanato adhipatiyaṭṭhena indriyaṃ, upaṭṭhānalakkhaṇe vā indaṭṭhaṃ kāretīti	1202	
PA_atk-abh01_a:1202_2	indriyaṃ. Sati eva indriyaṃ satindriyaṃ. Sā panesā apilāpanalakkhaṇā ca sati upaggaṇhanalakkhaṇā	1202	
PA_atk-abh01_a:1202_3	ca. Yathā hi rañño bhaṇḍāgāriko dasavidhaṃ ratanaṃ gopayanto sāyaṃpātaṃ rājānaṃ issariyasampattiṃ	1202	
PA_atk-abh01_a:1202_4	sallakkhāpeti sāreti, evameva sati kusalaṃ dhammaṃ sallakkhāpeti sarāpeti. Tenāha thero –	1202	
PA_atk-abh01_a:1203_0	“Yathā, mahārāja, rañño cakkavattissa bhaṇḍāgāriko rājānaṃ cakkavattiṃ sāyaṃpātaṃ	1203	
PA_atk-abh01_a:1203_1	yasaṃ sarāpeti – ‘ettakā, deva, hatthī, ettakā assā, ettakā rathā, ettakā pattī,	1203	
PA_atk-abh01_a:1203_2	ettakaṃ hiraññaṃ, ettakaṃ suvaṇṇaṃ, ettakaṃ sabbaṃ sāpateyyaṃ, taṃ devo saratū’ti,	1203	
PA_atk-abh01_a:1203_3	evameva kho, mahārāja, sati kusale dhamme apilāpeti – ime cattāro satipaṭṭhānā, ime	1203	
PA_atk-abh01_a:1203_4	cattāro sammappadhānā, ime cattāro iddhipādā, imāni pañcindriyāni, imāni pañca balāni,	1203	
PA_atk-abh01_a:1203_5	ime satta bojjhaṅgā, ayaṃ ariyo aṭṭhaṅgiko maggo, ayaṃ samatho, ayaṃ vipassanā, ayaṃ	1203	
PA_atk-abh01_a:1203_6	vijjā, ayaṃ vimutti, ime lokuttarā dhammāti. Evaṃ kho, mahārāja, apilāpanalakkhaṇā satī”ti.	1203	
PA_atk-abh01_a:1204_0	Yathā pana rañño cakkavattissa pariṇāyakaratanaṃ rañño ahite ca hite ca ñatvā ahite	1204	
PA_atk-abh01_a:1204_1	apayāpeti, hite upayāpeti, evameva sati hitāhitānaṃ dhammānaṃ gatiyo samanvesitvā	1204	
PA_atk-abh01_a:1204_2	‘ime kāyaduccaritādayo dhammā ahitā’ti ahite dhamme apanudeti, ‘ime kāyasucaritādayo	1204	
PA_atk-abh01_a:1204_3	dhammā hitā’ti hite dhamme upaggaṇhāti. Tenāha thero –	1204	
PA_atk-abh01_a:1205_0	“Yathā, mahārāja, rañño cakkavattissa pariṇāyakaratanaṃ rañño hitāhite jānāti ‘ime	1205	
PA_atk-abh01_a:1205_1	rañño hitā ime ahitā, ime upakārā ime anupakārā’ti, tato ahite apanudeti hite upaggaṇhāti,	1205	
PA_atk-abh01_a:1205_2	evameva kho, mahārāja, sati uppajjamānā hitāhitānaṃ dhammānaṃ gatiyo samanvesati	1205	
PA_atk-abh01_a:1205_3	‘ime dhammā hitā ime dhammā ahitā, ime dhammā upakārā ime dhammā anupakārā’ti, tato	1205	
PA_atk-abh01_a:1205_4	ahite dhamme apanudeti hite dhamme upaggaṇhāti. Evaṃ kho, mahārāja, upaggaṇhanalakkhaṇā satī”ti.	1205	
PA_atk-abh01_a:1206_0	Aparo nayo – apilāpanalakkhaṇā sati, asammosanarasā, ārakkhapaccupaṭṭhānā visayābhimukhībhāvapaccupaṭṭhānā	1206	
PA_atk-abh01_a:1206_1	vā, thirasaññāpadaṭṭhānā, kāyādisatipaṭṭhānapadaṭṭhānā vā, ārammaṇe daḷhaṃ patiṭṭhitattā	1206	
PA_atk-abh01_a:1206_2	pana esikā viya, cakkhudvārādirakkhaṇato dovāriko viya ca daṭṭhabbā.	1206	
PA_atk-abh01_a:1207_0	Ārammaṇe cittaṃ sammā adhiyati ṭhapetīti samādhi. Sova vikkhepassa abhibhavanato	1207	
PA_atk-abh01_a:1207_1	adhipatiyaṭṭhena indriyaṃ. Avikkhepalakkhaṇe vā indaṭṭhaṃ kāretīti indriyaṃ. Samādhiyeva	1207	
PA_atk-abh01_a:1207_2	indriyaṃ samādhindriyaṃ. Lakkhaṇādīni panassa heṭṭhā vuttanayeneva veditabbāni.	1207	
PA_atk-abh01_a:1208_0	Pajānātīti paññā. Kiṃ pajānāti? ‘Idaṃ dukkha’ntiādinā nayena ariyasaccāni. Aṭṭhakathāyaṃ	1208	
PA_atk-abh01_a:1208_1	pana ‘paññāpetīti paññā’ti vuttaṃ. Kinti paññāpetīti? Aniccaṃ dukkhaṃ anattāti paññāpeti.	1208	
PA_atk-abh01_a:1208_2	Sāva avijjāya abhibhavanato adhipatiyaṭṭhena indriyaṃ. Dassanalakkhaṇe vā indaṭṭhaṃ	1208	
PA_atk-abh01_a:1208_3	kāretīti indriyaṃ. Paññāva indriyaṃ paññindriyaṃ. Sā panesā obhāsanalakkhaṇā ca paññā	1208	
PA_atk-abh01_a:1208_4	pajānanalakkhaṇā ca. Yathā hi catubhittike gehe rattibhāge dīpe jalite andhakāro	1208	
PA_atk-abh01_a:1208_5	nirujjhati āloko pātubhavati, evameva obhāsanalakkhaṇā paññā. Paññobhāsasamo obhāso	1208	
PA_atk-abh01_a:1208_6	nāma natthi. Paññavato hi ekapallaṅkena nisinnassa dasasahassilokadhātu ekālokā hoti. Tenāha thero –	1208	
PA_atk-abh01_a:1209_0	“Yathā, mahārāja, puriso andhakāre gehe padīpaṃ paveseyya, paviṭṭho padīpo andhakāraṃ	1209	
PA_atk-abh01_a:1209_1	viddhaṃseti, obhāsaṃ janeti, ālokaṃ vidaṃseti, pākaṭāni ca rūpāni karoti, evameva	1209	
PA_atk-abh01_a:1209_2	kho, mahārāja, paññā uppajjamānā avijjandhakāraṃ viddhaṃseti, vijjobhāsaṃ janeti,	1209	
PA_atk-abh01_a:1209_3	ñāṇālokaṃ vidaṃseti, pākaṭāni ca ariyasaccāni karoti. Evaṃ kho, mahārāja, obhāsanalakkhaṇā paññā”ti.	1209	
PA_atk-abh01_a:1210_0	Yathā pana cheko bhisakko āturānaṃ sappāyāsappāyāni bhojanāni jānāti, evaṃ paññā	1210	
PA_atk-abh01_a:1210_1	uppajjamānā kusalākusale sevitabbāsevitabbe hīnappaṇītakaṇhasukkasappaṭibhāgaappaṭibhāge	1210	
PA_atk-abh01_a:1210_2	dhamme pajānāti. Vuttampi cetaṃ dhammasenāpatinā – “pajānāti pajānātīti kho, āvuso,	1210	
PA_atk-abh01_a:1210_3	tasmā paññavāti vuccati. Kiñca pajānāti? Idaṃ dukkhanti pajānātī”ti vitthāretabbaṃ.	1210	
PA_atk-abh01_a:1210_4	Evamassā pajānanalakkhaṇatā veditabbā.	1210	
PA_atk-abh01_a:1211_0	Aparo nayo – yathāsabhāvapaṭivedhalakkhaṇā paññā; akkhalitapaṭivedhalakkhaṇā vā kusalissāsakhittausupaṭivedho	1211	
PA_atk-abh01_a:1211_1	viya. Visayobhāsarasā padīpo viya. Asammohapaccupaṭṭhānā araññagatasudesako viya.	1211	
PA_atk-abh01_a:1212_0	Manatīti mano; vijānātīti attho. Aṭṭhakathācariyā panāhu – nāḷiyā minamāno viya,	1212	
PA_atk-abh01_a:1212_1	mahātulāya dhārayamāno viya ca, ārammaṇaṃ minati pajānātīti manoti. Tadeva mananalakkhaṇe	1212	
PA_atk-abh01_a:1212_2	indaṭṭhaṃ kāretīti indriyaṃ. Manova indriyaṃ manindriyaṃ. Heṭṭhā vuttacittassevetaṃ vevacanaṃ.	1212	
PA_atk-abh01_a:1213_0	Pītisomanassasampayogato sobhanaṃ mano assāti sumano. Sumanassa bhāvo somanassaṃ.	1213	
PA_atk-abh01_a:1213_1	Sātalakkhaṇe indaṭṭhaṃ kāretīti indriyaṃ. Somanassameva indriyaṃ somanassindriyaṃ.	1213	
PA_atk-abh01_a:1213_2	Heṭṭhā vuttavedanāyevetaṃ vevacanaṃ.	1213	
PA_atk-abh01_a:1214_0	Jīvanti tena taṃsampayuttakā dhammāti jīvitaṃ. Anupālanalakkhaṇe indaṭṭhaṃ kāretīti	1214	
PA_atk-abh01_a:1214_1	indriyaṃ. Jīvitameva indriyaṃ jīvitindriyaṃ. Taṃ pavattasantatādhipateyyaṃ hoti.	1214	
PA_atk-abh01_a:1214_2	Lakkhaṇādīhi pana attanā avinibhuttānaṃ dhammānaṃ anupālanalakkhaṇaṃ jīvitindriyaṃ,	1214	
PA_atk-abh01_a:1214_3	tesaṃ pavattanarasaṃ, tesaṃyeva ṭhapanapaccupaṭṭhānaṃ, yāpayitabbadhammapadaṭṭhānaṃ.	1214	
PA_atk-abh01_a:1214_4	Santepi ca anupālanalakkhaṇādimhi vidhāne atthikkhaṇeyeva taṃ te dhamme anupāleti	1214	
PA_atk-abh01_a:1214_5	udakaṃ viya uppalādīni, yathāsakaṃpaccayuppannepi ca dhamme pāleti dhātī viya kumāraṃ,	1214	
PA_atk-abh01_a:1214_6	sayaṃpavattitadhammasambandheneva ca pavattati niyāmako viya, na bhaṅgato uddhaṃ	1214	
PA_atk-abh01_a:1214_7	pavattayati attano ca pavattayitabbānañca abhāvā, na bhaṅgakkhaṇe ṭhapeti sayaṃ bhijjamānattā	1214	
PA_atk-abh01_a:1214_8	khīyamāno viya vaṭṭisineho dīpasikhaṃ. Na ca anupālanapavattanaṭṭhapanānubhāvavirahitaṃ	1214	
PA_atk-abh01_a:1214_9	yathāvuttakkhaṇe tassa tassa sādhanatoti daṭṭhabbaṃ.	1214	
PA_atk-abh01_a:1215	Maggaṅgarāsivaṇṇanā	121	
PA_atk-abh01_a:1216_0	Sammādiṭṭhiādīsu dassanaṭṭhena sammādiṭṭhi. Abhiniropanaṭṭhena sammāsaṅkappo, paggahanaṭṭhena	1216	
PA_atk-abh01_a:1216_1	sammāvāyāmo, upaṭṭhānaṭṭhena sammāsati, avikkhepanaṭṭhena sammāsamādhīti veditabbo.	1216	
PA_atk-abh01_a:1216_2	Vacanatthato pana sammā passati, sammā vā tāya passantīti sammādiṭṭhi. Sammā saṅkappeti,	1216	
PA_atk-abh01_a:1216_3	sammā vā tena saṅkappentīti sammāsaṅkappo. Sammā vāyāmeti, sammā vā tena vāyamantīti	1216	
PA_atk-abh01_a:1216_4	sammāvāyāmo. Sammā sarati, sammā vā tāya sarantīti sammāsati. Sammā samādhiyati,	1216	
PA_atk-abh01_a:1216_5	sammā vā tena samādhiyantīti sammāsamādhi. Apica, pasatthā sundarā vā diṭṭhi sammādiṭṭhīti.	1216	
PA_atk-abh01_a:1216_6	Imināpi nayena tesaṃ vacanattho veditabbo. Lakkhaṇādīni pana heṭṭhā vuttāneva.	1216	
PA_atk-abh01_a:1217	Balarāsivaṇṇanā	121	
PA_atk-abh01_a:1218_0	Saddhābalādīsupi saddhādīni vuttatthāneva. Akampiyaṭṭhena pana balanti veditabbaṃ.	1218	
PA_atk-abh01_a:1218_1	Evametesu assaddhiye na kampatīti saddhābalaṃ. Kosajje na kampatīti vīriyabalaṃ.	1218	
PA_atk-abh01_a:1218_2	Muṭṭhassacce na kampatīti satibalaṃ. Uddhacce na kampatīti samādhibalaṃ. Avijjāya	1218	
PA_atk-abh01_a:1218_3	na kampatīti paññābalaṃ. Ahirike na kampatīti hiribalaṃ. Anottappe na kampatīti ottappabalanti.	1218	
PA_atk-abh01_a:1218_4	Ayaṃ ubhayapadavasena atthavaṇṇanā hoti.	1218	
PA_atk-abh01_a:1219_0	Tattha purimāni pañca heṭṭhā lakkhaṇādīhi pakāsitāneva. Pacchimadvaye kāyaduccaritādīhi	1219	
PA_atk-abh01_a:1219_1	hiriyatīti hirī; lajjāyetaṃ adhivacanaṃ. Tehi eva ottappatīti ottappaṃ; pāpato ubbegassetaṃ	1219	
PA_atk-abh01_a:1219_2	adhivacanaṃ. Tesaṃ nānākaraṇadīpanatthaṃ ‘samuṭṭhānaṃ adhipati lajjā bhayalakkhaṇena	1219	
PA_atk-abh01_a:1219_3	cā’ti imaṃ mātikaṃ ṭhapetvā ayaṃ vitthārakathā vuttā.	1219	
PA_atk-abh01_a:1220_0	Ajjhattasamuṭṭhānā hirī nāma; bahiddhāsamuṭṭhānaṃ ottappaṃ nāma. Attādhipati hirī	1220	
PA_atk-abh01_a:1220_1	nāma; lokādhipati ottappaṃ nāma. Lajjāsabhāvasaṇṭhitā hirī nāma; bhayasabhāvasaṇṭhitaṃ	1220	
PA_atk-abh01_a:1220_2	ottappaṃ nāma. Sappatissavalakkhaṇā hirī nāma; vajjabhīrukabhayadassāvilakkhaṇaṃ ottappaṃ nāma.	1220	
PA_atk-abh01_a:1221_0	Tattha ajjhattasamuṭṭhānaṃ hiriṃ catūhi kāraṇehi samuṭṭhāpeti – jātiṃ paccavekkhitvā,	1221	
PA_atk-abh01_a:1221_1	vayaṃ paccavekkhitvā, sūrabhāvaṃ paccavekkhitvā, bāhusaccaṃ paccavekkhitvā. Kathaṃ?	1221	
PA_atk-abh01_a:1221_2	‘Pāpakaraṇaṃ nāmetaṃ na jātisampannānaṃ kammaṃ, hīnajaccānaṃ kevaṭṭādīnaṃ idaṃ kammaṃ.	1221	
PA_atk-abh01_a:1221_3	Mādisassa jātisampannassa idaṃ kammaṃ kātuṃ na yutta’nti, evaṃ tāva jātiṃ paccavekkhitvā	1221	
PA_atk-abh01_a:1221_4	pāṇātipātādipāpaṃ akaronto hiriṃ samuṭṭhāpeti. Tathā ‘pāpakaraṇaṃ nāmetaṃ daharehi	1221	
PA_atk-abh01_a:1221_5	kattabbaṃ kammaṃ, mādisassa vaye ṭhitassa idaṃ kammaṃ kātuṃ na yutta’nti, evaṃ vayaṃ	1221	
PA_atk-abh01_a:1221_6	paccavekkhitvā pāṇātipātādipāpaṃ akaronto hiriṃ samuṭṭhāpeti. Tathā ‘pāpakammaṃ nāmetaṃ	1221	
PA_atk-abh01_a:1221_7	dubbalajātikānaṃ kammaṃ, na sūrabhāvānaṃ. Mādisassa sūrabhāvasampannassa idaṃ kammaṃ	1221	
PA_atk-abh01_a:1221_8	kātuṃ na yutta’nti, evaṃ sūrabhāvaṃ paccavekkhitvā pāṇātipātādipāpaṃ akaronto hiriṃ	1221	
PA_atk-abh01_a:1221_9	samuṭṭhāpeti. Tathā ‘pāpakammaṃ nāmetaṃ andhabālānaṃ kammaṃ, na paṇḍitānaṃ. Mādisassa	1221	
PA_atk-abh01_a:1221_10	paṇḍitassa bahussutassa idaṃ kammaṃ kātuṃ na yutta’nti, evaṃ bāhusaccaṃ paccavekkhitvā	12211	
PA_atk-abh01_a:1221_11	pāṇātipātādipāpaṃ akaronto hiriṃ samuṭṭhāpeti. Evaṃ ajjhattasamuṭṭhānahiriṃ catūhi	12211	
PA_atk-abh01_a:1221_12	kāraṇehi samuṭṭhāpeti. Samuṭṭhāpetvā ca pana attano citte hiriṃ pavesetvā pāpakammaṃ	12211	
PA_atk-abh01_a:1221_13	na karoti. Evaṃ ajjhattasamuṭṭhānā hirī nāma hoti.	12211	
PA_atk-abh01_a:1222	Kathaṃ bahiddhāsamuṭṭhānaṃ ottappaṃ nāma? Sace tvaṃ pāpakammaṃ karissasi catūsu parisāsu garahappatto bhavissasi.	122	
PA_atk-abh01_a:1223	Garahissanti taṃ viññū, asuciṃ nāgariko yathā;	122	
PA_atk-abh01_a:1224	Vajjito sīlavantehi, kathaṃ bhikkhu karissasīti.	122	
PA_atk-abh01_a:1225	Evaṃ paccavekkhanto hi bahiddhāsamuṭṭhitena ottappena pāpakammaṃ na karoti. Evaṃ bahiddhāsamuṭṭhānaṃ ottappaṃ nāma hoti.	122	
PA_atk-abh01_a:1226_0	Kathaṃ attādhipati hirī nāma? Idhekacco kulaputto attānaṃ adhipatiṃ jeṭṭhakaṃ katvā	1226	
PA_atk-abh01_a:1226_1	‘mādisassa saddhāpabbajitassa bahussutassa dhutaṅgadharassa na yuttaṃ pāpakammaṃ	1226	
PA_atk-abh01_a:1226_2	kātu’nti pāpaṃ na karoti. Evaṃ attādhipati hirī nāma hoti. Tenāha bhagavā – “so attānaṃyeva	1226	
PA_atk-abh01_a:1226_3	adhipatiṃ jeṭṭhakaṃ karitvā akusalaṃ pajahati kusalaṃ bhāveti, sāvajjaṃ pajahati	1226	
PA_atk-abh01_a:1226_4	anavajjaṃ bhāveti, suddhamattānaṃ pariharatī”ti.	1226	
PA_atk-abh01_a:1227_0	Kathaṃ lokādhipati ottappaṃ nāma? Idhekacco kulaputto lokaṃ adhipatiṃ jeṭṭhakaṃ katvā	1227	
PA_atk-abh01_a:1227_1	pāpakammaṃ na karoti. Yathāha – “mahā kho panāyaṃ lokasannivāso. Mahantasmiṃ kho	1227	
PA_atk-abh01_a:1227_2	pana lokasannivāse santi samaṇabrāhmaṇā iddhimanto dibbacakkhukā paracittaviduno,	1227	
PA_atk-abh01_a:1227_3	te dūratopi passanti, āsannāpi na dissanti, cetasāpi cittaṃ pajānanti, tepimaṃ evaṃ	1227	
PA_atk-abh01_a:1227_4	jānissanti ‘passatha bho imaṃ kulaputtaṃ, saddhā agārasmā anagāriyaṃ pabbajito samāno	1227	
PA_atk-abh01_a:1227_5	vokiṇṇo viharati pāpakehi akusalehi dhammehī’ti. Santi devatā iddhimantiniyo dibbacakkhukā	1227	
PA_atk-abh01_a:1227_6	paracittaviduniyo. Tā dūratopi passanti, āsannāpi na dissanti, cetasāpi cittaṃ pajānanti,	1227	
PA_atk-abh01_a:1227_7	tāpi maṃ jānissanti ‘passatha bho imaṃ kulaputtaṃ, saddhā agārasmā anagāriyaṃ pabbajito	1227	
PA_atk-abh01_a:1227_8	samāno vokiṇṇo viharati pāpakehi akusalehi dhammehī’ti… so lokaṃyeva adhipatiṃ jeṭṭhakaṃ	1227	
PA_atk-abh01_a:1227_9	katvā akusalaṃ pajahati kusalaṃ bhāveti, sāvajjaṃ pajahati anavajjaṃ bhāveti, suddhamattānaṃ	1227	
PA_atk-abh01_a:1227_10	pariharatī”ti. Evaṃ lokādhipati ottappaṃ nāma hoti.	12271	
PA_atk-abh01_a:1228_0	Lajjāsabhāvasaṇṭhitā hirī, bhayasabhāvasaṇṭhitaṃ ottappanti. Ettha pana lajjāti lajjanākāro;	1228	
PA_atk-abh01_a:1228_1	tena sabhāvena saṇṭhitā hirī. Bhayanti apāyabhayaṃ; tena sabhāvena saṇṭhitaṃ ottappaṃ.	1228	
PA_atk-abh01_a:1228_2	Tadubhayampi pāpaparivajjane pākaṭaṃ hoti. Ekacco hi, yathā nāma eko kulaputto uccārapassāvādīni	1228	
PA_atk-abh01_a:1228_3	karonto lajjitabbayuttakaṃ ekaṃ disvā lajjanākārappatto bhaveyya hīḷito, evameva	1228	
PA_atk-abh01_a:1228_4	ajjhattaṃ lajjidhammaṃ okkamitvā pāpakammaṃ na karoti. Ekacco apāyabhayabhīto hutvā	1228	
PA_atk-abh01_a:1228_5	pāpakammaṃ na karoti.	1228	
PA_atk-abh01_a:1229_0	Tatridaṃ opammaṃ – yathā hi dvīsu ayoguḷesu eko sītalo bhaveyya gūthamakkhito, eko	1229	
PA_atk-abh01_a:1229_1	uṇho āditto. Tattha paṇḍito sītalaṃ gūthamakkhitattā jigucchanto na gaṇhāti, itaraṃ	1229	
PA_atk-abh01_a:1229_2	ḍāhabhayena. Tattha sītalassa gūthamakkhanajigucchāya agaṇhanaṃ viya ajjhattaṃ lajjidhammaṃ	1229	
PA_atk-abh01_a:1229_3	okkamitvā pāpassa akaraṇaṃ. Uṇhassa ḍāhabhayena agaṇhanaṃ viya apāyabhayena pāpassa	1229	
PA_atk-abh01_a:1229_4	akaraṇaṃ veditabbaṃ.	1229	
PA_atk-abh01_a:1230_0	Sappatissavalakkhaṇā hirī, vajjabhīrukabhayadassāvilakkhaṇaṃ ottappanti. Idampi dvayaṃ	1230	
PA_atk-abh01_a:1230_1	pāpaparivajjane eva pākaṭaṃ hoti. Ekacco hi jātimahattapaccavekkhaṇā satthumahattapaccavekkhaṇā	1230	
PA_atk-abh01_a:1230_2	dāyajjamahattapaccavekkhaṇā sabrahmacārīmahattapaccavekkhaṇāti catūhi kāraṇehi sappatissavalakkhaṇaṃ	1230	
PA_atk-abh01_a:1230_3	hiriṃ samuṭṭhāpetvā pāpaṃ na karoti. Ekacco attānuvādabhayaṃ parānuvādabhayaṃ daṇḍabhayaṃ	1230	
PA_atk-abh01_a:1230_4	duggatibhayanti catūhi kāraṇehi vajjabhīrukabhayadassāvilakkhaṇaṃ ottappaṃ samuṭṭhāpetvā	1230	
PA_atk-abh01_a:1230_5	pāpaṃ na karoti. Tattha jātimahattapaccavekkhaṇādīni ceva attānuvādabhayādīni ca	1230	
PA_atk-abh01_a:1230_6	vitthāretvā kathetabbāni.	1230	
PA_atk-abh01_a:1231	Mūlarāsivaṇṇanā	123	
PA_atk-abh01_a:1232_0	Na lubbhanti etena, sayaṃ vā na lubbhati, alubbhanamattameva vā tanti alobho. Adosāmohesupi	1232	
PA_atk-abh01_a:1232_1	eseva nayo. Tesu alobho ārammaṇe cittassa agedhalakkhaṇo, alaggabhāvalakkhaṇo vā	1232	
PA_atk-abh01_a:1232_2	kamaladale jalabindu viya. Apariggahaṇaraso muttabhikkhu viya. Anallīnabhāvapaccupaṭṭhāno	1232	
PA_atk-abh01_a:1232_3	asucimhi patitapuriso viya. Adoso acaṇḍikkalakkhaṇo, avirodhalakkhaṇo vā anukūlamitto	1232	
PA_atk-abh01_a:1232_4	viya. Āghātavinayaraso pariḷāhavinayaraso vā candanaṃ viya. Sommabhāvapaccupaṭṭhāno	1232	
PA_atk-abh01_a:1232_5	puṇṇacando viya. Amoho lakkhaṇādīhi heṭṭhā paññindriyapade vibhāvito eva.	1232	
PA_atk-abh01_a:1233_0	Imesu pana tīsu alobho maccheramalassa paṭipakkho, adoso dussīlyamalassa, amoho kusalesu	1233	
PA_atk-abh01_a:1233_1	dhammesu abhāvanāya paṭipakkho. Alobho cettha dānahetu, adoso sīlahetu, amoho bhāvanāhetu.	1233	
PA_atk-abh01_a:1233_2	Tesu ca alobhena anadhikaṃ gaṇhāti, luddhassa adhikaggahaṇato. Adosena anūnaṃ, duṭṭhassa	1233	
PA_atk-abh01_a:1233_3	ūnaggahaṇato. Amohena aviparītaṃ, mūḷhassa viparītaggahaṇato.	1233	
PA_atk-abh01_a:1234_0	Alobhena cettha vijjamānaṃ dosaṃ dosato dhārento dose pavattati; luddho hi dosaṃ	1234	
PA_atk-abh01_a:1234_1	paṭicchādeti. Adosena vijjamānaṃ guṇaṃ guṇato dhārento guṇe pavattati; duṭṭho hi	1234	
PA_atk-abh01_a:1234_2	guṇaṃ makkheti. Amohena yāthāvasabhāvaṃ yāthāvasabhāvato dhārento yāthāvasabhāve	1234	
PA_atk-abh01_a:1234_3	pavattati. Mūḷho hi ‘tacchaṃ atacchanti atacchaṃ ca taccha’nti gaṇhāti. Alobhena	1234	
PA_atk-abh01_a:1234_4	ca piyavippayogadukkhaṃ na hoti, luddhassa piyasabhāvato piyavippayogāsahanato ca.	1234	
PA_atk-abh01_a:1234_5	Adosena appiyasampayogadukkhaṃ na hoti, duṭṭhassa hi appiyasabhāvato appiyasampayogāsahanato	1234	
PA_atk-abh01_a:1234_6	ca. Amohena icchitālābhadukkhaṃ na hoti, amūḷhassa hi ‘taṃ kutettha labbhā’tievamādipaccavekkhaṇasambhavato.	1234	
PA_atk-abh01_a:1235_0	Alobhena cettha jātidukkhaṃ na hoti, alobhassa taṇhāpaṭipakkhato taṇhāmūlakattā ca	1235	
PA_atk-abh01_a:1235_1	jātidukkhassa. Adosena jarādukkhaṃ na hoti, tikkhadosassa khippaṃ jarāsambhavato.	1235	
PA_atk-abh01_a:1235_2	Amohena maraṇadukkhaṃ na hoti, sammohamaraṇañhi dukkhaṃ, na cetaṃ amūḷhassa hoti.	1235	
PA_atk-abh01_a:1235_3	Alobhena ca gahaṭṭhānaṃ, amohena pabbajitānaṃ, adosena pana sabbesampi sukhasaṃvāsatā hoti.	1235	
PA_atk-abh01_a:1236_0	Visesato cettha alobhena pettivisaye upapatti na hoti. Yebhuyyena hi sattā taṇhāya	1236	
PA_atk-abh01_a:1236_1	pettivisayaṃ upapajjanti, taṇhāya ca paṭipakkho alobho. Adosena niraye upapatti na	1236	
PA_atk-abh01_a:1236_2	hoti. Dosena hi caṇḍajātitāya dosasadisaṃ nirayaṃ upapajjanti. Dosassa ca paṭipakkho	1236	
PA_atk-abh01_a:1236_3	adoso. Amohena tiracchānayoniyaṃ nibbatti na hoti. Mohena hi niccasammūḷhaṃ tiracchānayoniṃ	1236	
PA_atk-abh01_a:1236_4	upapajjanti. Mohassa paṭipakkho ca amoho. Etesu ca alobho rāgavasena upagamanassa	1236	
PA_atk-abh01_a:1236_5	abhāvakaro, adoso dosavasena apagamanassa, amoho mohavasena amajjhattabhāvassa.	1236	
PA_atk-abh01_a:1237_0	Tīhipi cetehi yathāpaṭipāṭiyā nekkhammasaññā abyāpādasaññā avihiṃsāsaññāti imā tisso.	1237	
PA_atk-abh01_a:1237_1	Asubhasaññā appamāṇasaññā dhātusaññāti imā ca tisso saññāyo honti. Alobhena pana	1237	
PA_atk-abh01_a:1237_2	kāmasukhallikānuyogaantassa, adosena attakilamathānuyogaantassa parivajjanaṃ hoti;	1237	
PA_atk-abh01_a:1237_3	amohena majjhimāya paṭipattiyā paṭipajjanaṃ. Tathā alobhena abhijjhākāyaganthassa	1237	
PA_atk-abh01_a:1237_4	pabhedanaṃ hoti, adosena byāpādakāyaganthassa, amohena sesaganthadvayassa. Purimāni	1237	
PA_atk-abh01_a:1237_5	ca dve satipaṭṭhānāni purimānaṃ dvinnaṃ ānubhāvena, pacchimāni pacchimasseva ānubhāvena ijjhanti.	1237	
PA_atk-abh01_a:1238_0	Alobho cettha ārogyassa paccayo hoti; aluddho hi lobhanīyampi asappāyaṃ na sevati,	1238	
PA_atk-abh01_a:1238_1	tena kho arogo hoti. Adoso yobbanassa; aduṭṭho hi valipalitāvahena dosagginā aḍayhamāno	1238	
PA_atk-abh01_a:1238_2	dīgharattaṃ yuvā hoti. Amoho dīghāyukatāya; amūḷho hi hitāhitaṃ ñatvā ahitaṃ parivajjanto	1238	
PA_atk-abh01_a:1238_3	hitañca paṭisevamāno dīghāyuko hoti.	1238	
PA_atk-abh01_a:1239_0	Alobho cettha bhogasampattiyā paccayo hoti, aluddhassa hi cāgena bhogapaṭilābho.	1239	
PA_atk-abh01_a:1239_1	Adoso mittasampattiyā, mettāya mittānaṃ paṭilābhato ceva aparihānato ca. Amoho attasampattiyā,	1239	
PA_atk-abh01_a:1239_2	amūḷho hi attano hitameva karonto attānaṃ sampādeti. Alobho ca dibbavihārassa paccayo	1239	
PA_atk-abh01_a:1239_3	hoti, adoso brahmavihārassa, amoho ariyavihārassa.	1239	
PA_atk-abh01_a:1240_0	Alobhena cettha sakapakkhesu sattasaṅkhāresu nibbuto hoti, tesaṃ vināsena abhisaṅgahetukassa	1240	
PA_atk-abh01_a:1240_1	dukkhassa abhāvā; adosena parapakkhesu, aduṭṭhassa hi verīsupi verisaññāya abhāvato;	1240	
PA_atk-abh01_a:1240_2	amohena udāsīnapakkhesu, amūḷhassa sabbābhisaṅgatāya abhāvato.	1240	
PA_atk-abh01_a:1241_0	Alobhena ca aniccadassanaṃ hoti; luddho hi upabhogāsāya aniccepi saṅkhāre aniccato	1241	
PA_atk-abh01_a:1241_1	na passati. Adosena dukkhadassanaṃ; adosajjhāsayo hi pariccattaāghātavatthupariggaho	1241	
PA_atk-abh01_a:1241_2	saṅkhāreyeva dukkhato passati. Amohena anattadassanaṃ; amūḷho hi yāthāvagahaṇakusalo	1241	
PA_atk-abh01_a:1241_3	apariṇāyakaṃ khandhapañcakaṃ apariṇāyakato bujjhati. Yathā ca etehi aniccadassanādīni	1241	
PA_atk-abh01_a:1241_4	evametepi aniccadassanādīhi honti. Aniccadassanena hi alobho hoti, dukkhadassanena	1241	
PA_atk-abh01_a:1241_5	adoso, anattadassanena amoho hoti. Ko hi nāma ‘aniccamida’nti sammā ñatvā tassatthāya	1241	
PA_atk-abh01_a:1241_6	pihaṃ uppādeyya, saṅkhāre vā ‘dukkha’nti jānanto aparampi accantatikhiṇaṃ kodhadukkhaṃ	1241	
PA_atk-abh01_a:1241_7	uppādeyya, attasuññatañca bujjhitvā puna sammohamāpajjeyyāti?	1241	
PA_atk-abh01_a:1242	Kammapatharāsivaṇṇanā	124	
PA_atk-abh01_a:1243_0	Nābhijjhāyatīti anabhijjhā. Kāyikacetasikasukhaṃ idhalokaparalokahitaṃ guṇānubhāvapaṭiladdhaṃ	1243	
PA_atk-abh01_a:1243_1	kittisaddañca na byāpādetīti abyāpādo. Sammā passati, sobhanā vā diṭṭhīti sammādiṭṭhi.	1243	
PA_atk-abh01_a:1243_2	Alobhādīnaṃyeva tāni nāmāni. Heṭṭhā panete dhammā mūlavasena gahitā, idha kammapathavasenāti veditabbā.	1243	
PA_atk-abh01_a:1244	Lokapāladukavaṇṇanā	124	
PA_atk-abh01_a:1245	Hirottappānipi heṭṭhā balavasena gahitāni, idha lokapālavasena. Lokañhi ime dve dhammā pālayanti. Yathāha –	124	
PA_atk-abh01_a:1246_0	“Dveme, bhikkhave, sukkā dhammā lokaṃ pālenti. Katame dve? Hirī ca ottappañca. Ime	1246	
PA_atk-abh01_a:1246_1	kho, bhikkhave, dve sukkā dhammā lokaṃ pālenti. Sace, bhikkhave, dve sukkā dhammā	1246	
PA_atk-abh01_a:1246_2	lokaṃ na pāleyyuṃ, nayidha paññāyetha mātāti vā, mātucchāti vā, mātulānīti vā, ācariyabhariyāti	1246	
PA_atk-abh01_a:1246_3	vā, garūnaṃ dārāti vā. Sambhedaṃ loko agamissa yathā ajeḷakā kukkuṭasūkarā soṇasiṅgālā.	1246	
PA_atk-abh01_a:1246_4	Yasmā ca kho, bhikkhave, ime dve sukkā dhammā lokaṃ pālenti, tasmā paññāyati mātāti	1246	
PA_atk-abh01_a:1246_5	vā mātucchāti vā mātulānīti vā ācariyabhariyāti vā garūnaṃ dārāti vā”ti.	1246	
PA_atk-abh01_a:1247	Passaddhādiyugalavaṇṇanā	124	
PA_atk-abh01_a:1248_0	Kāyassa passambhanaṃ kāyapassaddhi. Cittassa passambhanaṃ cittapassaddhi. Kāyoti	1248	
PA_atk-abh01_a:1248_1	cettha vedanādayo tayo khandhā. Ubhopi panetā ekato katvā kāyacittadarathavūpasamalakkhaṇā	1248	
PA_atk-abh01_a:1248_2	kāyacittapassaddhiyo, kāyacittadarathanimmaddanarasā, kāyacittānaṃ aparipphandasītibhāvapaccupaṭṭhānā,	1248	
PA_atk-abh01_a:1248_3	kāyacittapadaṭṭhānā. Kāyacittānaṃ avūpasamakarauddhaccādikilesapaṭipakkhabhūtāti daṭṭhabbā.	1248	
PA_atk-abh01_a:1249_0	Kāyassa lahubhāvo kāyalahutā. Cittassa lahubhāvo cittalahutā. Tā kāyacittagarubhāvavūpasamalakkhaṇā,	1249	
PA_atk-abh01_a:1249_1	kāyacittagarubhāvanimmaddanarasā, kāyacittānaṃ adandhatāpaccupaṭṭhānā, kāyacittapadaṭṭhānā.	1249	
PA_atk-abh01_a:1249_2	Kāyacittānaṃ garubhāvakarathinamiddhādikilesapaṭipakkhabhūtāti daṭṭhabbā.	1249	
PA_atk-abh01_a:1250_0	Kāyassa mudubhāvo kāyamudutā. Cittassa mudubhāvo cittamudutā. Tā kāyacittathaddhabhāvavūpasamalakkhaṇā,	1250	
PA_atk-abh01_a:1250_1	kāyacittathaddhabhāvanimmaddanarasā, appaṭighātapaccupaṭṭhānā, kāyacittapadaṭṭhānā.	1250	
PA_atk-abh01_a:1250_2	Kāyacittānaṃ thaddhabhāvakaradiṭṭhimānādikilesapaṭipakkhabhūtāti daṭṭhabbā.	1250	
PA_atk-abh01_a:1251_0	Kāyassa kammaññabhāvo kāyakammaññatā. Cittassa kammaññabhāvo cittakammaññatā. Tā	1251	
PA_atk-abh01_a:1251_1	kāyacittaakammaññabhāvavūpasamalakkhaṇā, kāyacittānaṃ akammaññabhāvanimmaddanarasā,	1251	
PA_atk-abh01_a:1251_2	kāyacittānaṃ ārammaṇakaraṇasampattipaccupaṭṭhānā, kāyacittapadaṭṭhānā. Kāyacittānaṃ	1251	
PA_atk-abh01_a:1251_3	akammaññabhāvakarāvasesanīvaraṇapaṭipakkhabhūtāti daṭṭhabbā. Tā pasādanīyavatthūsu	1251	
PA_atk-abh01_a:1251_4	pasādāvahā, hitakiriyāsu viniyogakkhemabhāvāvahā suvaṇṇavisuddhi viyāti daṭṭhabbā.	1251	
PA_atk-abh01_a:1252_0	Kāyassa pāguññabhāvo kāyapāguññatā. Cittassa pāguññabhāvo cittapāguññatā. Tā kāyacittānaṃ	1252	
PA_atk-abh01_a:1252_1	agelaññabhāvalakkhaṇā, kāyacittagelaññanimmaddanarasā, nirādīnavapaccupaṭṭhānā, kāyacittapadaṭṭhānā.	1252	
PA_atk-abh01_a:1252_2	Kāyacittagelaññakaraassaddhiyādikilesapaṭipakkhabhūtāti daṭṭhabbā.	1252	
PA_atk-abh01_a:1253_0	Kāyassa ujukabhāvo kāyujukatā. Cittassa ujukabhāvo cittujukatā. Tā kāyacittānaṃ ajjavalakkhaṇā,	1253	
PA_atk-abh01_a:1253_1	kāyacittakuṭilabhāvanimmaddanarasā, ajimhatāpaccupaṭṭhānā, kāyacittapadaṭṭhānā. Kāyacittānaṃ	1253	
PA_atk-abh01_a:1253_2	kuṭilabhāvakaramāyāsāṭheyyādikilesapaṭipakkhabhūtāti daṭṭhabbā.	1253	
PA_atk-abh01_a:1254_0	Saratīti sati. Sampajānātīti sampajaññaṃ; samantato pakārehi jānātīti attho. Sātthakasampajaññaṃ	1254	
PA_atk-abh01_a:1254_1	sappāyasampajaññaṃ gocarasampajaññaṃ asammohasampajaññanti imesaṃ catunnaṃ panassa	1254	
PA_atk-abh01_a:1254_2	vasena bhedo veditabbo. Lakkhaṇādīni ca tesaṃ satindriyapaññindriyesu vuttanayeneva	1254	
PA_atk-abh01_a:1254_3	veditabbāni. Iti heṭṭhā vuttamevetaṃ dhammadvayaṃ puna imasmiṃ ṭhāne upakāravasena gahitaṃ.	1254	
PA_atk-abh01_a:1255_0	Kāmacchandādayo paccanīkadhamme sametīti samatho. Aniccādivasena vividhehi ākārehi	1255	
PA_atk-abh01_a:1255_1	dhamme passatīti vipassanā. Paññāvesā atthato. Imesampi dvinnaṃ lakkhaṇādīni heṭṭhā	1255	
PA_atk-abh01_a:1255_2	vuttāneva. Idha panete yuganaddhavasena gahitā.	1255	
PA_atk-abh01_a:1256_0	Sahajātadhamme paggaṇhātīti paggāho. Uddhaccasaṅkhātassa vikkhepassa paṭipakkhabhāvato	1256	
PA_atk-abh01_a:1256_1	na vikkhepoti avikkhepo. Etesampi lakkhaṇādīni heṭṭhā vuttāneva. Idha panetaṃ dvayaṃ	1256	
PA_atk-abh01_a:1256_2	vīriyasamādhiyojanatthāya gahitanti veditabbaṃ.	1256	
PA_atk-abh01_a:1257	Yevāpanakavaṇṇanā	125	
PA_atk-abh01_a:1258_0	Ye vā pana tasmiṃ samaye aññepi atthi paṭiccasamuppannā arūpino dhammā, ime dhammā	1258	
PA_atk-abh01_a:1258_1	kusalāti ‘phasso hoti…pe… avikkhepo hotī’ti na kevalaṃ padapaṭipāṭiyā uddiṭṭhā ime	1258	
PA_atk-abh01_a:1258_2	paropaṇṇāsadhammā eva, atha kho yasmiṃ samaye kāmāvacaraṃ tihetukaṃ somanassasahagataṃ	1258	
PA_atk-abh01_a:1258_3	paṭhamaṃ asaṅkhārikaṃ mahācittaṃ uppannaṃ hoti, tasmiṃ samaye ye vā pana aññepi tehiyeva	1258	
PA_atk-abh01_a:1258_4	phassādīhi sampayuttā hutvā pavattamānā atthi, attano attano anurūpaṃ paccayaṃ paṭicca	1258	
PA_atk-abh01_a:1258_5	samuppannā rūpābhāvena arūpino, sabhāvato upalabbhamānā dhammā sabbepi ime dhammā kusalā.	1258	
PA_atk-abh01_a:1259_0	Ettāvatā cittaṅgavasena pāḷiyaṃ āruḷhe paropaṇṇāsadhamme dīpetvā yevāpanakavasena	1259	
PA_atk-abh01_a:1259_1	aparepi nava dhamme dhammarājā dīpeti. Tesu tesu hi suttapadesu ‘chando adhimokkho	1259	
PA_atk-abh01_a:1259_2	manasikāro tatramajjhattatā karuṇā muditā kāyaduccaritavirati vacīduccaritavirati	1259	
PA_atk-abh01_a:1259_3	micchājīvaviratī’ti ime nava dhammā paññāyanti. Imasmiñcāpi mahācitte kattukamyatākusaladhammacchando	1259	
PA_atk-abh01_a:1259_4	atthi, cittaṅgavasena pana pāḷiyaṃ na āruḷho. So idha yevāpanakavasena gahito.	1259	
PA_atk-abh01_a:1260_0	Adhimokkho atthi, manasikāro atthi, tatramajjhattatā atthi. Mettāpubbabhāgo atthi;	1260	
PA_atk-abh01_a:1260_1	so adose gahite gahito eva hoti. Karuṇāpubbabhāgo atthi, muditāpubbabhāgo atthi.	1260	
PA_atk-abh01_a:1260_2	Upekkhāpubbabhāgo atthi; so pana tatramajjhattatāya gahitāya gahitova hoti. Sammāvācā	1260	
PA_atk-abh01_a:1260_3	atthi, sammākammanto atthi. Sammāājīvo atthi; cittaṅgavasena pana pāḷiyaṃ na āruḷho.	1260	
PA_atk-abh01_a:1260_4	Sopi idha yevāpanakavasena gahito.	1260	
PA_atk-abh01_a:1261_0	Imesu pana navasu chando adhimokkho manasikāro tatramajjhattatāti ime cattārova ekakkhaṇe	1261	
PA_atk-abh01_a:1261_1	labbhanti, sesā nānākkhaṇe. Yadā hi iminā cittena micchāvācaṃ pajahati, virativasena	1261	
PA_atk-abh01_a:1261_2	sammāvācaṃ pūreti, tadā chandādayo cattāro, sammāvācā cāti ime pañca ekakkhaṇe labbhanti.	1261	
PA_atk-abh01_a:1261_3	Yadā micchākammantaṃ pajahati, virativasena sammākammantaṃ pūreti…pe… micchāājīvaṃ	1261	
PA_atk-abh01_a:1261_4	pajahati, virativasena sammāājīvaṃ pūreti…pe… yadā karuṇāya parikammaṃ karoti…pe…	1261	
PA_atk-abh01_a:1261_5	yadā muditāya parikammaṃ karoti, tadā chandādayo cattāro, muditāpubbabhāgo cāti ime	1261	
PA_atk-abh01_a:1261_6	pañca ekakkhaṇe labbhanti. Ito pana muñcitvā, dānaṃ dentassa sīlaṃ pūrentassa yoge	1261	
PA_atk-abh01_a:1261_7	kammaṃ karontassa cattāri apaṇṇakaṅgāneva labbhanti.	1261	
PA_atk-abh01_a:1262_0	Evametesu navasu yevāpanakadhammesu ‘chando’ti kattukamyatāyetaṃ adhivacanaṃ. Tasmā	1262	
PA_atk-abh01_a:1262_1	so kattukamyatālakkhaṇo chando, ārammaṇapariyesanaraso, ārammaṇena atthikatāpaccupaṭṭhāno.	1262	
PA_atk-abh01_a:1262_2	Tadevassa padaṭṭhānaṃ. Ārammaṇassa gahaṇe cāyaṃ cetaso hatthappasāraṇaṃ viya daṭṭhabbo.	1262	
PA_atk-abh01_a:1263	Adhimuccanaṃ ‘adhimokkho’. So sanniṭṭhānalakkhaṇo, asaṃsappanaraso, nicchayapaccupaṭṭhāno sanniṭṭhātabbadhammapadaṭṭhāno. Ārammaṇe niccalabhāvena indakhīlo viya daṭṭhabbo.	126	
PA_atk-abh01_a:1264_0	Kiriyā kāro, manasmiṃ kāro ‘manasikāro’. Purimamanato visadisaṃ manaṃ karotītipi	1264	
PA_atk-abh01_a:1264_1	manasikāro. Svāyaṃ ārammaṇapaṭipādako vīthipaṭipādako javanapaṭipādakoti tippakāro.	1264	
PA_atk-abh01_a:1264_2	Tattha ārammaṇapaṭipādako manasmiṃ kāroti manasikāro. So sāraṇalakkhaṇo, sampayuttānaṃ	1264	
PA_atk-abh01_a:1264_3	ārammaṇe sampayojanaraso, ārammaṇābhimukhabhāvapaccupaṭṭhāno, saṅkhārakkhandhapariyāpanno.	1264	
PA_atk-abh01_a:1264_4	Ārammaṇapaṭipādakattena sampayuttānaṃ sārathi viya daṭṭhabbo. Vīthipaṭipādakoti pana	1264	
PA_atk-abh01_a:1264_5	pañcadvārāvajjanassetaṃ adhivacanaṃ. Javanapaṭipādakoti manodvārāvajjanassa. Na te idha adhippetā.	1264	
PA_atk-abh01_a:1265_0	Tesu dhammesu majjhattatā ‘tatramajjhattatā’. Sā cittacetasikānaṃ samavāhitalakkhaṇā,	1265	
PA_atk-abh01_a:1265_1	ūnādhikanivāraṇarasā, pakkhapātupacchedanarasā vā; majjhattabhāvapaccupaṭṭhānā. Cittacetasikānaṃ	1265	
PA_atk-abh01_a:1265_2	ajjhupekkhanavasena samappavattānaṃ ājāneyyānaṃ ajjhupekkhanasārathi viya daṭṭhabbā.	1265	
PA_atk-abh01_a:1266	‘Karuṇāmuditā’ brahmavihāraniddese āvi bhavissanti. Kevalañhi tā appanappattā rūpāvacarā, idha kāmāvacarāti ayameva viseso.	126	
PA_atk-abh01_a:1267_0	Kāyaduccaritato virati ‘kāyaduccaritavirati’. Sesapadadvayepi eseva nayo. Lakkhaṇādito	1267	
PA_atk-abh01_a:1267_1	panetā tissopi kāyaduccaritādivatthūnaṃ avītikkamalakkhaṇā; amaddanalakkhaṇāti vuttaṃ	1267	
PA_atk-abh01_a:1267_2	hoti. Kāyaduccaritādivatthuto saṅkocanarasā, akiriyapaccupaṭṭhānā, saddhāhirottappaappicchatādiguṇapadaṭṭhānā.	1267	
PA_atk-abh01_a:1267_3	Pāpakiriyato cittassa vimukhībhāvabhūtāti daṭṭhabbā.	1267	
PA_atk-abh01_a:1268_0	Iti phassādīni chappaññāsa yevāpanakavasena vuttāni navāti sabbānipi imasmiṃ dhammuddesavāre	1268	
PA_atk-abh01_a:1268_1	pañcasaṭṭhi dhammapadāni bhavanti. Tesu ekakkhaṇe kadāci ekasaṭṭhi bhavanti, kadāci	1268	
PA_atk-abh01_a:1268_2	samasaṭṭhi. Tāni hi sammāvācāpūraṇādivasena. Uppattiyaṃ pañcasu ṭhānesu ekasaṭṭhi	1268	
PA_atk-abh01_a:1268_3	bhavanti. Tehi mutte ekasmiṃ ṭhāne samasaṭṭhi bhavanti. Ṭhapetvā pana yevāpanake	1268	
PA_atk-abh01_a:1268_4	pāḷiyaṃ yathārutavasena gayhamānāni chappaññāsāva honti. Aggahitaggahaṇena panettha	1268	
PA_atk-abh01_a:1268_5	phassapañcakaṃ, vitakko vicāro pīti cittekaggatā, pañcindriyāni, hiribalaṃ ottappabalanti	1268	
PA_atk-abh01_a:1268_6	dve balāni, alobho adosoti dve mūlāni, kāyapassaddhicittapassaddhiādayo dvādasa dhammāti	1268	
PA_atk-abh01_a:1268_7	samatiṃsa dhammā honti.	1268	
PA_atk-abh01_a:1269_0	Tesu samatiṃsāya dhammesu aṭṭhārasa dhammā avibhattikā honti, dvādasa savibhattikā.	1269	
PA_atk-abh01_a:1269_1	Katame aṭṭhārasa? Phasso saññā cetanā vicāro pīti jīvitindriyaṃ, kāyapassaddhiādayo	1269	
PA_atk-abh01_a:1269_2	dvādasa dhammāti ime aṭṭhārasa avibhattikā. Vedanā cittaṃ vitakko cittekaggatā, saddhindriyaṃ	1269	
PA_atk-abh01_a:1269_3	vīriyindriyaṃ satindriyaṃ paññindriyaṃ, hiribalaṃ ottappabalaṃ, alobho adosoti ime	1269	
PA_atk-abh01_a:1269_4	dvādasa dhammā savibhattikā. Tesu satta dhammā dvīsu ṭhānesu vibhattā, eko tīsu,	1269	
PA_atk-abh01_a:1269_5	dve catūsu, eko chasu, eko sattasu ṭhānesu vibhatto.	1269	
PA_atk-abh01_a:1270	Kathaṃ? Cittaṃ vitakko saddhā hirī ottappaṃ alobho adosoti ime satta dvīsu ṭhānesu vibhattā.	127	
PA_atk-abh01_a:1271_0	Etesu hi cittaṃ tāva phassapañcakaṃ patvā cittaṃ hotīti vuttaṃ, indriyāni patvā manindriyanti.	1271	
PA_atk-abh01_a:1271_1	Vitakko jhānaṅgāni patvā vitakko hotīti vutto, maggaṅgāni patvā sammāsaṅkappoti.	1271	
PA_atk-abh01_a:1271_2	Saddhā indriyāni patvā saddhindriyaṃ hotīti vuttā, balāni patvā saddhābalanti. Hirī	1271	
PA_atk-abh01_a:1271_3	balāni patvā hiribalaṃ hotīti vuttā, lokapāladukaṃ patvā hirīti. Ottappepi eseva	1271	
PA_atk-abh01_a:1271_4	nayo. Alobho mūlaṃ patvā alobho hotīti vutto, kammapathaṃ patvā anabhijjhāti. Adoso	1271	
PA_atk-abh01_a:1271_5	mūlaṃ patvā adoso hotīti vutto, kammapathaṃ patvā abyāpādoti. Ime satta dvīsu ṭhānesu vibhattā.	1271	
PA_atk-abh01_a:1272	Vedanā pana phassapañcakaṃ patvā vedanā hotīti vuttā, jhānaṅgāni patvā sukhanti, indriyāni patvā somanassindriyanti. Evaṃ eko dhammo tīsu ṭhānesu vibhatto.	127	
PA_atk-abh01_a:1273_0	Vīriyaṃ pana indriyāni patvā vīriyindriyaṃ hotīti vuttaṃ, maggaṅgāni patvā sammāvāyāmoti,	1273	
PA_atk-abh01_a:1273_1	balāni patvā vīriyabalanti, piṭṭhidukaṃ patvā paggāhoti. Satipi indriyāni patvā satindriyaṃ	1273	
PA_atk-abh01_a:1273_2	hotīti vuttā, maggaṅgāni patvā sammāsatīti, balāni patvā satibalanti, piṭṭhidukaṃ	1273	
PA_atk-abh01_a:1273_3	patvā sati hotīti vuttā. Evaṃ ime dve dhammā catūsu ṭhānesu vibhattā.	1273	
PA_atk-abh01_a:1274_0	Samādhi pana jhānaṅgāni patvā cittassekaggatā hotīti vutto, indriyāni patvā samādhindriyanti,	1274	
PA_atk-abh01_a:1274_1	maggaṅgāni patvā sammāsamādhīti. Balāni patvā samādhibalanti, piṭṭhidukaṃ patvā samatho	1274	
PA_atk-abh01_a:1274_2	avikkhepoti. Evamayaṃ eko dhammo chasu ṭhānesu vibhatto.	1274	
PA_atk-abh01_a:1275_0	Paññā pana indriyāni patvā paññindriyaṃ hotīti vuttā, maggaṅgāni patvā sammādiṭṭhīti,	1275	
PA_atk-abh01_a:1275_1	balāni patvā paññābalanti, mūlāni patvā amohoti, kammapathaṃ patvā sammādiṭṭhīti,	1275	
PA_atk-abh01_a:1275_2	piṭṭhidukaṃ patvā sampajaññaṃ vipassanāti. Evaṃ eko dhammo sattasu ṭhānesu vibhatto.	1275	
PA_atk-abh01_a:1276_0	Sace pana koci vadeyya – ‘ettha apubbaṃ nāma natthi, heṭṭhā gahitameva gaṇhitvā tasmiṃ	1276	
PA_atk-abh01_a:1276_1	tasmiṃ ṭhāne padaṃ pūritaṃ, ananusandhikā kathā uppaṭipāṭiyā corehi ābhatabhaṇḍasadisā,	1276	
PA_atk-abh01_a:1276_2	goyūthena gatamagge ālulitatiṇasadisā ajānitvā kathitā’ti, so ‘māheva’nti paṭisedhetvā	1276	
PA_atk-abh01_a:1276_3	vattabbo – ‘buddhānaṃ desanā ananusandhikā nāma natthi, sānusandhikā va hoti. Ajānitvā	1276	
PA_atk-abh01_a:1276_4	kathitāpi natthi, sabbā jānitvā kathitāyeva. Sammāsambuddho hi tesaṃ tesaṃ dhammānaṃ	1276	
PA_atk-abh01_a:1276_5	kiccaṃ jānāti, taṃ ñatvā kiccavasena vibhattiṃ āropento aṭṭhārasa dhammā ekekakiccāti	1276	
PA_atk-abh01_a:1276_6	ñatvā ekekasmiṃ ṭhāne vibhattiṃ āropesi. Satta dhammā dvedvekiccāti ñatvā dvīsu dvīsu	1276	
PA_atk-abh01_a:1276_7	ṭhānesu vibhattiṃ āropesi. Vedanā tikiccāti ñatvā tīsu ṭhānesu vibhattiṃ āropesi.	1276	
PA_atk-abh01_a:1276_8	Vīriyasatīnaṃ cattāri cattāri kiccānīti ñatvā catūsu catūsu ṭhānesu vibhattiṃ āropesi.	1276	
PA_atk-abh01_a:1276_9	Samādhi chakiccoti ñatvā chasu ṭhānesu vibhattiṃ āropesi. Paññā sattakiccāti ñatvā	1276	
PA_atk-abh01_a:1276_10	sattasu ṭhānesu vibhattiṃ āropesi’.	12761	
PA_atk-abh01_a:1277_0	Tatridaṃ opammaṃ – eko kira paṇḍito rājā rahogato cintesi – ‘imaṃ rājakulasantakaṃ	1277	
PA_atk-abh01_a:1277_1	na yathā vā tathā vā khāditabbaṃ, sippānucchavikaṃ vetanaṃ vaḍḍhessāmī’ti. So sabbe	1277	
PA_atk-abh01_a:1277_2	sippike sannipātāpetvā ‘ekekasippajānanake pakkosathā’ti āha. Evaṃ pakkosiyamānā	1277	
PA_atk-abh01_a:1277_3	aṭṭhārasa janā uṭṭhahiṃsu. Tesaṃ ekekaṃ paṭivīsaṃ dāpetvā vissajjesi. ‘Dve dve sippāni	1277	
PA_atk-abh01_a:1277_4	jānantā āgacchantū’ti vutte pana satta janā āgamaṃsu. Tesaṃ dve dve paṭivīse dāpesi.	1277	
PA_atk-abh01_a:1277_5	‘Tīṇi sippāni jānantā āgacchantū’ti vutte ekova āgacchi. Tassa tayo paṭivīse dāpesi.	1277	
PA_atk-abh01_a:1277_6	‘Cattāri sippāni jānantā āgacchantū’ti vutte dve janā āgamaṃsu. Tesaṃ cattāri cattāri	1277	
PA_atk-abh01_a:1277_7	paṭivīse dāpesi. ‘Pañca sippāni jānantā āgacchantū’ti vutte ekopi nāgacchi. ‘Cha	1277	
PA_atk-abh01_a:1277_8	sippāni jānantā āgacchantū’ti vutte ekova āgacchi. Tassa cha paṭivīse dāpesi. ‘Satta	1277	
PA_atk-abh01_a:1277_9	sippāni jānantā āgacchantū’ti vutte ekova āgacchi. Tassa satta paṭivīse dāpesi.	1277	
PA_atk-abh01_a:1278_0	Tattha paṇḍito rājā viya anuttaro dhammarājā. Sippajānanakā viya cittacittaṅgavasena	1278	
PA_atk-abh01_a:1278_1	uppannā dhammā. Sippānucchavikavetanavaḍḍhanaṃ viya kiccavasena tesaṃ tesaṃ dhammānaṃ vibhattiāropanaṃ.	1278	
PA_atk-abh01_a:1279_0	Sabbepi panete dhammā phassapañcakavasena jhānaṅgavasena indriyavasena maggavasena	1279	
PA_atk-abh01_a:1279_1	balavasena mūlavasena kammapathavasena lokapālavasena passaddhivasena lahutāvasena	1279	
PA_atk-abh01_a:1279_2	mudutāvasena kammaññatāvasena pāguññatāvasena ujukatāvasena satisampajaññavasena	1279	
PA_atk-abh01_a:1279_3	samathavipassanāvasena paggāhāvikkhepavasenāti sattarasa rāsayo hontīti.	1279	
PA_atk-abh01_a:1280	Dhammuddesavārakathā niṭṭhitā.	128	
PA_atk-abh01_a:1281	Kāmāvacarakusalaṃ niddesavārakathā	128	
PA_atk-abh01_a:1282	2. Idāni tāneva dhammuddesavāre pāḷiāruḷhāni chappaññāsa padāni vibhajitvā dassetuṃ ‘katamo tasmiṃ samaye phasso hotī’tiādinā nayena niddesavāro āraddho.	128	
PA_atk-abh01_a:1283_0	Tattha pucchāya tāva ayamattho – yasmiṃ samaye kāmāvacaraṃ kusalaṃ somanassasahagataṃ	1283	
PA_atk-abh01_a:1283_1	tihetukaṃ asaṅkhārikaṃ mahācittaṃ uppajjati, tasmiṃ samaye phasso hotīti vutto, katamo	1283	
PA_atk-abh01_a:1283_2	so phassoti iminā nayena sabbapucchāsu attho veditabbo.	1283	
PA_atk-abh01_a:1284_0	Yo tasmiṃ samaye phassoti tasmiṃ samaye yo phusanakavasena uppanno phasso, so phassoti.	1284	
PA_atk-abh01_a:1284_1	Idaṃ phassassa sabhāvadīpanato sabhāvapadaṃ nāma. Phusanāti phusanākāro. Samphusanāti	1284	
PA_atk-abh01_a:1284_2	phusanākārova upasaggena padaṃ vaḍḍhetvā vutto. Samphusitattanti samphusitabhāvo.	1284	
PA_atk-abh01_a:1284_3	Ayaṃ panettha yojanā – yo tasmiṃ samaye phusanakavasena phasso, yā tasmiṃ samaye	1284	
PA_atk-abh01_a:1284_4	phusanā, yā tasmiṃ samaye samphusanā, yaṃ tasmiṃ samaye samphusitattaṃ; atha vā,	1284	
PA_atk-abh01_a:1284_5	yo tasmiṃ samaye phusanavasena phasso, aññenāpi pariyāyena phusanā samphusanā samphusitattanti	1284	
PA_atk-abh01_a:1284_6	vuccati, ayaṃ tasmiṃ samaye phasso hotīti. Vedanādīnampi niddesesu imināva nayena	1284	
PA_atk-abh01_a:1284_7	padayojanā veditabbā.	1284	
PA_atk-abh01_a:1285_0	Ayaṃ panettha sabbasādhāraṇo vibhattivinicchayo. Yānimāni bhagavatā paṭhamaṃ kāmāvacaraṃ	1285	
PA_atk-abh01_a:1285_1	kusalaṃ mahācittaṃ bhājetvā dassentena atirekapaṇṇāsapadāni mātikāvasena ṭhapetvā	1285	
PA_atk-abh01_a:1285_2	puna ekekapadaṃ gahetvā vibhattiṃ āropitāni, tāni vibhattiṃ gacchantāni tīhi kāraṇehi	1285	
PA_atk-abh01_a:1285_3	vibhattiṃ gacchanti; nānā hontāni catūhi kāraṇehi nānā bhavanti. Aparadīpanā panettha	1285	
PA_atk-abh01_a:1285_4	dve ṭhānāni gacchati. Kathaṃ? Etānihi byañjanavasena upasaggavasena atthavasenāti	1285	
PA_atk-abh01_a:1285_5	imehi tīhi kāraṇehi vibhattiṃ gacchanti. Tattha kodho kujjhanā kujjhitattaṃ, doso	1285	
PA_atk-abh01_a:1285_6	dussanā dussitattanti evaṃ byañjanavasena vibhattigamanaṃ veditabbaṃ. Ettha hi ekova	1285	
PA_atk-abh01_a:1285_7	kodho byañjanavasena evaṃ vibhattiṃ gato. Cāro vicāro anuvicāro upavicāroti evaṃ	1285	
PA_atk-abh01_a:1285_8	pana upasaggavasena vibhattigamanaṃ veditabbaṃ. Paṇḍiccaṃ kosallaṃ nepuññaṃ vebhabyā	1285	
PA_atk-abh01_a:1285_9	cintā upaparikkhāti evaṃ atthavasena vibhattigamanaṃ veditabbaṃ. Tesu phassapadaniddese	1285	
PA_atk-abh01_a:1285_10	tāva imā tissopi vibhattiyo labbhanti. ‘Phasso phusanā’ti hi byañjanavasena vibhattigamanaṃ	12851	
PA_atk-abh01_a:1285_11	hoti. ‘Samphusanā’ti upasaggavasena. ‘Samphusitatta’nti atthavasena. Iminā nayena	12851	
PA_atk-abh01_a:1285_12	sabbapadaniddesesu vibhattigamanaṃ veditabbaṃ.	12851	
PA_atk-abh01_a:1286_0	Nānā hontānipi pana nāmanānattena lakkhaṇanānattena kiccanānattena paṭikkhepanānattenāti	1286	
PA_atk-abh01_a:1286_1	imehi catūhi kāraṇehi nānā honti. Tattha katamo tasmiṃ samaye byāpādo hoti? Yo tasmiṃ	1286	
PA_atk-abh01_a:1286_2	samaye doso dussanāti ettha byāpādoti vā, dosoti vā, dvepi ete kodho eva, nāmena	1286	
PA_atk-abh01_a:1286_3	nānattaṃ gatāti. Evaṃ ‘nāmanānattena’ nānattaṃ veditabbaṃ.	1286	
PA_atk-abh01_a:1287_0	Rāsaṭṭhena ca pañcapi khandhā ekova khandho hoti. Ettha pana rūpaṃ ruppanalakkhaṇaṃ,	1287	
PA_atk-abh01_a:1287_1	vedanā vedayitalakkhaṇā, saññā sañjānanalakkhaṇā, cetanā cetayitalakkhaṇā, viññāṇaṃ	1287	
PA_atk-abh01_a:1287_2	vijānanalakkhaṇanti iminā lakkhaṇanānattena pañcakkhandhā honti. Evaṃ ‘lakkhaṇanānattena’	1287	
PA_atk-abh01_a:1287_3	nānattaṃ veditabbaṃ.	1287	
PA_atk-abh01_a:1288_0	Cattāro sammappadhānā – “idha bhikkhu anuppannānaṃ pāpakānaṃ akusalānaṃ dhammānaṃ	1288	
PA_atk-abh01_a:1288_1	anuppādāya…pe… cittaṃ paggaṇhāti padahatī”ti ekameva vīriyaṃ kiccanānattena catūsu	1288	
PA_atk-abh01_a:1288_2	ṭhānesu āgataṃ. Evaṃ ‘kiccanānattena’ nānattaṃ veditabbaṃ.	1288	
PA_atk-abh01_a:1289_0	Cattāro asaddhammā – kodhagarutā na saddhammagarutā, makkhagarutā na saddhammagarutā,	1289	
PA_atk-abh01_a:1289_1	lābhagarutā na saddhammagarutā, sakkāragarutā na saddhammagarutāti, evamādīsu pana	1289	
PA_atk-abh01_a:1289_2	‘paṭikkhepanānattena’ nānattaṃ veditabbaṃ.	1289	
PA_atk-abh01_a:1290_0	Imāni pana cattāri nānattāni na phasseyeva labbhanti, sabbesupi phassapañcakādīsu	1290	
PA_atk-abh01_a:1290_1	labbhanti. Phassassa hi phassoti nāmaṃ…pe… cittassa cittanti. Phasso ca phusanalakkhaṇo,	1290	
PA_atk-abh01_a:1290_2	vedanā vedayitalakkhaṇā, saññā sañjānanalakkhaṇā, cetanā cetayitalakkhaṇā, viññāṇaṃ	1290	
PA_atk-abh01_a:1290_3	vijānanalakkhaṇaṃ. Tathā phasso phusanakicco, vedanā anubhavanakiccā, saññā sañjānanakiccā,	1290	
PA_atk-abh01_a:1290_4	cetanā cetayitakiccā, viññāṇaṃ vijānanakiccanti. Evaṃ kiccanānattena nānattaṃ veditabbaṃ.	1290	
PA_atk-abh01_a:1291_0	Paṭikkhepanānattaṃ phassapañcamake natthi. Alobhādiniddese pana alobho alubbhanā	1291	
PA_atk-abh01_a:1291_1	alubbhitattantiādinā nayena labbhatīti evaṃ paṭikkhepanānattena nānattaṃ veditabbaṃ.	1291	
PA_atk-abh01_a:1291_2	Evaṃ sabbapadaniddesesu labbhamānavasena catubbidhampi nānattaṃ veditabbaṃ.	1291	
PA_atk-abh01_a:1292_0	Aparadīpanā pana padatthuti vā hoti daḷhīkammaṃ vāti evaṃ dve ṭhānāni gacchati. Yaṭṭhikoṭiyā	1292	
PA_atk-abh01_a:1292_1	uppīḷentena viya hi sakimeva phassoti vutte etaṃ padaṃ phullitamaṇḍitavibhūsitaṃ	1292	
PA_atk-abh01_a:1292_2	nāma na hoti. Punappunaṃ byañjanavasena upasaggavasena atthavasena ‘phasso phusanā	1292	
PA_atk-abh01_a:1292_3	samphusanā samphusitatta’nti vutte phullitamaṇḍitavibhūsitaṃ nāma hoti. Yathā hi	1292	
PA_atk-abh01_a:1292_4	daharakumāraṃ nhāpetvā, manoramaṃ vatthaṃ paridahāpetvā pupphāni piḷandhāpetvā akkhīni	1292	
PA_atk-abh01_a:1292_5	añjetvā athassa nalāṭe ekameva manosilābinduṃ kareyyuṃ, tassa na ettāvatā cittatilako	1292	
PA_atk-abh01_a:1292_6	nāma hoti. Nānāvaṇṇehi pana parivāretvā bindūsu katesu cittatilako nāma hoti. Evaṃsampadamidaṃ	1292	
PA_atk-abh01_a:1292_7	veditabbaṃ. Ayaṃ ‘padatthuti’ nāma.	1292	
PA_atk-abh01_a:1293_0	Byañjanavasena upasaggavasena atthavasena ca punappunaṃ bhaṇanameva daḷhīkammaṃ nāma.	1293	
PA_atk-abh01_a:1293_1	Yathā hi ‘āvuso’ti vā ‘bhante’ti vā ‘yakkho’ti vā ‘sappo’ti vā vutte daḷhīkammaṃ	1293	
PA_atk-abh01_a:1293_2	nāma na hoti. ‘Āvuso āvuso’‘bhante bhante’‘yakkho yakkho’‘sappo sappo’ti vutte pana	1293	
PA_atk-abh01_a:1293_3	daḷhīkammaṃ nāma hoti. Evameva sakideva yaṭṭhikoṭiyā uppīḷentena viya ‘phasso’ti	1293	
PA_atk-abh01_a:1293_4	vutte padaṃ daḷhīkammaṃ nāma na hoti. Punappunaṃ byañjanavasena upasaggavasena atthavasena	1293	
PA_atk-abh01_a:1293_5	‘phasso phusanā samphusanā samphusitatta’nti vutteyeva ‘daḷhīkammaṃ’ nāma hotīti.	1293	
PA_atk-abh01_a:1293_6	Evaṃ aparadīpanā dve ṭhānāni gacchati. Etassāpi vasena labbhamānakapadaniddesesu	1293	
PA_atk-abh01_a:1293_7	sabbattha attho veditabbo.	1293	
PA_atk-abh01_a:1294_0	Ayaṃ tasmiṃ samaye phasso hotīti yasmiṃ samaye paṭhamaṃ kāmāvacaraṃ mahākusalacittaṃ	1294	
PA_atk-abh01_a:1294_1	uppajjati, tasmiṃ samaye ayaṃ phasso nāma hotīti attho. Ayaṃ tāva phassapadaniddesassa	1294	
PA_atk-abh01_a:1294_2	vaṇṇanā. Ito paresu pana vedanādīnaṃ padānaṃ niddesesu visesamattameva vaṇṇayissāma.	1294	
PA_atk-abh01_a:1294_3	Sesaṃ idha vuttanayeneva veditabbaṃ.	1294	
PA_atk-abh01_a:1295_0	3. Yaṃ tasmiṃ samayeti ettha kiñcāpi katamā tasmiṃ samaye vedanā hotīti āraddhaṃ,	1295	
PA_atk-abh01_a:1295_1	‘sātapadavasena pana ‘ya’nti vuttaṃ. Tajjāmanoviññāṇadhātusamphassajanti ettha ‘tajjā’	1295	
PA_atk-abh01_a:1295_2	vuccati tassa sātasukhassa anucchavikā sāruppā. Anucchavikatthopi hi ayaṃ ‘tajjā’-saddo	1295	
PA_atk-abh01_a:1295_3	hoti. Yathāha – “tajjaṃ tassāruppaṃ kathaṃ mantetī”ti. Tehi vā rūpādīhi ārammaṇehi	1295	
PA_atk-abh01_a:1295_4	imassa ca sukhassa paccayehi jātātipi tajjā. Manoviññāṇameva nissattaṭṭhena dhātūti	1295	
PA_atk-abh01_a:1295_5	manoviññāṇadhātu. Samphassato jātaṃ, samphasse vā jātanti samphassajaṃ. Cittanissitattā	1295	
PA_atk-abh01_a:1295_6	cetasikaṃ. Madhuraṭṭhena sātaṃ. Idaṃ vuttaṃ hoti – yaṃ tasmiṃ samaye yathāvuttena	1295	
PA_atk-abh01_a:1295_7	atthena tajjāya manoviññāṇadhātuyā samphassajaṃ cetasikaṃ sātaṃ, ayaṃ tasmiṃ samaye	1295	
PA_atk-abh01_a:1295_8	vedanā hotīti. Evaṃ sabbapadehi saddhiṃ yojanā veditabbā.	1295	
PA_atk-abh01_a:1296_0	Idāni cetasikaṃ sukhantiādīsu cetasikapadena kāyikasukhaṃ paṭikkhipati, sukhapadena	1296	
PA_atk-abh01_a:1296_1	cetasikaṃ dukkhaṃ. Cetosamphassajanti cittasamphasse jātaṃ. Sātaṃ sukhaṃ vedayitanti	1296	
PA_atk-abh01_a:1296_2	sātaṃ vedayitaṃ, na asātaṃ vedayitaṃ; sukhaṃ vedayitaṃ, na dukkhaṃ vedayitaṃ. Parato	1296	
PA_atk-abh01_a:1296_3	tīṇi padāni itthiliṅgavasena vuttāni. Sātā vedanā, na asātā; sukhā vedanā, na dukkhāti.	1296	
PA_atk-abh01_a:1296_4	Ayameva panettha attho.	1296	
PA_atk-abh01_a:1297_0	4. Saññāniddese tajjāmanoviññāṇadhātusamphassajāti tassākusalasaññāya anucchavikāya	1297	
PA_atk-abh01_a:1297_1	manoviññāṇadhātuyā samphassamhi jātā. Saññāti sabhāvanāmaṃ. Sañjānanāti sañjānanākāro.	1297	
PA_atk-abh01_a:1297_2	Sañjānitattanti sañjānitabhāvo.	1297	
PA_atk-abh01_a:1298	5. Cetanāniddesepi imināva nayena veditabbo.	129	
PA_atk-abh01_a:1299_0	Cittaniddese cittavicittatāya cittaṃ. Ārammaṇaṃ minamānaṃ jānātīti mano. Mānasanti	1299	
PA_atk-abh01_a:1299_1	mano eva. “Antalikkhacaro pāso yvāyaṃ carati mānaso”ti hi ettha pana sampayuttakadhammo ‘mānaso’ti vutto.	1299	
PA_atk-abh01_a:1300	“Kathañhi bhagavā tuyhaṃ, sāvako sāsane rato;	130	
PA_atk-abh01_a:1301	Appattamānaso sekkho, kālaṃ kayirā jane sutā”ti. ;	130	
PA_atk-abh01_a:1302	Ettha arahattaṃ ‘mānasa’nti vuttaṃ. Idha pana ‘manova’ mānasaṃ. Byañjanavasena hetaṃ padaṃ vaḍḍhitaṃ.	130	
PA_atk-abh01_a:1303_0	Hadayanti cittaṃ. “Cittaṃ vā te khipissāmi, hadayaṃ vā te phālessāmī”ti ettha uro	1303	
PA_atk-abh01_a:1303_1	hadayanti vuttaṃ. “Hadayā hadayaṃ maññe aññāya tacchatī”ti ettha cittaṃ. “Vakkaṃ	1303	
PA_atk-abh01_a:1303_2	hadaya”nti ettha hadayavatthu. Idha pana cittameva abbhantaraṭṭhena ‘hadaya’nti vuttaṃ.	1303	
PA_atk-abh01_a:1303_3	Tameva parisuddhaṭṭhena paṇḍaraṃ. Bhavaṅgaṃ sandhāyetaṃ vuttaṃ. Yathāha – “pabhassaramidaṃ,	1303	
PA_atk-abh01_a:1303_4	bhikkhave, cittaṃ, tañca kho āgantukehi upakkilesehi upakkiliṭṭha”nti. Tato nikkhantattā	1303	
PA_atk-abh01_a:1303_5	pana akusalampi, gaṅgāya nikkhantā nadī gaṅgā viya, godhāvarito nikkhantā godhāvarī	1303	
PA_atk-abh01_a:1303_6	viya ca, paṇḍarantveva vuttaṃ.	1303	
PA_atk-abh01_a:1304_0	Mano manāyatananti idha pana manoggahaṇaṃ manasseva āyatanabhāvadīpanatthaṃ. Tenetaṃ	1304	
PA_atk-abh01_a:1304_1	dīpeti – ‘nayidaṃ devāyatanaṃ viya manassa āyatanattā manāyatanaṃ, atha kho mano	1304	
PA_atk-abh01_a:1304_2	eva āyatanaṃ manāyatana’nti. Tattha nivāsaṭhānaṭṭhena ākaraṭṭhena samosaraṇaṭhānaṭṭhena	1304	
PA_atk-abh01_a:1304_3	sañjātidesaṭṭhena kāraṇaṭṭhena ca āyatanaṃ veditabbaṃ. Tathā hi loke ‘issarāyatanaṃ	1304	
PA_atk-abh01_a:1304_4	vāsudevāyatana’ntiādīsu nivāsaṭṭhānaṃ āyatananti vuccati. ‘Suvaṇṇāyatanaṃ rajatāyatana’ntiādīsu	1304	
PA_atk-abh01_a:1304_5	ākaro. Sāsane pana “manorame āyatane sevanti naṃ vihaṅgamā”tiādīsu samosaraṇaṭṭhānaṃ.	1304	
PA_atk-abh01_a:1304_6	“Dakkhiṇāpatho gunnaṃ āyatana”ntiādīsu sañjātideso. “Tatra tatreva sakkhibhabbataṃ	1304	
PA_atk-abh01_a:1304_7	pāpuṇāti sati satiāyatane”tiādīsu kāraṇaṃ. Idha pana sañjātidesaṭṭhena samosaraṇaṭhānaṭṭhena	1304	
PA_atk-abh01_a:1304_8	kāraṇaṭṭhenāti tidhāpi vaṭṭati.	1304	
PA_atk-abh01_a:1305_0	Phassādayo hi dhammā ettha sañjāyantīti sañjātidesaṭṭhenapi etaṃ āyatanaṃ. Bahiddhā	1305	
PA_atk-abh01_a:1305_1	rūpasaddagandharasaphoṭṭhabbā ārammaṇabhāvenettha osarantīti samosaraṇaṭhānaṭṭhenapi	1305	
PA_atk-abh01_a:1305_2	āyatanaṃ. Phassādīnaṃ pana sahajātādipaccayaṭṭhena kāraṇattā kāraṇaṭṭhenapi āyatananti	1305	
PA_atk-abh01_a:1305_3	veditabbaṃ. Manindriyaṃ vuttatthameva.	1305	
PA_atk-abh01_a:1306_0	Vijānātīti viññāṇaṃ viññāṇameva khandho viññāṇakkhandho. Tassa rāsiādivasena attho	1306	
PA_atk-abh01_a:1306_1	veditabbo. Mahāudakakkhandhotveva saṅkhyaṃ gacchatīti. Ettha hi rāsaṭṭhena khandho	1306	
PA_atk-abh01_a:1306_2	vutto. “Sīlakkhandho samādhikkhandho”tiādīsu guṇaṭṭhena. “Addasā kho bhagavā mahantaṃ	1306	
PA_atk-abh01_a:1306_3	dārukkhandha”nti ettha paṇṇattimattaṭṭhena. Idha pana ruḷhito khandho vutto. Rāsaṭṭhena	1306	
PA_atk-abh01_a:1306_4	hi viññāṇakkhandhassa ekadeso ekaṃ viññāṇaṃ. Tasmā yathā rukkhassa ekadesaṃ chindanto	1306	
PA_atk-abh01_a:1306_5	rukkhaṃ chindatīti vuccati, evameva viññāṇakkhandhassa ekadesabhūtaṃ ekampi viññāṇaṃ	1306	
PA_atk-abh01_a:1306_6	ruḷhito viññāṇakkhandhoti vuttaṃ.	1306	
PA_atk-abh01_a:1307_0	Tajjāmanoviññāṇadhātūti tesaṃ phassādīnaṃ dhammānaṃ anucchavikā manoviññāṇadhātu.	1307	
PA_atk-abh01_a:1307_1	Imasmiñhi pade ekameva cittaṃ minanaṭṭhena mano, vijānanaṭṭhena viññāṇaṃ, sabhāvaṭṭhena	1307	
PA_atk-abh01_a:1307_2	nissattaṭṭhena vā dhātūti tīhi nāmehi vuttaṃ. Iti imasmiṃ phassapañcamake phasso	1307	
PA_atk-abh01_a:1307_3	tāva yasmā phasso eva, na tajjāmanoviññāṇadhātusamphassajo, cittañca yasmā tajjāmanoviññāṇadhātu	1307	
PA_atk-abh01_a:1307_4	eva, tasmā imasmiṃ padadvaye ‘tajjāmanoviññāṇadhātusamphassajā’ti paññatti na āropitā.	1307	
PA_atk-abh01_a:1307_5	Vitakkapadādīsu pana labbhamānāpi idha pacchinnattā na uddhaṭā.	1307	
PA_atk-abh01_a:1308_0	Imesañca pana phassapañcamakānaṃ dhammānaṃ pāṭiyekkaṃ pāṭiyekkaṃ vinibbhogaṃ katvā	1308	
PA_atk-abh01_a:1308_1	paññattiṃ uddharamānena bhagavatā dukkaraṃ kataṃ. Nānāudakānañhi nānātelānaṃ vā ekabhājane	1308	
PA_atk-abh01_a:1308_2	pakkhipitvā divasaṃ nimmathitānaṃ vaṇṇa gandharasānaṃ nānatāya disvā vā ghāyitvā	1308	
PA_atk-abh01_a:1308_3	vā sāyitvā vā nānākaraṇaṃ sakkā bhaveyya ñātuṃ. Evaṃ santepi taṃ dukkaranti vuttaṃ.	1308	
PA_atk-abh01_a:1308_4	Sammāsambuddhena pana imesaṃ arūpīnaṃ cittacetasikānaṃ dhammānaṃ ekārammaṇe pavattamānānaṃ	1308	
PA_atk-abh01_a:1308_5	pāṭiyekkaṃ pāṭiyekkaṃ vinibbhogaṃ katvā paññattiṃ uddharamānena atidukkaraṃ kataṃ.	1308	
PA_atk-abh01_a:1308_6	Tenāha āyasmā nāgasenatthero –	1308	
PA_atk-abh01_a:1309_0	“Dukkaraṃ, mahārāja, bhagavatā katanti. ‘Kiṃ, bhante nāgasena, bhagavatā dukkaraṃ	1309	
PA_atk-abh01_a:1309_1	kata’nti. ‘Dukkaraṃ, mahārāja, bhagavatā kataṃ, yaṃ imesaṃ arūpīnaṃ cittacetasikānaṃ	1309	
PA_atk-abh01_a:1309_2	dhammānaṃ ekārammaṇe pavattamānānaṃ vavatthānaṃ akkhātaṃ – ayaṃ phasso, ayaṃ vedanā,	1309	
PA_atk-abh01_a:1309_3	ayaṃ saññā, ayaṃ cetanā, idaṃ citta’nti. ‘Opammaṃ, bhante, karohī’ti. ‘Yathā, mahārāja,	1309	
PA_atk-abh01_a:1309_4	kocideva puriso nāvāya samuddaṃ ajjhogāhetvā hatthapuṭena udakaṃ gahetvā jivhāya	1309	
PA_atk-abh01_a:1309_5	sāyitvā jāneyya nu kho, mahārāja, so puriso – idaṃ gaṅgāya udakaṃ, idaṃ yamunāya	1309	
PA_atk-abh01_a:1309_6	udakaṃ, idaṃ aciravatiyā udakaṃ, idaṃ sarabhuyā udakaṃ, idaṃ mahiyā udaka’nti? ‘Dukkaraṃ,	1309	
PA_atk-abh01_a:1309_7	bhante, jānitu’nti. ‘Tato dukkarataraṃ kho, mahārāja, bhagavatā kataṃ yaṃ imesaṃ	1309	
PA_atk-abh01_a:1309_8	arūpīnaṃ cittacetasikānaṃ dhammānaṃ…pe… idaṃ citta”’nti.	1309	
PA_atk-abh01_a:1310_0	7. Vitakkaniddese takkanavasena takko. Tassa tittakaṃ takkesi kumbhaṃ takkesi sakaṭaṃ	1310	
PA_atk-abh01_a:1310_1	takkesi yojanaṃ takkesi addhayojanaṃ takkesīti evaṃ takkanavasena pavatti veditabbā.	1310	
PA_atk-abh01_a:1310_2	Idaṃ takkassa sabhāvapadaṃ. Vitakkanavasena vitakko. Balavataratakkassetaṃ nāmaṃ.	1310	
PA_atk-abh01_a:1310_3	Suṭṭhu kappanavasena saṅkappo. Ekaggaṃ cittaṃ ārammaṇe appetīti appanā. Dutiyapadaṃ	1310	
PA_atk-abh01_a:1310_4	upasaggavasena vaḍḍhitaṃ. Balavatarā vā appanā byappanā. Ārammaṇe cittaṃ abhiniropeti	1310	
PA_atk-abh01_a:1310_5	patiṭṭhāpetīti cetaso abhiniropanā. Yāthāvatāya niyyānikatāya ca kusalabhāvappatto	1310	
PA_atk-abh01_a:1310_6	pasattho saṅkappoti sammāsaṅkappo.	1310	
PA_atk-abh01_a:1311_0	8. Vicāraniddese ārammaṇe caraṇakavasena cāro. Idamassa sabhāvapadaṃ. Vicaraṇavasena	1311	
PA_atk-abh01_a:1311_1	vicāro. Anugantvā vicaraṇavasena anuvicāro. Upagantvā vicaraṇavasena upavicāroti.	1311	
PA_atk-abh01_a:1311_2	Upasaggavasena vā padāni vaḍḍhitāni. Ārammaṇe cittaṃ, saraṃ viya jiyāya, anusandahitvā	1311	
PA_atk-abh01_a:1311_3	ṭhapanato cittassa anusandhānatā. Ārammaṇaṃ anupekkhamāno viya tiṭṭhatīti anupekkhanatā.	1311	
PA_atk-abh01_a:1311_4	Vicaraṇavasena vā upekkhanatā anupekkhanatā.	1311	
PA_atk-abh01_a:1312_0	9. Pītiniddese pītīti sabhāvapadaṃ. Pamuditassa bhāvo pāmojjaṃ. Āmodanākāro āmodanā.	1312	
PA_atk-abh01_a:1312_1	Pamodanākāro pamodanā. Yathā vā bhesajjānaṃ vā telānaṃ vā uṇhodakasītodakānaṃ vā	1312	
PA_atk-abh01_a:1312_2	ekatokaraṇaṃ modanāti vuccati, evamayampi pīti dhammānaṃ ekatokaraṇena modanā. Upasaggavasena	1312	
PA_atk-abh01_a:1312_3	pana maṇḍetvā āmodanā pamodanāti vuttā. Hāsetīti hāso. Pahāsetīti pahāso. Haṭṭhapahaṭṭhākārānametaṃ	1312	
PA_atk-abh01_a:1312_4	adhivacanaṃ. Vittīti vittaṃ; dhanassetaṃ nāmaṃ. Ayaṃ pana somanassapaccayattā vittisarikkhatāya	1312	
PA_atk-abh01_a:1312_5	vitti. Yathā hi dhanino dhanaṃ paṭicca somanassaṃ uppajjati, evaṃ pītimatopi pītiṃ	1312	
PA_atk-abh01_a:1312_6	paṭicca somanassaṃ uppajjati, tasmā vittīti vuttā. Tuṭṭhisabhāvasaṇṭhitāya pītiyā	1312	
PA_atk-abh01_a:1312_7	etaṃ nāmaṃ. Pītimā pana puggalo kāyacittānaṃ uggatattā abbhuggatattā udaggoti vuccati.	1312	
PA_atk-abh01_a:1312_8	Udaggassa bhāvo odagyaṃ. Attano manatā attamanatā. Anabhiraddhassa hi mano dukkhapadaṭṭhānattā	1312	
PA_atk-abh01_a:1312_9	attano mano nāma na hoti, abhiraddhassa pana sukhapadaṭṭhānattā attano mano nāma	1312	
PA_atk-abh01_a:1312_10	hoti. Iti attano manatā attamanatā, sakamanatā. Sakamanassa bhāvoti attho. Sā pana	13121	
PA_atk-abh01_a:1312_11	yasmā na aññassa kassaci attano manatā, cittasseva paneso bhāvo, cetasiko dhammo,	13121	
PA_atk-abh01_a:1312_12	tasmā attamanatā cittassāti vuttā.	13121	
PA_atk-abh01_a:1313_0	11. Ekaggatāniddese acalabhāvena ārammaṇe tiṭṭhatīti ṭhiti. Parato padadvayaṃ upasaggavasena	1313	
PA_atk-abh01_a:1313_1	vaḍḍhitaṃ. Apica sampayuttadhamme ārammaṇamhi sampiṇḍetvā tiṭṭhatīti saṇṭhiti. Ārammaṇaṃ	1313	
PA_atk-abh01_a:1313_2	ogāhetvā anupavisitvā tiṭṭhatīti avaṭṭhiti. Kusalapakkhasmiñhi cattāro dhammā ārammaṇaṃ	1313	
PA_atk-abh01_a:1313_3	ogāhanti – saddhā sati samādhi paññāti. Teneva saddhā okappanāti vuttā, sati apilāpanatāti,	1313	
PA_atk-abh01_a:1313_4	samādhi avaṭṭhitīti, paññā pariyogāhanāti. Akusalapakkhe pana tayo dhammā ārammaṇaṃ	1313	
PA_atk-abh01_a:1313_5	ogāhanti – taṇhā diṭṭhi avijjāti. Teneva te oghāti vuttā. Cittekaggatā panettha na	1313	
PA_atk-abh01_a:1313_6	balavatī hoti. Yathā hi rajuṭṭhānaṭṭhāne udakena siñcitvā sammaṭṭhe thokameva kālaṃ	1313	
PA_atk-abh01_a:1313_7	rajo sannisīdati, sukkhante sukkhante puna pakatibhāvena vuṭṭhāti, evameva akusalapakkhe	1313	
PA_atk-abh01_a:1313_8	cittekaggatā na balavatī hoti. Yathā pana tasmiṃ ṭhāne ghaṭehi udakaṃ āsiñcitvā kudālena	1313	
PA_atk-abh01_a:1313_9	khanitvā ākoṭanamaddanaghaṭṭanāni katvā upalitte ādāse viya chāyā paññāyati, vassasatātikkamepi	1313	
PA_atk-abh01_a:1313_10	taṃmuhuttakataṃ viya hoti, evameva kusalapakkhe cittekaggatā balavatī hoti.	13131	
PA_atk-abh01_a:1314_0	Uddhaccavicikicchāvasena pavattassa visāhārassa paṭipakkhato avisāhāro. Uddhaccavicikicchāvaseneva	1314	
PA_atk-abh01_a:1314_1	gacchantaṃ cittaṃ vikkhipati nāma. Ayaṃ pana tathāvidho vikkhepo na hotīti avikkhepo.	1314	
PA_atk-abh01_a:1314_2	Uddhaccavicikicchāvaseneva ca cittaṃ visāhaṭaṃ nāma hoti, ito cito ca harīyati. Ayaṃ	1314	
PA_atk-abh01_a:1314_3	pana evaṃ avisāhaṭassa mānasassa bhāvoti avisāhaṭamānasatā.	1314	
PA_atk-abh01_a:1315_0	Samathoti tividho samatho – cittasamatho, adhikaraṇasamatho, sabbasaṅkhārasamathoti.	1315	
PA_atk-abh01_a:1315_1	Tattha aṭṭhasu samāpattīsu cittekaggatā cittasamatho nāma. Tañhi āgamma cittacalanaṃ	1315	
PA_atk-abh01_a:1315_2	cittavipphanditaṃ sammati vūpasammati, tasmā so cittasamathoti vuccati. Sammukhāvinayādisattavidho	1315	
PA_atk-abh01_a:1315_3	samatho adhikaraṇasamatho nāma. Tañhi āgamma tāni tāni adhikaraṇāni sammanti vūpasammanti,	1315	
PA_atk-abh01_a:1315_4	tasmā so adhikaraṇasamathoti vuccati. Yasmā pana sabbe saṅkhārā nibbānaṃ āgamma sammanti	1315	
PA_atk-abh01_a:1315_5	vūpasammanti, tasmā taṃ sabbasaṅkhārasamathoti vuccati. Imasmiṃ atthe cittasamatho	1315	
PA_atk-abh01_a:1315_6	adhippeto. Samādhilakkhaṇe indaṭṭhaṃ kāretīti samādhindriyaṃ. Uddhacce na kampatīti	1315	
PA_atk-abh01_a:1315_7	samādhibalaṃ. Sammāsamādhīti yāthāvasamādhi niyyānikasamādhi kusalasamādhi.	1315	
PA_atk-abh01_a:1316_0	12. Saddhindriyaniddese buddhādiguṇānaṃ saddahanavasena saddhā. Buddhādīni vā ratanāni	1316	
PA_atk-abh01_a:1316_1	saddahati pattiyāyatīti saddhā. Saddahanāti saddahanākāro. Buddhādīnaṃ guṇe ogāhati,	1316	
PA_atk-abh01_a:1316_2	bhinditvā viya anupavisatīti okappanā. Buddhādīnaṃ guṇesu etāya sattā ativiya pasīdanti,	1316	
PA_atk-abh01_a:1316_3	sayaṃ vā abhippasīdatīti abhippasādo. Idāni yasmā saddhindriyādīnaṃ samāsapadānaṃ	1316	
PA_atk-abh01_a:1316_4	vasena aññasmiṃ pariyāye āraddhe ādipadaṃ gahetvāva padabhājanaṃ karīyati – ayaṃ	1316	
PA_atk-abh01_a:1316_5	abhidhamme dhammatā – tasmā puna saddhāti vuttaṃ. Yathā vā itthiyā indriyaṃ itthindriyaṃ,	1316	
PA_atk-abh01_a:1316_6	na tathā idaṃ. Idaṃ pana saddhāva indriyaṃ saddhindriyanti. Evaṃ samānādhikaraṇabhāvañāpanatthampi	1316	
PA_atk-abh01_a:1316_7	puna saddhāti vuttaṃ. Evaṃ sabbapadaniddesesu ādipadassa puna vacane payojanaṃ veditabbaṃ.	1316	
PA_atk-abh01_a:1316_8	Adhimokkhalakkhaṇe indaṭṭhaṃ kāretīti saddhindriyaṃ. Asaddhiye na kampatīti saddhābalaṃ.	1316	
PA_atk-abh01_a:1317_0	13. Vīriyindriyaniddese cetasikoti idaṃ vīriyassa niyamato cetasikabhāvadīpanatthaṃ	1317	
PA_atk-abh01_a:1317_1	vuttaṃ. Idañhi vīriyaṃ “yadapi, bhikkhave, kāyikaṃ vīriyaṃ tadapi vīriyasambojjhaṅgo,	1317	
PA_atk-abh01_a:1317_2	yadapi cetasikaṃ vīriyaṃ tadapi vīriyasambojjhaṅgoti. Itihidaṃ uddesaṃ gacchatī”ti	1317	
PA_atk-abh01_a:1317_3	evamādīsu suttesu caṅkamādīni karontassa uppannattā ‘kāyika’nti vuccamānampi kāyaviññāṇaṃ	1317	
PA_atk-abh01_a:1317_4	viya kāyikaṃ nāma natthi, cetasikameva panetanti dassetuṃ ‘cetasiko’ti vuttaṃ. Vīriyārambhoti	1317	
PA_atk-abh01_a:1317_5	vīriyasaṅkhāto ārambho. Iminā sesārambhe paṭikkhipati. Ayañhi ‘ārambha’-saddo kamme	1317	
PA_atk-abh01_a:1317_6	āpattiyaṃ kiriyāyaṃ vīriye hiṃsāya vikopaneti anekesu atthesu āgato.	1317	
PA_atk-abh01_a:1318	“Yaṃkiñci dukkhaṃ sambhoti, sabbaṃ ārambhapaccayā;	131	
PA_atk-abh01_a:1319	Ārambhānaṃ nirodhena, natthi dukkhassa sambhavo”ti. ;	131	
PA_atk-abh01_a:1320_0	Ettha hi kammaṃ ‘ārambho’ti āgataṃ. “Ārambhati ca vippaṭisārī ca hotī”ti ettha āpatti.	1320	
PA_atk-abh01_a:1320_1	“Mahāyaññā mahārambhā na te honti mahapphalā”ti ettha yūpussāpanādikiriyā. “Ārambhatha	1320	
PA_atk-abh01_a:1320_2	nikkamatha yuñjatha buddhasāsane”ti ettha vīriyaṃ. “Samaṇaṃ gotamaṃ uddissa pāṇaṃ	1320	
PA_atk-abh01_a:1320_3	ārabhantī”ti ettha hiṃsā. “Bījagāmabhūtagāmasamārambhā paṭivirato hotī”ti ettha chedanabhañjanādikaṃ	1320	
PA_atk-abh01_a:1320_4	vikopanaṃ. Idha pana vīriyameva adhippetaṃ. Tenāha – ‘vīriyārambhoti vīriyasaṅkhāto	1320	
PA_atk-abh01_a:1320_5	ārambho’ti. Vīriyañhi ārambhanakavasena ārambhoti vuccati. Idamassa sabhāvapadaṃ.	1320	
PA_atk-abh01_a:1320_6	Kosajjato nikkhamanavasena nikkamo. Paraṃ paraṃ ṭhānaṃ akkamanavasena parakkamo.	1320	
PA_atk-abh01_a:1320_7	Uggantvā yamanavasena uyyāmo. Byāyamanavasena vāyāmo. Ussāhanavasena ussāho. Adhimattussāhanavasena	1320	
PA_atk-abh01_a:1320_8	ussoḷhī. Thirabhāvaṭṭhena thāmo. Cittacetasikānaṃ dhāraṇavasena avicchedato vā pavattanavasena	1320	
PA_atk-abh01_a:1320_9	kusalasantānaṃ dhāretīti dhiti.	1320	
PA_atk-abh01_a:1321_0	Aparo nayo – nikkamo ceso kāmānaṃ panudanāya, parakkamo ceso bandhanacchedāya, uyyāmo	1321	
PA_atk-abh01_a:1321_1	ceso oghanittharaṇāya, vāyāmo ceso pāraṅgamanaṭṭhena, ussāho ceso pubbaṅgamaṭṭhena,	1321	
PA_atk-abh01_a:1321_2	ussoḷhī ceso adhimattaṭṭhena, thāmo ceso palighugghāṭanatāya, dhiti ceso avaṭṭhitikāritāyāti.	1321	
PA_atk-abh01_a:1322_0	“Kāmaṃ taco ca nhāru ca aṭṭhi ca avasissatū”ti evaṃ pavattikāle asithilaparakkamavasena	1322	
PA_atk-abh01_a:1322_1	asithilaparakkamatā; thiraparakkamo, daḷhaparakkamoti attho. Yasmā panetaṃ vīriyaṃ	1322	
PA_atk-abh01_a:1322_2	kusalakammakaraṇaṭṭhāne chandaṃ na nikkhipati, dhuraṃ na nikkhipati, na otāreti,	1322	
PA_atk-abh01_a:1322_3	na vissajjeti, anosakkitamānasataṃ āvahati, tasmā anikkhittachandatā anikkhittadhuratāti	1322	
PA_atk-abh01_a:1322_4	vuttaṃ. Yathā pana tajjātike udakasambhinnaṭṭhāne dhuravāhagoṇaṃ gaṇhathāti vadanti,	1322	
PA_atk-abh01_a:1322_5	so jaṇṇunā bhūmiṃ uppīḷetvāpi dhuraṃ vahati, bhūmiyaṃ patituṃ na deti, evameva vīriyaṃ	1322	
PA_atk-abh01_a:1322_6	kusalakammakaraṇaṭṭhāne dhuraṃ ukkhipati paggaṇhāti, tasmā dhurasampaggāhoti vuttaṃ.	1322	
PA_atk-abh01_a:1322_7	Paggahalakkhaṇe indaṭṭhaṃ kāretīti vīriyindriyaṃ. Kosajje na kampatīti vīriyabalaṃ.	1322	
PA_atk-abh01_a:1322_8	Yāthāvaniyyānikakusalavāyāmatāya sammāvāyāmo.	1322	
PA_atk-abh01_a:1323_0	14. Satindriyaniddese saraṇakavasena sati. Idaṃ satiyā sabhāvapadaṃ. Punappunaṃ saraṇato	1323	
PA_atk-abh01_a:1323_1	anussaraṇavasena anussati. Abhimukhaṃ gantvā viya saraṇato paṭisaraṇavasena paṭissati.	1323	
PA_atk-abh01_a:1323_2	Upasaggavasena vā vaḍḍhitamattametaṃ. Saraṇākāro saraṇatā. Yasmā pana saraṇatāti	1323	
PA_atk-abh01_a:1323_3	tiṇṇaṃ saraṇānampi nāmaṃ, tasmā taṃ paṭisedhetuṃ puna satiggahaṇaṃ kataṃ. Satisaṅkhātā	1323	
PA_atk-abh01_a:1323_4	saraṇatāti ayañhettha attho. Sutapariyattassa dhāraṇabhāvato dhāraṇatā. Anupavisanasaṅkhātena	1323	
PA_atk-abh01_a:1323_5	ogāhanaṭṭhena apilāpanabhāvo apilāpanatā. Yathā hi lābukaṭāhādīni udake plavanti,	1323	
PA_atk-abh01_a:1323_6	na anupavisanti, na tathā ārammaṇe sati. Ārammaṇañhesā anupavisati, tasmā apilāpanatāti	1323	
PA_atk-abh01_a:1323_7	vuttā. Cirakatacirabhāsitānaṃ asammussanabhāvato asammussanatā. Upaṭṭhānalakkhaṇe	1323	
PA_atk-abh01_a:1323_8	jotanalakkhaṇe ca indaṭṭhaṃ kāretīti indriyaṃ. Satisaṅkhātaṃ indriyaṃ satindriyaṃ.	1323	
PA_atk-abh01_a:1323_9	Pamāde na kampatīti satibalaṃ. Yāthāvasati niyyānikasati kusalasatīti sammāsati.	1323	
PA_atk-abh01_a:1324_0	16. Paññindriyaniddese tassa tassa atthassa pākaṭakaraṇasaṅkhātena paññāpanaṭṭhena	1324	
PA_atk-abh01_a:1324_1	paññā. Tena tena vā aniccādinā pakārena dhamme jānātītipi paññā. Idamassā sabhāvapadaṃ.	1324	
PA_atk-abh01_a:1324_2	Pajānanākāro pajānanā. Aniccādīni vicinātīti vicayo. Pavicayoti upasaggena padaṃ	1324	
PA_atk-abh01_a:1324_3	vaḍḍhitaṃ. Catusaccadhamme vicinātīti dhammavicayo. Aniccādīnaṃ sallakkhaṇavasena	1324	
PA_atk-abh01_a:1324_4	sallakkhaṇā. Sāyeva puna upasagganānattena upalakkhaṇā paccupalakkhaṇāti vuttā. Paṇḍitassa	1324	
PA_atk-abh01_a:1324_5	bhāvo paṇḍiccaṃ. Kusalassa bhāvo kosallaṃ. Nipuṇassa bhāvo nepuññaṃ. Aniccādīnaṃ	1324	
PA_atk-abh01_a:1324_6	vibhāvanavasena vebhabyā. Aniccādīnaṃ cintanakavasena cintā. Yassa vā uppajjati taṃ	1324	
PA_atk-abh01_a:1324_7	aniccādīni cintāpetītipi cintā. Aniccādīni upaparikkhatīti upaparikkhā. Bhūrīti pathaviyā	1324	
PA_atk-abh01_a:1324_8	nāmaṃ. Ayampi saṇhaṭṭhena vitthaṭaṭṭhena ca bhūrī viyāti bhūrī. Tena vuttaṃ – “bhūrī	1324	
PA_atk-abh01_a:1324_9	vuccati pathavī. Tāya pathavīsamāya vitthaṭāya vipulāya paññāya samannāgatoti bhūripaññoti.	1324	
PA_atk-abh01_a:1324_10	Apica paññāya etaṃ adhivacanaṃ bhūrī”ti. Bhūte atthe ramatītipi bhūrī. Asani viya	13241	
PA_atk-abh01_a:1324_11	siluccaye kilese medhati hiṃsatīti medhā. Khippaṃ gahaṇadhāraṇaṭṭhena vā medhā. Yassa	13241	
PA_atk-abh01_a:1324_12	uppajjati taṃ attahitapaṭipattiyaṃ sampayuttadhamme ca yāthāvalakkhaṇapaṭivedhe parinetīti	13241	
PA_atk-abh01_a:1324_13	pariṇāyikā. Aniccādivasena dhamme vipassatīti vipassanā. Sammā pakārehi aniccādīni	13241	
PA_atk-abh01_a:1324_14	jānātīti sampajaññaṃ. Uppathapaṭipanne sindhave vīthiāropanatthaṃ patodo viya uppathe	13241	
PA_atk-abh01_a:1324_15	dhāvanakaṃ kūṭacittaṃ vīthiāropanatthaṃ vijjhatīti patodo viya patodo. Dassanalakkhaṇe	13241	
PA_atk-abh01_a:1324_16	indaṭṭhaṃ kāretīti indriyaṃ. Paññāsaṅkhātaṃ indriyaṃ paññindriyaṃ. Avijjāya na kampatīti	13241	
PA_atk-abh01_a:1324_17	paññābalaṃ. Kilesacchedanaṭṭhena paññāva satthaṃ paññāsatthaṃ. Accuggataṭṭhena paññāva pāsādo paññāpāsādo.	13241	
PA_atk-abh01_a:1325_0	Ālokanaṭṭhena paññāva āloko paññāāloko. Obhāsanaṭṭhena paññāva obhāso paññāobhāso.	1325	
PA_atk-abh01_a:1325_1	Pajjotanaṭṭhena paññāva pajjoto paññāpajjoto. Paññavato hi ekapallaṅkena nisinnassa	1325	
PA_atk-abh01_a:1325_2	dasasahassilokadhātu ekālokā ekobhāsā ekapajjotā hoti, tenetaṃ vuttaṃ. Imesu pana	1325	
PA_atk-abh01_a:1325_3	tīsu padesu ekapadenapi etasmiṃ atthe siddhe, yāni panetāni “cattārome, bhikkhave,	1325	
PA_atk-abh01_a:1325_4	ālokā. Katame cattāro? Candāloko sūriyāloko agyāloko paññāloko. Ime kho, bhikkhave,	1325	
PA_atk-abh01_a:1325_5	cattāro ālokā. Etadaggaṃ, bhikkhave, imesaṃ catunnaṃ ālokānaṃ yadidaṃ paññāloko”.	1325	
PA_atk-abh01_a:1325_6	Tathā “cattārome, bhikkhave, obhāsā…pe… cattārome, bhikkhave, pajjotā”ti sattānaṃ	1325	
PA_atk-abh01_a:1325_7	ajjhāsayavasena suttāni desitāni, tadanurūpeneva idhāpi desanā katā. Attho hi anekehi	1325	
PA_atk-abh01_a:1325_8	ākārehi vibhajjamāno suvibhatto hoti. Aññathā ca añño bujjhati, aññathā ca aññoti.	1325	
PA_atk-abh01_a:1326_0	Ratikaraṇaṭṭhena pana ratidāyakaṭṭhena ratijanakaṭṭhena cittīkataṭṭhena dullabhapātubhāvaṭṭhena	1326	
PA_atk-abh01_a:1326_1	atulaṭṭhena anomasattaparibhogaṭṭhena ca paññāva ratanaṃ paññāratanaṃ. Na tena sattā	1326	
PA_atk-abh01_a:1326_2	muyhanti, sayaṃ vā ārammaṇe na muyhatīti amoho. Dhammavicayapadaṃ vuttatthameva.	1326	
PA_atk-abh01_a:1326_3	Kasmā panetaṃ puna vuttanti? Amohassa mohapaṭipakkhabhāvadīpanatthaṃ. Tenetaṃ dīpeti	1326	
PA_atk-abh01_a:1326_4	– yvāyaṃ amoho so na kevalaṃ mohato añño dhammo, mohassa pana paṭipakkho, dhammavicayasaṅkhāto	1326	
PA_atk-abh01_a:1326_5	amoho nāma idha adhippetoti. Sammādiṭṭhīti yāthāvaniyyānikakusaladiṭṭhi.	1326	
PA_atk-abh01_a:1327_0	19. Jīvitindriyaniddese yo tesaṃ arūpīnaṃ dhammānaṃ āyūti tesaṃ sampayuttakānaṃ arūpadhammānaṃ	1327	
PA_atk-abh01_a:1327_1	yo āyāpanaṭṭhena āyu, tasmiñhi sati arūpadhammā ayanti gacchanti pavattanti, tasmā	1327	
PA_atk-abh01_a:1327_2	āyūti vuccati. Idamassa sabhāvapadaṃ. Yasmā panete dhammā āyusmiṃyeva sati tiṭṭhanti	1327	
PA_atk-abh01_a:1327_3	yapenti yāpenti iriyanti vattanti pālayanti, tasmā ṭhitītiādīni vuttāni. Vacanattho	1327	
PA_atk-abh01_a:1327_4	panettha – etāya tiṭṭhantīti ṭhiti. Yapentīti yapanā. Tathā yāpanā. Evaṃ bujjhantānaṃ	1327	
PA_atk-abh01_a:1327_5	pana vasena purimapade rassattaṃ kataṃ. Etāya iriyantīti iriyanā. Vattantīti vattanā.	1327	
PA_atk-abh01_a:1327_6	Pālayantīti pālanā. Jīvanti etenāti jīvitaṃ. Anupālanalakkhaṇe indaṭṭhaṃ kāretīti jīvitindriyaṃ.	1327	
PA_atk-abh01_a:1328_0	30. Hiribalaniddese yaṃ tasmiṃ samayeti yena dhammena tasmiṃ samaye. Liṅgavipallāsaṃ	1328	
PA_atk-abh01_a:1328_1	vā katvā yo dhammo tasmiṃ samayetipi attho veditabbo. Hiriyitabbenāti upayogatthe	1328	
PA_atk-abh01_a:1328_2	karaṇavacanaṃ. Hiriyitabbayuttakaṃ kāyaduccaritādidhammaṃ hiriyati jigucchatīti attho.	1328	
PA_atk-abh01_a:1328_3	Pāpakānanti lāmakānaṃ. Akusalānaṃ dhammānanti akosallasambhūtānaṃ dhammānaṃ. Samāpattiyāti	1328	
PA_atk-abh01_a:1328_4	idampi upayogatthe karaṇavacanaṃ. Tesaṃ dhammānaṃ samāpattiṃ paṭilābhaṃ samaṅgībhāvaṃ	1328	
PA_atk-abh01_a:1328_5	hiriyati jigucchatīti attho.	1328	
PA_atk-abh01_a:1329_0	31. Ottappabalaniddese ottappitabbenāti hetvatthe karaṇavacanaṃ. Ottappitabbayuttakena	1329	
PA_atk-abh01_a:1329_1	ottappassa hetubhūtena kāyaduccaritādinā vuttappakārāya ca samāpattiyā ottappassa	1329	
PA_atk-abh01_a:1329_2	hetubhūtāya ottappati, bhāyatīti attho.	1329	
PA_atk-abh01_a:1330_0	32. Alobhaniddese alubbhanakavasena alobho. Na lubbhatītipi alobho. Idamassa sabhāvapadaṃ.	1330	
PA_atk-abh01_a:1330_1	Alubbhanāti alubbhanākāro. Lobhasamaṅgī puggalo lubbhito nāma. Na lubbhito alubbhito.	1330	
PA_atk-abh01_a:1330_2	Alubbhitassa bhāvo alubbhitattaṃ. Sārāgapaṭipakkhato na sārāgoti asārāgo. Asārajjanāti	1330	
PA_atk-abh01_a:1330_3	asārajjanākāro. Asārajjitassa bhāvo asārajjitattaṃ. Na abhijjhāyatīti anabhijjhā.	1330	
PA_atk-abh01_a:1330_4	Alobho kusalamūlanti alobhasaṅkhātaṃ kusalamūlaṃ. Alobho hi kusalānaṃ dhammānaṃ mūlaṃ	1330	
PA_atk-abh01_a:1330_5	paccayaṭṭhenāti kusalamūlaṃ. Kusalañca taṃ paccayaṭṭhena mūlañcātipi kusalamūlaṃ.	1330	
PA_atk-abh01_a:1331_0	33. Adosaniddese adussanakavasena adoso. Na dussatītipi adoso. Idamassa sabhāvapadaṃ.	1331	
PA_atk-abh01_a:1331_1	Adussanāti adussanākāro. Adussitassa bhāvo adussitattaṃ. Byāpādapaṭipakkhato na byāpādoti	1331	
PA_atk-abh01_a:1331_2	abyāpādo. Kodhadukkhapaṭipakkhato na byāpajjoti abyāpajjo. Adosasaṅkhātaṃ kusalamūlaṃ	1331	
PA_atk-abh01_a:1331_3	adoso kusalamūlaṃ. Taṃ vuttatthameva.	1331	
PA_atk-abh01_a:1332_0	40-41. Kāyapassaddhiniddesādīsu yasmā kāyoti tayo khandhā adhippetā, tasmā vedanākkhandhassātiādi	1332	
PA_atk-abh01_a:1332_1	vuttaṃ. Passambhanti etāya te dhammā, vigatadarathā bhavanti, samassāsappattāti passaddhi.	1332	
PA_atk-abh01_a:1332_2	Dutiyapadaṃ upasaggavasena vaḍḍhitaṃ. Passambhanāti passambhanākāro. Dutiyapadaṃ	1332	
PA_atk-abh01_a:1332_3	upasaggavasena vaḍḍhitaṃ. Passaddhisamaṅgitāya paṭippassambhitassa khandhattayassa	1332	
PA_atk-abh01_a:1332_4	bhāvo paṭippassambhitattaṃ. Sabbapadehipi tiṇṇaṃ khandhānaṃ kilesadarathapaṭippassaddhi	1332	
PA_atk-abh01_a:1332_5	eva kathitā. Dutiyanayena viññāṇakkhandhassa darathapaṭippassaddhi kathitā.	1332	
PA_atk-abh01_a:1333_0	42-43. Lahutāti lahutākāro. Lahupariṇāmatāti lahupariṇāmo etesaṃ dhammānanti lahupariṇāmā;	1333	
PA_atk-abh01_a:1333_1	tesaṃ bhāvo lahupariṇāmatā; sīghaṃ sīghaṃ parivattanasamatthatāti vuttaṃ hoti. Adandhanatāti	1333	
PA_atk-abh01_a:1333_2	garubhāvapaṭikkhepavacanametaṃ; abhāriyatāti attho. Avitthanatāti mānādikilesabhārassa	1333	
PA_atk-abh01_a:1333_3	abhāvena athaddhatā. Evaṃ paṭhamena tiṇṇaṃ khandhānaṃ lahutākāro kathito. Dutiyena	1333	
PA_atk-abh01_a:1333_4	viññāṇakkhandhassa lahutākāro kathito.	1333	
PA_atk-abh01_a:1334_0	44-45. Mudutāti mudubhāvo. Maddavatāti maddavaṃ vuccati siniddhaṃ, maṭṭhaṃ; maddavassa	1334	
PA_atk-abh01_a:1334_1	bhāvo maddavatā. Akakkhaḷatāti akakkhaḷabhāvo. Akathinatāti akathinabhāvo. Idhāpi	1334	
PA_atk-abh01_a:1334_2	purimanayena tiṇṇaṃ khandhānaṃ, pacchimanayena viññāṇakkhandhassa mudutākārova kathito.	1334	
PA_atk-abh01_a:1335_0	46-47. Kammaññatāti kammani sādhutā; kusalakiriyāya viniyogakkhamatāti attho. Sesapadadvayaṃ	1335	
PA_atk-abh01_a:1335_1	byañjanavasena vaḍḍhitaṃ. Padadvayenāpi hi purimanayena tiṇṇaṃ khandhānaṃ, pacchimanayena	1335	
PA_atk-abh01_a:1335_2	viññāṇakkhandhassa kammaniyākārova kathito.	1335	
PA_atk-abh01_a:1336_0	48-49. Paguṇatāti paguṇabhāvo, anāturatā niggilānatāti attho. Sesapadadvayaṃ byañjanavasena	1336	
PA_atk-abh01_a:1336_1	vaḍḍhitaṃ. Idhāpi purimanayena tiṇṇaṃ khandhānaṃ, pacchimanayena viññāṇakkhandhassa	1336	
PA_atk-abh01_a:1336_2	niggilānākārova kathito.	1336	
PA_atk-abh01_a:1337_0	50-51. Ujukatāti ujukabhāvo, ujukenākārena pavattanatāti attho. Ujukassa khandhattayassa	1337	
PA_atk-abh01_a:1337_1	viññāṇakkhandhassa ca bhāvo ujukatā. Ajimhatāti gomuttavaṅkabhāvapaṭikkhepo. Avaṅkatāti	1337	
PA_atk-abh01_a:1337_2	candalekhāvaṅkabhāvapaṭikkhepo. Akuṭilatāti naṅgalakoṭivaṅkabhāvapaṭikkhepo.	1337	
PA_atk-abh01_a:1338_0	Yo hi pāpaṃ katvāva ‘na karomī’ti bhāsati, so gantvā paccosakkanatāya ‘gomuttavaṅko’	1338	
PA_atk-abh01_a:1338_1	nāma hoti. Yo pāpaṃ karontova ‘bhāyāmahaṃ pāpassā’ti bhāsati, so yebhuyyena kuṭilatāya	1338	
PA_atk-abh01_a:1338_2	‘candalekhāvaṅko’ nāma hoti. Yo pāpaṃ karontova ‘ko pāpassa na bhāyeyyā’ti bhāsati,	1338	
PA_atk-abh01_a:1338_3	so nātikuṭilatāya ‘naṅgalakoṭivaṅko’ nāma hoti. Yassa vā tīṇipi kammadvārāni asuddhāni,	1338	
PA_atk-abh01_a:1338_4	so ‘gomuttavaṅko’ nāma hoti. Yassa yāni kānici dve, so ‘candalekhāvaṅko’ nāma. Yassa	1338	
PA_atk-abh01_a:1338_5	yaṃkiñci ekaṃ, so ‘naṅgalakoṭivaṅko nāma.	1338	
PA_atk-abh01_a:1339_0	Dīghabhāṇakā panāhu – ekacco bhikkhu sabbavaye ekavīsatiyā anesanāsu, chasu ca agocaresu	1339	
PA_atk-abh01_a:1339_1	carati, ayaṃ ‘gomuttavaṅko’ nāma. Eko paṭhamavaye catupārisuddhisīlaṃ paripūreti,	1339	
PA_atk-abh01_a:1339_2	lajjī kukkuccako sikkhākāmo hoti, majjhimavayapacchimavayesu purimasadiso, ayaṃ ‘candalekhāvaṅko’	1339	
PA_atk-abh01_a:1339_3	nāma. Eko paṭhamavaye majjhimavayepi catupārisuddhisīlaṃ pūreti, lajjī kukkuccako	1339	
PA_atk-abh01_a:1339_4	sikkhākāmo hoti, pacchimavaye purimasadiso. Ayaṃ ‘naṅgalakoṭivaṅko’ nāma.	1339	
PA_atk-abh01_a:1340_0	Tassa kilesavasena evaṃ vaṅkassa puggalassa bhāvo jimhatā vaṅkatā kuṭilatāti vuccati.	1340	
PA_atk-abh01_a:1340_1	Tāsaṃ paṭikkhepavasena ajimhatādikā vuttā. Khandhādhiṭṭhānāva desanā katā. Khandhānañhi	1340	
PA_atk-abh01_a:1340_2	etā ajimhatādikā, no puggalassāti. Evaṃ sabbehipi imehi padehi purimanayena tiṇṇaṃ	1340	
PA_atk-abh01_a:1340_3	khandhānaṃ, pacchimanayena viññāṇakkhandhassāti arūpīnaṃ dhammānaṃ nikkilesatāya	1340	
PA_atk-abh01_a:1340_4	ujutākārova kathitoti veditabbo.	1340	
PA_atk-abh01_a:1341	Idāni yvāyaṃ yevāpanāti appanāvāro vutto, tena dhammuddesavāre dassitānaṃ ‘yevāpanakānaṃ’yeva saṅkhepato niddeso kathito hotīti.	134	
PA_atk-abh01_a:1342	Niddesavārakathā niṭṭhitā.	134	
PA_atk-abh01_a:1343_0	Ettāvatā pucchā samayaniddeso dhammuddeso appanāti uddesavāre catūhi paricchedehi,	1343	
PA_atk-abh01_a:1343_1	pucchā samayaniddeso dhammuddeso appanāti niddesavāre catūhi paricchedehīti aṭṭhaparicchedapaṭimaṇḍito	1343	
PA_atk-abh01_a:1343_2	dhammavavatthānavāro niṭṭhitova hoti.	1343	
PA_atk-abh01_a:1344	Koṭṭhāsavāro	134	
PA_atk-abh01_a:1345_0	58-120. Idāni tasmiṃ kho pana samaye cattāro khandhā hontīti saṅgahavāro āraddho.	1345	
PA_atk-abh01_a:1345_1	So uddesaniddesapaṭiniddesānaṃ vasena tividho hoti. Tattha ‘tasmiṃ kho pana samaye	1345	
PA_atk-abh01_a:1345_2	cattāro khandhā’ti evamādiko uddeso. Katame tasmiṃ samaye cattāro khandhā’tiādiko	1345	
PA_atk-abh01_a:1345_3	niddeso. Katamo tasmiṃ samaye vedanākkhandhotiādiko paṭiniddesoti veditabbo.	1345	
PA_atk-abh01_a:1346_0	Tattha uddesavāre cattāro khandhātiādayo tevīsati koṭṭhāsā honti. Tesaṃ evamattho	1346	
PA_atk-abh01_a:1346_1	veditabbo – yasmiṃ samaye kāmāvacaraṃ paṭhamaṃ mahākusalacittaṃ uppajjati, ye tasmiṃ	1346	
PA_atk-abh01_a:1346_2	samaye cittaṅgavasena uppannā, ṭhapetvā yevāpanake, pāḷiāruḷhā atirekapaṇṇāsadhammā,	1346	
PA_atk-abh01_a:1346_3	te sabbepi saṅgayhamānā rāsaṭṭhena cattārova khandhā honti. Heṭṭhā vuttena āyatanaṭṭhena	1346	
PA_atk-abh01_a:1346_4	dve āyatanāni honti. Sabhāvaṭṭhena suññataṭṭhena nissattaṭṭhena dveva dhātuyo honti.	1346	
PA_atk-abh01_a:1346_5	Paccayasaṅkhātena āhāraṭṭhena tayovettha dhammā āhārā honti. Avasesā no āhārā.	1346	
PA_atk-abh01_a:1347_0	‘Kiṃ panete aññamaññaṃ vā taṃsamuṭṭhānarūpassa vā paccayā na hontī’ti? ‘No na honti.	1347	
PA_atk-abh01_a:1347_1	Ime pana tathā ca honti, aññathā cāti samānepi paccayatte atirekapaccayā honti, tasmā	1347	
PA_atk-abh01_a:1347_2	āhārāti vuttā. Kathaṃ? Etesu hi phassāhāro, yesaṃ dhammānaṃ avasesā cittacetasikā	1347	
PA_atk-abh01_a:1347_3	paccayā honti, tesañca paccayo hoti, tisso ca vedanā āharati. Manosañcetanāhāro tesañca	1347	
PA_atk-abh01_a:1347_4	paccayo hoti tayo ca bhave āharati. Viññāṇāhāro tesañca paccayo hoti paṭisandhināmarūpañca	1347	
PA_atk-abh01_a:1347_5	āharatī’ti. ‘Nanu ca so vipākova idaṃ pana kusalaviññāṇa’nti? ‘Kiñcāpi kusalaviññāṇaṃ,	1347	
PA_atk-abh01_a:1347_6	taṃsarikkhatāya pana viññāṇāhāro’tveva vuttaṃ. Upatthambhakaṭṭhena vā ime tayo āhārāti	1347	
PA_atk-abh01_a:1347_7	vuttā. Ime hi sampayuttadhammānaṃ, kabaḷīkārāhāro viya rūpakāyassa, upatthambhakapaccayā	1347	
PA_atk-abh01_a:1347_8	honti. Teneva vuttaṃ – “arūpino āhārā sampayuttakānaṃ dhammānaṃ taṃsamuṭṭhānānañca	1347	
PA_atk-abh01_a:1347_9	rūpānaṃ āhārapaccayena paccayo”ti.	1347	
PA_atk-abh01_a:1348_0	Aparo nayo – ajjhattikasantatiyā visesapaccayattā kabaḷīkārāhāro ca ime ca tayo dhammā	1348	
PA_atk-abh01_a:1348_1	āhārāti vuttā. Visesapaccayo hi kabaḷīkārāhārabhakkhānaṃ sattānaṃ rūpakāyassa kabaḷīkāro	1348	
PA_atk-abh01_a:1348_2	āhāro; nāmakāye vedanāya phasso, viññāṇassa manosañcetanā, nāmarūpassa viññāṇaṃ. Yathāha –	1348	
PA_atk-abh01_a:1349	“Seyyathāpi, bhikkhave, ayaṃ kāyo āhāraṭṭhitiko, āhāraṃ paṭicca tiṭṭhati, anāhāro no tiṭṭhati”. Tathā phassapaccayā vedanā, saṅkhārapaccayā viññāṇaṃ, viññāṇapaccayā nāmarūpanti.	134	
PA_atk-abh01_a:1350_0	Adhipatiyaṭṭhena pana aṭṭheva dhammā indriyāni honti, na avasesā. Tena vuttaṃ – aṭṭhindriyāni	1350	
PA_atk-abh01_a:1350_1	hontīti. Upanijjhāyanaṭṭhena pañceva dhammā jhānaṅgāni honti. Tena vuttaṃ – pañcaṅgikaṃ jhānaṃ hotīti.	1350	
PA_atk-abh01_a:1351_0	Niyyānaṭṭhena ca hetvaṭṭhena ca pañceva dhammā maggaṅgāni honti. Tena vuttaṃ – pañcaṅgiko	1351	
PA_atk-abh01_a:1351_1	maggo hotīti. Kiñcāpi hi aṭṭhaṅgiko ariyamaggo, lokiyacitte pana ekakkhaṇe tisso	1351	
PA_atk-abh01_a:1351_2	viratiyo na labbhanti, tasmā pañcaṅgikoti vutto. ‘Nanu ca “yathāgatamaggoti kho,	1351	
PA_atk-abh01_a:1351_3	bhikkhu, ariyassetaṃ aṭṭhaṅgikassa maggassa adhivacana”nti imasmiṃ sutte ‘yatheva	1351	
PA_atk-abh01_a:1351_4	lokuttaramaggo aṭṭhaṅgiko, pubbabhāgavipassanāmaggopi tatheva aṭṭhaṅgiko’ti yathāgatavacanena	1351	
PA_atk-abh01_a:1351_5	imassatthassa dīpitattā, lokiyamaggenāpi aṭṭhaṅgikena bhavitabbanti? Na bhavitabbaṃ.	1351	
PA_atk-abh01_a:1351_6	Ayañhi suttantikadesanā nāma pariyāyadesanā. Tenāha – “pubbeva kho panassa kāyakammaṃ	1351	
PA_atk-abh01_a:1351_7	vacīkammaṃ ājīvo suparisuddho hotī”ti. Ayaṃ pana nippariyāyadesanā. Lokiyacittasmiñhi	1351	
PA_atk-abh01_a:1351_8	tisso viratiyo ekakkhaṇe na labbhanti, tasmā ‘pañcaṅgiko’va vuttoti.	1351	
PA_atk-abh01_a:1352_0	Akampiyaṭṭhena pana satteva dhammā balāni honti. Mūlaṭṭhena tayova dhammā hetū. Phusanaṭṭhena	1352	
PA_atk-abh01_a:1352_1	ekova dhammo phasso. Vedayitaṭṭhena ekova dhammo vedanā. Sañjānanaṭṭhena ekova dhammo	1352	
PA_atk-abh01_a:1352_2	saññā. Cetayanaṭṭhena ekova dhammo cetanā. Cittavicittaṭṭhena ekova dhammo cittaṃ.	1352	
PA_atk-abh01_a:1352_3	Rāsaṭṭhena ceva vedayitaṭṭhena ca ekova dhammo vedanākkhandho. Rāsaṭṭhena ca sañjānanaṭṭhena	1352	
PA_atk-abh01_a:1352_4	ca ekova dhammo saññākkhandho. Rāsaṭṭhena ca abhisaṅkharaṇaṭṭhena ca ekova dhammo	1352	
PA_atk-abh01_a:1352_5	saṅkhārakkhandho. Rāsaṭṭhena ca cittavicittaṭṭhena ca ekova dhammo viññāṇakkhandho.	1352	
PA_atk-abh01_a:1352_6	Vijānanaṭṭhena ceva heṭṭhā vuttaāyatanaṭṭhena ca ekameva manāyatanaṃ. Vijānanaṭṭhena	1352	
PA_atk-abh01_a:1352_7	ca adhipatiyaṭṭhena ca ekameva manindriyaṃ. Vijānanaṭṭhena ca sabhāvasuññatanissattaṭṭhena	1352	
PA_atk-abh01_a:1352_8	ca ekova dhammo manoviññāṇadhātu nāma hoti, na avasesā. Ṭhapetvā pana cittaṃ, yathāvuttena	1352	
PA_atk-abh01_a:1352_9	atthena avasesā sabbepi dhammā ekaṃ dhammāyatanameva, ekā ca dhammadhātuyeva hotīti.	1352	
PA_atk-abh01_a:1353_0	Ye vā pana tasmiṃ samayeti iminā pana appanāvārena idhāpi heṭṭhā vuttā yevāpanakāva	1353	
PA_atk-abh01_a:1353_1	saṅgahitā. Yathā ca idha evaṃ sabbattha. Ito parañhi ettakampi na vicārayissāma.	1353	
PA_atk-abh01_a:1353_2	Niddesapaṭiniddesavāresu heṭṭhā vuttanayeneva attho veditabboti.	1353	
PA_atk-abh01_a:1354	Saṅgahavāro niṭṭhito.	135	
PA_atk-abh01_a:1355	Koṭṭhāsavārotipi etasseva nāmaṃ.	135	
PA_atk-abh01_a:1356	Suññatavāro	135	
PA_atk-abh01_a:1357_0	121-145. Idāni tasmiṃ kho pana samaye dhammā hontīti suññatavāro āraddho. So uddesaniddesavasena	1357	
PA_atk-abh01_a:1357_1	dvidhā vavatthito. Tattha uddesavāre ‘dhammā hontī’ti iminā saddhiṃ catuvīsati koṭṭhāsā	1357	
PA_atk-abh01_a:1357_2	honti. Sabbakoṭṭhāsesu ca ‘cattāro dve tayo’ti gaṇanaparicchedo na vutto. Kasmā?	1357	
PA_atk-abh01_a:1357_3	Saṅgahavāre paricchinnattā. Tattha paricchinnadhammāyeva hi idhāpi vuttā. Na hettha	1357	
PA_atk-abh01_a:1357_4	satto vā bhāvo vā attā vā upalabbhati. Dhammāva ete dhammamattā asārā apariṇāyakāti	1357	
PA_atk-abh01_a:1357_5	imissā suññatāya dīpanatthaṃ vuttā. Tasmā evamettha attho veditabbo – yasmiṃ samaye	1357	
PA_atk-abh01_a:1357_6	kāmāvacaraṃ paṭhamaṃ mahākusalacittaṃ uppajjati, tasmiṃ samaye cittaṅgavasena uppannā	1357	
PA_atk-abh01_a:1357_7	atirekapaṇṇāsadhammā sabhāvaṭṭhena dhammā eva honti. Na añño koci satto vā bhāvo	1357	
PA_atk-abh01_a:1357_8	vā poso vā puggalo vā hotīti. Tathā rāsaṭṭhena khandhāva hontīti. Evaṃ purimanayeneva	1357	
PA_atk-abh01_a:1357_9	sabbapadesu atthayojanā veditabbā. Yasmā pana jhānato aññaṃ jhānaṅgaṃ, maggato vā	1357	
PA_atk-abh01_a:1357_10	aññaṃ maggaṅgaṃ natthi, tasmā idha ‘jhānaṃ hoti, maggo hoti’ icceva vuttaṃ. Upanijjhāyanaṭṭhena	13571	
PA_atk-abh01_a:1357_11	hi jhānameva hetvaṭṭhena maggova hoti. Na añño koci satto vā bhāvo vāti. Evaṃ sabbapadesu	13571	
PA_atk-abh01_a:1357_12	atthayojanā kātabbā. Niddesavāro uttānatthoyevāti.	13571	
PA_atk-abh01_a:1358	Suññatavāro niṭṭhito.	135	
PA_atk-abh01_a:1359	Niṭṭhitā ca tīhi mahāvārehi maṇḍetvā niddiṭṭhassa	135	
PA_atk-abh01_a:1360	Paṭhamacittassa atthavaṇṇanā.	136	
PA_atk-abh01_a:1361	Dutiyacittaṃ	136	
PA_atk-abh01_a:1362_0	146. Idāni dutiyacittādīni dassetuṃ puna “katame dhammā”tiādi āraddhaṃ. Tesu sabbesupi	1362	
PA_atk-abh01_a:1362_1	paṭhamacitte vuttanayeneva tayo tayo mahāvārā veditabbā. Na kevalañca mahāvārā eva,	1362	
PA_atk-abh01_a:1362_2	paṭhamacitte vuttasadisānaṃ sabbapadānaṃ atthopi vuttanayeneva veditabbo. Ito parampi	1362	
PA_atk-abh01_a:1362_3	apubbapadavaṇṇanaṃyeva karissāma. Imasmiṃ tāva dutiyacittaniddese sasaṅkhārenāti	1362	
PA_atk-abh01_a:1362_4	idameva apubbaṃ. Tassattho – saha saṅkhārenāti sasaṅkhāro. Tena sasaṅkhārena sappayogena	1362	
PA_atk-abh01_a:1362_5	saupāyena paccayagaṇenāti attho. Yena hi ārammaṇādinā paccayagaṇena paṭhamaṃ mahācittaṃ	1362	
PA_atk-abh01_a:1362_6	uppajjati, teneva sappayogena saupāyena idaṃ uppajjati.	1362	
PA_atk-abh01_a:1363_0	Tassevaṃ uppatti veditabbā – idhekacco bhikkhu vihārapaccante vasamāno cetiyaṅgaṇasammajjanavelāya	1363	
PA_atk-abh01_a:1363_1	vā therupaṭṭhānavelāya vā sampattāya, dhammasavanadivase vā sampatte ‘mayhaṃ gantvā	1363	
PA_atk-abh01_a:1363_2	paccāgacchato atidūraṃ bhavissati, na gamissāmī’ti cintetvā puna cinteti – ‘bhikkhussa	1363	
PA_atk-abh01_a:1363_3	nāma cetiyaṅgaṇaṃ vā therupaṭṭhānaṃ vā dhammasavanaṃ vā agantuṃ asāruppaṃ, gamissāmī’ti	1363	
PA_atk-abh01_a:1363_4	gacchati. Tassevaṃ attano payogena vā, parena vā vattādīnaṃ akaraṇe ca ādīnavaṃ karaṇe	1363	
PA_atk-abh01_a:1363_5	ca ānisaṃsaṃ dassetvā ovadiyamānassa, niggahavaseneva vā ‘ehi, idaṃ karohī’ti kāriyamānassa	1363	
PA_atk-abh01_a:1363_6	uppannaṃ kusalacittaṃ sasaṅkhārena paccayagaṇena uppannaṃ nāma hotīti.	1363	
PA_atk-abh01_a:1364	Dutiyacittaṃ.	136	
PA_atk-abh01_a:1365	Tatiyacittaṃ	136	
PA_atk-abh01_a:1366_0	147-148. Tatiye ñāṇena vippayuttanti ñāṇavippayuttaṃ. Idampi hi ārammaṇe haṭṭhapahaṭṭhaṃ	1366	
PA_atk-abh01_a:1366_1	hoti paricchindakañāṇaṃ panettha na hoti. Tasmā idaṃ daharakumārakānaṃ bhikkhuṃ disvā	1366	
PA_atk-abh01_a:1366_2	‘ayaṃ thero mayha’nti vandanakāle, teneva nayena cetiyavandanadhammasavanakālādīsu	1366	
PA_atk-abh01_a:1366_3	ca uppajjatīti veditabbaṃ. Pāḷiyaṃ panettha sattasu ṭhānesu paññā parihāyati. Sesaṃ pākatikamevāti.	1366	
PA_atk-abh01_a:1367	Tatiyacittaṃ.	136	
PA_atk-abh01_a:1368	Catutthacittaṃ	136	
PA_atk-abh01_a:1369_0	149. Catutthacittepi eseva nayo. Idaṃ pana sasaṅkhārenāti vacanato yadā mātāpitaro	1369	
PA_atk-abh01_a:1369_1	daharakumārake sīse gahetvā cetiyādīni vandāpenti te ca anatthikā samānāpi haṭṭhapahaṭṭhāva	1369	
PA_atk-abh01_a:1369_2	vandanti. Evarūpe kāle labbhatīti veditabbaṃ.	1369	
PA_atk-abh01_a:1370	Catutthacittaṃ.	137	
PA_atk-abh01_a:1371	Pañcamacittaṃ	137	
PA_atk-abh01_a:1372_0	150. Pañcame upekkhāsahagatanti upekkhāvedanāya sampayuttaṃ. Idañhi ārammaṇe majjhattaṃ	1372	
PA_atk-abh01_a:1372_1	hoti. Paricchindakañāṇaṃ panettha hotiyeva. Pāḷiyaṃ panettha jhānacatukke upekkhā	1372	
PA_atk-abh01_a:1372_2	hotīti indriyaṭṭhake upekkhindriyaṃ hotīti vatvā sabbesampi vedanādipadānaṃ niddese	1372	
PA_atk-abh01_a:1372_3	sātāsātasukhadukkhapaṭikkhepavasena desanaṃ katvā adukkhamasukhavedanā kathitā. Tassā	1372	
PA_atk-abh01_a:1372_4	majjhattalakkhaṇe indattakaraṇavasena upekkhindriyabhāvo veditabbo. Padapaṭipāṭiyā	1372	
PA_atk-abh01_a:1372_5	ca ekasmiṃ ṭhāne pīti parihīnā. Tasmā cittaṅgavasena pāḷiāruḷhā pañcapaṇṇāseva dhammā	1372	
PA_atk-abh01_a:1372_6	honti. Tesaṃ vasena sabbakoṭṭhāsesu sabbavāresu ca vinicchayo veditabbo.	1372	
PA_atk-abh01_a:1373	Pañcamacittaṃ.	137	
PA_atk-abh01_a:1374	Chaṭṭhacittādi	137	
PA_atk-abh01_a:1375_0	156-9. Chaṭṭhasattamaaṭṭhamāni dutiyatatiyacatutthesu vuttanayeneva veditabbāni.	1375	
PA_atk-abh01_a:1375_1	Kevalañhi imesu vedanāparivattanañceva pītiparihānañca hoti. Sesaṃ saddhiṃ uppattinayena	1375	
PA_atk-abh01_a:1375_2	tādisameva. Karuṇāmuditā parikammakālepi hi imesaṃ uppatti mahāaṭṭhakathāyaṃ anuññātā	1375	
PA_atk-abh01_a:1375_3	eva. Imāni aṭṭha kāmāvacarakusalacittāni nāma.	1375	
PA_atk-abh01_a:1376	Puññakiriyavatthādikathā	137	
PA_atk-abh01_a:1377_0	Tāni sabbānipi dasahi puññakiriyavatthūhi dīpetabbāni. Kathaṃ? Dānamayaṃ puññakiriyavatthu,	1377	
PA_atk-abh01_a:1377_1	sīlamayaṃ… bhāvanāmayaṃ… apacitisahagataṃ… veyyāvaccasahagataṃ… pattānuppadānaṃ…	1377	
PA_atk-abh01_a:1377_2	abbhanumodanaṃ… desanāmayaṃ… savanamayaṃ… diṭṭhijukammaṃ puññakiriyavatthūti imāni	1377	
PA_atk-abh01_a:1377_3	dasa puññakiriyavatthūni nāma. Tattha dānameva dānamayaṃ. Puññakiriyā ca sā tesaṃ	1377	
PA_atk-abh01_a:1377_4	tesaṃ ānisaṃsānaṃ vatthu cāti puññakiriyavatthu. Sesesupi eseva nayo.	1377	
PA_atk-abh01_a:1378_0	Tattha cīvarādīsu catūsu paccayesu, rūpādīsu vā chasu ārammaṇesu, annādīsu vā dasasu	1378	
PA_atk-abh01_a:1378_1	dānavatthūsu, taṃ taṃ dentassa tesaṃ tesaṃ uppādanato paṭṭhāya pubbabhāge, pariccāgakāle,	1378	
PA_atk-abh01_a:1378_2	pacchā somanassacittena anussaraṇakāle cāti tīsu kālesu pavattā cetanā ‘dānamayaṃ	1378	
PA_atk-abh01_a:1378_3	puññakiriyavatthu’ nāma.	1378	
PA_atk-abh01_a:1379_0	Pañcasīlaṃ aṭṭhasīlaṃ dasasīlaṃ samādiyantassa, ‘pabbajissāmī’ti vihāraṃ gacchantassa,	1379	
PA_atk-abh01_a:1379_1	pabbajantassa, ‘manorathaṃ matthakaṃ pāpetvā pabbajito vata’mhi, ‘sādhu sādhū’ti	1379	
PA_atk-abh01_a:1379_2	āvajjentassa, pātimokkhaṃ saṃvarantassa, cīvarādayo paccaye paccavekkhantassa, āpāthagatesu	1379	
PA_atk-abh01_a:1379_3	rūpādīsu cakkhudvārādīni saṃvarantassa, ājīvaṃ sodhentassa ca pavattā cetanā ‘sīlamayaṃ	1379	
PA_atk-abh01_a:1379_4	puññakiriyavatthu’ nāma.	1379	
PA_atk-abh01_a:1380_0	Paṭisambhidāyaṃ vuttena vipassanāmaggena cakkhuṃ aniccato dukkhato anattato bhāventassa…pe…	1380	
PA_atk-abh01_a:1380_1	manaṃ… rūpe…pe… dhamme… cakkhuviññāṇaṃ…pe… manoviññāṇaṃ,… cakkhusamphassaṃ…pe… manosamphassaṃ,	1380	
PA_atk-abh01_a:1380_2	cakkhusamphassajaṃ vedanaṃ…pe… manosamphassajaṃ vedanaṃ, …pe… rūpasaññaṃ…pe… jarāmaraṇaṃ	1380	
PA_atk-abh01_a:1380_3	aniccato dukkhato anattato bhāventassa pavattā cetanā, aṭṭhatiṃsāya vā ārammaṇesu	1380	
PA_atk-abh01_a:1380_4	appanaṃ appattā sabbāpi cetanā ‘bhāvanāmayaṃ puññakiriyavatthu’ nāma.	1380	
PA_atk-abh01_a:1381	Mahallakaṃ pana disvā paccuggamanapattacīvarapaṭiggahaṇaabhivādanamaggasampadānādivasena ‘apacitisahagataṃ’ veditabbaṃ.	138	
PA_atk-abh01_a:1382_0	Vuḍḍhatarānaṃ vattappaṭipattikaraṇavasena gāmaṃ piṇḍāya paviṭṭhaṃ bhikkhuṃ disvā	1382	
PA_atk-abh01_a:1382_1	pattaṃ gahetvā gāme bhikkhaṃ samādapetvā upasaṃharaṇavasena, ‘gaccha bhikkhūnaṃ pattaṃ	1382	
PA_atk-abh01_a:1382_2	āharā’ti sutvā vegena gantvā pattāharaṇādivasena ca kāyaveyyāvaṭikakāle ‘veyyāvaccasahagataṃ’ veditabbaṃ.	1382	
PA_atk-abh01_a:1383_0	Dānaṃ datvā gandhādīhi pūjaṃ katvā ‘asukassa nāma patti hotū’ti vā, ‘sabbasattānaṃ	1383	
PA_atk-abh01_a:1383_1	hotū’ti vā pattiṃ dadato ‘pattānuppadānaṃ’ veditabbaṃ. Kiṃ panevaṃ pattiṃ dadato	1383	
PA_atk-abh01_a:1383_2	puññakkhayo hotīti? Na hoti. Yathā pana ekaṃ dīpaṃ jāletvā tato dīpasahassaṃ jālentassa	1383	
PA_atk-abh01_a:1383_3	paṭhamadīpo khīṇoti na vattabbo; purimālokena pana saddhiṃ pacchimāloko ekato hutvā	1383	
PA_atk-abh01_a:1383_4	atimahā hoti. Evameva pattiṃ dadato parihāni nāma natthi. Vuḍḍhiyeva pana hotīti veditabbo.	1383	
PA_atk-abh01_a:1384	Parehi dinnāya pattiyā vā aññāya vā puññakiriyāya ‘sādhu sādhū’ti anumodanavasena ‘abbhanumodanaṃ’ veditabbaṃ.	138	
PA_atk-abh01_a:1385_0	Eko ‘evaṃ maṃ dhammakathikoti maṃ jānissantī’ti icchāya ṭhatvā lābhagaruko hutvā	1385	
PA_atk-abh01_a:1385_1	deseti, taṃ na mahapphalaṃ. Eko attano paguṇaṃ dhammaṃ apaccāsīsamāno vimuttāyatanasīsena	1385	
PA_atk-abh01_a:1385_2	paresaṃ deseti, idaṃ ‘desanāmayaṃ puññakiriyavatthu’ nāma.	1385	
PA_atk-abh01_a:1386_0	Eko suṇanto ‘iti maṃ saddhoti jānissantī’ti suṇāti, taṃ na mahapphalaṃ. Eko ‘evaṃ	1386	
PA_atk-abh01_a:1386_1	me mahapphalaṃ bhavissatī’ti hitapharaṇena muducittena dhammaṃ suṇāti, idaṃ ‘savanamayaṃ	1386	
PA_atk-abh01_a:1386_2	puññakiriyavatthu’ nāma.	1386	
PA_atk-abh01_a:1387_0	Diṭṭhiṃ ujuṃ karontassa ‘diṭṭhijukammaṃ puññakiriyavatthu’ nāma. Dīghabhāṇakā panāhu	1387	
PA_atk-abh01_a:1387_1	– ‘diṭṭhijukammaṃ sabbesaṃ niyamalakkhaṇaṃ, yaṃkiñci puññaṃ karontassa hi diṭṭhiyā	1387	
PA_atk-abh01_a:1387_2	ujukabhāveneva mahapphalaṃ hotī’ti.	1387	
PA_atk-abh01_a:1388_0	Etesu pana puññakiriyavatthūsu dānamayaṃ tāva ‘dānaṃ dassāmī’ti cintentassa uppajjati,	1388	
PA_atk-abh01_a:1388_1	dānaṃ dadato uppajjati, ‘dinnaṃ me’ti paccavekkhantassa uppajjati. Evaṃ pubbacetanaṃ	1388	
PA_atk-abh01_a:1388_2	muñcanacetanaṃ aparacetananti tissopi cetanā ekato katvā ‘dānamayaṃ puññakiriyavatthu’	1388	
PA_atk-abh01_a:1388_3	nāma hoti. Sīlamayampi ‘sīlaṃ pūressāmī’ti cintentassa uppajjati, sīlapūraṇakāle	1388	
PA_atk-abh01_a:1388_4	uppajjati, ‘pūritaṃ me’ti paccavekkhantassa uppajjati. Tā sabbāpi ekato katvā ‘sīlamayaṃ	1388	
PA_atk-abh01_a:1388_5	puññakiriyavatthu’ nāma hoti…pe… diṭṭhijukammampi ‘diṭṭhiṃ ujukaṃ karissāmī’ti cintentassa	1388	
PA_atk-abh01_a:1388_6	uppajjati, diṭṭhiṃ ujuṃ karontassa uppajjati, ‘diṭṭhi me ujukā katā’ti paccavekkhantassa	1388	
PA_atk-abh01_a:1388_7	uppajjati. Tā sabbāpi ekato katvā ‘diṭṭhijukammaṃ puññakiriyavatthu’ nāma hoti.	1388	
PA_atk-abh01_a:1389_0	Sutte pana tīṇiyeva puññakiriyavatthūni āgatāni. Tesu itaresampi saṅgaho veditabbo.	1389	
PA_atk-abh01_a:1389_1	Apacitiveyyāvaccāni hi sīlamaye saṅgahaṃ gacchanti. Pattānuppadānaabbhanumodanāni	1389	
PA_atk-abh01_a:1389_2	dānamaye. Desanāsavanadiṭṭhijukammāni bhāvanāmaye. Ye pana ‘diṭṭhijukammaṃ sabbesaṃ	1389	
PA_atk-abh01_a:1389_3	niyamalakkhaṇa’nti vadanti tesaṃ taṃ tīsupi saṅgahaṃ gacchati. Evametāni saṅkhepato	1389	
PA_atk-abh01_a:1389_4	tīṇi hutvā vitthārato dasa honti.	1389	
PA_atk-abh01_a:1390_0	Tesu ‘dānaṃ dassāmī’ti cintento aṭṭhannaṃ kāmāvacarakusalacittānaṃ aññatareneva cinteti;	1390	
PA_atk-abh01_a:1390_1	dadamānopi tesaṃyeva aññatarena deti; ‘dānaṃ me dinna’nti paccavekkhantopi tesaṃyeva	1390	
PA_atk-abh01_a:1390_2	aññatarena paccavekkhati. ‘Sīlaṃ pūressāmī’ti cintentopi tesaṃyeva aññatarena cinteti;	1390	
PA_atk-abh01_a:1390_3	sīlaṃ pūrentopi tesaṃyeva aññatarena pūreti, ‘sīlaṃ me pūrita’nti paccavekkhantopi	1390	
PA_atk-abh01_a:1390_4	tesaṃyeva aññatarena paccavekkhati. ‘Bhāvanaṃ bhāvessāmī’ti cintentopi tesaṃyeva	1390	
PA_atk-abh01_a:1390_5	aññatarena cinteti; bhāventopi tesaṃyeva aññatarena bhāveti; ‘bhāvanā me bhāvitā’ti	1390	
PA_atk-abh01_a:1390_6	paccavekkhantopi tesaṃyeva aññatarena paccavekkhati.	1390	
PA_atk-abh01_a:1391_0	‘Jeṭṭhāpacitikammaṃ karissāmī’ti cintentopi tesaṃyeva aññatarena cinteti, karontopi	1391	
PA_atk-abh01_a:1391_1	tesaṃyeva aññatarena karoti, ‘kataṃ me’ti paccavekkhantopi tesaṃyeva aññatarena paccavekkhati.	1391	
PA_atk-abh01_a:1391_2	‘Kāyaveyyāvaṭikakammaṃ karissāmī’ti cintentopi, karontopi, ‘kataṃ me’ti paccavekkhantopi	1391	
PA_atk-abh01_a:1391_3	tesaṃyeva aññatarena paccavekkhati. ‘Pattiṃ dassāmī’ti cintentopi, dadantopi, ‘dinnaṃ	1391	
PA_atk-abh01_a:1391_4	me’ti paccavekkhantopi, ‘pattiṃ vā sesakusalaṃ vā anumodissāmī’ti cintentopi tesaṃyeva	1391	
PA_atk-abh01_a:1391_5	aññatarena cinteti; anumodantopi tesaṃyeva aññatarena anumodati, ‘anumoditaṃ me’ti	1391	
PA_atk-abh01_a:1391_6	paccavekkhantopi tesaṃyeva aññatarena paccavekkhati. ‘Dhammaṃ desessāmī’ti cintentopi	1391	
PA_atk-abh01_a:1391_7	tesaṃyeva aññatarena cinteti, desentopi tesaṃyeva aññatarena deseti, ‘desito me’ti	1391	
PA_atk-abh01_a:1391_8	paccavekkhantopi tesaṃyeva aññatarena paccavekkhati. ‘Dhammaṃ sossāmī’ti cintentopi	1391	
PA_atk-abh01_a:1391_9	tesaṃyeva aññatarena cinteti, suṇantopi tesaṃyeva aññatarena suṇāti, ‘suto me’ti	1391	
PA_atk-abh01_a:1391_10	paccavekkhantopi tesaṃyeva aññatarena paccavekkhati. ‘Diṭṭhiṃ ujukaṃ karissāmī’ti	13911	
PA_atk-abh01_a:1391_11	cintentopi tesaṃyeva aññatarena cinteti, ujuṃ karonto pana catunnaṃ ñāṇasampayuttānaṃ	13911	
PA_atk-abh01_a:1391_12	aññatarena karoti, ‘diṭṭhi me ujukā katā’ti paccavekkhanto aṭṭhannaṃ aññatarena paccavekkhati.	13911	
PA_atk-abh01_a:1392_0	Imasmiṃ ṭhāne cattāri anantāni nāma gahitāni. Cattāri hi anantāni – ākāso ananto,	1392	
PA_atk-abh01_a:1392_1	cakkavāḷāni anantāni, sattanikāyo ananto, buddhaññāṇaṃ anantaṃ. Ākāsassa hi puratthimāya	1392	
PA_atk-abh01_a:1392_2	disāya vā pacchimuttaradakkhiṇāsu vā ettakāni vā yojanasatāni ettakāni vā yojanasahassānīti	1392	
PA_atk-abh01_a:1392_3	paricchedo natthi. Sinerumattampi ayokūṭaṃ pathaviṃ dvidhā katvā heṭṭhā khittaṃ bhassetheva,	1392	
PA_atk-abh01_a:1392_4	no patiṭṭhaṃ labhetha, evaṃ ākāsaṃ anantaṃ nāma.	1392	
PA_atk-abh01_a:1393_0	Cakkavāḷānampi satehi vā sahassehi vā paricchedo natthi. Sacepi hi akaniṭṭhabhavane	1393	
PA_atk-abh01_a:1393_1	nibbattā, daḷhathāmadhanuggahassa lahukena sarena tiriyaṃ tālacchāyaṃ atikkamanamattena	1393	
PA_atk-abh01_a:1393_2	kālena cakkavāḷasatasahassaṃ atikkamanasamatthena javena samannāgatā cattāro mahābrahmāno	1393	
PA_atk-abh01_a:1393_3	‘cakkavāḷapariyantaṃ passissāmā’ti tena javena dhāveyyuṃ, cakkavāḷapariyantaṃ adisvāva	1393	
PA_atk-abh01_a:1393_4	parinibbāyeyyuṃ, evaṃ cakkavāḷāni anantāni nāma.	1393	
PA_atk-abh01_a:1394	Ettakesu pana cakkavāḷesu udakaṭṭhakathalaṭṭhakasattānaṃ pamāṇaṃ natthi. Evaṃ sattanikāyo ananto nāma. Tatopi buddhañāṇaṃ anantameva.	139	
PA_atk-abh01_a:1395_0	Evaṃ aparimāṇesu cakkavāḷesu aparimāṇānaṃ sattānaṃ kāmāvacarasomanassasahagatañāṇasampayuttaasaṅkhārikakusalacittāni	1395	
PA_atk-abh01_a:1395_1	ekassa bahūni uppajjanti. Bahūnampi bahūni uppajjanti. Tāni sabbānipi kāmāvacaraṭṭhena	1395	
PA_atk-abh01_a:1395_2	somanassasahagataṭṭhena ñāṇasampayuttaṭṭhena asaṅkhārikaṭṭhena ekattaṃ gacchanti.	1395	
PA_atk-abh01_a:1395_3	Ekameva somanassasahagataṃ tihetukaṃ asaṅkhārikaṃ mahācittaṃ hoti. Tathā sasaṅkhārikaṃ	1395	
PA_atk-abh01_a:1395_4	mahācittaṃ…pe… tathā upekkhāsahagataṃ ñāṇavippayuttaṃ dvihetukaṃ sasaṅkhārikacittanti.	1395	
PA_atk-abh01_a:1395_5	Evaṃ sabbānipi aparimāṇesu cakkavāḷesu aparimāṇānaṃ sattānaṃ uppajjamānāni kāmāvacarakusalacittāni	1395	
PA_atk-abh01_a:1395_6	sammāsambuddho mahātulāya tulayamāno viya, tumbe pakkhipitvā minamāno viya, sabbaññutaññāṇena	1395	
PA_atk-abh01_a:1395_7	paricchinditvā ‘aṭṭhevetānī’ti sarikkhaṭṭhena aṭṭheva koṭṭhāse katvā dassesi.	1395	
PA_atk-abh01_a:1396_0	Puna imasmiṃ ṭhāne chabbidhena puññāyūhanaṃ nāma gahitaṃ. Puññañhi atthi sayaṃkāraṃ	1396	
PA_atk-abh01_a:1396_1	atthi paraṃkāraṃ, atthi sāhatthikaṃ atthi āṇattikaṃ, atthi sampajānakataṃ atthi asampajānakatanti.	1396	
PA_atk-abh01_a:1397_0	Tattha attano dhammatāya kataṃ ‘sayaṃkāraṃ’ nāma. Paraṃ karontaṃ disvā kataṃ ‘paraṃkāraṃ’	1397	
PA_atk-abh01_a:1397_1	nāma. Sahatthena kataṃ ‘sāhatthikaṃ’ nāma. Āṇāpetvā kāritaṃ ‘āṇattikaṃ’ nāma. Kammañca	1397	
PA_atk-abh01_a:1397_2	phalañca saddahitvā kataṃ ‘sampajānakataṃ’ nāma. Kammampi phalampi ajānitvā kataṃ	1397	
PA_atk-abh01_a:1397_3	‘asampajānakataṃ’ nāma. Tesu sayaṃkāraṃ karontopi imesaṃ aṭṭhannaṃ kusalacittānaṃ	1397	
PA_atk-abh01_a:1397_4	aññatareneva karoti. Paraṃkāraṃ karontopi, sahatthena karontopi, āṇāpetvā karontopi	1397	
PA_atk-abh01_a:1397_5	imesaṃ aṭṭhannaṃ kusalacittānaṃ aññatareneva karoti. Sampajānakaraṇaṃ pana catūhi	1397	
PA_atk-abh01_a:1397_6	ñāṇasampayuttehi hoti. Asampajānakaraṇaṃ catūhi ñāṇavippayuttehi.	1397	
PA_atk-abh01_a:1398_0	Aparāpi imasmiṃ ṭhāne catasso dakkhiṇāvisuddhiyo gahitā – paccayānaṃ dhammikatā,	1398	
PA_atk-abh01_a:1398_1	cetanāmahattaṃ, vatthusampatti, guṇātirekatāti. Tattha dhammena samena uppannā paccayā	1398	
PA_atk-abh01_a:1398_2	‘dhammikā’ nāma. Saddahitvā okappetvā dadato pana ‘cetanāmahattaṃ’ nāma hoti. Khīṇāsavabhāvo	1398	
PA_atk-abh01_a:1398_3	‘vatthusampatti’ nāma. Khīṇāsavasseva nirodhā vuṭṭhitabhāvo ‘guṇātirekatā’ nāma.	1398	
PA_atk-abh01_a:1398_4	Imāni cattāri samodhānetvā dātuṃ sakkontassa kāmāvacaraṃ kusalaṃ imasmiṃyeva attabhāve	1398	
PA_atk-abh01_a:1398_5	vipākaṃ deti. Puṇṇakaseṭṭhikākavaliyasumanamālākārādīnaṃ viya.	1398	
PA_atk-abh01_a:1399_0	Saṅkhepato panetaṃ sabbampi kāmāvacarakusalacittaṃ ‘citta’nti karitvā cittavicittaṭṭhena	1399	
PA_atk-abh01_a:1399_1	ekameva hoti. Vedanāvasena somanassasahagataṃ upekkhāsahagatanti duvidhaṃ hoti. Ñāṇavibhattidesanāvasena	1399	
PA_atk-abh01_a:1399_2	catubbidhaṃ hoti. Somanassasahagataṃ ñāṇasampayuttaṃ asaṅkhārikaṃ mahācittañhi upekkhāsahagataṃ	1399	
PA_atk-abh01_a:1399_3	ñāṇasampayuttaṃ asaṅkhārikaṃ mahācittañca ñāṇasampayuttaṭṭhena asaṅkhārikaṭṭhena	1399	
PA_atk-abh01_a:1399_4	ca ekameva hoti. Tathā ñāṇasampayuttaṃ sasaṅkhārikaṃ, ñāṇavippayuttaṃ asaṅkhārikaṃ,	1399	
PA_atk-abh01_a:1399_5	ñāṇavippayuttaṃ sasaṅkhārikañcāti. Evaṃ ñāṇavibhattidesanāvasena catubbidhe panetasmiṃ	1399	
PA_atk-abh01_a:1399_6	asaṅkhārasasaṅkhāravibhattito cattāri asaṅkhārikāni cattāri sasaṅkhārikānīti aṭṭheva	1399	
PA_atk-abh01_a:1399_7	kusalacittāni honti. Tāni yāthāvato ñatvā bhagavā sabbaññū gaṇīvaro muniseṭṭho ācikkhati	1399	
PA_atk-abh01_a:1399_8	deseti paññapeti paṭṭhapeti vivarati vibhajati uttānīkarotīti.	1399	
PA_atk-abh01_a:1400	Aṭṭhasāliniyā dhammasaṅgahaṭṭhakathāya	140	
PA_atk-abh01_a:1401	Kāmāvacarakusalaniddeso samatto.	140	
PA_atk-abh01_a:1402	Rūpāvacarakusalavaṇṇanā	140	
PA_atk-abh01_a:1403	Catukkanayo paṭhamajjhānaṃ	140	
PA_atk-abh01_a:1404_0	160. Idāni rūpāvacarakusalaṃ dassetuṃ katame dhammā kusalātiādi āraddhaṃ. Tattha	1404	
PA_atk-abh01_a:1404_1	rūpūpapattiyā maggaṃ bhāvetīti rūpaṃ vuccati rūpabhavo. Upapattīti nibbatti jāti	1404	
PA_atk-abh01_a:1404_2	sañjāti. Maggoti upāyo. Vacanattho panettha – taṃ upapattiṃ maggati gavesati janeti	1404	
PA_atk-abh01_a:1404_3	nipphādetīti maggo. Idaṃ vuttaṃ hoti – yena maggena rūpabhave upapatti hoti nibbatti	1404	
PA_atk-abh01_a:1404_4	jāti sañjāti, taṃ maggaṃ bhāvetīti. Kiṃ panetena niyamato rūpabhave upapatti hotīti?	1404	
PA_atk-abh01_a:1404_5	Na hoti. “Samādhiṃ, bhikkhave, bhāvetha, samāhito yathābhūtaṃ pajānāti passatī”ti	1404	
PA_atk-abh01_a:1404_6	evaṃ vuttena hi nibbedhabhāgiyena rūpabhavātikkamopi hoti. Rūpūpapattiyā pana ito	1404	
PA_atk-abh01_a:1404_7	añño maggo nāma natthi, tena vuttaṃ ‘rūpūpapattiyā maggaṃ bhāvetī’ti. Atthato cāyaṃ	1404	
PA_atk-abh01_a:1404_8	maggo nāma cetanāpi hoti, cetanāya sampayuttadhammāpi, tadubhayampi. “Nirayañcāhaṃ,	1404	
PA_atk-abh01_a:1404_9	sāriputta, pajānāmi nirayagāmiñca magga”nti hi ettha cetanā maggo nāma.	1404	
PA_atk-abh01_a:1405	“Saddhā hiriyaṃ kusalañca dānaṃ, dhammā ete sappurisānuyātā;	140	
PA_atk-abh01_a:1406	Etañhi maggaṃ diviyaṃ vadanti, etena hi gacchati devaloka”nti. ;	140	
PA_atk-abh01_a:1407_0	Ettha cetanāsampayuttadhammā maggo nāma. “Ayaṃ, bhikkhave, maggo, ayaṃ paṭipadā”ti	1407	
PA_atk-abh01_a:1407_1	saṅkhārupapattisuttādīsu cetanāpi cetanāsampayuttadhammāpi maggo nāma. Imasmiṃ pana	1407	
PA_atk-abh01_a:1407_2	ṭhāne ‘jhāna’nti vacanato cetanāsampayuttā adhippetā. Yasmā pana jhānacetanā paṭisandhiṃ	1407	
PA_atk-abh01_a:1407_3	ākaḍḍhati, tasmā cetanāpi cetanāsampayuttadhammāpi vaṭṭantiyeva.	1407	
PA_atk-abh01_a:1408_0	Bhāvetīti janeti uppādeti vaḍḍheti. Ayaṃ tāva idha bhāvanāya attho. Aññattha pana	1408	
PA_atk-abh01_a:1408_1	upasaggavasena sambhāvanā paribhāvanā vibhāvanāti evaṃ aññathāpi attho hoti. Tattha	1408	
PA_atk-abh01_a:1408_2	“idhudāyi mama sāvakā adhisīle sambhāventi – sīlavā samaṇo gotamo, paramena sīlakkhandhena	1408	
PA_atk-abh01_a:1408_3	samannāgato”ti ayaṃ sambhāvanā nāma; okappanāti attho. “Sīlaparibhāvito samādhi mahapphalo	1408	
PA_atk-abh01_a:1408_4	hoti mahānisaṃso, samādhiparibhāvitā paññā mahapphalā hoti mahānisaṃsā, paññāparibhāvitaṃ	1408	
PA_atk-abh01_a:1408_5	cittaṃ sammadeva āsavehi vimuccatī”ti ayaṃ paribhāvanā nāma; vāsanāti attho. “Iṅgha	1408	
PA_atk-abh01_a:1408_6	rūpaṃ vibhāvehi, vedanaṃ… saññaṃ… saṅkhāre… viññāṇaṃ vibhāvehī”ti ayaṃ vibhāvanā	1408	
PA_atk-abh01_a:1408_7	nāma; antaradhāpanāti attho. “Puna caparaṃ, udāyi, akkhātā mayā sāvakānaṃ paṭipadā,	1408	
PA_atk-abh01_a:1408_8	yathāpaṭipannā me sāvakā cattāro satipaṭṭhāne bhāventī”ti, ayaṃ pana uppādanavaḍḍhanaṭṭhena	1408	
PA_atk-abh01_a:1408_9	bhāvanā nāma. Imasmimpi ṭhāne ayameva adhippetā. Tena vuttaṃ – ‘bhāvetīti janeti	1408	
PA_atk-abh01_a:1408_10	uppādeti vaḍḍhetī’ti.	14081	
PA_atk-abh01_a:1409_0	Kasmā panettha, yathā kāmāvacarakusalaniddese dhammapubbaṅgamā desanā katā tathā	1409	
PA_atk-abh01_a:1409_1	akatvā, puggalapubbaṅgamā katāti? Paṭipadāya sādhetabbato. Idañhi catūsu paṭipadāsu	1409	
PA_atk-abh01_a:1409_2	aññatarāya sādhetabbaṃ; na kāmāvacaraṃ viya vinā paṭipadāya uppajjati. Paṭipadā ca	1409	
PA_atk-abh01_a:1409_3	nāmesā paṭipannake sati hotīti etamatthaṃ dassetuṃ puggalapubbaṅgamaṃ desanaṃ karonto	1409	
PA_atk-abh01_a:1409_4	‘rūpūpapattiyā maggaṃ bhāvetī’ti āha.	1409	
PA_atk-abh01_a:1410_0	Vivicceva kāmehīti kāmehi viviccitvā, vinā hutvā, apakkamitvā. Yo panāyamettha ‘eva’-kāro	1410	
PA_atk-abh01_a:1410_1	so niyamatthoti veditabbo. Yasmā ca niyamattho, tasmā tasmiṃ paṭhamaṃ jhānaṃ upasampajja	1410	
PA_atk-abh01_a:1410_2	viharaṇasamaye avijjamānānampi kāmānaṃ tassa paṭhamajjhānassa paṭipakkhabhāvaṃ, kāmapariccāgeneva	1410	
PA_atk-abh01_a:1410_3	cassa adhigamaṃ dīpeti. Kathaṃ? ‘Vivicceva kāmehī’ti evañhi niyame kariyamāne idaṃ	1410	
PA_atk-abh01_a:1410_4	paññāyati – nūnimassa kāmā paṭipakkhabhūtā yesu sati idaṃ na pavattati, andhakāre	1410	
PA_atk-abh01_a:1410_5	sati padīpobhāso viya? Tesaṃ pariccāgeneva cassa adhigamo hoti orimatīrapariccāgena	1410	
PA_atk-abh01_a:1410_6	pārimatīrasseva. Tasmā niyamaṃ karotīti.	1410	
PA_atk-abh01_a:1411_0	Tattha siyā – ‘kasmā panesa pubbapadeyeva vutto, na uttarapade? Kiṃ akusalehi dhammehi	1411	
PA_atk-abh01_a:1411_1	aviviccāpi jhānaṃ upasampajja vihareyyā’ti? Na kho panetaṃ evaṃ daṭṭhabbaṃ. Taṃnissaraṇato	1411	
PA_atk-abh01_a:1411_2	hi pubbapade esa vutto. Kāmadhātusamatikkamanato hi kāmarāgapaṭipakkhato ca idaṃ	1411	
PA_atk-abh01_a:1411_3	jhānaṃ kāmānameva nissaraṇaṃ. Yathāha – “kāmānametaṃ nissaraṇaṃ yadidaṃ nekkhamma”nti.	1411	
PA_atk-abh01_a:1411_4	Uttarapadepi pana, yathā “idheva, bhikkhave, samaṇo, idha dutiyo samaṇo”ti ettha	1411	
PA_atk-abh01_a:1411_5	‘eva’-kāro ānetvā vuccati, evaṃ vattabbo. Na hi sakkā ito aññehipi nīvaraṇasaṅkhātehi	1411	
PA_atk-abh01_a:1411_6	akusalehi dhammehi avivicca jhānaṃ upasampajja viharituṃ, tasmā ‘vivicceva kāmehi	1411	
PA_atk-abh01_a:1411_7	vivicceva akusalehi dhammehī’ti evaṃ padadvayepi esa daṭṭhabbo. Padadvayepi ca kiñcāpi	1411	
PA_atk-abh01_a:1411_8	viviccāti iminā sādhāraṇavacanena tadaṅgavivekādayo kāyavivekādayo ca sabbepi vivekā	1411	
PA_atk-abh01_a:1411_9	saṅgahaṃ gacchanti, tathāpi kāyaviveko cittaviveko vikkhambhanavivekoti tayo eva idha daṭṭhabbā.	1411	
PA_atk-abh01_a:1412_0	Kāmehīti iminā pana padena ye ca niddese “katame vatthukāmā? Manāpiyā rūpā”tiādinā	1412	
PA_atk-abh01_a:1412_1	nayena vatthukāmā vuttā, ye ca tattheva vibhaṅge ca “chando kāmo, rāgo kāmo, chandarāgo	1412	
PA_atk-abh01_a:1412_2	kāmo; saṅkappo kāmo, rāgo kāmo, saṅkapparāgo kāmo; ime vuccanti kāmā”ti evaṃ kilesakāmā	1412	
PA_atk-abh01_a:1412_3	vuttā, te sabbepi saṅgahitāicceva daṭṭhabbā. Evañhi sati vivicceva kāmehīti vatthukāmehipi	1412	
PA_atk-abh01_a:1412_4	viviccevāti attho yujjati. Tena kāyaviveko vutto hoti.	1412	
PA_atk-abh01_a:1413_0	Vivicca akusalehi dhammehīti kilesakāmehi sabbākusalehi vā viviccāti attho yujjati.	1413	
PA_atk-abh01_a:1413_1	Tena cittaviveko vutto hoti. Purimena cettha vatthukāmehi vivekavacanato eva kāmasukhapariccāgo,	1413	
PA_atk-abh01_a:1413_2	dutiyena kilesakāmehi vivekavacanato nekkhammasukhapariggaho vibhāvito hoti. Evaṃ	1413	
PA_atk-abh01_a:1413_3	vatthukāmakilesakāmavivekavacanatoyeva ca etesaṃ paṭhamena saṃkilesavatthuppahānaṃ,	1413	
PA_atk-abh01_a:1413_4	dutiyena saṃkilesappahānaṃ; paṭhamena lolabhāvassa hetupariccāgo, dutiyena bālabhāvassa;	1413	
PA_atk-abh01_a:1413_5	paṭhamena ca payogasuddhi, dutiyena āsayaposanaṃ vibhāvitaṃ hotīti ñātabbaṃ. Esa	1413	
PA_atk-abh01_a:1413_6	tāva nayo ‘kāmehī’ti ettha vuttakāmesu vatthukāmapakkhe.	1413	
PA_atk-abh01_a:1414_0	Kilesakāmapakkhe pana ‘chandoti ca rāgo’ti ca evamādīhi anekabhedo kāmacchandoyeva	1414	
PA_atk-abh01_a:1414_1	kāmoti adhippeto. So ca akusalapariyāpannopi samāno “tattha katamo kāmacchando kāmo”tiādinā	1414	
PA_atk-abh01_a:1414_2	nayena vibhaṅge jhānapaṭipakkhato visuṃ vutto. Kilesakāmattā vā purimapade vutto,	1414	
PA_atk-abh01_a:1414_3	akusalapariyāpannattā dutiyapade. Anekabhedato cassa ‘kāmato’ti avatvā ‘kāmehī’ti	1414	
PA_atk-abh01_a:1414_4	vuttaṃ. Aññesampi ca dhammānaṃ akusalabhāve vijjamāne “tattha katame akusalā dhammā?	1414	
PA_atk-abh01_a:1414_5	Kāmacchando”tiādinā nayena vibhaṅge uparijhānaṅgapaccanīkapaṭipakkhabhāvadassanato	1414	
PA_atk-abh01_a:1414_6	nīvaraṇāneva vuttāni. Nīvaraṇāni hi jhānaṅgapaccanīkāni. Tesaṃ jhānaṅgāneva paṭipakkhāni,	1414	
PA_atk-abh01_a:1414_7	viddhaṃsakāni, vighātakānīti vuttaṃ hoti. Tathā hi “samādhi kāmacchandassa paṭipakkho,	1414	
PA_atk-abh01_a:1414_8	pīti byāpādassa, vitakko thinamiddhassa, sukhaṃ uddhaccakukkuccassa, vicāro vicikicchāyā”ti peṭake vuttaṃ.	1414	
PA_atk-abh01_a:1415_0	Evamettha ‘vivicceva kāmehī’ti iminā kāmacchandassa vikkhambhanaviveko vutto hoti.	1415	
PA_atk-abh01_a:1415_1	‘Vivicca akusalehi dhammehī’ti iminā pañcannampi nīvaraṇānaṃ. Aggahitaggahaṇena pana	1415	
PA_atk-abh01_a:1415_2	paṭhamena kāmacchandassa, dutiyena sesanīvaraṇānaṃ; tathā paṭhamena tīsu akusalamūlesu	1415	
PA_atk-abh01_a:1415_3	pañcakāmaguṇabhedavisayassa lobhassa, dutiyena āghātavatthubhedādivisayānaṃ dosamohānaṃ.	1415	
PA_atk-abh01_a:1415_4	Oghādīsu vā dhammesu paṭhamena kāmoghakāmayogakāmāsavakāmupādānaabhijjhākāyaganthakāmarāgasaṃyojanānaṃ,	1415	
PA_atk-abh01_a:1415_5	dutiyena avasesaoghayogāsavaupādānaganthasaṃyojanānaṃ. Paṭhamena ca taṇhāya taṃsampayuttakānañca,	1415	
PA_atk-abh01_a:1415_6	dutiyena avijjāya taṃsampayuttakānañca. Apica paṭhamena lobhasampayuttaaṭṭhacittuppādānaṃ,	1415	
PA_atk-abh01_a:1415_7	dutiyena sesānaṃ catunnaṃ akusalacittuppādānaṃ vikkhambhanaviveko vutto hotīti veditabbo.	1415	
PA_atk-abh01_a:1415_8	Ayaṃ tāva ‘vivicceva kāmehi vivicca akusalehi dhammehī’ti ettha atthappakāsanā.	1415	
PA_atk-abh01_a:1416_0	Ettāvatā ca paṭhamassa jhānassa pahānaṅgaṃ dassetvā idāni sampayogaṅgaṃ dassetuṃ	1416	
PA_atk-abh01_a:1416_1	savitakkaṃ savicārantiādi vuttaṃ. Tattha heṭṭhā vuttalakkhaṇādivibhāgena appanāsampayogato	1416	
PA_atk-abh01_a:1416_2	rūpāvacarabhāvappattena vitakkena ceva vicārena ca saha vattati. Rukkho viya pupphena	1416	
PA_atk-abh01_a:1416_3	ca phalena cāti idaṃ jhānaṃ savitakkaṃ savicāranti vuccati. Vibhaṅge pana “iminā	1416	
PA_atk-abh01_a:1416_4	ca vitakkena iminā ca vicārena upeto hoti samupeto”tiādinā nayena puggalādhiṭṭhānā	1416	
PA_atk-abh01_a:1416_5	desanā katā. Attho pana tatrapi evameva daṭṭhabbo.	1416	
PA_atk-abh01_a:1417_0	Vivekajanti – ettha vivitti viveko. Nīvaraṇavigamoti attho. Vivittoti vā viveko,	1417	
PA_atk-abh01_a:1417_1	nīvaraṇavivitto jhānasampayuttadhammarāsīti attho. Tasmā vivekā, tasmiṃ vā viveke,	1417	
PA_atk-abh01_a:1417_2	jātanti vivekajaṃ. Pītisukhanti – ettha pītisukhāni heṭṭhā pakāsitāneva. Tesu pana	1417	
PA_atk-abh01_a:1417_3	vuttappakārāya pañcavidhāya pītiyā yā appanāsamādhissa mūlaṃ hutvā vaḍḍhamānā samādhisampayogaṃ	1417	
PA_atk-abh01_a:1417_4	gatā pharaṇāpīti – ayaṃ imasmiṃ atthe adhippetā pītīti. Ayañca pīti idañca sukhaṃ	1417	
PA_atk-abh01_a:1417_5	assa jhānassa, asmiṃ vā jhāne atthīti idaṃ jhānaṃ pītisukhanti vuccati. Atha vā pīti	1417	
PA_atk-abh01_a:1417_6	ca sukhañca pītisukhaṃ, dhammavinayādayo viya. Vivekajaṃ pītisukhamassa jhānassa,	1417	
PA_atk-abh01_a:1417_7	asmiṃ vā jhāne, atthīti evampi vivekajaṃ pītisukhaṃ. Yatheva hi jhānaṃ evaṃ pītisukhampettha	1417	
PA_atk-abh01_a:1417_8	vivekajameva hoti. Tañcassa atthi. Tasmā ekapadeneva ‘vivekajaṃ pītisukha’nti vattuṃ	1417	
PA_atk-abh01_a:1417_9	yujjati. Vibhaṅge pana “idaṃ sukhaṃ imāya pītiyā sahagata”ntiādinā nayena vuttaṃ.	1417	
PA_atk-abh01_a:1417_10	Attho pana tatthāpi evameva daṭṭhabbo.	14171	
PA_atk-abh01_a:1418_0	Paṭhamaṃ jhānanti – ettha gaṇanānupubbatā paṭhamaṃ. Paṭhamaṃ uppannanti paṭhamaṃ.	1418	
PA_atk-abh01_a:1418_1	Paṭhamaṃ samāpajjitabbantipi paṭhamaṃ. Idaṃ pana na ekantalakkhaṇaṃ. Ciṇṇavasībhāvo	1418	
PA_atk-abh01_a:1418_2	hi aṭṭhasamāpattilābhī ādito paṭṭhāya matthakaṃ pāpentopi samāpajjituṃ sakkoti. Matthakato	1418	
PA_atk-abh01_a:1418_3	paṭṭhāya ādiṃ pāpentopi samāpajjituṃ sakkoti. Antarantarā okkamantopi sakkoti. Evaṃ	1418	
PA_atk-abh01_a:1418_4	pubbuppattiyaṭṭhena pana paṭhamaṃ nāma hoti.	1418	
PA_atk-abh01_a:1419_0	Jhānanti duvidhaṃ jhānaṃ – ārammaṇūpanijjhānaṃ lakkhaṇūpanijjhānanti. Tattha aṭṭha	1419	
PA_atk-abh01_a:1419_1	samāpattiyo pathavikasiṇādiārammaṇaṃ upanijjhāyantīti ārammaṇūpanijjhānanti saṅkhyaṃ	1419	
PA_atk-abh01_a:1419_2	gatā. Vipassanāmaggaphalāni pana lakkhaṇūpanijjhānaṃ nāma. Tattha vipassanā aniccādilakkhaṇassa	1419	
PA_atk-abh01_a:1419_3	upanijjhānato lakkhaṇūpanijjhānaṃ. Vipassanāya katakiccassa maggena ijjhanato maggo	1419	
PA_atk-abh01_a:1419_4	lakkhaṇūpanijjhānaṃ. Phalaṃ pana nirodhasaccaṃ tathalakkhaṇaṃ upanijjhāyatīti lakkhaṇūpanijjhānaṃ	1419	
PA_atk-abh01_a:1419_5	nāma. Tesu imasmiṃ atthe ārammaṇūpanijjhānaṃ adhippetaṃ. Tasmā ārammaṇūpanijjhānato	1419	
PA_atk-abh01_a:1419_6	paccanīkajjhāpanato vā jhānanti veditabbaṃ.	1419	
PA_atk-abh01_a:1420_0	Upasampajjāti upagantvā, pāpuṇitvāti vuttaṃ hoti. Upasampādayitvā vā nipphādetvāti	1420	
PA_atk-abh01_a:1420_1	vuttaṃ hoti. Vibhaṅge pana “upasampajjāti paṭhamassa jhānassa lābho paṭilābho patti	1420	
PA_atk-abh01_a:1420_2	sampatti phusanā sacchikiriyā upasampadā”ti vuttaṃ. Tassāpi evamevattho daṭṭhabbo.	1420	
PA_atk-abh01_a:1420_3	Viharatīti tadanurūpena iriyāpathavihārena itivuttappakārajjhānasamaṅgī hutvā attabhāvassa	1420	
PA_atk-abh01_a:1420_4	iriyanaṃ vuttiṃ pālanaṃ yapanaṃ yāpanaṃ cāraṃ vihāraṃ abhinipphādeti. Vuttañhetaṃ	1420	
PA_atk-abh01_a:1420_5	vibhaṅge – “viharatīti iriyati vattati pāleti yapeti yāpeti carati viharati, tena	1420	
PA_atk-abh01_a:1420_6	vuccati viharatī”ti.	1420	
PA_atk-abh01_a:1421_0	Pathavikasiṇanti ettha pathavimaṇḍalampi sakalaṭṭhena pathavikasiṇanti vuccati. Taṃ	1421	
PA_atk-abh01_a:1421_1	nissāya paṭiladdhaṃ nimittampi. Pathavikasiṇanimitte paṭiladdhajjhānampi. Tattha	1421	
PA_atk-abh01_a:1421_2	imasmiṃ atthe jhānaṃ pathavīkasiṇanti veditabbaṃ. Pathavikasiṇasaṅkhātaṃ jhānaṃ upasampajja	1421	
PA_atk-abh01_a:1421_3	viharatīti ayañhettha saṅkhepattho. Imasmiṃ pana pathavikasiṇe parikammaṃ katvā catukkapañcakajjhānāni	1421	
PA_atk-abh01_a:1421_4	nibbattetvā jhānapadaṭṭhānaṃ vipassanaṃ vaḍḍhetvā arahattaṃ pattukāmena kulaputtena	1421	
PA_atk-abh01_a:1421_5	kiṃ kattabbanti? Ādito tāva pātimokkhasaṃvaraindriyasaṃvaraājīvapārisuddhipaccayasannissitasaṅkhātāni	1421	
PA_atk-abh01_a:1421_6	cattāri sīlāni visodhetvā suparisuddhe sīle patiṭṭhitena, yvāssa āvāsādīsu dasasu	1421	
PA_atk-abh01_a:1421_7	palibodhesu palibodho atthi, taṃ upacchinditvā kammaṭṭhānadāyakaṃ kalyāṇamittaṃ upasaṅkamitvā	1421	
PA_atk-abh01_a:1421_8	pāḷiyā āgatesu aṭṭhatiṃsāya kammaṭṭhānesu attano cariyānukūlaṃ kammaṭṭhānaṃ upaparikkhantena	1421	
PA_atk-abh01_a:1421_9	sacassa idaṃ pathavikasiṇaṃ anukūlaṃ hoti, idameva kammaṭṭhānaṃ gahetvā jhānabhāvanāya	1421	
PA_atk-abh01_a:1421_10	ananurūpaṃ vihāraṃ pahāya anurūpe vihāre viharantena khuddakapalibodhupacchedaṃ katvā	14211	
PA_atk-abh01_a:1421_11	kasiṇaparikammanimittānurakkhaṇasattaasappāyaparivajjanasattasappāyasevanadasavidhaappanākosallappabhedaṃ	14211	
PA_atk-abh01_a:1421_12	sabbaṃ bhāvanāvidhānaṃ aparihāpentena jhānādhigamatthāya paṭipajjitabbaṃ. Ayamettha	14211	
PA_atk-abh01_a:1421_13	saṅkhepo. Vitthāro pana visuddhimagge vuttanayeneva veditabbo. Yathā cettha evaṃ	14211	
PA_atk-abh01_a:1421_14	ito paresupi. Sabbakammaṭṭhānānañhi bhāvanāvidhānaṃ sabbaṃ aṭṭhakathānayena gahetvā	14211	
PA_atk-abh01_a:1421_15	visuddhimagge vitthāritaṃ. Kiṃ tena tattha tattha puna vuttenāti na naṃ puna vitthārayāma.	14211	
PA_atk-abh01_a:1421_16	Pāḷiyā pana heṭṭhā anāgataṃ atthaṃ aparihāpentā nirantaraṃ anupadavaṇṇanameva karissāma.	14211	
PA_atk-abh01_a:1422_0	Tasmiṃ samayeti tasmiṃ paṭhamajjhānaṃ upasampajja viharaṇasamaye. Phasso hoti…pe…	1422	
PA_atk-abh01_a:1422_1	avikkhepo hotīti ime kāmāvacarapaṭhamakusalacitte vuttappakārāya padapaṭipāṭiyā chapaṇṇāsa	1422	
PA_atk-abh01_a:1422_2	dhammā honti. Kevalañhi te kāmāvacarā, ime bhūmantaravasena mahaggatā rūpāvacarāti	1422	
PA_atk-abh01_a:1422_3	ayamettha viseso. Sesaṃ tādisameva. Yevāpanakā panettha chandādayo cattārova labbhanti.	1422	
PA_atk-abh01_a:1422_4	Koṭṭhāsavārasuññatavārā pākatikā evāti.	1422	
PA_atk-abh01_a:1423	Paṭhamaṃ.	142	
PA_atk-abh01_a:1424	Dutiyajjhānaṃ	142	
PA_atk-abh01_a:1425_0	161-162. Dutiyajjhānaniddese vitakkavicārānaṃ vūpasamāti vitakkassa ca vicārassa	1425	
PA_atk-abh01_a:1425_1	cāti imesaṃ dvinnaṃ vūpasamā, samatikkamā; dutiyajjhānakkhaṇe apātubhāvāti vuttaṃ	1425	
PA_atk-abh01_a:1425_2	hoti. Tattha kiñcāpi dutiyajjhāne sabbepi paṭhamajjhānadhammā na santi, aññeyeva	1425	
PA_atk-abh01_a:1425_3	hi paṭhamajjhāne phassādayo aññe idha, oḷārikassa pana oḷārikassa aṅgassa samatikkamā	1425	
PA_atk-abh01_a:1425_4	paṭhamajjhānato paresaṃ dutiyajjhānādīnaṃ adhigamo hotīti dīpanatthaṃ vitakkavicārānaṃ	1425	
PA_atk-abh01_a:1425_5	vūpasamāti evaṃ vuttanti veditabbaṃ. Ajjhattanti idha – niyakajjhattaṃ adhippetaṃ.	1425	
PA_atk-abh01_a:1425_6	Vibhaṅge pana “ajjhattaṃ paccatta”nti ettakameva vuttaṃ. Yasmā niyakajjhattaṃ adhippetaṃ,	1425	
PA_atk-abh01_a:1425_7	tasmā attani jātaṃ, attano santāne nibbattanti ayamettha attho.	1425	
PA_atk-abh01_a:1426_0	Sampasādananti sampasādanaṃ vuccati saddhā. Sampasādanayogato jhānampi sampasādanaṃ,	1426	
PA_atk-abh01_a:1426_1	nīlavaṇṇayogato nīlavatthaṃ viya. Yasmā vā taṃ jhānaṃ sampasādanasamannāgatattā vitakkavicārakkhobhavūpasamanena	1426	
PA_atk-abh01_a:1426_2	ca ceto sampasādayati, tasmāpi sampasādananti vuttaṃ. Imasmiñca atthavikappe ‘sampasādanaṃ	1426	
PA_atk-abh01_a:1426_3	cetaso’ti evaṃ padasambandho veditabbo. Purimasmiṃ pana atthavikappe ‘cetaso’ti etaṃ	1426	
PA_atk-abh01_a:1426_4	ekodibhāvena saddhiṃ yojetabbaṃ.	1426	
PA_atk-abh01_a:1427_0	Tatrāyaṃ atthayojanā – eko udetīti ekodi, vitakkavicārehi anajjhāruḷhattā aggo seṭṭho	1427	
PA_atk-abh01_a:1427_1	hutvā udetīti attho. Seṭṭhopi hi loke ekoti vuccati. Vitakkavicāravirahato vā eko	1427	
PA_atk-abh01_a:1427_2	asahāyo hutvātipi vattuṃ vaṭṭati. Atha vā sampayuttadhamme udāyatīti udi. Uṭṭhāpetīti	1427	
PA_atk-abh01_a:1427_3	attho. Seṭṭhaṭṭhena eko ca so udi cāti ekodi. Samādhissetaṃ adhivacanaṃ. Iti imaṃ	1427	
PA_atk-abh01_a:1427_4	ekodiṃ bhāveti vaḍḍhetīti idaṃ dutiyajjhānaṃ ekodibhāvaṃ. So panāyaṃ ekodi yasmā	1427	
PA_atk-abh01_a:1427_5	cetaso, na sattassa, na jīvassa, tasmā etaṃ ‘cetaso ekodibhāva’nti vuttaṃ.	1427	
PA_atk-abh01_a:1428_0	‘Nanu cāyaṃ saddhā paṭhamajjhānepi atthi, ayañca ekodināmako samādhi, atha kasmā	1428	
PA_atk-abh01_a:1428_1	idameva sampasādanaṃ cetaso ekodibhāvañcāti vuttanti? Vuccate – ‘aduñhi paṭhamajjhānaṃ	1428	
PA_atk-abh01_a:1428_2	vitakkavicārakkhobhena vīcitaraṅgasamākulamiva jalaṃ na suppasannaṃ hoti, tasmā satiyāpi	1428	
PA_atk-abh01_a:1428_3	saddhāya sampasādana’nti na vuttaṃ. Na suppasannattā eva cettha samādhipi na suṭṭhu	1428	
PA_atk-abh01_a:1428_4	pākaṭo. Tasmā ekodibhāvantipi na vuttaṃ. Imasmiṃ pana jhāne vitakkavicārapalibodhābhāvena	1428	
PA_atk-abh01_a:1428_5	laddhokāsā balavatī saddhā, balavasaddhāsahāyapaṭilābheneva samādhipi pākaṭo. Tasmā	1428	
PA_atk-abh01_a:1428_6	idameva evaṃ vuttanti veditabbaṃ. Vibhaṅge pana “sampasādananti yā saddhā saddahanā	1428	
PA_atk-abh01_a:1428_7	okappanā abhippasādo; cetaso ekodibhāvanti yā cittassa ṭhiti…pe… sammāsamādhī”ti	1428	
PA_atk-abh01_a:1428_8	ettakameva vuttaṃ. Evaṃ vuttena panetena saddhiṃ ayaṃ atthavaṇṇanā yathā na virujjhati	1428	
PA_atk-abh01_a:1428_9	aññadatthu saṃsandati ceva sameti ca, evaṃ veditabbā.	1428	
PA_atk-abh01_a:1429_0	Avitakkaṃ avicāranti bhāvanāya pahīnattā etasmiṃ etassa vā vitakko natthīti avitakkaṃ.	1429	
PA_atk-abh01_a:1429_1	Imināva nayena avicāraṃ. Vibhaṅgepi vuttaṃ – “iti ayañca vitakko ayañca vicāro santā	1429	
PA_atk-abh01_a:1429_2	honti samitā vūpasantā atthaṅgatā abbhatthaṅgatā appitā byappitā sositā visositā	1429	
PA_atk-abh01_a:1429_3	byantīkatā, tena vuccati avitakkaṃ avicāra”nti.	1429	
PA_atk-abh01_a:1430_0	Etthāha – nanu ca vitakkavicārānaṃ vūpasamāti imināpi ayamattho siddho? Atha kasmā	1430	
PA_atk-abh01_a:1430_1	puna ‘vuttaṃ avitakkaṃ avicāra’nti? Vuccate – evametaṃ, siddhovāyamattho, na panetaṃ	1430	
PA_atk-abh01_a:1430_2	tadatthadīpakaṃ. Nanu avocumha – ‘oḷārikassa pana oḷārikassa aṅgassa samatikkamā	1430	
PA_atk-abh01_a:1430_3	paṭhamajjhānato paresaṃ dutiyajjhānādīnaṃ samadhigamo hotīti dīpanatthaṃ vitakkavicārānaṃ	1430	
PA_atk-abh01_a:1430_4	vūpasamāti evaṃ vutta’nti.	1430	
PA_atk-abh01_a:1431_0	Apica vitakkavicārānaṃ vūpasamā idaṃ sampasādanaṃ, na kilesakālusiyassa; vitakkavicārānañca	1431	
PA_atk-abh01_a:1431_1	vūpasamā ekodibhāvaṃ, na upacārajjhānamiva nīvaraṇappahānā; na paṭhamajjhānamiva	1431	
PA_atk-abh01_a:1431_2	ca aṅgapātubhāvāti evaṃ sampasādanaekodibhāvānaṃ hetuparidīpakamidaṃ vacanaṃ. Tathā	1431	
PA_atk-abh01_a:1431_3	vitakkavicārānaṃ vūpasamā idaṃ avitakkaṃ avicāraṃ, na tatiyacatutthajjhānāni viya,	1431	
PA_atk-abh01_a:1431_4	cakkhuviññāṇādīni viya ca, abhāvāti evaṃ avitakkaavicārabhāvassa hetuparidīpakañca,	1431	
PA_atk-abh01_a:1431_5	na vitakkavicārābhāvamattaparidīpakaṃ. Vitakkavicārābhāvamattaparidīpakameva pana	1431	
PA_atk-abh01_a:1431_6	avitakkaṃ avicāranti idaṃ vacanaṃ, tasmā purimaṃ vatvāpi puna vattabbamevāti.	1431	
PA_atk-abh01_a:1432_0	Samādhijanti paṭhamajjhānasamādhito sampayuttasamādhito vā jātanti attho. Tattha	1432	
PA_atk-abh01_a:1432_1	kiñcāpi paṭhamampi sampayuttasamādhito jātaṃ, atha kho ayameva samādhi ‘samādhī’ti	1432	
PA_atk-abh01_a:1432_2	vattabbataṃ arahati, vitakkavicārakkhobhavirahena ativiya acalattā suppasannattā	1432	
PA_atk-abh01_a:1432_3	ca. Tasmā imassa vaṇṇabhaṇanatthaṃ idameva samādhijanti vuttaṃ. Pītisukhanti idaṃ vuttanayameva.	1432	
PA_atk-abh01_a:1433_0	Dutiyanti gaṇanānupubbatā dutiyaṃ. Idaṃ dutiyaṃ samāpajjatītipi dutiyaṃ. Tasmiṃ samaye	1433	
PA_atk-abh01_a:1433_1	phasso hotītiādīsu jhānapañcake vitakkavicārapadāni maggapañcake ca sammāsaṅkappapadaṃ	1433	
PA_atk-abh01_a:1433_2	parihīnaṃ. Tesaṃ vasena savibhattikāvibhattikapadavinicchayo veditabbo. Koṭṭhāsavārepi	1433	
PA_atk-abh01_a:1433_3	tivaṅgikaṃ jhānaṃ hoti, caturaṅgiko maggo hotīti āgataṃ. Sesaṃ paṭhamajjhānasadisamevāti.	1433	
PA_atk-abh01_a:1434	Dutiyaṃ.	143	
PA_atk-abh01_a:1435	Tatiyajjhānaṃ	143	
PA_atk-abh01_a:1436_0	163. Tatiyajjhānaniddese pītiyā ca virāgāti virāgo nāma vuttappakārāya pītiyā jigucchanaṃ	1436	
PA_atk-abh01_a:1436_1	vā samatikkamo vā. Ubhinnaṃ pana antarā ‘ca’-saddo sampiṇḍanattho. So vūpasamaṃ vā	1436	
PA_atk-abh01_a:1436_2	sampiṇḍeti vitakkavicāravūpasamaṃ vā. Tattha yadā vūpasamameva sampiṇḍeti tadā pītiyā	1436	
PA_atk-abh01_a:1436_3	virāgā ca, kiñca bhiyyo ‘vūpasamā’ cāti evaṃ yojanā veditabbā. Imissā ca yojanāya	1436	
PA_atk-abh01_a:1436_4	virāgo jigucchanattho hoti. Tasmā pītiyā jigucchanā ca vūpasamā cāti ayamattho daṭṭhabbo.	1436	
PA_atk-abh01_a:1436_5	Yadā pana vitakkavicārānaṃ vūpasamaṃ sampiṇḍeti tadā pītiyā ca virāgā kiñca bhiyyo	1436	
PA_atk-abh01_a:1436_6	‘vitakkavicārānañca vūpasamā’ti evaṃ yojanā veditabbā. Imissā ca yojanāya virāgo	1436	
PA_atk-abh01_a:1436_7	samatikkamanattho hoti, tasmā pītiyā ca samatikkamā vitakkavicārānañca vūpasamāti	1436	
PA_atk-abh01_a:1436_8	ayamattho daṭṭhabbo.	1436	
PA_atk-abh01_a:1437_0	Kāmañcete vitakkavicārā dutiyajjhāneyeva vūpasantā, imassa pana jhānassa maggaparidīpanatthaṃ	1437	
PA_atk-abh01_a:1437_1	vaṇṇabhaṇanatthañcetaṃ vuttaṃ. Vitakkavicārānañca vūpasamāti hi vutte idaṃ paññāyati	1437	
PA_atk-abh01_a:1437_2	– nūna vitakkavicāravūpasamo maggo imassa jhānassāti? Yathā ca tatiye ariyamagge	1437	
PA_atk-abh01_a:1437_3	appahīnānampi sakkāyadiṭṭhādīnaṃ “pañcannaṃ orambhāgiyānaṃ saṃyojanānaṃ pahānā”ti	1437	
PA_atk-abh01_a:1437_4	evaṃ pahānaṃ vuccamānaṃ vaṇṇabhaṇanaṃ hoti, tadadhigamāya ussukkānaṃ ussāhajanakaṃ,	1437	
PA_atk-abh01_a:1437_5	evameva idha avūpasantānampi vitakkavicārānaṃ vūpasamo vuccamāno vaṇṇabhaṇanaṃ hoti.	1437	
PA_atk-abh01_a:1437_6	Tenāyamattho vutto – ‘pītiyā ca samatikkamā vitakkavicārānañca vūpasamā’ti.	1437	
PA_atk-abh01_a:1438_0	Upekkhako ca viharatīti – ettha upapattito ikkhatīti upekkhā. Samaṃ passati, apakkhapatitā	1438	
PA_atk-abh01_a:1438_1	hutvā passatīti attho. Tāya visadāya vipulāya thāmagatāya samannāgatattā tatiyajjhānasamaṅgī	1438	
PA_atk-abh01_a:1438_2	upekkhakoti vuccati.	1438	
PA_atk-abh01_a:1439_0	Upekkhā pana dasavidhā hoti – chaḷaṅgupekkhā brahmavihārupekkhā bojjhaṅgupekkhā vīriyupekkhā	1439	
PA_atk-abh01_a:1439_1	saṅkhārupekkhā vedanupekkhā vipassanupekkhā tatramajjhattupekkhā jhānupekkhā pārisuddhupekkhāti.	1439	
PA_atk-abh01_a:1440_0	Tattha yā “idha, bhikkhave, bhikkhu cakkhunā rūpaṃ disvā neva sumano hoti, na dummano,	1440	
PA_atk-abh01_a:1440_1	upekkhako ca viharati sato sampajāno”ti evamāgatā khīṇāsavassa chasu dvāresu iṭṭhāniṭṭhachaḷārammaṇāpāthe	1440	
PA_atk-abh01_a:1440_2	parisuddhapakatibhāvāvijahanākārabhūtā upekkhā, ayaṃ ‘chaḷaṅgupekkhā’ nāma.	1440	
PA_atk-abh01_a:1441	Yā pana “upekkhāsahagatena cetasā ekaṃ disaṃ pharitvā viharatī”ti evamāgatā sattesu majjhattākārabhūtā upekkhā, ayaṃ ‘brahmavihārupekkhā’ nāma.	144	
PA_atk-abh01_a:1442	Yā “upekkhāsambojjhaṅgaṃ bhāveti vivekanissita”nti evamāgatā sahajātadhammānaṃ majjhattākārabhūtā upekkhā, ayaṃ ‘bojjhaṅgupekkhā’ nāma.	144	
PA_atk-abh01_a:1443	Yā pana “kālena kālaṃ upekkhānimittaṃ manasi karotī”ti evamāgatā anaccāraddhanātisithilavīriyasaṅkhātā upekkhā, ayaṃ ‘vīriyupekkhā’ nāma.	144	
PA_atk-abh01_a:1444_0	Yā “kati saṅkhārupekkhā samathavasena uppajjanti, kati saṅkhārupekkhā vipassanāvasena	1444	
PA_atk-abh01_a:1444_1	uppajjanti? Aṭṭha saṅkhārupekkhā samathavasena uppajjanti, dasa saṅkhārupekkhā vipassanāvasena	1444	
PA_atk-abh01_a:1444_2	uppajjantī”ti evamāgatā nīvaraṇādipaṭisaṅkhāsantiṭṭhanāgahaṇe majjhattabhūtā upekkhā,	1444	
PA_atk-abh01_a:1444_3	ayaṃ ‘saṅkhārupekkhā’ nāma.	1444	
PA_atk-abh01_a:1445	Yā pana “yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagata”nti evamāgatā adukkhamasukhasaṅkhātā upekkhā ayaṃ ‘vedanupekkhā’ nāma.	144	
PA_atk-abh01_a:1446	Yā “yadatthi, yaṃ bhūtaṃ, taṃ pajahati, upekkhaṃ paṭilabhatī”ti evamāgatā vicinane majjhattabhūtā upekkhā, ayaṃ ‘vipassanupekkhā’ nāma.	144	
PA_atk-abh01_a:1447	Yā pana chandādīsu yevāpanakesu āgatā sahajātānaṃ samavāhitabhūtā upekkhā ayaṃ, ‘tatramajjhattupekkhā’ nāma.	144	
PA_atk-abh01_a:1448	Yā “upekkhako ca viharatī”ti evamāgatā aggasukhepi tasmiṃ apakkhapātajananī upekkhā, ayaṃ ‘jhānupekkhā’ nāma.	144	
PA_atk-abh01_a:1449	Yā “upekkhāsatipārisuddhiṃ catutthaṃ jhāna”nti evamāgatā sabbapaccanīkaparisuddhā paccanīkavūpasamanepi abyāpārabhūtā upekkhā, ayaṃ ‘pārisuddhupekkhā’ nāma.	144	
PA_atk-abh01_a:1450_0	Tattha chaḷaṅgupekkhā ca brahmavihārupekkhā ca bojjhaṅgupekkhā ca tatramajjhattupekkhā	1450	
PA_atk-abh01_a:1450_1	ca jhānupekkhā ca pārisuddhupekkhā ca atthato ekā tatramajjhattupekkhāva hoti. Tena	1450	
PA_atk-abh01_a:1450_2	tena avatthābhedena panassā ayaṃ bhedo. Ekassāpi sato sattassa kumārayuvathera senāpatirājādivasena	1450	
PA_atk-abh01_a:1450_3	bhedo viya. Tasmā tāsu yattha chaḷaṅgupekkhā na tattha bojjhaṅgupekkhādayo, yattha	1450	
PA_atk-abh01_a:1450_4	vā pana bojjhaṅgupekkhā na tattha chaḷaṅgupekkhādayo hontīti veditabbā.	1450	
PA_atk-abh01_a:1451_0	Yathā cetāsaṃ atthato ekībhāvo, evaṃ saṅkhārupekkhāvipassanupekkhānampi. Paññā eva	1451	
PA_atk-abh01_a:1451_1	hi esā kiccavasena dvidhā bhinnā. Yathā hi purisassa sāyaṃ gehaṃ paviṭṭhaṃ sappaṃ	1451	
PA_atk-abh01_a:1451_2	ajapadadaṇḍaṃ gahetvā pariyesamānassa taṃ thusakoṭṭhake nipannaṃ disvā ‘sappo nu	1451	
PA_atk-abh01_a:1451_3	kho no’ti avalokentassa sovatthikattayaṃ disvā nibbematikassa ‘sappo, na sappo’ti	1451	
PA_atk-abh01_a:1451_4	vicinane majjhattatā hoti; evameva yā āraddhavipassakassa vipassanāñāṇena lakkhaṇattaye	1451	
PA_atk-abh01_a:1451_5	diṭṭhe saṅkhārānaṃ aniccabhāvādivicinane majjhattatā uppajjati, ayaṃ ‘vipassanupekkhā’.	1451	
PA_atk-abh01_a:1451_6	Yathā pana tassa purisassa ajapadadaṇḍakena gāḷhaṃ sappaṃ gahetvā ‘kintāhaṃ imaṃ	1451	
PA_atk-abh01_a:1451_7	sappaṃ aviheṭhento attānañca iminā aḍaṃsāpento muñceyya’nti muñcanākārameva pariyesato	1451	
PA_atk-abh01_a:1451_8	gahaṇe majjhattatā hoti; evameva yā lakkhaṇattayassa diṭṭhattā, āditte viya tayo	1451	
PA_atk-abh01_a:1451_9	bhave passato, saṅkhāraggahaṇe majjhattatā, ayaṃ ‘saṅkhārupekkhā’. Iti vipassanupekkhāya	1451	
PA_atk-abh01_a:1451_10	siddhāya saṅkhārupekkhāpi siddhāva hoti. Iminā panesā vicinanaggahaṇesu majjhattasaṅkhātena	14511	
PA_atk-abh01_a:1451_11	kiccena dvidhā bhinnāti. Viriyupekkhā pana vedanupekkhā ca aññamaññañca avasesāhi	14511	
PA_atk-abh01_a:1451_12	ca atthato bhinnāyevāti.	14511	
PA_atk-abh01_a:1452_0	Imāsu dasasu upekkhāsu ‘jhānupekkhā’ idha adhippetā. Sā majjhattalakkhaṇā anābhogarasā	1452	
PA_atk-abh01_a:1452_1	abyāpārapaccupaṭṭhānā pītivirāgapadaṭṭhānāti. Etthāha – nanu cāyaṃ atthato tatramajjhattupekkhāva	1452	
PA_atk-abh01_a:1452_2	hoti? Sā ca paṭhamadutiyajjhānesupi atthi, tasmā tatrāpi ‘upekkhako ca viharatī’ti	1452	
PA_atk-abh01_a:1452_3	evamayaṃ vattabbā siyā. Sā kasmā na vuttāti? Aparibyattakiccato. Aparibyattañhi tassā	1452	
PA_atk-abh01_a:1452_4	tattha kiccaṃ, vitakkādīhi abhibhūtattā. Idha panāyaṃ vitakkavicārapītīhi anabhibhūtattā	1452	
PA_atk-abh01_a:1452_5	ukkhittasirā viya hutvā paribyattakiccā jātā, tasmā vuttāti.	1452	
PA_atk-abh01_a:1453	Niṭṭhitā upekkhako ca viharatīti etassa	145	
PA_atk-abh01_a:1454	Sabbaso atthavaṇṇanā.	145	
PA_atk-abh01_a:1455_0	Idāni sato ca sampajānoti ettha saratīti sato. Sampajānātīti sampajāno. Iti puggalena	1455	
PA_atk-abh01_a:1455_1	sati ca sampajaññañca vuttaṃ. Tattha saraṇalakkhaṇā sati, asammussanarasā, ārakkhapaccupaṭṭhānā.	1455	
PA_atk-abh01_a:1455_2	Asammohalakkhaṇaṃ sampajaññaṃ, tīraṇarasaṃ, pavicayapaccupaṭṭhānaṃ.	1455	
PA_atk-abh01_a:1456_0	Tattha kiñcāpi idaṃ satisampajaññaṃ purimajjhānesupi atthi – muṭṭhassatissa hi asampajānassa	1456	
PA_atk-abh01_a:1456_1	upacāramattampi na sampajjati, pageva appanā – oḷārikattā pana tesaṃ jhānānaṃ, bhūmiyaṃ	1456	
PA_atk-abh01_a:1456_2	viya purisassa, cittassa gati sukhā hoti, abyattaṃ tattha satisampajaññakiccaṃ. Oḷārikaṅgappahānena	1456	
PA_atk-abh01_a:1456_3	pana sukhumattā imassa jhānassa, purisassa khuradhārāyaṃ viya, satisampajaññakiccapariggahitā	1456	
PA_atk-abh01_a:1456_4	eva cittassa gati icchitabbāti idheva vuttaṃ. Kiñca bhiyyo? Yathā dhenupago vaccho	1456	
PA_atk-abh01_a:1456_5	dhenuto apanīto arakkhiyamāno punadeva dhenuṃ upagacchati, evamidaṃ tatiyajjhānasukhaṃ	1456	
PA_atk-abh01_a:1456_6	pītito apanītampi satisampajaññārakkhena arakkhiyamānaṃ punadeva pītiṃ upagaccheyya,	1456	
PA_atk-abh01_a:1456_7	pītisampayuttameva siyā. Sukhe vāpi sattā sārajjanti, idañca atimadhuraṃ sukhaṃ,	1456	
PA_atk-abh01_a:1456_8	tato paraṃ sukhābhāvā. Satisampajaññānubhāvena panettha sukhe asārajjanā hoti, no	1456	
PA_atk-abh01_a:1456_9	aññathāti imampi atthavisesaṃ dassetuṃ idamidheva vuttanti veditabbaṃ.	1456	
PA_atk-abh01_a:1457_0	Idāni sukhañca kāyena paṭisaṃvedetīti ettha kiñcāpi tatiyajjhānasamaṅgino sukhapaṭisaṃvedanābhogo	1457	
PA_atk-abh01_a:1457_1	natthi, evaṃ santepi yasmā tassa nāmakāyena sampayuttaṃ sukhaṃ, yaṃ vā taṃ nāmakāyasampayuttaṃ	1457	
PA_atk-abh01_a:1457_2	sukhaṃ, taṃsamuṭṭhānenassa yasmā atipaṇītena rūpena rūpakāyo phuṭo, yassa phuṭattā	1457	
PA_atk-abh01_a:1457_3	jhānā vuṭṭhitopi sukhaṃ paṭisaṃvedeyya, tasmā etamatthaṃ dassento ‘sukhañca kāyena	1457	
PA_atk-abh01_a:1457_4	paṭisaṃvedetī’ti āha.	1457	
PA_atk-abh01_a:1458_0	Idāni yaṃ taṃ ariyā ācikkhanti upekkhako satimā sukhavihārīti ettha yaṃjhānahetu	1458	
PA_atk-abh01_a:1458_1	yaṃjhānakāraṇā taṃ tatiyajjhānasamaṅgīpuggalaṃ buddhādayo ariyā “ācikkhanti desenti	1458	
PA_atk-abh01_a:1458_2	paññāpenti paṭṭhapenti vivaranti vibhajanti uttānīkaronti pakāse”nti pasaṃsantīti	1458	
PA_atk-abh01_a:1458_3	adhippāyo – kinti? ‘Upekkhako satimā sukhavihārī’ti – taṃ tatiyajjhānaṃ upasampajja	1458	
PA_atk-abh01_a:1458_4	viharatīti evamettha yojanā veditabbā.	1458	
PA_atk-abh01_a:1459_0	Kasmā pana taṃ te evaṃ pasaṃsantīti? Pasaṃsārahato. Ayañhi yasmā atimadhurasukhe	1459	
PA_atk-abh01_a:1459_1	sukhapāramippattepi tatiyajjhāne upekkhako, na tattha sukhābhisaṅgena ākaḍḍhīyati,	1459	
PA_atk-abh01_a:1459_2	‘yathā ca pīti na uppajjati’ evaṃ upaṭṭhitasatitāya satimā, yasmā ca ariyakantaṃ	1459	
PA_atk-abh01_a:1459_3	ariyajanasevitameva asaṃkiliṭṭhaṃ sukhaṃ nāmakāyena paṭisaṃvedeti tasmā pasaṃsāraho;	1459	
PA_atk-abh01_a:1459_4	iti pasaṃsārahato naṃ ariyā te evaṃ pasaṃsāhetubhūte guṇe pakāsentā ‘upekkhako satimā	1459	
PA_atk-abh01_a:1459_5	sukhavihārī’ti evaṃ pasaṃsantīti veditabbaṃ.	1459	
PA_atk-abh01_a:1460_0	Tatiyanti gaṇanānupubbatā tatiyaṃ. Idaṃ tatiyaṃ samāpajjatītipi tatiyaṃ. Tasmiṃ samaye	1460	
PA_atk-abh01_a:1460_1	phasso hotītiādīsu jhānapañcake pītipadampi parihīnaṃ. Tassāpi vasena savibhattikāvibhattikapadavinicchayo	1460	
PA_atk-abh01_a:1460_2	veditabbo. Koṭṭhāsavārepi duvaṅgikaṃ jhānaṃ hotīti āgataṃ. Sesaṃ dutiyajjhānasadisamevāti.	1460	
PA_atk-abh01_a:1461	Tatiyaṃ.	146	
PA_atk-abh01_a:1462	Catutthajjhānaṃ	146	
PA_atk-abh01_a:1463_0	165. Catutthajjhānaniddese sukhassa ca pahānā dukkhassa ca pahānāti kāyikasukhassa	1463	
PA_atk-abh01_a:1463_1	ca kāyikadukkhassa ca pahānā. Pubbevāti tañca kho pubbeva na catutthajjhānakkhaṇe.	1463	
PA_atk-abh01_a:1463_2	Somanassadomanassānaṃ atthaṅgamāti cetasikasukhassa ca cetasikadukkhassa cāti imesampi	1463	
PA_atk-abh01_a:1463_3	dvinnaṃ pubbeva atthaṅgamā; pahānā icceva vuttaṃ hoti. Kadā pana nesaṃ pahānaṃ hoti?	1463	
PA_atk-abh01_a:1463_4	Catunnaṃ jhānānaṃ upacārakkhaṇe. Somanassañhi catutthajjhānassa upacārakkhaṇeyeva	1463	
PA_atk-abh01_a:1463_5	pahīyati. Dukkhadomanassasukhāni paṭhamadutiyatatiyajjhānānaṃ upacārakkhaṇesu. Evametesaṃ	1463	
PA_atk-abh01_a:1463_6	pahānakkamena avuttānaṃ indriyavibhaṅge pana indriyānaṃ uddesakkameneva idhāpi vuttānaṃ	1463	
PA_atk-abh01_a:1463_7	sukhadukkhasomanassadomanassānaṃ pahānaṃ veditabbaṃ.	1463	
PA_atk-abh01_a:1464_0	Yadi panetāni tassa tassa jhānassa upacārakkhaṇeyeva pahīyanti, atha kasmā “kattha	1464	
PA_atk-abh01_a:1464_1	cuppannaṃ dukkhindriyaṃ aparisesaṃ nirujjhati? Idha, bhikkhave, bhikkhu vivicceva	1464	
PA_atk-abh01_a:1464_2	kāmehi…pe… paṭhamaṃ jhānaṃ upasampajja viharati, etthuppannaṃ dukkhindriyaṃ aparisesaṃ	1464	
PA_atk-abh01_a:1464_3	nirujjhati. Kattha cuppannaṃ domanassindriyaṃ… sukhindriyaṃ… somanassindriyaṃ aparisesaṃ	1464	
PA_atk-abh01_a:1464_4	nirujjhati? Idha, bhikkhave, bhikkhu sukhassa ca pahānā…pe… catutthaṃ jhānaṃ upasampajja	1464	
PA_atk-abh01_a:1464_5	viharati. Etthuppannaṃ somanassindriyaṃ aparisesaṃ nirujjhatī”ti evaṃ jhānesveva	1464	
PA_atk-abh01_a:1464_6	nirodho vuttoti? Atisayanirodhattā. Atisayanirodho hi tesaṃ paṭhamajjhānādīsu, na	1464	
PA_atk-abh01_a:1464_7	nirodhoyeva. Nirodhoyeva pana upacārakkhaṇe, nātisayanirodho. Tathā hi nānāvajjane	1464	
PA_atk-abh01_a:1464_8	paṭhamajjhānupacāre niruddhassāpi dukkhindriyassa ḍaṃsamakasādisamphassena vā, visamāsanupatāpena	1464	
PA_atk-abh01_a:1464_9	vā siyā uppatti, natveva antoappanāyaṃ. Upacāre vā niruddhampetaṃ na suṭṭhu niruddhaṃ	1464	
PA_atk-abh01_a:1464_10	hoti, paṭipakkhena avihatattā. Antoappanāyaṃ pana pītipharaṇena sabbo kāyo sukhokkanto	14641	
PA_atk-abh01_a:1464_11	hoti. Sukhokkantakāyassa ca suṭṭhu niruddhaṃ hoti dukkhindriyaṃ, paṭipakkhena vihatattā.	14641	
PA_atk-abh01_a:1464_12	Nānāvajjaneyeva ca dutiyajjhānupacāre pahīnassa domanassindriyassa yasmā etaṃ vitakkavicārapaccayepi	14641	
PA_atk-abh01_a:1464_13	kāyakilamathe cittupaghāte ca sati uppajjati, vitakkavicārābhāve neva uppajjati;	14641	
PA_atk-abh01_a:1464_14	yattha pana uppajjati tattha vitakkavicārabhāve; appahīnā eva ca dutiyajjhānupacāre	14641	
PA_atk-abh01_a:1464_15	vitakkavicārāti tatthassa siyā uppatti, natveva dutiyajjhāne, pahīnapaccayattā. Tathā	14641	
PA_atk-abh01_a:1464_16	tatiyajjhānupacāre pahīnassāpi sukhindriyassa pītisamuṭṭhānapaṇītarūpaphuṭakāyassa	14641	
PA_atk-abh01_a:1464_17	siyā uppatti, natveva tatiyajjhāne. Tatiyajjhāne hi sukhassa paccayabhūtā pīti sabbaso	14641	
PA_atk-abh01_a:1464_18	niruddhāti. Tathā catutthajjhānupacāre pahīnassāpi somanassindriyassa āsannattā,	14641	
PA_atk-abh01_a:1464_19	appanāppattāya upekkhāya abhāvena sammā anatikkantattā ca, siyā uppatti, natveva	14641	
PA_atk-abh01_a:1464_20	catutthajjhāne. Tasmā eva ca ‘etthuppannaṃ dukkhindriyaṃ aparisesaṃ nirujjhatī’ti	14642	
PA_atk-abh01_a:1464_21	tattha tattha aparisesaggahaṇaṃ katanti.	14642	
PA_atk-abh01_a:1465_0	Etthāha – ‘athevaṃ tassa tassa jhānassupacāre pahīnāpi etā vedanā idha kasmā samāhaṭā’ti?	1465	
PA_atk-abh01_a:1465_1	‘Sukhaggahaṇatthaṃ’. Yā hi ayaṃ ‘adukkhamasukha’nti ettha adukkhamasukhā vedanā vuttā,	1465	
PA_atk-abh01_a:1465_2	sā sukhumā, dubbiññeyyā, na sakkā sukhena gahetuṃ. Tasmā yathā nāma duṭṭhassa yathā	1465	
PA_atk-abh01_a:1465_3	tathā vā upasaṅkamitvā gahetuṃ asakkuṇeyyassa goṇassa gahaṇatthaṃ gopo ekasmiṃ vaje	1465	
PA_atk-abh01_a:1465_4	sabbā gāvo samāharati, athekekaṃ nīharanto paṭipāṭiyā āgataṃ ‘ayaṃ so, gaṇhatha na’nti	1465	
PA_atk-abh01_a:1465_5	tampi gāhāpayati; evameva bhagavā sukhagahaṇatthaṃ sabbāpi etā samāharīti. Evañhi	1465	
PA_atk-abh01_a:1465_6	samāhaṭā etā dassetvā yaṃ neva sukhaṃ na dukkhaṃ, na somanassaṃ na domanassaṃ, ayaṃ	1465	
PA_atk-abh01_a:1465_7	adukkhamasukhāvedanāti sakkā hoti esā gāhayituṃ.	1465	
PA_atk-abh01_a:1466_0	Apica adukkhamasukhāya cetovimuttiyā paccayadassanatthañcāpi etā vuttāti veditabbā.	1466	
PA_atk-abh01_a:1466_1	Sukhadukkhappahānādayo hi tassā paccayā. Yathāha – “cattāro kho, āvuso, paccayā adukkhamasukhāya	1466	
PA_atk-abh01_a:1466_2	cetovimuttiyā samāpattiyā. Idhāvuso bhikkhu, sukhassa ca pahānā…pe… catutthaṃ jhānaṃ	1466	
PA_atk-abh01_a:1466_3	upasampajja viharati, ime kho, āvuso, cattāro paccayā adukkhamasukhāya cetovimuttiyā	1466	
PA_atk-abh01_a:1466_4	samāpattiyā”ti. Yathā vā aññattha pahīnāpi sakkāyadiṭṭhiādayo tatiyamaggassa vaṇṇabhaṇanatthaṃ	1466	
PA_atk-abh01_a:1466_5	tattha pahīnāti vuttā, evaṃ vaṇṇabhaṇanatthampetassa jhānassetā idha vuttāti veditabbā.	1466	
PA_atk-abh01_a:1466_6	Paccayaghātena vā ettha rāgadosānaṃ atidūrabhāvaṃ dassetumpetā vuttāti veditabbā.	1466	
PA_atk-abh01_a:1466_7	Etāsu hi sukhaṃ somanassassa paccayo, somanassaṃ rāgassa; dukkhaṃ domanassassa, domanassaṃ	1466	
PA_atk-abh01_a:1466_8	dosassa. Sukhādighātena ca sappaccayā rāgadosā hatāti atidūre hontīti.	1466	
PA_atk-abh01_a:1467_0	Adukkhamasukhanti dukkhābhāvena adukkhaṃ, sukhābhāvena asukhaṃ. Etenettha dukkhasukhappaṭipakkhabhūtaṃ	1467	
PA_atk-abh01_a:1467_1	tatiyavedanaṃ dīpeti, na dukkhasukhābhāvamattaṃ. Tatiyavedanā nāma adukkhamasukhā.	1467	
PA_atk-abh01_a:1467_2	Upekkhātipi vuccati. Sā iṭṭhāniṭṭhaviparītānubhavanalakkhaṇā, majjhattarasā, avibhūtapaccupaṭṭhānā,	1467	
PA_atk-abh01_a:1467_3	sukhanirodhapadaṭṭhānāti veditabbā.	1467	
PA_atk-abh01_a:1468_0	Upekkhāsatipārisuddhinti upekkhāya janitasatipārisuddhiṃ. Imasmiñhi jhāne suparisuddhā	1468	
PA_atk-abh01_a:1468_1	sati. Yā ca tassā satiyā pārisuddhi sā upekkhāya katā, na aññena. Tasmā etaṃ upekkhāsatipārisuddhīti	1468	
PA_atk-abh01_a:1468_2	vuccati. Vibhaṅgepi vuttaṃ – “ayaṃ sati imāya upekkhāya visadā hoti parisuddhā pariyodātā,	1468	
PA_atk-abh01_a:1468_3	tena vuccati upekkhāsatipārisuddhī”ti. Yāya ca upekkhāya ettha sati pārisuddhi hoti	1468	
PA_atk-abh01_a:1468_4	sā atthato tatramajjhattatāti veditabbā. Na kevalañcettha tāya satiyeva parisuddhā	1468	
PA_atk-abh01_a:1468_5	apica kho sabbepi sampayuttadhammā. Satisīsena pana desanā vuttā.	1468	
PA_atk-abh01_a:1469_0	Tattha kiñcāpi ayaṃ upekkhā heṭṭhāpi tīsu jhānesu vijjati – yathā pana divā sūriyappabhābhibhavā	1469	
PA_atk-abh01_a:1469_1	sommabhāvena ca attano upakārakattena vā sabhāgāya rattiyā alābhā divā vijjamānāpi	1469	
PA_atk-abh01_a:1469_2	candalekhā aparisuddhā hoti apariyodātā – evamayampi tatramajjhattupekkhācandalekhā	1469	
PA_atk-abh01_a:1469_3	vitakkādipaccanīkadhammatejābhibhavā sabhāgāya ca upekkhāvedanārattiyā appaṭilābhā	1469	
PA_atk-abh01_a:1469_4	vijjamānāpi paṭhamādijjhānabhedesu aparisuddhā hoti. Tassā ca aparisuddhāya divā	1469	
PA_atk-abh01_a:1469_5	aparisuddhacandalekhāya pabhā viya sahajātāpi satiādayo aparisuddhāva honti. Tasmā	1469	
PA_atk-abh01_a:1469_6	tesu ekampi ‘upekkhāsatipārisuddhī’ti na vuttaṃ. Idha pana vitakkādipaccanīkadhammatejābhibhavābhāvā	1469	
PA_atk-abh01_a:1469_7	sabhāgāya ca upekkhā vedanārattiyā paṭilābhā ayaṃ tatramajjhattupekkhācandalekhā	1469	
PA_atk-abh01_a:1469_8	ativiya parisuddhā. Tassā parisuddhattā parisuddhacandalekhāya pabhā viya sahajātāpi	1469	
PA_atk-abh01_a:1469_9	satiādayo parisuddhā honti pariyodātā. Tasmā idameva upekkhāsatipārisuddhīti vuttanti veditabbaṃ.	1469	
PA_atk-abh01_a:1470_0	Catutthanti gaṇanānupubbatā catutthaṃ. Idaṃ catutthaṃ samāpajjatītipi catutthaṃ.	1470	
PA_atk-abh01_a:1470_1	Phasso hotītiādīsu phassapañcake tāva vedanāti upekkhāvedanā veditabbā. Jhānapañcakaindriyaaṭṭhakesu	1470	
PA_atk-abh01_a:1470_2	pana upekkhā hoti upekkhindriyaṃ hotīti vuttameva. Sesāni tatiye parihīnapadāni idhāpi	1470	
PA_atk-abh01_a:1470_3	parihīnāneva. Koṭṭhāsavārepi duvaṅgikaṃ jhānanti upekkhācittekaggatāvaseneva veditabbaṃ.	1470	
PA_atk-abh01_a:1470_4	Sesaṃ sabbaṃ tatiyasadisamevāti.	1470	
PA_atk-abh01_a:1471	Catukkanayo niṭṭhito.	147	
PA_atk-abh01_a:1472	Pañcakanayo	147	
PA_atk-abh01_a:1473_0	167. Idāni katame dhammā kusalāti pañcakanayo āraddho. Kasmāti ce, puggalajjhāsayavasena	1473	
PA_atk-abh01_a:1473_1	ceva desanāvilāsena ca. Sannisinnadevaparisāya kira ekaccānaṃ devānaṃ vitakko eva	1473	
PA_atk-abh01_a:1473_2	oḷārikato upaṭṭhāsi, vicārapītisukhacittekaggatā santato. Tesaṃ sappāyavasena satthā	1473	
PA_atk-abh01_a:1473_3	caturaṅgikaṃ avitakkaṃ vicāramattaṃ dutiyajjhānaṃ nāma bhājesi. Ekaccānaṃ vicāro	1473	
PA_atk-abh01_a:1473_4	oḷārikato upaṭṭhāsi, pītisukhacittekaggatā santato. Tesaṃ sappāyavasena tivaṅgikaṃ	1473	
PA_atk-abh01_a:1473_5	tatiyajjhānaṃ nāma bhājesi. Ekaccānaṃ pīti oḷārikato upaṭṭhāsi, sukhacittekaggatā	1473	
PA_atk-abh01_a:1473_6	santato. Tesaṃ sappāyavasena duvaṅgikaṃ catutthajjhānaṃ nāma bhājesi. Ekaccānaṃ sukhaṃ	1473	
PA_atk-abh01_a:1473_7	oḷārikato upaṭṭhāsi, upekkhācittekaggatā santato. Tesaṃ sappāyavasena duvaṅgikaṃ	1473	
PA_atk-abh01_a:1473_8	pañcamajjhānaṃ nāma bhājesi. Ayaṃ tāva ‘puggalajjhāsayo’.	1473	
PA_atk-abh01_a:1474_0	Yassā pana dhammadhātuyā suppaṭividdhattā desanāvilāsappatto nāma hoti – sā tathāgatassa	1474	
PA_atk-abh01_a:1474_1	suṭṭhu paṭividdhā – tasmā ñāṇamahattatāya desanāvidhānesu kusalo desanāvilāsappatto	1474	
PA_atk-abh01_a:1474_2	satthā yaṃ yaṃ aṅgaṃ labbhati tassa tassa vasena yathā yathā icchati tathā tathā	1474	
PA_atk-abh01_a:1474_3	desanaṃ niyāmetīti so idha pañcaṅgikaṃ paṭhamajjhānaṃ bhājesi, caturaṅgikaṃ avitakkaṃ	1474	
PA_atk-abh01_a:1474_4	vicāramattaṃ dutiyajjhānaṃ, bhājesi tivaṅgikaṃ tatiyajjhānaṃ, bhājesi duvaṅgikaṃ	1474	
PA_atk-abh01_a:1474_5	catutthajjhānaṃ, duvaṅgikameva pañcamajjhānaṃ bhājesi. Ayaṃ ‘desanāvilāso’ nāma.	1474	
PA_atk-abh01_a:1475_0	Apica ye bhagavatā “tayome, bhikkhave, samādhī – savitakkasavicāro samādhi, avitakkavicāramatto	1475	
PA_atk-abh01_a:1475_1	samādhi, avitakkaavicāro samādhī”ti suttante tayo samādhī desitā, tesu heṭṭhā savitakkasavicāro	1475	
PA_atk-abh01_a:1475_2	samādhi avitakkaavicāro samādhi ca bhājetvā dassito, avitakkavicāramatto na dassito.	1475	
PA_atk-abh01_a:1475_3	Taṃ dassetumpi ayaṃ pañcakanayo āraddhoti veditabbo.	1475	
PA_atk-abh01_a:1476_0	Tattha dutiyajjhānaniddese phassādīsu vitakkamattaṃ parihāyati, koṭṭhāsavāre “caturaṅgikaṃ	1476	
PA_atk-abh01_a:1476_1	jhānaṃ hoti caturaṅgiko maggo hotī”ti ayameva viseso. Sesaṃ sabbaṃ paṭhamajjhānasadisameva.	1476	
PA_atk-abh01_a:1476_2	Yāni ca catukkanaye dutiyatatiyacatutthāni tāneva idha tatiyacatutthapañcamāni. Tesaṃ	1476	
PA_atk-abh01_a:1476_3	adhigamapaṭipāṭidīpanatthaṃ ayaṃ nayo veditabbo –	1476	
PA_atk-abh01_a:1477_0	Eko kira amaccaputto rājānaṃ upaṭṭhātuṃ janapadato nagaraṃ āgato. So ekadivasameva	1477	
PA_atk-abh01_a:1477_1	rājānaṃ disvā pānabyasanena sabbaṃ vibhavajātaṃ nāsesi. Taṃ ekadivasaṃ surāmadamattaṃ	1477	
PA_atk-abh01_a:1477_2	niccoḷaṃ katvā jiṇṇakaṭasārakamattena paṭicchādetvā pānāgārato nīhariṃsu. Tamenaṃ	1477	
PA_atk-abh01_a:1477_3	saṅkārakūṭe nipajjitvā niddāyantaṃ eko aṅgavijjāpāṭhako disvā ‘ayaṃ puriso mahājanassa	1477	
PA_atk-abh01_a:1477_4	avassayo bhavissati, paṭijaggitabbo eso’ti sanniṭṭhānaṃ katvā mattikāya nhāpetvā	1477	
PA_atk-abh01_a:1477_5	thūlasāṭakayugaṃ nivāsāpetvā puna gandhodakena nhāpetvā sukhumena dukūlayugaḷena	1477	
PA_atk-abh01_a:1477_6	acchādetvā pāsādaṃ āropetvā subhojanaṃ bhojetvā ‘evaṃ naṃ paricāreyyāthā’ti paricārake	1477	
PA_atk-abh01_a:1477_7	paṭipādetvā pakkāmi. Atha naṃ te sayanaṃ āropesuṃ. Pānāgāragamanapaṭibāhanatthañca	1477	
PA_atk-abh01_a:1477_8	naṃ cattāro tāva janā catūsu hatthapādesu uppīḷetvā aṭṭhaṃsu. Eko pāde parimajji.	1477	
PA_atk-abh01_a:1477_9	Eko tālavaṇṭaṃ gahetvā bīji. Eko vīṇaṃ vādayamāno gāyanto nisīdi.	1477	
PA_atk-abh01_a:1478_0	So sayanupagamanena vigatakilamatho thokaṃ niddāyitvā vuṭṭhito hatthapādanippīḷanaṃ	1478	
PA_atk-abh01_a:1478_1	asahamāno ‘ko me hatthapāde uppīḷeti? Apagacchathā’ti tajjesi. Te ekavacaneneva apagacchiṃsu.	1478	
PA_atk-abh01_a:1478_2	Tato puna thokaṃ niddāyitvā vuṭṭhito pādaparimajjanaṃ asahamāno ‘ko me pāde parimajjati?	1478	
PA_atk-abh01_a:1478_3	Apagacchā’ti āha. Sopi ekavacaneneva apagacchi. Puna thokaṃ niddāyitvā vuṭṭhito vātavuṭṭhi	1478	
PA_atk-abh01_a:1478_4	viya tālavaṇṭavātaṃ asahanto ‘ko esa? Apagacchatū’ti āha. Sopi ekavacaneneva apagacchi.	1478	
PA_atk-abh01_a:1478_5	Puna thokaṃ niddāyitvā vuṭṭhito kaṇṇasūlaṃ viya gītavāditasaddaṃ asahamāno vīṇāvādakaṃ	1478	
PA_atk-abh01_a:1478_6	tajjesi. Sopi ekavacaneneva apagacchi. Athevaṃ anukkamena pahīnakilamathuppīḷanaparimajjanavātappahāragītavāditasaddupaddavo	1478	
PA_atk-abh01_a:1478_7	sukhaṃ sayitvā vuṭṭhāya rañño santikaṃ agamāsi. Rājāpissa mahantaṃ issariyamadāsi.	1478	
PA_atk-abh01_a:1478_8	So mahājanassa avassayo jāto.	1478	
PA_atk-abh01_a:1479_0	Tattha pānabyasanena pārijuññappatto so amaccaputto viya anekabyasanapārijuññappatto	1479	
PA_atk-abh01_a:1479_1	gharāvāsagato kulaputto daṭṭhabbo. Aṅgavijjāpāṭhako puriso viya tathāgato. Tassa	1479	
PA_atk-abh01_a:1479_2	purisassa ‘ayaṃ mahājanassa avassayo bhavissati, paṭijagganaṃ arahatī’ti sanniṭṭhānaṃ	1479	
PA_atk-abh01_a:1479_3	viya tathāgatassa ‘ayaṃ mahājanassa avassayo bhavissati, pabbajjaṃ arahati kulaputto’ti sanniṭṭhānakaraṇaṃ.	1479	
PA_atk-abh01_a:1480_0	Athassa amaccaputtassa mattikāmattena nhāpanaṃ viya kulaputtassāpi pabbajjāpaṭilābho.	1480	
PA_atk-abh01_a:1480_1	Athassa thūlasāṭakanivāsanaṃ viya imassāpi dasasikkhāpadasaṅkhātasīlavatthanivāsanaṃ.	1480	
PA_atk-abh01_a:1480_2	Puna tassa gandhodakanhāpanaṃ viya imassāpi pātimokkhasaṃvarādisīlagandhodakanhāpanaṃ.	1480	
PA_atk-abh01_a:1480_3	Puna tassa sukhumadukūlayugaḷacchādanaṃ viya imassāpi yathāvuttasīlavisuddhisampadāsaṅkhātadukūlacchādanaṃ.	1480	
PA_atk-abh01_a:1481_0	Dukūlacchāditassa panassa pāsādāropanaṃ viya imassāpi sīlavisuddhidukūlacchāditassa	1481	
PA_atk-abh01_a:1481_1	samādhibhāvanāpāsādārohanaṃ. Tato tassa subhojanabhuñjanaṃ viya imassāpi samādhiupakārakasatisampajaññādidhammāmataparibhuñjanaṃ.	1481	
PA_atk-abh01_a:1482_0	Bhuttabhojanassa pana tassa paricārakehi sayanāropanaṃ viya imassāpi vitakkādīhi	1482	
PA_atk-abh01_a:1482_1	upacārajjhānāropanaṃ. Puna tassa pānāgāragamanapaṭibāhanatthaṃ hatthapāduppīḷanakapurisacatukkaṃ	1482	
PA_atk-abh01_a:1482_2	viya imassāpi kāmasaññābhimukhagamanapaṭibāhanatthaṃ ārammaṇe cittuppīḷanako nekkhammavitakko.	1482	
PA_atk-abh01_a:1482_3	Tassa pādaparimajjakapuriso viya imassāpi ārammaṇe cittānumajjanako vicāro. Tassa	1482	
PA_atk-abh01_a:1482_4	tālavaṇṭavātadāyako viya imassāpi cetaso sītalabhāvadāyikā pīti.	1482	
PA_atk-abh01_a:1483_0	Tassa sotānuggahakaro gandhabbapuriso viya imassāpi cittānuggāhakaṃ somanassaṃ. Tassa	1483	
PA_atk-abh01_a:1483_1	sayanupagamanena vigatakilamathassa thokaṃ niddupagamanaṃ viya imassāpi upacārajjhānasannissayena	1483	
PA_atk-abh01_a:1483_2	vigatanīvaraṇakilamathassa paṭhamajjhānupagamanaṃ.	1483	
PA_atk-abh01_a:1484_0	Athassa niddāyitvā vuṭṭhitassa hatthapāduppīḷanāsahanena hatthapāduppīḷakānaṃ santajjanaṃ	1484	
PA_atk-abh01_a:1484_1	tesañca apagamanena puna thokaṃ niddupagamanaṃ viya imassāpi paṭhamajjhānato vuṭṭhitassa	1484	
PA_atk-abh01_a:1484_2	cittuppīḷakavitakkāsahanena vitakkadosadassanaṃ, vitakkappahānā ca puna avitakkavicāramattadutiyajjhānupagamanaṃ.	1484	
PA_atk-abh01_a:1485_0	Tato tassa punappunaṃ niddāyitvā vuṭṭhitassa yathāvuttena kamena pādaparimajjanādīnaṃ	1485	
PA_atk-abh01_a:1485_1	asahanena paṭipāṭiyā pādaparimajjakādīnaṃ santajjanaṃ, tesaṃ tesañca apagamanena	1485	
PA_atk-abh01_a:1485_2	punappunaṃ thokaṃ niddupagamanaṃ viya imassāpi punappunaṃ dutiyādīhi jhānehi vuṭṭhitassa	1485	
PA_atk-abh01_a:1485_3	yathāvuttadosānaṃ vicārādīnaṃ asahanena paṭipāṭiyā vicārādidosadassanaṃ. Tesaṃ tesañca	1485	
PA_atk-abh01_a:1485_4	pahānā punappunaṃ avitakkaavicāranippītika pahīnasomanassajjhānupagamanaṃ.	1485	
PA_atk-abh01_a:1486	Tassa pana sayanā vuṭṭhāya rañño santikaṃ gatassa issariyappatti viya imassāpi pañcamajjhānato vuṭṭhitassa vipassanā maggaṃ upagatassa arahattappatti.	148	
PA_atk-abh01_a:1487	Tassa pattissariyassa bahūnaṃ janānaṃ avassayabhāvo viya imassāpi arahattappattassa bahūnaṃ avassayabhāvo veditabbo. Ettāvatā hi esa anuttaraṃ puññakkhettaṃ nāma hotīti.	148	
PA_atk-abh01_a:1488	Pañcakanayo niṭṭhito.	148	
PA_atk-abh01_a:1489	Ettāvatā catukkapañcakanayadvayabhedo suddhikanavako nāma pakāsito hoti. Atthato panesa pañcakanaye catukkanayassa paviṭṭhattā jhānapañcako evāti veditabbo.	148	
PA_atk-abh01_a:1490	Paṭipadācatukkaṃ	149	
PA_atk-abh01_a:1491_0	176-180. Idāni yasmā etaṃ jhānaṃ nāma paṭipadākamena sijjhati, tasmā tassa paṭipadābhedaṃ	1491	
PA_atk-abh01_a:1491_1	dassetuṃ puna katame dhammā kusalātiādi āraddhaṃ. Tattha dukkhā paṭipadā assāti dukkhapaṭipadaṃ.	1491	
PA_atk-abh01_a:1491_2	Dandhā abhiññā assāti dandhābhiññaṃ. Iti dukkhapaṭipadanti vā dandhābhiññanti vā	1491	
PA_atk-abh01_a:1491_3	pathavīkasiṇanti vā tīṇipi jhānasseva nāmāni. Dukkhapaṭipadaṃ khippābhiññantiādīsupi eseva nayo.	1491	
PA_atk-abh01_a:1492_0	Tattha paṭhamasamannāhārato paṭṭhāya yāva tassa tassa jhānassa upacāraṃ uppajjati	1492	
PA_atk-abh01_a:1492_1	tāva pavattā jhānabhāvanā ‘paṭipadā’ti vuccati. Upacārato pana paṭṭhāya yāva appanā	1492	
PA_atk-abh01_a:1492_2	tāva pavattā paññā ‘abhiññā’ti vuccati. Sā panesā paṭipadā ekaccassa dukkhā hoti.	1492	
PA_atk-abh01_a:1492_3	Nīvaraṇādipaccanīkadhammasamudācāragahanatāya kicchā asukhasevanāti attho. Ekaccassa	1492	
PA_atk-abh01_a:1492_4	tadabhāvena sukhā. Abhiññāpi ekaccassa dandhā hoti, mandā, asīghappavatti. Ekaccassa	1492	
PA_atk-abh01_a:1492_5	khippā amandā sīghappavatti. Tasmā yo ādito kilese vikkhambhento dukkhena sasaṅkhārena	1492	
PA_atk-abh01_a:1492_6	sappayogena kilamanto vikkhambheti, tassa dukkhā paṭipadā nāma hoti. Yo pana vikkhambhitakileso	1492	
PA_atk-abh01_a:1492_7	appanāparivāsaṃ vasanto cirena aṅgapātubhāvaṃ pāpuṇāti, tassa dandhābhiññā nāma hoti.	1492	
PA_atk-abh01_a:1492_8	Yo khippaṃ aṅgapātubhāvaṃ pāpuṇāti tassa khippābhiññā nāma hoti. Yo kilese vikkhambhento	1492	
PA_atk-abh01_a:1492_9	sukhena akilamanto vikkhambheti, tassa sukhā paṭipadā nāma hoti.	1492	
PA_atk-abh01_a:1493_0	Tattha yāni sappāyāsappāyāni ca palibodhupacchedādīni pubbakiccāni ca appanākosallāni	1493	
PA_atk-abh01_a:1493_1	ca visuddhimagge cittabhāvanāniddese niddiṭṭhāni, tesu yo asappāyasevī hoti, tassa	1493	
PA_atk-abh01_a:1493_2	dukkhā paṭipadā dandhā ca abhiññā hoti. Sappāyasevino sukhā paṭipadā khippā ca abhiññā.	1493	
PA_atk-abh01_a:1493_3	Yo pana pubbabhāge asappāyaṃ sevitvā aparabhāge sappāyasevī hoti, pubbabhāge vā sappāyaṃ	1493	
PA_atk-abh01_a:1493_4	sevitvā aparabhāge asappāyasevī, tassa vomissakatā veditabbā. Tathā palibodhupacchedādikaṃ	1493	
PA_atk-abh01_a:1493_5	pubbakiccaṃ asampādetvā bhāvanaṃ anuyuttassa dukkhā paṭipadā hoti, vipariyāyena sukhā.	1493	
PA_atk-abh01_a:1493_6	Appanākosallāni pana asampādentassa dandhā abhiññā hoti, sampādentassa khippā.	1493	
PA_atk-abh01_a:1494_0	Apica taṇhāavijjāvasena samathavipassanākatādhikāravasena cāpi etāsaṃ pabhedo veditabbo.	1494	
PA_atk-abh01_a:1494_1	Taṇhābhibhūtassa hi dukkhā paṭipadā hoti, anabhibhūtassa sukhā. Avijjābhibhūtassa	1494	
PA_atk-abh01_a:1494_2	ca dandhā abhiññā hoti, anabhibhūtassa khippā. Yo ca samathe akatādhikāro tassa dukkhā	1494	
PA_atk-abh01_a:1494_3	paṭipadā hoti, katādhikārassa sukhā. Yo pana vipassanāya akatādhikāro hoti, tassa	1494	
PA_atk-abh01_a:1494_4	dandhā abhiññā hoti, katādhikārassa khippā.	1494	
PA_atk-abh01_a:1495_0	Kilesindriyavasena cāpi etāsaṃ pabhedo veditabbo. Tibbakilesassa hi mudindriyassa	1495	
PA_atk-abh01_a:1495_1	dukkhā paṭipadā hoti dandhā ca abhiññā, tikkhindriyassa pana khippā abhiññā. Mandakilesassa	1495	
PA_atk-abh01_a:1495_2	ca mudindriyassa sukhā paṭipadā hoti dandhā ca abhiññā, tikkhindriyassa pana khippā abhiññāti.	1495	
PA_atk-abh01_a:1496	Iti imāsu paṭipadāabhiññāsu yo puggalo dukkhāya paṭipadāya dandhāya abhiññāya jhānaṃ pāpuṇāti, tassa taṃ jhānaṃ dukkhapaṭipadaṃ dandhābhiññanti vuccati. Sesesupi eseva nayo.	149	
PA_atk-abh01_a:1497_0	Tattha ‘tadanudhammatā sati santiṭṭhati ṭhitibhāginī paññā’ti evaṃ vuttasatiyā vā	1497	
PA_atk-abh01_a:1497_1	taṃtaṃjhānanikantiyā vā vikkhambhane paṭipadā, taṃtaṃjhānupacārappattassa appanāya	1497	
PA_atk-abh01_a:1497_2	parivāse abhiññā ca veditabbā. Āgamanavasenāpi ca paṭipadā abhiññā hontiyeva. Dukkhapaṭipadañhi	1497	
PA_atk-abh01_a:1497_3	dandhābhiññaṃ paṭhamajjhānaṃ patvā pavattaṃ dutiyampi tādisameva hoti. Tatiyacatutthesupi	1497	
PA_atk-abh01_a:1497_4	eseva nayo. Yathā ca catukkanaye evaṃ pañcakanayepi paṭipadāvasena catudhā bhedo	1497	
PA_atk-abh01_a:1497_5	veditabbo. Iti paṭipadāvasenapi cattāro navakā vuttā honti. Tesu pāṭhato chattiṃsa	1497	
PA_atk-abh01_a:1497_6	cittāni, atthato pana pañcakanaye catukkanayassa paviṭṭhattā vīsatimeva bhavantīti.	1497	
PA_atk-abh01_a:1498	Paṭipadācatukkaṃ.	149	
PA_atk-abh01_a:1499	Ārammaṇacatukkaṃ	149	
PA_atk-abh01_a:1500_0	181. Idāni yasmā etaṃ jhānaṃ nāma yathā paṭipadābhedena evaṃ ārammaṇabhedenāpi catubbidhaṃ	1500	
PA_atk-abh01_a:1500_1	hoti. Tasmāssa taṃ pabhedaṃ dassetuṃ puna katame dhammā kusalātiādi āraddhaṃ. Tattha	1500	
PA_atk-abh01_a:1500_2	parittaṃ parittārammaṇantiādīsu yaṃ appaguṇaṃ hoti, uparijjhānassa paccayo bhavituṃ	1500	
PA_atk-abh01_a:1500_3	na sakkoti, idaṃ parittaṃ nāma. Yaṃ pana avaḍḍhite suppamatte vā sarāvamatte vā ārammaṇe	1500	
PA_atk-abh01_a:1500_4	pavattaṃ, taṃ parittaṃ ārammaṇaṃ assāti parittārammaṇaṃ. Yaṃ paguṇaṃ subhāvitaṃ uparijjhānassa	1500	
PA_atk-abh01_a:1500_5	paccayo bhavituṃ sakkoti, idaṃ appamāṇaṃ nāma. Yaṃ vipule ārammaṇe pavattaṃ taṃ vuḍḍhippamāṇattā	1500	
PA_atk-abh01_a:1500_6	appamāṇaṃ ārammaṇaṃ assāti appamāṇārammaṇaṃ. Vuttalakkhaṇavomissakatāya pana vomissakanayo	1500	
PA_atk-abh01_a:1500_7	veditabbo. Iti ārammaṇavasenapi cattāro navakā vuttā honti. Cittagaṇanāpettha purimasadisā evāti.	1500	
PA_atk-abh01_a:1501	Ārammaṇacatukkaṃ.	150	
PA_atk-abh01_a:1502	Ārammaṇapaṭipadāmissakaṃ	150	
PA_atk-abh01_a:1503_0	186. Idāni ārammaṇapaṭipadāmissakaṃ soḷasakkhattukanayaṃ dassetuṃ puna katame dhammā	1503	
PA_atk-abh01_a:1503_1	kusalātiādi āraddhaṃ. Tattha paṭhamanaye vuttajjhānaṃ dukkhapaṭipadattā dandhābhiññattā	1503	
PA_atk-abh01_a:1503_2	parittattā parittārammaṇattāti catūhi kāraṇehi hīnaṃ, soḷasamanaye vuttajjhānaṃ sukhapaṭipadattā	1503	
PA_atk-abh01_a:1503_3	khippābhiññattā appamāṇattā appamāṇārammaṇattāti catūhi kāraṇehi paṇītaṃ. Sesesu	1503	
PA_atk-abh01_a:1503_4	cuddasasu ekena dvīhi tīhi ca kāraṇehi hīnappaṇītatā veditabbā.	1503	
PA_atk-abh01_a:1504_0	Kasmā panāyaṃ nayo desitoti? Jhānuppattikāraṇattā. Sammāsambuddhena hi pathavīkasiṇe	1504	
PA_atk-abh01_a:1504_1	suddhikajjhānaṃ catukkanayavasena pañcakanayavasena ca dassitaṃ; tathā suddhikapaṭipadā,	1504	
PA_atk-abh01_a:1504_2	tathā suddhikārammaṇaṃ. Tattha yā devatā pathavīkasiṇe suddhikajjhānaṃ catukkanayavasena	1504	
PA_atk-abh01_a:1504_3	desiyamānaṃ bujjhituṃ sakkonti, tāsaṃ sappāyavasena suddhikajjhāne catukkanayo desito.	1504	
PA_atk-abh01_a:1504_4	Yā pañcakanayavasena desiyamānaṃ bujjhituṃ sakkonti, tāsaṃ sappāyavasena pañcakanayo.	1504	
PA_atk-abh01_a:1504_5	Yā suddhikapaṭipadāya, suddhikārammaṇe catukkanayavasena desiyamānaṃ bujjhituṃ sakkonti,	1504	
PA_atk-abh01_a:1504_6	tāsaṃ sappāyavasena suddhikapaṭipadāya suddhikārammaṇe catukkanayo desito. Yā pañcakanayavasena	1504	
PA_atk-abh01_a:1504_7	desiyamānaṃ bujjhituṃ sakkonti tāsaṃ sappāyavasena pañcakanayo. Iti heṭṭhā puggalajjhāsayavasena desanā katā.	1504	
PA_atk-abh01_a:1505_0	Desanāvilāsappatto cesa pabhinnapaṭisambhido dasabalacatuvesārajjavisadañāṇo dhammānaṃ	1505	
PA_atk-abh01_a:1505_1	yāthāvasarasalakkhaṇassa suppaṭividdhattā dhammapaññattikusalatāya yo yo nayo labbhati	1505	
PA_atk-abh01_a:1505_2	tassa tassa vasena desanaṃ niyametuṃ sakkoti, tasmā imāya desanāvilāsappattiyāpi	1505	
PA_atk-abh01_a:1505_3	tena esā pathavīkasiṇe suddhikacatukkanayādivasena desanā katā.	1505	
PA_atk-abh01_a:1506	Yasmā pana ye keci jhānaṃ uppādenti nāma na te ārammaṇapaṭipadāhi vinā uppādetuṃ sakkonti, tasmā niyamato jhānuppattikāraṇattā ayaṃ soḷasakkhattukanayo kathito.	150	
PA_atk-abh01_a:1507_0	Ettāvatā suddhikanavako, cattāro paṭipadānavakā, cattāro ārammaṇanavakā, ime ca soḷasa	1507	
PA_atk-abh01_a:1507_1	navakāti pañcavīsati navakā kathitā honti. Tattha ekekasmiṃ navake catukkapañcakavasena	1507	
PA_atk-abh01_a:1507_2	dve dve nayāti paññāsa nayā. Tattha “pañcavīsatiyā catukkanayesu sataṃ, pañcakanayesu	1507	
PA_atk-abh01_a:1507_3	pañcavīsasata”nti pāṭhato pañcavīsādhikāni dve jhānacittasatāni honti. Pañcakanaye	1507	
PA_atk-abh01_a:1507_4	pana catukkanayassa paviṭṭhattā atthato pañcavīsādhikameva cittasataṃ hoti. Yāni	1507	
PA_atk-abh01_a:1507_5	cetāni pāṭhe pañcavīsādhikāni dve cittasatāni tesu ekekassa niddese dhammavavatthānādayo	1507	
PA_atk-abh01_a:1507_6	tayo tayo mahāvārā honti. Te pana tattha tattha nayamattameva dassetvā saṃkhittāti.	1507	
PA_atk-abh01_a:1508	Pathavīkasiṇaṃ.	150	
PA_atk-abh01_a:1509_0	203. Idāni yasmā āpokasiṇādīsupi etāni jhānāni uppajjanti, tasmā tesaṃ dassanatthaṃ	1509	
PA_atk-abh01_a:1509_1	puna katame dhammā kusalātiādi āraddhaṃ. Tesu sabbo pāḷinayo ca atthavibhāvanā ca	1509	
PA_atk-abh01_a:1509_2	cittagaṇanā ca vārasaṅkhepo ca pathavīkasiṇe vuttanayeneva veditabbo. Bhāvanānayo	1509	
PA_atk-abh01_a:1509_3	pana kasiṇaparikammaṃ ādiṃ katvā sabbo visuddhimagge (visuddhi 1.91 ādayo) pakāsitoyeva.	1509	
PA_atk-abh01_a:1509_4	Mahāsakuludāyisutte pana dasakasiṇāni vuttāni. Tesu viññāṇakasiṇaṃ ākāse pavattitamahaggataviññāṇampi	1509	
PA_atk-abh01_a:1509_5	tattha parikammaṃ katvā nibbattā viññāṇañcāyatanasamāpattipi hotīti sabbappakārena	1509	
PA_atk-abh01_a:1509_6	āruppadesanameva bhajati, tasmā imasmiṃ ṭhāne na kathitaṃ.	1509	
PA_atk-abh01_a:1510_0	Ākāsakasiṇanti pana kasiṇugghāṭimamākāsampi, taṃ ārammaṇaṃ katvā pavattakkhandhāpi,	1510	
PA_atk-abh01_a:1510_1	bhitticchiddādīsu aññatarasmiṃ gahetabbanimittaparicchedākāsampi, taṃ ārammaṇaṃ katvā	1510	
PA_atk-abh01_a:1510_2	uppannaṃ catukkapañcakajjhānampi vuccati. Tattha purimanayo āruppadesanaṃ bhajati,	1510	
PA_atk-abh01_a:1510_3	pacchimanayo rūpāvacaradesanaṃ. Iti missakattā imaṃ rūpāvacaradesanaṃ na āruḷhaṃ.	1510	
PA_atk-abh01_a:1510_4	Paricchedākāse nibbattajjhānaṃ pana rūpūpapattiyā maggo hoti tasmā taṃ gahetabbaṃ.	1510	
PA_atk-abh01_a:1510_5	Tasmiṃ pana catukkapañcakajjhānameva uppajjati, arūpajjhānaṃ nuppajjati. Kasmā? Kasiṇugghāṭanassa	1510	
PA_atk-abh01_a:1510_6	alābhato. Tañhi punappunaṃ ugghāṭiyamānampi ākāsameva hotīti na tattha kasiṇugghāṭanaṃ	1510	
PA_atk-abh01_a:1510_7	labbhati, tasmā tatthuppannaṃ jhānaṃ diṭṭhadhammasukhavihārāya saṃvattati, abhiññāpādakaṃ	1510	
PA_atk-abh01_a:1510_8	hoti, vipassanāpādakaṃ hoti, nirodhapādakaṃ na hoti. Anupubbanirodho panettha yāva	1510	
PA_atk-abh01_a:1510_9	pañcamajjhānā labbhati vaṭṭapādakaṃ hotiyeva. Yathā cetaṃ evaṃ purimakasiṇesu uppannaṃ	1510	
PA_atk-abh01_a:1510_10	jhānampi. Nirodhapādakabhāvo panettha viseso. Sesamettha ākāsakasiṇe yaṃ vattabbaṃ	15101	
PA_atk-abh01_a:1510_11	siyā taṃ sabbaṃ visuddhimagge vuttameva.	15101	
PA_atk-abh01_a:1511_0	‘Ekopi hutvā bahudhā hotī’tiādinayaṃ pana vikubbanaṃ icchantena purimesu aṭṭhasu	1511	
PA_atk-abh01_a:1511_1	kasiṇesu aṭṭha samāpattiyo nibbattetvā kasiṇānulomato kasiṇapaṭilomato, kasiṇānulomapaṭilomato;	1511	
PA_atk-abh01_a:1511_2	jhānānulomato, jhānapaṭilomato, jhānānulomapaṭilomato; jhānukkantikato, kasiṇukkantikato,	1511	
PA_atk-abh01_a:1511_3	jhānakasiṇukkantikato; aṅgasaṅkantikato, ārammaṇasaṅkantikato, aṅgārammaṇasaṅkantikato;	1511	
PA_atk-abh01_a:1511_4	aṅgavavatthānato, ārammaṇavavatthānatoti imehi cuddasahākārehi cittaṃ paridametabbaṃ.	1511	
PA_atk-abh01_a:1511_5	Tesaṃ vitthārakathā visuddhimagge vuttāyeva.	1511	
PA_atk-abh01_a:1512_0	Evaṃ pana cuddasahākārehi cittaṃ aparidametvā, pubbe abhāvitabhāvano ādikammiko yogāvacaro	1512	
PA_atk-abh01_a:1512_1	iddhivikubbanaṃ sampādessatīti netaṃ ṭhānaṃ vijjati. Ādikammikassa hi kasiṇaparikammampi	1512	
PA_atk-abh01_a:1512_2	bhāro; satesu sahassesu vā ekova sakkoti. Katakasiṇaparikammassa nimittuppādanaṃ	1512	
PA_atk-abh01_a:1512_3	bhāro; satesu sahassesu vā ekova sakkoti. Uppanne nimitte taṃ vaḍḍhetvā appanādhigamo	1512	
PA_atk-abh01_a:1512_4	bhāro, satesu sahassesu vā ekova sakkoti. Adhigatappanassa cuddasahākārehi cittaparidamanaṃ	1512	
PA_atk-abh01_a:1512_5	bhāro; satesu sahassesu vā ekova sakkoti. Cuddasahākārehi paridamitacittassāpi iddhivikubbanaṃ	1512	
PA_atk-abh01_a:1512_6	nāma bhāro, satesu sahassesu vā ekova sakkoti. Vikubbanappattassāpi khippanisantibhāvo	1512	
PA_atk-abh01_a:1512_7	nāma bhāro; satesu sahassesu vā ekova khippanisanti hoti. Therambatthale mahārohanaguttattherassa	1512	
PA_atk-abh01_a:1512_8	gilānupaṭṭhānaṃ āgatesu tiṃsamattesu iddhimantasahassesu upasampadāya aṭṭhavassiko	1512	
PA_atk-abh01_a:1512_9	rakkhitatthero viya. Sabbaṃ vatthu visuddhimagge vitthāritamevāti.	1512	
PA_atk-abh01_a:1513	Kasiṇakathā.	151	
PA_atk-abh01_a:1514	Abhibhāyatanakathā	151	
PA_atk-abh01_a:1515_0	204. Evaṃ aṭṭhasu kasiṇesu rūpāvacarakusalaṃ niddisitvā, idāni yasmā samānepi ārammaṇe	1515	
PA_atk-abh01_a:1515_1	bhāvanāya asamānaṃ imesu aṭṭhasu kasiṇesu aññampi abhibhāyatanasaṅkhātaṃ rūpāvacarakusalaṃ	1515	
PA_atk-abh01_a:1515_2	pavattati, tasmā taṃ dassetuṃ puna katame dhammā kusalātiādi āraddhaṃ. Tattha ajjhattaṃ	1515	
PA_atk-abh01_a:1515_3	arūpasaññīti alābhitāya vā anatthikatāya vā ajjhattarūpe parikammasaññāvirahito.	1515	
PA_atk-abh01_a:1515_4	Bahiddhā rūpāni passatīti bahiddhā aṭṭhasu kasiṇesu kataparikammatāya parikammavasena	1515	
PA_atk-abh01_a:1515_5	ceva appanāvasena ca tāni bahiddhā aṭṭhasu kasiṇesu rūpāni passati. Parittānīti avaḍḍhitāni.	1515	
PA_atk-abh01_a:1515_6	Tāni abhibhuyyāti yathā nāma sampannagahaṇiko kaṭacchumattaṃ bhattaṃ labhitvā ‘kiṃ	1515	
PA_atk-abh01_a:1515_7	ettha bhuñjitabbaṃ atthī’ti saṅkaḍḍhitvā ekakabaḷameva karoti, evameva ñāṇuttariko	1515	
PA_atk-abh01_a:1515_8	puggalo visadañāṇo ‘kimettha parittake ārammaṇe samāpajjitabbaṃ atthi, nāyaṃ mama	1515	
PA_atk-abh01_a:1515_9	bhāro’ti tāni rūpāni abhibhavitvā samāpajjati. Saha nimittuppādenevettha appanaṃ	1515	
PA_atk-abh01_a:1515_10	nibbattetīti attho. Jānāmi passāmīti iminā panassa pubbabhāgo kathito. Āgamaṭṭhakathāsu	15151	
PA_atk-abh01_a:1515_11	pana vuttaṃ – imināssa pana ābhogo kathito. So ca kho samāpattito vuṭṭhitassa, na antosamāpattiyanti.	15151	
PA_atk-abh01_a:1516_0	Appamāṇānīti vaḍḍhitappamāṇāni. Abhibhuyyāti ettha pana yathā mahagghaso puriso ekaṃ	1516	
PA_atk-abh01_a:1516_1	bhattavaḍḍhitakaṃ labhitvā ‘aññāpi hotu ‘kimesā mayhaṃ karissatī’ti taṃ na mahantato	1516	
PA_atk-abh01_a:1516_2	passati, evameva ñāṇuttaro puggalo visadaññāṇo ‘kimettha samāpajjitabbaṃ, na idaṃ	1516	
PA_atk-abh01_a:1516_3	appamāṇaṃ, na mayhaṃ cittekaggatākaraṇe bhāro atthī’ti tāni abhibhavitvā samāpajjati.	1516	
PA_atk-abh01_a:1516_4	Saha nimittuppādenevettha appanaṃ nibbattetīti attho.	1516	
PA_atk-abh01_a:1517_0	Parittaṃ parittārammaṇaṃ appamāṇaṃ parittārammaṇanti idha parittānīti āgatattā appamāṇārammaṇatā	1517	
PA_atk-abh01_a:1517_1	na gahitā, parato appamāṇānīti āgatattā parittārammaṇatā. Aṭṭhakathāyaṃ pana vuttaṃ	1517	
PA_atk-abh01_a:1517_2	– ‘imasmiṃ ṭhāne cattāri cattāri ārammaṇāni aggahetvā dve dveva gahitāni. Kiṃ kāraṇā?	1517	
PA_atk-abh01_a:1517_3	Catūsu hi gahitesu desanā soḷasakkhattukā hoti, satthārā ca heṭṭhā soḷasakkhattukā	1517	
PA_atk-abh01_a:1517_4	desanā kilañjamhi tile pattharantena viya vitthārato kathitā. Tassa imasmiṃ ṭhāne	1517	
PA_atk-abh01_a:1517_5	aṭṭhakkhattukaṃ desanaṃ kātuṃ ajjhāsayo. Tasmā dve dveyeva gahitānīti veditabbānīti.	1517	
PA_atk-abh01_a:1518_0	Suvaṇṇadubbaṇṇānīti parisuddhāparisuddhavaṇṇāni. Parisuddhāni hi nīlādīni suvaṇṇāni,	1518	
PA_atk-abh01_a:1518_1	aparisuddhāni ca dubbaṇṇānīti idha adhippetāni. Āgamaṭṭhakathāsu pana ‘suvaṇṇāni	1518	
PA_atk-abh01_a:1518_2	vā hontu dubbaṇṇāni vā, parittaappamāṇavaseneva imāni abhibhāyatanāni desitānī’ti	1518	
PA_atk-abh01_a:1518_3	vuttaṃ. Imesu pana catūsu parittaṃ vitakkacaritavasena āgataṃ, appamāṇaṃ mohacaritavasena,	1518	
PA_atk-abh01_a:1518_4	suvaṇṇaṃ dosacaritavasena, dubbaṇṇaṃ rāgacaritavasena. Etesañhi etāni sappāyāni.	1518	
PA_atk-abh01_a:1518_5	Sā ca tesaṃ sappāyatā vitthārato visuddhimagge cariyaniddese vuttā.	1518	
PA_atk-abh01_a:1519_0	Kasmā pana, yathā suttante “ajjhattaṃ rūpasaññī eko bahiddhā rūpāni passati parittānī”tiādi	1519	
PA_atk-abh01_a:1519_1	vuttaṃ, evaṃ avatvā idha catūsupi abhibhāyatanesu ajjhattaṃ arūpasaññitāva vuttāti?	1519	
PA_atk-abh01_a:1519_2	Ajjhattarūpānaṃ anabhibhavanīyato. Tattha vā hi idha vā bahiddhārūpāneva abhibhavitabbāni,	1519	
PA_atk-abh01_a:1519_3	tasmā tāni niyamato vattabbānīti tatrapi idhapi vuttāni. Ajjhattaṃ arūpasaññīti idaṃ	1519	
PA_atk-abh01_a:1519_4	pana satthu desanāvilāsamattameva. Ayaṃ tāva catūsu abhibhāyatanesu apubbapadavaṇṇanā.	1519	
PA_atk-abh01_a:1519_5	Suddhikanayapaṭipadābhedo panettha pathavīkasiṇe vuttanayeneva ekekasmiṃ abhibhāyatane	1519	
PA_atk-abh01_a:1519_6	veditabbo. Kevalañcettha ārammaṇacatukkaṃ ārammaṇadukaṃ hoti, soḷasakkhattukañca	1519	
PA_atk-abh01_a:1519_7	aṭṭhakkhattukaṃ. Sesaṃ tādisameva. Evamettha ekekasmiṃ abhibhāyatane eko suddhikanavako,	1519	
PA_atk-abh01_a:1519_8	cattāro paṭipadānavakā, dve ārammaṇanavakā, ārammaṇapaṭipadāmissake aṭṭha navakāti	1519	
PA_atk-abh01_a:1519_9	pannarasa navakāti catūsupi abhibhāyatanesu samasaṭṭhi navakā veditabbā.	1519	
PA_atk-abh01_a:1520_0	246. Pañcamaabhibhāyatanādīsu nīlānīti sabbasaṅgāhikavasena vuttaṃ. Nīlavaṇṇānīti	1520	
PA_atk-abh01_a:1520_1	vaṇṇavasena, nīlanidassanānīti nidassanavasena, apaññāyamānavivarāni, asambhinnavaṇṇāni,	1520	
PA_atk-abh01_a:1520_2	ekanīlāneva hutvā dissantīti vuttaṃ hoti. Nīlanibhāsānīti idaṃ pana obhāsanavasena	1520	
PA_atk-abh01_a:1520_3	vuttaṃ; nīlobhāsāni nīlappabhāyuttānīti attho. Etena nesaṃ suvisuddhataṃ dasseti.	1520	
PA_atk-abh01_a:1520_4	Suvisuddhavaṇṇavasena hi imāni cattāri abhibhāyatanāni vuttāni. Pītānītiādīsupi imināva	1520	
PA_atk-abh01_a:1520_5	nayena attho veditabbo. Nīlakasiṇaṃ uggaṇhanto nīlasmiṃ nimittaṃ gaṇhāti. Pupphasmiṃ	1520	
PA_atk-abh01_a:1520_6	vā vatthasmiṃ vā vaṇṇadhātuyā vātiādikaṃ panettha kasiṇakaraṇañca parikammañca appanāvidhānañca	1520	
PA_atk-abh01_a:1520_7	sabbaṃ visuddhimagge vitthārato vuttameva. Yathā ca pathavīkasiṇe evamettha ekekasmiṃ	1520	
PA_atk-abh01_a:1520_8	abhibhāyatane pañcavīsati pañcavīsati navakā veditabbā.	1520	
PA_atk-abh01_a:1521	Abhibhāyatanakathā.	152	
PA_atk-abh01_a:1522	Vimokkhakathā	152	
PA_atk-abh01_a:1523_0	248. Idāni yasmā idaṃ rūpāvacarakusalaṃ nāma na kevalaṃ ārammaṇasaṅkhātānaṃ āyatanānaṃ	1523	
PA_atk-abh01_a:1523_1	abhibhavanato abhibhāyatanavaseneva uppajjati, atha kho vimokkhavasenapi uppajjati,	1523	
PA_atk-abh01_a:1523_2	tasmā tampi nayaṃ dassetuṃ puna katame dhammā kusalātiādi āraddhaṃ.	1523	
PA_atk-abh01_a:1524_0	Kenaṭṭhena pana vimokkho veditabboti? Adhimuccanaṭṭhena. Ko ayaṃ adhimuccanaṭṭho	1524	
PA_atk-abh01_a:1524_1	nāma? Paccanīkadhammehi ca suṭṭhu vimuccanaṭṭho, ārammaṇe ca abhirativasena suṭṭhu	1524	
PA_atk-abh01_a:1524_2	vimuccanaṭṭho. Pituaṅke vissaṭṭhaaṅgapaccaṅgassa dārakassa sayanaṃ viya aniggahitabhāvena	1524	
PA_atk-abh01_a:1524_3	nirāsaṅkatāya ārammaṇe pavattīti vuttaṃ hoti. Evaṃlakkhaṇañhi vimokkhabhāvappattaṃ	1524	
PA_atk-abh01_a:1524_4	rūpāvacarakusalaṃ dassetuṃ ayaṃ nayo āraddho.	1524	
PA_atk-abh01_a:1525_0	Tattha rūpīti ajjhattaṃ kesādīsu uppāditaṃ rūpajjhānaṃ rūpaṃ, tadassatthīti rūpī.	1525	
PA_atk-abh01_a:1525_1	Ajjhattañhi nīlaparikammaṃ karonto kese vā pitte vā akkhitārakāya vā karoti. Pītaparikammaṃ	1525	
PA_atk-abh01_a:1525_2	karonto mede vā chaviyā vā akkhīnaṃ pītaṭṭhāne vā karoti. Lohitaparikammaṃ karonto	1525	
PA_atk-abh01_a:1525_3	maṃse vā lohite vā jivhāya vā hatthatalapādatalesu vā akkhīnaṃ rattaṭṭhāne vā karoti.	1525	
PA_atk-abh01_a:1525_4	Odātaparikammaṃ karonto aṭṭhimhi vā dante vā nakhe vā akkhīnaṃ setaṭṭhāne vā karoti.	1525	
PA_atk-abh01_a:1525_5	Evaṃ parikammaṃ katvā uppannajjhānasamaṅginaṃ sandhāyetaṃ vuttaṃ. Rūpāni passatīti	1525	
PA_atk-abh01_a:1525_6	bahiddhāpi nīlakasiṇādirūpāni jhānacakkhunā passati. Iminā ajjhattabahiddhāvatthukesu	1525	
PA_atk-abh01_a:1525_7	kasiṇesu jhānapaṭilābho dassito.	1525	
PA_atk-abh01_a:1526	Ajjhattaṃ arūpasaññīti ajjhattaṃ na rūpasaññī. Attano kesādīsu anuppāditarūpāvacarajjhānoti attho. Iminā bahiddhā parikammaṃ katvā bahiddhāva paṭiladdhajjhānatā dassitā.	152	
PA_atk-abh01_a:1527_0	Subhanti iminā suvisuddhesu nīlādīsu vaṇṇakasiṇesu jhānāni dassitāni. Tattha kiñcāpi	1527	
PA_atk-abh01_a:1527_1	antoappanāya ‘subha’nti ābhogo natthi, yo pana suvisuddhaṃ subhakasiṇaṃ ārammaṇaṃ	1527	
PA_atk-abh01_a:1527_2	katvā viharati, so yasmā ‘subha’nti…pe… paṭhamaṃ jhānaṃ upasampajja viharati, tathā	1527	
PA_atk-abh01_a:1527_3	dutiyādīni, tasmā evaṃ desanā katā. Paṭisambhidāmagge pana “kathaṃ subhantveva adhimutto	1527	
PA_atk-abh01_a:1527_4	hotīti vimokkho? Idha bhikkhu mettāsahagatena cetasā ekaṃ disaṃ…pe… viharati, mettāya	1527	
PA_atk-abh01_a:1527_5	bhāvitattā sattā appaṭikūlā honti; karuṇā… muditā… upekkhāsahagatena cetasā ekaṃ	1527	
PA_atk-abh01_a:1527_6	disaṃ…pe… viharati, upekkhāya bhāvitattā sattā appaṭikūlā honti, evaṃ subhantveva	1527	
PA_atk-abh01_a:1527_7	adhimutto hotī”ti vimokkhoti vuttaṃ. Idha pana upari pāḷiyaṃyeva brahmavihārānaṃ	1527	
PA_atk-abh01_a:1527_8	āgatattā taṃ nayaṃ paṭikkhipitvā sunīlakasupītakasulohitakasuodātakaparisuddhanīlakaparisuddhapītakaparisuddhalohitakaparisuddhaodātakavaseneva	1527	
PA_atk-abh01_a:1527_9	subhavimokkho anuññāto. Iti kasiṇanti vā abhibhāyatananti vā vimokkhoti vā rūpāvacarajjhānameva.	1527	
PA_atk-abh01_a:1527_10	Tañhi ārammaṇassa sakalaṭṭhena kasiṇaṃ nāma, ārammaṇaṃ abhibhavanaṭṭhena abhibhāyatanaṃ	15271	
PA_atk-abh01_a:1527_11	nāma, ārammaṇe adhimuccanaṭṭhena paccanīkadhammehi ca vimuccanaṭṭhena vimokkho nāmāti	15271	
PA_atk-abh01_a:1527_12	vuttaṃ. Tattha kasiṇadesanā abhidhammavasena, itarā pana suttantadesanāvasena vuttāti	15271	
PA_atk-abh01_a:1527_13	veditabbā. Ayamettha apubbapadavaṇṇanā. Ekekasmiṃ pana vimokkhe pathavīkasiṇe viya	15271	
PA_atk-abh01_a:1527_14	pañcavīsati pañcavīsatīti katvā pañcasattati navakā veditabbā.	15271	
PA_atk-abh01_a:1528	Vimokkhakathā.	152	
PA_atk-abh01_a:1529	Brahmavihārakathā	152	
PA_atk-abh01_a:1530_0	251. Idāni mettādibrahmavihāravasena pavattamānaṃ rūpāvacarakusalaṃ dassetuṃ puna	1530	
PA_atk-abh01_a:1530_1	katame dhammā kusalātiādi āraddhaṃ. Tattha mettāsahagatanti mettāya samannāgataṃ.	1530	
PA_atk-abh01_a:1530_2	Parato karuṇāsahagatādīsupi eseva nayo. Yena panesa vidhānena paṭipanno mettādisahagatāni	1530	
PA_atk-abh01_a:1530_3	jhānāni upasampajja viharati, taṃ mettādīnaṃ bhāvanāvidhānaṃ sabbaṃ visuddhimagge	1530	
PA_atk-abh01_a:1530_4	vitthāritameva. Avasesāya pāḷiyā attho pathavīkasiṇe vuttanayeneva veditabbo.	1530	
PA_atk-abh01_a:1531_0	Kevalañhi pathavīkasiṇe pañcavīsati navakā, idha purimāsu tīsu tikacatukkajjhānikavasena	1531	
PA_atk-abh01_a:1531_1	pañcavīsati sattakā, upekkhāya catutthajjhānavasena pañcavīsati ekakā, karuṇāmuditāsu	1531	
PA_atk-abh01_a:1531_2	ca chandādīhi catūhi saddhiṃ karuṇāmuditāti imepi yevāpanakā labbhanti. Dukkhapaṭipadādibhāvo	1531	
PA_atk-abh01_a:1531_3	cettha mettāya tāva byāpādavikkhambhanavasena, karuṇāya vihiṃsāvikkhambhanavasena,	1531	
PA_atk-abh01_a:1531_4	muditāya arativikkhambhanavasena, upekkhāya rāgapaṭighavikkhambhanavasena veditabbo.	1531	
PA_atk-abh01_a:1531_5	Parittārammaṇatā pana nabahusattārammaṇavasena; appamāṇārammaṇatā bahusattārammaṇavasena	1531	
PA_atk-abh01_a:1531_6	hotīti ayaṃ viseso. Sesaṃ tādisameva.	1531	
PA_atk-abh01_a:1532	Evaṃ tāva pāḷivaseneva –	153	
PA_atk-abh01_a:1533	Brahmuttamena kathite, brahmavihāre ime iti viditvā;	153	
PA_atk-abh01_a:1534	Bhiyyo etesu ayaṃ, pakiṇṇakakathāpi viññeyyā.	153	
PA_atk-abh01_a:1535_0	Etāsu hi mettākaruṇāmuditāupekkhāsu atthato tāva mejjatīti mettā, siniyhatīti attho.	1535	
PA_atk-abh01_a:1535_1	Mitte vā bhavā, mittassa vā esā pavattatīpi mettā. Paradukkhe sati sādhūnaṃ hadayakampanaṃ	1535	
PA_atk-abh01_a:1535_2	karotīti karuṇā. Kiṇāti vā paradukkhaṃ hiṃsati vināsetīti karuṇā. Kirīyati vā dukkhitesu	1535	
PA_atk-abh01_a:1535_3	pharaṇavasena pasāriyatīti karuṇā. Modanti tāya taṃsamaṅgino, sayaṃ vā modati, modanamattameva	1535	
PA_atk-abh01_a:1535_4	vā tanti muditā. ‘Averā hontū’tiādibyāpārappahānena majjhattabhāvūpagamanena ca upekkhatīti upekkhā.	1535	
PA_atk-abh01_a:1536_0	Lakkhaṇādito panettha hitākārappavattilakkhaṇā ‘mettā’, hitūpasaṃhārarasā, āghātavinayapaccupaṭṭhānā,	1536	
PA_atk-abh01_a:1536_1	sattānaṃ manāpabhāvadassanapadaṭṭhānā. Byāpādūpasamo etissā sampatti, sinehasambhavo	1536	
PA_atk-abh01_a:1536_2	vipatti. Dukkhāpanayanākārappavattilakkhaṇā ‘karuṇā’, paradukkhāsahanarasā, avihiṃsāpaccupaṭṭhānā,	1536	
PA_atk-abh01_a:1536_3	dukkhābhibhūtānaṃ anāthabhāvadassanapadaṭṭhānā. Vihiṃsūpasamo tassā sampatti, sokasambhavo	1536	
PA_atk-abh01_a:1536_4	vipatti. Sattesu pamodanalakkhaṇā ‘muditā’, anissāyanarasā, arativighātapaccupaṭṭhānā,	1536	
PA_atk-abh01_a:1536_5	sattānaṃ sampattidassanapadaṭṭhānā. Arativūpasamo tassā sampatti, pahāsasambhavo	1536	
PA_atk-abh01_a:1536_6	vipatti. Sattesu majjhattākārappavattilakkhaṇā ‘upekkhā’, sattesu samabhāvadassanarasā,	1536	
PA_atk-abh01_a:1536_7	paṭighānunayavūpasamapaccupaṭṭhānā, “kammassakā sattā, te kassa ruciyā sukhitā vā	1536	
PA_atk-abh01_a:1536_8	bhavissanti, dukkhato vā muccissanti, pattasampattito vā na parihāyissantī”ti? Evaṃ	1536	
PA_atk-abh01_a:1536_9	pavattakammassakatādassanapadaṭṭhānā. Paṭighānunayavūpasamo tassā sampatti, gehassitāya	1536	
PA_atk-abh01_a:1536_10	aññāṇupekkhāya sambhavo vipatti.	15361	
PA_atk-abh01_a:1537_0	Catunnampi panetesaṃ brahmavihārānaṃ vipassanāsukhañceva bhavasampatti ca sādhāraṇappayojanaṃ,	1537	
PA_atk-abh01_a:1537_1	byāpādādipaṭighāto āveṇikaṃ. Byāpādapaṭighātappayojanā hettha mettā, vihiṃsāaratirāgapaṭighātappayojanā	1537	
PA_atk-abh01_a:1537_2	itarā. Vuttampi cetaṃ –	1537	
PA_atk-abh01_a:1538_0	“Nissaraṇañhetaṃ, āvuso, byāpādassa yadidaṃ mettācetovimutti, nissaraṇañhetaṃ, āvuso,	1538	
PA_atk-abh01_a:1538_1	vihesāya yadidaṃ karuṇācetovimutti; nissaraṇañhetaṃ, āvuso, aratiyā yadidaṃ muditācetovimutti,	1538	
PA_atk-abh01_a:1538_2	nissaraṇañhetaṃ, āvuso, rāgassa yadidaṃ upekkhācetovimuttī”ti.	1538	
PA_atk-abh01_a:1539_0	Ekamekassa cettha āsannadūravasena dve dve paccatthikā. Mettābrahmavihārassa hi,	1539	
PA_atk-abh01_a:1539_1	samīpacāro viya purisassa sapatto, guṇadassanasabhāgatāya rāgo āsannapaccatthiko.	1539	
PA_atk-abh01_a:1539_2	So lahuṃ otāraṃ labhati. Tasmā tato suṭṭhu mettā rakkhitabbā. Pabbatādigahananissito	1539	
PA_atk-abh01_a:1539_3	viya purisassa sapatto sabhāvavisabhāgatāya byāpādo dūrapaccatthiko. Tasmā tato nibbhayena	1539	
PA_atk-abh01_a:1539_4	mettāyitabbaṃ. Mettāyissati ca nāma kopañca karissatīti aṭṭhānametaṃ.	1539	
PA_atk-abh01_a:1540_0	Karuṇābrahmavihārassa “cakkhuviññeyyānaṃ rūpānaṃ iṭṭhānaṃ kantānaṃ manāpānaṃ manoramānaṃ	1540	
PA_atk-abh01_a:1540_1	lokāmisapaṭisaṃyuttānaṃ appaṭilābhaṃ vā appaṭilābhato samanupassato pubbe vā paṭiladdhapubbaṃ	1540	
PA_atk-abh01_a:1540_2	atītaṃ niruddhaṃ vipariṇataṃ samanussarato uppajjati domanassaṃ. Yaṃ evarūpaṃ domanassaṃ	1540	
PA_atk-abh01_a:1540_3	idaṃ vuccati gehassitaṃ domanassa”ntiādinā nayena āgataṃ gehassitaṃ domanassaṃ vipattidassanasabhāgatāya	1540	
PA_atk-abh01_a:1540_4	āsannapaccatthikaṃ. Sabhāvavisabhāgatāya vihesā dūrapaccatthikā. Tasmā tato nibbhayena	1540	
PA_atk-abh01_a:1540_5	karuṇāyitabbaṃ. Karuṇañca nāma karissati pāṇiādīhi ca vihesissatīti aṭṭhānametaṃ.	1540	
PA_atk-abh01_a:1541_0	Muditābrahmavihārassa “cakkhuviññeyyānaṃ rūpānaṃ iṭṭhānaṃ kantānaṃ manāpānaṃ manoramānaṃ	1541	
PA_atk-abh01_a:1541_1	lokāmisapaṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ	1541	
PA_atk-abh01_a:1541_2	atītaṃ niruddhaṃ vipariṇataṃ samanussarato uppajjati somanassaṃ. Yaṃ evarūpaṃ somanassaṃ	1541	
PA_atk-abh01_a:1541_3	idaṃ vuccati gehassitaṃ somanassa”ntiādinā nayena āgataṃ gehassitaṃ somanassaṃ sampattidassanasabhāgatāya	1541	
PA_atk-abh01_a:1541_4	āsannapaccatthikaṃ. Sabhāvavisabhāgatāya arati dūrapaccatthikā. Tasmā tato nibbhayena	1541	
PA_atk-abh01_a:1541_5	muditā bhāvetabbā. Pamudito ca nāma bhavissati pantasenāsanesu ca adhikusaladhammesu	1541	
PA_atk-abh01_a:1541_6	ca ukkaṇṭhissatīti aṭṭhānametaṃ.	1541	
PA_atk-abh01_a:1542_0	Upekkhābrahmavihārassa pana “cakkhunā rūpaṃ disvā uppajjati upekkhā bālassa mūḷhassa	1542	
PA_atk-abh01_a:1542_1	puthujjanassa anodhijinassa avipākajinassa anādīnavadassāvino assutavato puthujjanassa.	1542	
PA_atk-abh01_a:1542_2	Yā evarūpā upekkhā rūpaṃ sā nātivattati. Tasmā sā upekkhā gehassitāti vuccatī”tiādinā	1542	
PA_atk-abh01_a:1542_3	nayena āgatā gehassitā aññāṇupekkhā dosaguṇānaṃ avicāraṇavasena sabhāgattā āsannapaccatthikā.	1542	
PA_atk-abh01_a:1542_4	Sabhāvavisabhāgatāya rāgapaṭighā dūrapaccatthikā. Tasmā tato nibbhayena upekkhitabbaṃ.	1542	
PA_atk-abh01_a:1542_5	Upekkhissati ca nāma rajjissati ca paṭihaññissati cāti aṭṭhānametaṃ.	1542	
PA_atk-abh01_a:1543_0	Sabbesampi ca etesaṃ kattukāmatāchando ādi, nīvaraṇādivikkhambhanaṃ majjhaṃ, appanā	1543	
PA_atk-abh01_a:1543_1	pariyosānaṃ, paññattidhammavasena eko vā satto anekā vā sattā ārammaṇaṃ, upacāre	1543	
PA_atk-abh01_a:1543_2	vā appanāya vā pattāya ārammaṇavaḍḍhanaṃ.	1543	
PA_atk-abh01_a:1544_0	Tatrāyaṃ vaḍḍhanakkamo – yathā hi kusalo kassako kasitabbaṭṭhānaṃ paricchinditvā	1544	
PA_atk-abh01_a:1544_1	kasati, evaṃ paṭhamameva ekaṃ āvāsaṃ paricchinditvā tattha sattesu ‘imasmiṃ āvāse	1544	
PA_atk-abh01_a:1544_2	sattā averā hontū’tiādinā nayena mettā bhāvetabbā. Tattha cittaṃ muduṃ kammaniyaṃ	1544	
PA_atk-abh01_a:1544_3	katvā dve āvāsā paricchinditabbā. Tato anukkamena tayo cattāro pañca cha satta aṭṭha	1544	
PA_atk-abh01_a:1544_4	nava dasa, ekā racchā, upaḍḍhagāmo, gāmo, janapado, rajjaṃ, ekā disāti evaṃ yāva	1544	
PA_atk-abh01_a:1544_5	ekaṃ cakkavāḷaṃ, tato vā pana bhiyyo tattha tattha sattesu mettā bhāvetabbā. Tathā	1544	
PA_atk-abh01_a:1544_6	karuṇādayoti. Ayamettha ārammaṇavaḍḍhanakkamo.	1544	
PA_atk-abh01_a:1545_0	Yathā pana kasiṇānaṃ nissando āruppā, samādhīnaṃ nissando nevasaññānāsaññāyatanaṃ,	1545	
PA_atk-abh01_a:1545_1	vipassanānaṃ nissando phalasamāpatti, samathavipassanānaṃ nissando nirodhasamāpatti,	1545	
PA_atk-abh01_a:1545_2	evaṃ purimabrahmavihārattayassa nissando ettha upekkhābrahmavihāro. Yathā hi thambhe	1545	
PA_atk-abh01_a:1545_3	anussāpetvā tulāsaṅghāṭaṃ anāropetvā na sakkā ākāse kūṭagopānasiyo ṭhapetuṃ, evaṃ	1545	
PA_atk-abh01_a:1545_4	purimesu tatiyajjhānaṃ vinā na sakkā catutthaṃ bhāvetuṃ. Kasiṇesu pana uppannatatiyajjhānassapesā	1545	
PA_atk-abh01_a:1545_5	nuppajjati visabhāgārammaṇattāti.	1545	
PA_atk-abh01_a:1546_0	Ettha siyā – ‘kasmā panetā mettā karuṇā muditā upekkhā brahmavihārāti vuccanti? Kasmā	1546	
PA_atk-abh01_a:1546_1	ca, catassova? Ko ca etāsaṃ kamo? Vibhaṅge ca kasmā appamaññāti vuttā’ti? Vuccate	1546	
PA_atk-abh01_a:1546_2	– seṭṭhaṭṭhena tāva niddosabhāvena cettha brahmavihāratā veditabbā. Sattesu sammāpaṭipattibhāvena	1546	
PA_atk-abh01_a:1546_3	hi seṭṭhā ete vihārā. Yathā ca brahmāno niddosacittā viharanti, evaṃ etehi sampayuttā	1546	
PA_atk-abh01_a:1546_4	yogino brahmasamāva hutvā viharantīti seṭṭhaṭṭhena niddosabhāvena ca brahmavihārāti vuccanti.	1546	
PA_atk-abh01_a:1547	Kasmā ca catassotiādipañhassa pana idaṃ vissajjanaṃ –	154	
PA_atk-abh01_a:1548	Visuddhimaggādivasā catasso,	154	
PA_atk-abh01_a:1549	Hitādiākāravasā panāsaṃ;	154	
PA_atk-abh01_a:1550	Kamo pavattanti ca appamāṇe,	155	
PA_atk-abh01_a:1551	Tā gocare yena tadappamaññā.	155	
PA_atk-abh01_a:1552_0	Etāsu hi yasmā mettā byāpādabahulassa, karuṇā vihiṃsābahulassa, muditā aratibahulassa,	1552	
PA_atk-abh01_a:1552_1	upekkhā rāgabahulassa visuddhimaggo; yasmā ca hitūpasaṃhāraahitāpanayanasampattimodanaanābhogavasena	1552	
PA_atk-abh01_a:1552_2	catubbidhoyeva sattesu manasikāro; yasmā ca yathā mātā daharagilānayobbanappattasakiccapasutesu	1552	
PA_atk-abh01_a:1552_3	catūsu puttesu daharassa abhivuḍḍhikāmā hoti, gilānassa gelaññāpanayanakāmā, yobbanappattassa	1552	
PA_atk-abh01_a:1552_4	yobbanasampattiyā ciraṭṭhitikāmā, sakiccapasutassa kismiñcipi pariyāye abyāvaṭā hoti,	1552	
PA_atk-abh01_a:1552_5	tathā appamaññāvihārikenāpi sabbasattesu mettādivasena bhavitabbaṃ, tasmā ito visuddhimaggādivasā	1552	
PA_atk-abh01_a:1552_6	catassova appamaññā.	1552	
PA_atk-abh01_a:1553_0	Yasmā pana catassopetā bhāvetukāmena paṭhamaṃ hitākārappavattivasena sattesu paṭipajjitabbaṃ,	1553	
PA_atk-abh01_a:1553_1	hitākārappavattilakkhaṇā ca mettā; tato evaṃ patthitahitānaṃ sattānaṃ dukkhābhibhavaṃ	1553	
PA_atk-abh01_a:1553_2	disvā vā sutvā vā sambhāvetvā vā dukkhāpanayanākārappavattivasena, dukkhāpanayanākārappavattilakkhaṇā	1553	
PA_atk-abh01_a:1553_3	ca karuṇā; athevaṃ patthitahitānaṃ patthitadukkhāpagamānañca nesaṃ sampattiṃ disvā	1553	
PA_atk-abh01_a:1553_4	sampattippamodanavasena, pamodanalakkhaṇā ca muditā; tato paraṃ pana kattabbābhāvato	1553	
PA_atk-abh01_a:1553_5	ajjhupekkhakatāsaṅkhātena majjhattākārena paṭipajjitabbaṃ, majjhattākārappavattilakkhaṇā	1553	
PA_atk-abh01_a:1553_6	ca upekkhā; tasmā ito hitādiākāravasā panāsaṃ paṭhamaṃ mettā vuttā. Atha karuṇā muditā	1553	
PA_atk-abh01_a:1553_7	upekkhāti ayaṃ kamo veditabbo.	1553	
PA_atk-abh01_a:1554_0	Yasmā pana sabbāpetā appamāṇe gocare pavattanti, tasmā appamaññāti vuccanti. Appamāṇā	1554	
PA_atk-abh01_a:1554_1	hi sattā etāsaṃ gocarabhūtā, ‘ekasattassāpi ca ettake padese mettādayo bhāvetabbā’ti	1554	
PA_atk-abh01_a:1554_2	evaṃ pamāṇaṃ aggahetvā sakalapharaṇavaseneva pavattāti, tena vuttaṃ –	1554	
PA_atk-abh01_a:1555	Visuddhimaggādivasā catasso,	155	
PA_atk-abh01_a:1556	Hitādiākāravasā panāsaṃ;	155	
PA_atk-abh01_a:1557	Kamo pavattanti ca appamāṇe,	155	
PA_atk-abh01_a:1558	Tā gocare yena tadappamaññāti.	155	
PA_atk-abh01_a:1559_0	Evaṃ appamāṇagocaratāya ekalakkhaṇāsu cāpi etāsu purimā tisso tikacatukkajjhānikāva	1559	
PA_atk-abh01_a:1559_1	honti. Kasmā? Somanassāvippayogato. Kasmā panāsaṃ somanassena avippayogoti? Domanassasamuṭṭhitānaṃ	1559	
PA_atk-abh01_a:1559_2	byāpādādīnaṃ nissaraṇattā. Pacchimā pana avasesekajjhānikāva. Kasmā? Upekkhāvedanāsampayogato.	1559	
PA_atk-abh01_a:1559_3	Na hi sattesu majjhattākārappavattā brahmavihārupekkhā upekkhāvedanaṃ vinā vattatīti.	1559	
PA_atk-abh01_a:1560	Brahmavihārakathā.	156	
PA_atk-abh01_a:1561	Asubhakathā	156	
PA_atk-abh01_a:1562	263. Idāni rāgacaritasattānaṃ ekantahitaṃ nānārammaṇesu ekekajjhānavaseneva pavattamānaṃ rūpāvacarakusalaṃ dassetuṃ puna katame dhammā kusalātiādi āraddhaṃ.	156	
PA_atk-abh01_a:1563_0	Tattha uddhumātakasaññāsahagatantiādīsu, bhastā viya vāyunā, uddhaṃ jīvitapariyādānā	1563	
PA_atk-abh01_a:1563_1	yathānukkamaṃ samuggatena sūnabhāvena dhumātattā uddhumātaṃ. Uddhumātameva uddhumātakaṃ.	1563	
PA_atk-abh01_a:1563_2	Paṭikūlattā vā kucchitaṃ uddhumātanti uddhumātakaṃ. Tathārūpassa chavasarīrassetaṃ	1563	
PA_atk-abh01_a:1563_3	adhivacanaṃ. Vinīlaṃ vuccati viparibhinnanīlavaṇṇaṃ. Vinīlameva vinīlakaṃ. Paṭikūlattā	1563	
PA_atk-abh01_a:1563_4	vā kucchitaṃ vinīlanti vinīlakaṃ. Maṃsussadaṭṭhānesu rattavaṇṇassa, pubbasannicayaṭṭhānesu	1563	
PA_atk-abh01_a:1563_5	setavaṇṇassa, yebhuyyena ca nīlavaṇṇassa, nīlaṭṭhāne nīlasāṭakapārutasseva chavasarīrassetaṃ	1563	
PA_atk-abh01_a:1563_6	adhivacanaṃ. Paribhinnaṭṭhānesu vissandamānaṃ pubbaṃ vipubbaṃ. Vipubbameva vipubbakaṃ.	1563	
PA_atk-abh01_a:1563_7	Paṭikūlattā vā kucchitaṃ vipubbanti vipubbakaṃ. Tathārūpassa chavasarīrassetaṃ adhivacanaṃ.	1563	
PA_atk-abh01_a:1563_8	Vicchiddaṃ vuccati dvidhā chindanena apadhāritaṃ, vicchiddameva vicchiddakaṃ. Paṭikūlattā	1563	
PA_atk-abh01_a:1563_9	vā kucchitaṃ vicchiddanti vicchiddakaṃ. Vemajjhe chinnassa chavasarīrassetaṃ adhivacanaṃ.	1563	
PA_atk-abh01_a:1563_10	Ito ca etto ca vividhākārena soṇasiṅgālādīhi khāyitaṃ vikkhāyitaṃ. Vikkhāyitameva	15631	
PA_atk-abh01_a:1563_11	vikkhāyitakaṃ. Paṭikūlattā vā kucchitaṃ vikkhāyitanti vikkhāyitakaṃ. Tathārūpassa	15631	
PA_atk-abh01_a:1563_12	chavasarīrassetaṃ adhivacanaṃ. Vividhā khittaṃ vikkhittaṃ. Vikkhittameva vikkhittakaṃ.	15631	
PA_atk-abh01_a:1563_13	Paṭikūlattā vā kucchitaṃ vikkhittanti vikkhittakaṃ. ‘Aññena hatthaṃ aññena pādaṃ	15631	
PA_atk-abh01_a:1563_14	aññena sīsa’nti evaṃ tato tato khittassa chavasarīrassetaṃ adhivacanaṃ. Hatañca taṃ	15631	
PA_atk-abh01_a:1563_15	purimanayeneva vikkhittakañcāti hatavikkhittakaṃ. Kākapadākārena aṅgapaccaṅgesu satthena	15631	
PA_atk-abh01_a:1563_16	hanitvā vuttanayena vikkhittakassa chavasarīrassetaṃ adhivacanaṃ. Lohitaṃ kirati,	15631	
PA_atk-abh01_a:1563_17	vikkhipati, ito cito ca paggharatīti lohitakaṃ. Paggharitalohitamakkhitassa chavasarīrassetaṃ	15631	
PA_atk-abh01_a:1563_18	adhivacanaṃ. Puḷavā vuccanti kimayo. Puḷave vikiratīti puḷavakaṃ. Kimiparipuṇṇassa	15631	
PA_atk-abh01_a:1563_19	chavasarīrassetaṃ adhivacanaṃ. Aṭṭhiyeva aṭṭhikaṃ. Paṭikūlattā vā kucchitaṃ aṭṭhīti	15631	
PA_atk-abh01_a:1563_20	aṭṭhikaṃ. Aṭṭhisaṅkhalikāyapi ekaṭṭhikassapi etaṃ adhivacanaṃ. Imāni ca pana uddhumātakādīni	15632	
PA_atk-abh01_a:1563_21	nissāya uppannanimittānampi nimittesu paṭiladdhajjhānānampi etāneva nāmāni.	15632	
PA_atk-abh01_a:1564_0	Tattha uddhumātakanimitte appanāvasena uppannā saññā uddhumātakasaññā. Tāya uddhumātakasaññāya	1564	
PA_atk-abh01_a:1564_1	sampayogaṭṭhena sahagataṃ uddhumātakasaññāsahagataṃ. Vinīlakasaññāsahagatādīsupi	1564	
PA_atk-abh01_a:1564_2	eseva nayo. Yaṃ panettha bhāvanāvidhānaṃ vattabbaṃ bhaveyya, taṃ sabbākārena visuddhimagge	1564	
PA_atk-abh01_a:1564_3	vuttameva. Avasesā pāḷivaṇṇanā heṭṭhā vuttanayeneva veditabbā. Kevalañhi idha, catutthajjhānavasena	1564	
PA_atk-abh01_a:1564_4	upekkhābrahmavihāre viya, paṭhamajjhānavasena ekekasmiṃ pañcavīsati ekakā honti.	1564	
PA_atk-abh01_a:1564_5	Asubhārammaṇassa ca avaḍḍhanīyattā, paritte uddhumātakaṭṭhāne uppannanimittārammaṇaṃ	1564	
PA_atk-abh01_a:1564_6	parittārammaṇaṃ, mahante appamāṇārammaṇaṃ veditabbaṃ. Sesesupi eseva nayoti.	1564	
PA_atk-abh01_a:1565	Iti asubhāni subhaguṇo,	156	
PA_atk-abh01_a:1566	Dasasatalocanena thutakitti;	156	
PA_atk-abh01_a:1567	Yāni avoca dasabalo,	156	
PA_atk-abh01_a:1568	Ekekajjhānahetūni.	156	
PA_atk-abh01_a:1569	Evaṃ pāḷinayeneva, tāva sabbāni tāni jānitvā;	156	
PA_atk-abh01_a:1570	Tesveva ayaṃ bhiyyo, pakiṇṇakakathāpi viññeyyā. ;	157	
PA_atk-abh01_a:1571_0	Etesu hi yattha katthaci adhigatajjhāno suvikkhambhitarāgattā vītarāgo viya nilloluppacāro	1571	
PA_atk-abh01_a:1571_1	hoti. Evaṃ santepi yvāyaṃ asubhabhedo vutto, so sarīrasabhāvappattivasena ca rāgacaritabhedavasena cāti veditabbo.	1571	
PA_atk-abh01_a:1572_0	Chavasarīrañhi paṭikūlabhāvaṃ āpajjamānaṃ uddhumātakasabhāvappattaṃ vā siyā, vinīlakādīnaṃ	1572	
PA_atk-abh01_a:1572_1	vā aññatarasabhāvappattaṃ. Iti yādisaṃ yādisaṃ sakkā hoti laddhuṃ tādise tādise uddhumātakapaṭikūlaṃ	1572	
PA_atk-abh01_a:1572_2	vinīlakapaṭikūlanti evaṃ nimittaṃ gaṇhitabbamevāti sarīrasabhāvappattivasena dasadhā	1572	
PA_atk-abh01_a:1572_3	asubhappabhedo vuttoti veditabbo.	1572	
PA_atk-abh01_a:1573_0	Visesato cettha uddhumātakaṃ sarīrasaṇṭhānavipattippakāsanato sarīrasaṇṭhānarāgino	1573	
PA_atk-abh01_a:1573_1	sappāyaṃ. Vinīlakaṃ chavirāgavipattippakāsanato sarīravaṇṇarāgino sappāyaṃ. Vipubbakaṃ	1573	
PA_atk-abh01_a:1573_2	kāyavaṇapaṭibaddhassa duggandhabhāvassa pakāsanato mālāgandhādivasena samuṭṭhāpitasarīragandharāgino	1573	
PA_atk-abh01_a:1573_3	sappāyaṃ. Vicchiddakaṃ antosusirabhāvappakāsanato sarīre ghanabhāvarāgino sappāyaṃ.	1573	
PA_atk-abh01_a:1573_4	Vikkhāyitakaṃ maṃsūpacayasampattivināsappakāsanato thanādīsu sarīrappadesesu maṃsūpacayarāgino	1573	
PA_atk-abh01_a:1573_5	sappāyaṃ. Vikkhittakaṃ aṅgapaccaṅgānaṃ vikkhepappakāsanato aṅgapaccaṅgalīlārāgino	1573	
PA_atk-abh01_a:1573_6	sappāyaṃ. Hatavikkhittakaṃ sarīrasaṅghāṭabhedavikārappakāsanato sarīrasaṅghāṭasampattirāgino	1573	
PA_atk-abh01_a:1573_7	sappāyaṃ. Lohitakaṃ lohitamakkhitapaṭikūlabhāvappakāsanato alaṅkārajanitasobharāgino	1573	
PA_atk-abh01_a:1573_8	sappāyaṃ. Puḷavakaṃ kāyassa anekakimikulasādhāraṇabhāvappakāsanato kāye mamattarāgino	1573	
PA_atk-abh01_a:1573_9	sappāyaṃ. Aṭṭhikaṃ sarīraṭṭhīnaṃ paṭikūlabhāvappakāsanato dantasampattirāgino sappāyanti.	1573	
PA_atk-abh01_a:1573_10	Evaṃ rāgacaritavasenāpi dasadhā asubhappabhedo vuttoti veditabbo.	15731	
PA_atk-abh01_a:1574_0	Yasmā pana dasavidhepi etasmiṃ asubhe seyyathāpi nāma aparisaṇṭhitajalāya sīghasotāya	1574	
PA_atk-abh01_a:1574_1	nadiyā arittabaleneva nāvā tiṭṭhati, vinā arittena na sakkā ṭhapetuṃ, evameva dubbalattā	1574	
PA_atk-abh01_a:1574_2	ārammaṇassa vitakkabaleneva cittaṃ ekaggaṃ hutvā tiṭṭhati, vinā vitakkena na sakkā	1574	
PA_atk-abh01_a:1574_3	ṭhapetuṃ, tasmā paṭhamajjhānamevettha hoti, na dutiyādīni. Paṭikūlepi cetasmiṃ ārammaṇe	1574	
PA_atk-abh01_a:1574_4	‘addhā imāya paṭipadāya jarāmaraṇamhā parimuccissāmī’ti evaṃ ānisaṃsadassāvitāya	1574	
PA_atk-abh01_a:1574_5	ceva nīvaraṇasantāpappahānena ca pītisomanassaṃ uppajjati, ‘bahuṃ dāni vetanaṃ labhissāmī’ti	1574	
PA_atk-abh01_a:1574_6	ānisaṃsadassāvino pupphachaḍḍakassa gūtharāsimhi viya, ussannabyādhidukkhassa rogino	1574	
PA_atk-abh01_a:1574_7	vamanavirecanappavattiyaṃ viya ca.	1574	
PA_atk-abh01_a:1575_0	Dasavidhampi cetaṃ asubhaṃ lakkhaṇato ekameva hoti. Dasavidhassapi hi etassa asuciduggandhajegucchapaṭikūlabhāvo	1575	
PA_atk-abh01_a:1575_1	eva lakkhaṇaṃ. Tadetaṃ iminā lakkhaṇena na kevalaṃ matasarīreyeva dantaṭṭhikadassāvino	1575	
PA_atk-abh01_a:1575_2	pana cetiyapabbatavāsino mahātissattherassa viya, hatthikkhandhagataṃ rājānaṃ ullokentassa	1575	
PA_atk-abh01_a:1575_3	saṅgharakkhitattherupaṭṭhākasāmaṇerassa viya ca, jīvamānakasarīrepi upaṭṭhāti. Yatheva	1575	
PA_atk-abh01_a:1575_4	hi matasarīraṃ evaṃ jīvamānakampi asubhameva. Asubhalakkhaṇaṃ panettha āgantukena	1575	
PA_atk-abh01_a:1575_5	alaṅkārena paṭicchannattā na paññāyatīti.	1575	
PA_atk-abh01_a:1576	Asubhakathā.	157	
PA_atk-abh01_a:1577_0	Kiṃ pana pathavīkasiṇaṃ ādiṃ katvā aṭṭhikasaññāpariyosānāvesā rūpāvacarappanā, udāhu	1577	
PA_atk-abh01_a:1577_1	aññāpi atthīti? Atthi; ānāpānajjhānañhi kāyagatāsatibhāvanā ca idha na kathitā. Kiñcāpi	1577	
PA_atk-abh01_a:1577_2	na kathitā vāyokasiṇe pana gahite ānāpānajjhānaṃ gahitameva; vaṇṇakasiṇesu ca gahitesu	1577	
PA_atk-abh01_a:1577_3	kesādīsu catukkapañcakajjhānavasena uppannā kāyagatāsati, dasasu asubhesu gahitesu	1577	
PA_atk-abh01_a:1577_4	dvattiṃsākāre paṭikūlamanasikārajjhānavasena ceva navasivathikāvaṇṇajjhānavasena	1577	
PA_atk-abh01_a:1577_5	ca pavattā kāyagatāsati gahitāvāti. Sabbāpi rūpāvacarappanā idha kathitāva hotīti.	1577	
PA_atk-abh01_a:1578	Rūpāvacarakusalakathā niṭṭhitā.	157	
PA_atk-abh01_a:1579	Arūpāvacarakusalavaṇṇanā	157	
PA_atk-abh01_a:1580	Ākāsānañcāyatanaṃ	158	
PA_atk-abh01_a:1581_0	265. Idāni arūpāvacarakusalaṃ dassetuṃ puna katame dhammā kusalātiādi āraddhaṃ. Tattha	1581	
PA_atk-abh01_a:1581_1	arūpūpapattiyāti arūpabhavo arūpaṃ, arūpe upapatti arūpūpapatti, tassā arūpūpapattiyā.	1581	
PA_atk-abh01_a:1581_2	Maggaṃ bhāvetīti upāyaṃ hetuṃ kāraṇaṃ uppādeti vaḍḍheti. Sabbasoti sabbākārena. Sabbāsaṃ	1581	
PA_atk-abh01_a:1581_3	vā anavasesānanti attho. Rūpasaññānanti saññāsīsena vuttarūpāvacarajjhānānañceva	1581	
PA_atk-abh01_a:1581_4	tadārammaṇānañca. Rūpāvacarajjhānampi hi rūpanti vuccati ‘rūpī rūpāni passatī’tiādīsu.	1581	
PA_atk-abh01_a:1581_5	Tassa ārammaṇampi “bahiddhā rūpāni passati suvaṇṇadubbaṇṇānī”tiādīsu ; tasmā idha	1581	
PA_atk-abh01_a:1581_6	rūpe saññā rūpasaññāti evaṃ saññāsīsena vuttarūpāvacarajjhānassetaṃ adhivacanaṃ.	1581	
PA_atk-abh01_a:1581_7	Rūpaṃ saññā assāti rūpasaññaṃ, rūpamassa nāmanti vuttaṃ hoti. Evaṃ pathavīkasiṇādibhedassa	1581	
PA_atk-abh01_a:1581_8	tadārammaṇassa cetaṃ adhivacananti veditabbaṃ.	1581	
PA_atk-abh01_a:1582_0	Samatikkamāti virāgā nirodhā ca. Kiṃ vuttaṃ hoti? Etāsaṃ kusalavipākakiriyavasena	1582	
PA_atk-abh01_a:1582_1	pañcadasannaṃ jhānasaṅkhātānaṃ rūpasaññānaṃ, etesañca pathavīkasiṇādivasena aṭṭhannaṃ	1582	
PA_atk-abh01_a:1582_2	ārammaṇasaṅkhātānaṃ rūpasaññānaṃ, sabbākārena anavasesānaṃ vā virāgā ca nirodhā ca	1582	
PA_atk-abh01_a:1582_3	virāgahetu ceva nirodhahetu ca ākāsānañcāyatanaṃ upasampajja viharati. Na hi sakkā	1582	
PA_atk-abh01_a:1582_4	sabbaso anatikkantarūpasaññena etaṃ upasampajja viharitunti.	1582	
PA_atk-abh01_a:1583_0	Tattha yasmā ārammaṇe avirattassa saññāsamatikkamo na hoti, samatikkantāsu ca saññāsu	1583	
PA_atk-abh01_a:1583_1	ārammaṇaṃ samatikkantameva hoti, tasmā ārammaṇasamatikkamaṃ avatvā “tattha katamā	1583	
PA_atk-abh01_a:1583_2	rūpasaññā? Rūpāvacarasamāpattiṃ samāpannassa vā upapannassa vā diṭṭhadhammasukhavihārissa	1583	
PA_atk-abh01_a:1583_3	vā saññā sañjānanā sañjānitattaṃ, imā vuccanti rūpasaññāyo. Imā rūpasaññāyo atikkanto	1583	
PA_atk-abh01_a:1583_4	hoti, vītikkanto, samatikkanto, tena vuccati sabbaso rūpasaññānaṃ samatikkamā”ti	1583	
PA_atk-abh01_a:1583_5	evaṃ vibhaṅge saññānaṃyeva samatikkamo vutto. Yasmā pana ārammaṇasamatikkamena pattabbā	1583	
PA_atk-abh01_a:1583_6	etā samāpattiyo, na ekasmiṃyeva ārammaṇe paṭhamajjhānādīni viya, tasmā ayaṃ ārammaṇasamatikkamavasenāpi	1583	
PA_atk-abh01_a:1583_7	atthavaṇṇanā katāti veditabbā.	1583	
PA_atk-abh01_a:1584_0	Paṭighasaññānaṃ atthaṅgamāti cakkhādīnaṃ vatthūnaṃ rūpādīnaṃ ārammaṇānañca paṭighātena	1584	
PA_atk-abh01_a:1584_1	samuppannā saññā paṭighasaññā. Rūpasaññādīnaṃ etaṃ adhivacanaṃ. Yathāha – “tattha	1584	
PA_atk-abh01_a:1584_2	katamā paṭighasaññā? Rūpasaññā saddasaññā gandhasaññā rasasaññā phoṭṭhabbasaññā,	1584	
PA_atk-abh01_a:1584_3	imā vuccanti paṭighasaññāyo”ti. Tāsaṃ kusalavipākānaṃ pañcannaṃ akusalavipākānaṃ	1584	
PA_atk-abh01_a:1584_4	pañcannanti sabbaso dasannampi paṭighasaññānaṃ atthaṅgamā pahānā asamuppādā appavattiṃ	1584	
PA_atk-abh01_a:1584_5	katvāti vuttaṃ hoti.	1584	
PA_atk-abh01_a:1585_0	Kāmañcetā paṭhamajjhānādīni samāpannassāpi na santi – na hi tasmiṃ samaye pañcadvāravasena	1585	
PA_atk-abh01_a:1585_1	cittaṃ pavattati – evaṃ santepi, aññattha pahīnānaṃ sukhadukkhānaṃ catutthajjhāne	1585	
PA_atk-abh01_a:1585_2	viya, sakkāyadiṭṭhādīnaṃ tatiyamagge viya ca, imasmiṃ jhāne ussāhajananatthaṃ imassa	1585	
PA_atk-abh01_a:1585_3	jhānassa pasaṃsāvasena etāsaṃ ettha vacanaṃ veditabbaṃ. Atha vā kiñcāpi tā rūpāvacaraṃ	1585	
PA_atk-abh01_a:1585_4	samāpannassa na santi, atha kho na pahīnattā na santi. Na hi rūpavirāgāya rūpāvacarabhāvanā	1585	
PA_atk-abh01_a:1585_5	saṃvattati, rūpāyattā ca etāsaṃ pavatti. Ayaṃ pana bhāvanā rūpavirāgāya saṃvattati.	1585	
PA_atk-abh01_a:1585_6	Tasmā tā ettha pahīnāti vattuṃ vaṭṭati. Na kevalañca vattuṃ, ekaṃseneva evaṃ dhāretumpi	1585	
PA_atk-abh01_a:1585_7	vaṭṭati. Tāsañhi ito pubbe appahīnattāyeva paṭhamajjhānaṃ samāpannassa “saddo kaṇṭako”ti	1585	
PA_atk-abh01_a:1585_8	vutto bhagavatā. Idha ca pahīnattāyeva arūpasamāpattīnaṃ āneñjatā santavimokkhatā	1585	
PA_atk-abh01_a:1585_9	ca vuttā. Āḷāro ca kāḷāmo āruppasamāpanno pañcamattāni sakaṭasatāni nissāya nissāya	1585	
PA_atk-abh01_a:1585_10	atikkantāni neva addasa, na pana saddaṃ assosīti.	15851	
PA_atk-abh01_a:1586_0	Nānattasaññānaṃ amanasikārāti nānatte gocare pavattānaṃ saññānaṃ nānattānaṃ vā saññānaṃ.	1586	
PA_atk-abh01_a:1586_1	Yasmā hi etā “tattha katamā nānattasaññā? Asamāpannassa manodhātusamaṅgissa vā manoviññāṇadhātusamaṅgissa	1586	
PA_atk-abh01_a:1586_2	vā saññā sañjānanā sañjānitattaṃ, imā vuccanti nānattasaññāyo”ti evaṃ vibhaṅge vibhajitvā	1586	
PA_atk-abh01_a:1586_3	vuttā idha adhippetā; asamāpannassa manodhātumanoviññāṇadhātusaṅgahitā saññā rūpasaddādibhede	1586	
PA_atk-abh01_a:1586_4	nānatte nānāsabhāve gocare pavattanti; yasmā cetā aṭṭha kāmāvacarakusalasaññā, dvādasa	1586	
PA_atk-abh01_a:1586_5	akusalasaññā, ekādasa kāmāvacarakusalavipākasaññā, dve akusalavipākasaññā, ekādasa	1586	
PA_atk-abh01_a:1586_6	kāmāvacarakiriyasaññāti evaṃ catucattālīsampi saññā nānattā nānāsabhāvā aññamaññaṃ	1586	
PA_atk-abh01_a:1586_7	asadisā, tasmā nānattasaññāti vuttā. Tāsaṃ sabbaso nānattasaññānaṃ amanasikārā anāvajjanā	1586	
PA_atk-abh01_a:1586_8	asamannāhārā apaccavekkhaṇā. Yasmā tā nāvajjati, na manasikaroti, na paccavekkhati,	1586	
PA_atk-abh01_a:1586_9	tasmāti vuttaṃ hoti.	1586	
PA_atk-abh01_a:1587_0	Yasmā cettha purimā rūpasaññā paṭighasaññā ca iminā jhānena nibbatte bhavepi na vijjanti,	1587	
PA_atk-abh01_a:1587_1	pageva tasmiṃ bhave imaṃ jhānaṃ upasampajja viharaṇakāle, tasmā tāsaṃ ‘samatikkamā	1587	
PA_atk-abh01_a:1587_2	atthaṅgamā’ti dvedhāpi abhāvoyeva vutto. Nānattasaññāsu pana yasmā aṭṭha kāmāvacarakusalasaññā,	1587	
PA_atk-abh01_a:1587_3	nava kiriyāsaññā, dasa akusalasaññāti imā sattavīsati saññā iminā jhānena nibbatte	1587	
PA_atk-abh01_a:1587_4	bhave vijjanti, tasmā tāsaṃ amanasikārāti vuttanti veditabbaṃ. Tatrāpi hi imaṃ jhānaṃ	1587	
PA_atk-abh01_a:1587_5	upasampajja viharanto tāsaṃ amanasikārāyeva upasampajja viharati. Tā pana manasikaronto	1587	
PA_atk-abh01_a:1587_6	asamāpanno hotīti. Saṅkhepato cettha ‘rūpasaññānaṃ samatikkamā’ti iminā sabbarūpāvacaradhammānaṃ	1587	
PA_atk-abh01_a:1587_7	pahānaṃ vuttaṃ. ‘Paṭighasaññānaṃ atthaṅgamā nānattasaññānaṃ amanasikārā’ti iminā	1587	
PA_atk-abh01_a:1587_8	sabbesaṃ kāmāvacaracittacetasikānañca pahānaṃ amanasikāro ca vuttoti veditabbo.	1587	
PA_atk-abh01_a:1588_0	Iti bhagavā ‘pannarasannaṃ rūpasaññānaṃ samatikkamena, dasannaṃ paṭighasaññānaṃ atthaṅgamena,	1588	
PA_atk-abh01_a:1588_1	catucattālīsāya nānattasaññānaṃ amanasikārenā’ti tīhi padehi ākāsānañcāyatanasamāpattiyā	1588	
PA_atk-abh01_a:1588_2	vaṇṇaṃ kathesi. Kiṃ kāraṇāti ce sotūnaṃ ussāhajananatthañceva palobhanatthañca. Sace	1588	
PA_atk-abh01_a:1588_3	hi keci apaṇḍitā vadeyyuṃ ‘satthā ākāsānañcāyatanasamāpattiṃ nibbattethāti vadati,	1588	
PA_atk-abh01_a:1588_4	ko nu kho etāya nibbattitāya attho? Ko ānisaṃso’ti te evaṃ vattuṃ mā labhantūti imehi	1588	
PA_atk-abh01_a:1588_5	ākārehi samāpattiyā vaṇṇaṃ kathesi. Tañhi nesaṃ sutvā evaṃ bhavissati – ‘evaṃsantā	1588	
PA_atk-abh01_a:1588_6	kira ayaṃ samāpatti, evaṃpaṇītā, nibbattessāma na’nti. Athassa nibbattanatthāya ussāhaṃ karissantīti.	1588	
PA_atk-abh01_a:1589_0	Palobhanatthañcāpi nesaṃ etissā vaṇṇaṃ kathesi, visakaṇṭakavāṇijo viya. Visakaṇṭakavāṇijo	1589	
PA_atk-abh01_a:1589_1	nāma guḷavāṇijo vuccati. So kira guḷaphāṇitakhaṇḍasakkarādīni sakaṭenādāya paccantagāmaṃ	1589	
PA_atk-abh01_a:1589_2	gantvā ‘visakaṇṭakaṃ gaṇhatha visakaṇṭakaṃ gaṇhathā’ti ugghosesi. Taṃ sutvā gāmikā	1589	
PA_atk-abh01_a:1589_3	‘visaṃ nāma kakkhaḷaṃ, yo naṃ khādati so marati, kaṇṭakopi vijjhitvā māreti. Ubhopete	1589	
PA_atk-abh01_a:1589_4	kakkhaḷā, ko ettha ānisaṃso’ti gehadvārāni thakesuṃ, dārake ca palāpesuṃ. Taṃ disvā	1589	
PA_atk-abh01_a:1589_5	vāṇijo ‘avohārakusalā ime gāmikā, handa ne upāyena gaṇhāpemī’ti ‘atimadhuraṃ gaṇhatha	1589	
PA_atk-abh01_a:1589_6	atisāduṃ gaṇhatha, guḷaṃ phāṇitaṃ sakkaraṃ samagghaṃ labbhati, kūṭamāsakakūṭakahāpaṇādīhipi	1589	
PA_atk-abh01_a:1589_7	labbhatī’ti ugghosesi. Taṃ sutvā gāmikā haṭṭhapahaṭṭhā niggantvā bahumpi mūlaṃ datvā gahesuṃ.	1589	
PA_atk-abh01_a:1590_0	Tattha vāṇijassa ‘visakaṇṭakaṃ gaṇhathā’ti ugghosanaṃ viya bhagavato ‘ākāsānañcāyatanasamāpattiṃ	1590	
PA_atk-abh01_a:1590_1	nibbattethā’ti vacanaṃ. ‘Ubhopete kakkhaḷā, ko ettha ānisaṃso’ti? Gāmikānaṃ cintanaṃ	1590	
PA_atk-abh01_a:1590_2	viya ‘bhagavā ākāsānañcāyatanaṃ nibbattethāti āha, ko ettha ānisaṃso? Nāssa guṇaṃ	1590	
PA_atk-abh01_a:1590_3	jānāmā’ti sotūnaṃ cintanaṃ. Athassa vāṇijassa ‘atimadhuraṃ gaṇhathā’tiādivacanaṃ	1590	
PA_atk-abh01_a:1590_4	viya bhagavato rūpasaññāsamatikkamanādikaṃ ānisaṃsappakāsanaṃ. Idañhi sutvā te bahumpi	1590	
PA_atk-abh01_a:1590_5	mūlaṃ datvā, gāmikā viya guḷaṃ, iminā ānisaṃsena palobhitacittā mahantampi ussāhaṃ	1590	
PA_atk-abh01_a:1590_6	katvā imaṃ samāpattiṃ nibbattessantīti ussāhajananatthaṃ palobhanatthañca kathesi.	1590	
PA_atk-abh01_a:1591_0	Ākāsānañcāyatanasaññāsahagatanti ettha nāssa antoti anantaṃ. Ākāsaṃ anantaṃ ākāsānantaṃ.	1591	
PA_atk-abh01_a:1591_1	Ākāsānantameva ākāsānañcaṃ. Taṃ ākāsānañcaṃ adhiṭṭhānaṭṭhena āyatanamassa sasampayuttadhammassa	1591	
PA_atk-abh01_a:1591_2	jhānassa, devānaṃ devāyatanamivāti ākāsānañcāyatanaṃ. Iti ākāsānañcaṃ ca taṃ āyatanañcātipi	1591	
PA_atk-abh01_a:1591_3	ākāsānañcāyatanaṃ. Kasiṇugghāṭimākāsassetaṃ adhivacanaṃ. Tasmiṃ ākāsānañcāyatane	1591	
PA_atk-abh01_a:1591_4	appanāppattāya saññāya sahagataṃ ākāsānañcāyatanasaññāsahagataṃ.	1591	
PA_atk-abh01_a:1592_0	Yathā pana aññattha ‘ananto ākāso’ti vuttaṃ, evamidha anantanti vā parittanti vā	1592	
PA_atk-abh01_a:1592_1	na gahitaṃ. Kasmā? Anante hi gahite parittaṃ na gayhati, paritte gahite anantaṃ na	1592	
PA_atk-abh01_a:1592_2	gayhati. Evaṃ sante ārammaṇacatukkaṃ na pūrati, desanā soḷasakkhattukā na hoti. Sammāsambuddhassa	1592	
PA_atk-abh01_a:1592_3	ca imasmiṃ ṭhāne desanaṃ soḷasakkhattukaṃ kātuṃ ajjhāsayo, tasmā anantanti vā parittanti	1592	
PA_atk-abh01_a:1592_4	vā avatvā ‘ākāsānañcāyatanasaññāsahagata’nti āha. Evañhi sati ubhayampi gahitameva	1592	
PA_atk-abh01_a:1592_5	hoti. Ārammaṇacatukkaṃ pūrati, desanā soḷasakkhattukā sampajjati. Avaseso pāḷiattho	1592	
PA_atk-abh01_a:1592_6	heṭṭhā vuttanayeneva veditabbo. Rūpāvacaracatutthajjhānanikantipariyādānadukkhatāya	1592	
PA_atk-abh01_a:1592_7	cettha dukkhā paṭipadā, pariyādinnanikantikassa appanāparivāsadandhatāya dandhābhiññā	1592	
PA_atk-abh01_a:1592_8	hoti. Vipariyāyena sukhā paṭipadā khippābhiññā ca veditabbā. Parittakasiṇugghāṭimākāse	1592	
PA_atk-abh01_a:1592_9	pana pavattaṃ jhānaṃ parittārammaṇaṃ vipulakasiṇugghāṭimākāse pavattaṃ appamāṇārammaṇanti	1592	
PA_atk-abh01_a:1592_10	veditabbaṃ. Upekkhābrahmavihāre viya ca idhāpi catutthajjhānavasena pañcavīsati ekakā	15921	
PA_atk-abh01_a:1592_11	honti. Yathā cettha evaṃ ito paresupi. Visesamattameva pana tesu vaṇṇayissāma.	15921	
PA_atk-abh01_a:1593	Viññāṇañcāyatanaṃ	159	
PA_atk-abh01_a:1594_0	266. Ākāsānañcāyatanaṃ samatikkammāti, ettha tāva pubbe vuttanayena ākāsānañcaṃ āyatanamassa	1594	
PA_atk-abh01_a:1594_1	adhiṭṭhānaṭṭhenāti jhānampi ākāsānañcāyatanaṃ. Vuttanayeneva ārammaṇampi. Evametaṃ	1594	
PA_atk-abh01_a:1594_2	jhānañca ārammaṇañcāti ubhayampi appavattikaraṇena ca amanasikaraṇena ca samatikkamitvāva	1594	
PA_atk-abh01_a:1594_3	yasmā idaṃ viññāṇañcāyatanaṃ upasampajja vihātabbaṃ, tasmā ubhayampetaṃ ekajjhaṃ	1594	
PA_atk-abh01_a:1594_4	katvā ‘ākāsānañcāyatanaṃ samatikkammā’ti idaṃ vuttanti veditabbaṃ.	1594	
PA_atk-abh01_a:1595_0	Viññāṇañcāyatanasaññāsahagatanti, ettha pana anantanti manasikātabbavasena nāssa	1595	
PA_atk-abh01_a:1595_1	antoti anantaṃ. Anantameva ānañcaṃ. Viññāṇaṃ ānañcaṃ viññāṇānañcanti avatvā viññāṇañcanti	1595	
PA_atk-abh01_a:1595_2	vuttaṃ. Ayañhettha rūḷhīsaddo. Tadeva viññāṇañcaṃ adhiṭṭhānaṭṭhena imāya saññāya	1595	
PA_atk-abh01_a:1595_3	āyatananti viññāṇañcāyatanaṃ. Tasmiṃ viññāṇañcāyatane pavattāya saññāya sahagatanti	1595	
PA_atk-abh01_a:1595_4	viññāṇañcāyatanasaññāsahagataṃ. Ākāse pavattaviññāṇārammaṇassa jhānassetaṃ adhivacanaṃ.	1595	
PA_atk-abh01_a:1595_5	Idha ākāsānañcāyatanasamāpattiyā nikantipariyādānadukkhatāya dukkhā paṭipadā, pariyādinnanikantikassa	1595	
PA_atk-abh01_a:1595_6	appanāparivāsadandhatāya dandhābhiññā. Vipariyāyena sukhā paṭipadā khippābhiññā ca.	1595	
PA_atk-abh01_a:1595_7	Parittakasiṇugghāṭimākāsārammaṇaṃ samāpattiṃ ārabbha pavattiyā parittārammaṇatā,	1595	
PA_atk-abh01_a:1595_8	vipariyāyena appamāṇārammaṇatā veditabbā. Sesaṃ purimasadisameva.	1595	
PA_atk-abh01_a:1596	Ākiñcaññāyatanaṃ	159	
PA_atk-abh01_a:1597_0	267. Viññāṇañcāyatanaṃ samatikkammāti etthāpi pubbe vuttanayeneva viññāṇañca āyatanamassa	1597	
PA_atk-abh01_a:1597_1	adhiṭṭhānaṭṭhenāti jhānampi viññāṇañcāyatanaṃ. Vuttanayeneva ca ārammaṇampi. Evametaṃ	1597	
PA_atk-abh01_a:1597_2	jhānañca ārammaṇañcāti ubhayampi appavattikaraṇena ca amanasikaraṇena ca samatikkamitvāva	1597	
PA_atk-abh01_a:1597_3	yasmā idaṃ ākiñcaññāyatanaṃ upasampajja vihātabbaṃ, tasmā ubhayampetaṃ ekajjhaṃ katvā	1597	
PA_atk-abh01_a:1597_4	‘viññāṇañcāyatanaṃ samatikkammā’ti idaṃ vuttanti veditabbaṃ.	1597	
PA_atk-abh01_a:1598_0	Ākiñcaññāyatanasaññāsahagatanti ettha pana nāssa kiñcananti akiñcanaṃ; antamaso bhaṅgamattampi	1598	
PA_atk-abh01_a:1598_1	assa avasiṭṭhaṃ natthīti vuttaṃ hoti. Akiñcanassa bhāvo ākiñcaññaṃ. Ākāsānañcāyatanaviññāṇāpagamassetaṃ	1598	
PA_atk-abh01_a:1598_2	adhivacanaṃ. Taṃ ākiñcaññaṃ adhiṭṭhānaṭṭhena imissā saññāya āyatananti ākiñcaññāyatanaṃ.	1598	
PA_atk-abh01_a:1598_3	Tasmiṃ ākiñcaññāyatane pavattāya saññāya sahagatanti ākiñcaññāyatanasaññāsahagataṃ.	1598	
PA_atk-abh01_a:1598_4	Ākāse pavattitaviññāṇāpagamārammaṇassa jhānassetaṃ adhivacanaṃ. Idha viññāṇañcāyatanasamāpattiyā	1598	
PA_atk-abh01_a:1598_5	nikantipariyādānadukkhatāya dukkhā paṭipadā, pariyādinnanikantikassa appanā parivāsadandhatāya	1598	
PA_atk-abh01_a:1598_6	dandhābhiññā. Vipariyāyena sukhā paṭipadā khippābhiññā ca. Parittakasiṇugghāṭimākāse	1598	
PA_atk-abh01_a:1598_7	pavattitaviññāṇāpagamārammaṇatāya parittārammaṇatā, vipariyāyena appamāṇārammaṇatā	1598	
PA_atk-abh01_a:1598_8	veditabbā. Sesaṃ purimasadisameva.	1598	
PA_atk-abh01_a:1599	Nevasaññānāsaññāyatanaṃ	159	
PA_atk-abh01_a:1600_0	Ākiñcaññāyatanaṃ samatikkammāti etthāpi pubbe vuttanayeneva ākiñcaññaṃ āyatanamassa	1600	
PA_atk-abh01_a:1600_1	adhiṭṭhānaṭṭhenāti jhānampi ākiñcaññāyatanaṃ. Vuttanayeneva ārammaṇampi. Evametaṃ	1600	
PA_atk-abh01_a:1600_2	jhānañca ārammaṇañcāti ubhayampi appavattikaraṇena ca amanasikaraṇe ca samatikkamitvāva	1600	
PA_atk-abh01_a:1600_3	yasmā idaṃ nevasaññānāsaññāyatanaṃ upasampajja vihātabbaṃ, tasmā ubhayampetaṃ ekajjhaṃ	1600	
PA_atk-abh01_a:1600_4	katvā ‘ākiñcaññāyatanaṃ samatikkammā’ti idaṃ vuttanti veditabbaṃ.	1600	
PA_atk-abh01_a:1601_0	Nevasaññānāsaññāyatanasaññāsahagatanti ettha pana yāya saññāya bhāvato taṃ nevasaññānāsaññāyatananti	1601	
PA_atk-abh01_a:1601_1	vuccati, yathā paṭipannassa sā saññā hoti, taṃ tāva dassetuṃ vibhaṅge “nevasaññīnāsaññī”ti	1601	
PA_atk-abh01_a:1601_2	uddharitvā “taññeva ākiñcaññāyatanaṃ santato manasikaroti saṅkhārāvasesasamāpattiṃ	1601	
PA_atk-abh01_a:1601_3	bhāveti, tena vuccati nevasaññīnāsaññī”ti vuttaṃ. Tattha ‘santato manasikarotī’ti	1601	
PA_atk-abh01_a:1601_4	‘santā vatāyaṃ samāpatti, yatra hi nāma natthibhāvampi ārammaṇaṃ karitvā ṭhassatī’ti	1601	
PA_atk-abh01_a:1601_5	evaṃ santārammaṇatāya naṃ ‘santā’ti manasikaroti. Santato ce manasikaroti, kathaṃ	1601	
PA_atk-abh01_a:1601_6	samatikkamo hotīti? Anāvajjitukāmatāya. So hi kiñcāpi naṃ santato manasikaroti, atha	1601	
PA_atk-abh01_a:1601_7	khvassa ‘ahametaṃ āvajjissāmi samāpajjissāmi adhiṭṭhahissāmi vuṭṭhahissāmi paccavekkhissāmī’ti	1601	
PA_atk-abh01_a:1601_8	esa ābhogo samannāhāro manasikāro na hoti. Kasmā? Ākiñcaññāyatanato nevasaññānāsaññāyatanassa	1601	
PA_atk-abh01_a:1601_9	santatarapaṇītataratāya.	1601	
PA_atk-abh01_a:1602_0	Yathā hi rājā mahaccarājānubhāvena hatthikkhandhagato nagaravīthiyaṃ vicaranto dantakārādayo	1602	
PA_atk-abh01_a:1602_1	sippike ekaṃ vatthaṃ daḷhaṃ nivāsetvā ekena sīsaṃ veṭhetvā dantacuṇṇādīhi samokiṇṇagatte	1602	
PA_atk-abh01_a:1602_2	anekāni dantavikatiādīni karonte disvā ‘aho vata re chekā ācariyā, īdisānipi nāma	1602	
PA_atk-abh01_a:1602_3	sippāni karissantī’ti, evaṃ tesaṃ chekatāya tussati, na cassa evaṃ hoti – ‘aho vatāhaṃ	1602	
PA_atk-abh01_a:1602_4	rajjaṃ pahāya evarūpo sippiko bhaveyya’nti. Taṃ kissa hetu? Rajjasiriyā mahānisaṃsatāya.	1602	
PA_atk-abh01_a:1602_5	So sippike samatikkamitvāva gacchati. Evamevesa kiñcāpi taṃ samāpattiṃ santato manasikaroti,	1602	
PA_atk-abh01_a:1602_6	atha khvassa ‘ahametaṃ samāpattiṃ āvajjissāmi samāpajjissāmi adhiṭṭhahissāmi vuṭṭhahissāmi	1602	
PA_atk-abh01_a:1602_7	paccavekkhissāmī’ti neva esa ābhogo samannāhāro manasikāro hoti. So taṃ santato manasi	1602	
PA_atk-abh01_a:1602_8	karonto taṃ paramasukhumaṃ appanāppattaṃ saññaṃ pāpuṇāti, yāya ‘nevasaññīnāsaññī	1602	
PA_atk-abh01_a:1602_9	nāma hoti, saṅkhārāvasesasamāpattiṃ bhāvetī’ti vuccati. ‘Saṅkhārāvasesasamāpatti’nti	1602	
PA_atk-abh01_a:1602_10	accantasukhumabhāvappattasaṅkhāraṃ catutthāruppasamāpattiṃ.	16021	
PA_atk-abh01_a:1603_0	Idāni yaṃ taṃ evaṃ adhigatāya saññāya vasena nevasaññānāsaññāyatananti vuccati, taṃ	1603	
PA_atk-abh01_a:1603_1	atthato dassetuṃ “nevasaññānāsaññāyatananti nevasaññānāsaññāyatanaṃ samāpannassa	1603	
PA_atk-abh01_a:1603_2	vā, upapannassa vā, diṭṭhadhammasukhavihārissa vā cittacetasikā dhammā”ti vuttaṃ.	1603	
PA_atk-abh01_a:1603_3	Tesu idha samāpannassa cittacetasikā dhammā adhippetā.	1603	
PA_atk-abh01_a:1604_0	Vacanattho panettha – oḷārikāya saññāya abhāvato, sukhumāya ca bhāvato, nevassa sasampayuttadhammassa	1604	
PA_atk-abh01_a:1604_1	jhānassa saññā, nāsaññāti nevasaññānāsaññaṃ. Nevasaññānāsaññañca taṃ manāyatanadhammāyatanapariyāpannattā	1604	
PA_atk-abh01_a:1604_2	āyatanañcāti nevasaññānāsaññāyatanaṃ. Atha vā yāyamettha saññā, sā paṭusaññākiccaṃ	1604	
PA_atk-abh01_a:1604_3	kātuṃ asamatthatāya nevasaññā, saṅkhārāvasesasukhumabhāvena vijjamānattā nāsaññāti	1604	
PA_atk-abh01_a:1604_4	nevasaññānāsaññā. Nevasaññānāsaññā ca sā sesadhammānaṃ adhiṭṭhānaṭṭhena āyatanañcāti	1604	
PA_atk-abh01_a:1604_5	nevasaññānāsaññāyatanaṃ.	1604	
PA_atk-abh01_a:1605_0	Na kevalañcettha saññāva edisī, atha kho vedanāpi nevavedanā nāvedanā, cittampi nevacittaṃ	1605	
PA_atk-abh01_a:1605_1	nācittaṃ, phassopi nevaphasso nāphassoti. Esa nayo sesasampayuttadhammesu. Saññāsīsena	1605	
PA_atk-abh01_a:1605_2	panāyaṃ desanā katāti veditabbā. Pattamakkhanatelappabhutīhi ca upamāhi esamattho	1605	
PA_atk-abh01_a:1605_3	vibhāvetabbo – sāmaṇero kira telena pattaṃ makkhetvā ṭhapesi. Taṃ yāgupānakāle thero	1605	
PA_atk-abh01_a:1605_4	‘pattamāharā’ti āha. So ‘patte telamatthi, bhante’ti āha. Tato ‘āhara, sāmaṇera,	1605	
PA_atk-abh01_a:1605_5	telaṃ nāḷiṃ pūressāmī’ti vutte ‘natthi, bhante, tela’nti āha. Tattha yathā antovutthattā	1605	
PA_atk-abh01_a:1605_6	yāguyā saddhiṃ akappiyaṭṭhena telaṃ atthīti hoti, nāḷipūraṇādīnaṃ abhāvavasena natthīti	1605	
PA_atk-abh01_a:1605_7	hoti, evaṃ sāpi saññā paṭusaññākiccaṃ kātuṃ asamatthatāya nevasaññā, saṅkhārāvasesasukhumabhāvena	1605	
PA_atk-abh01_a:1605_8	vijjamānattā nāsaññā hoti.	1605	
PA_atk-abh01_a:1606_0	Kimpanettha saññākiccanti? Ārammaṇasañjānanañceva vipassanāya ca visayabhāvaṃ upagantvā	1606	
PA_atk-abh01_a:1606_1	nibbidājananaṃ. Dahanakiccamiva hi sukhodake tejodhātu, sañjānanakiccampesā paṭuṃ	1606	
PA_atk-abh01_a:1606_2	kātuṃ na sakkoti. Sesasamāpattīsu saññā viya vipassanāya visayabhāvaṃ upagantvā nibbidājananampi	1606	
PA_atk-abh01_a:1606_3	kātuṃ na sakkoti. Aññesu hi khandhesu akatābhiniveso bhikkhu nevasaññānāsaññāyatanakkhandhe	1606	
PA_atk-abh01_a:1606_4	sammasitvā nibbidaṃ pattuṃ samattho nāma natthi. Apica āyasmā sāriputto, pakativipassako	1606	
PA_atk-abh01_a:1606_5	pana mahāpañño sāriputtasadisova sakkuṇeyya. Sopi “evaṃ kirime dhammā ahutvā sambhonti,	1606	
PA_atk-abh01_a:1606_6	hutvā paṭiventī”ti evaṃ kalāpasammasanavaseneva, no anupadadhammavipassanāvasena.	1606	
PA_atk-abh01_a:1606_7	Evaṃ sukhumattaṃ gatā esā samāpatti.	1606	
PA_atk-abh01_a:1607_0	Yathā ca pattamakkhanatelūpamāya evaṃ maggudakūpamāyapi ayamattho vibhāvetabbo. Maggapaṭipannassa	1607	
PA_atk-abh01_a:1607_1	kira therassa purato gacchanto sāmaṇero thokamudakaṃ disvā ‘udakaṃ, bhante, upāhanā	1607	
PA_atk-abh01_a:1607_2	omuñcathā’ti āha. Tato therena ‘sace udakamatthi, āhara nhānasāṭakaṃ, nhāyissāmī’ti	1607	
PA_atk-abh01_a:1607_3	vutte ‘natthi, bhante’ti āha. Tattha yathā upāhanatemanamattaṭṭhena udakaṃ atthīti	1607	
PA_atk-abh01_a:1607_4	hoti, nhānaṭṭhena natthīti hoti, evampi sā paṭusaññākiccaṃ kātuṃ asamatthatāya neva	1607	
PA_atk-abh01_a:1607_5	saññā, saṅkhārāvasesasukhumabhāvena vijjamānattā nāsaññā hoti. Na kevalañca etāheva,	1607	
PA_atk-abh01_a:1607_6	aññāhipi anurūpāhi upamāhi esa attho vibhāvetabbo. Iti imāya nevasaññānāsaññāyatane	1607	
PA_atk-abh01_a:1607_7	pavattāya saññāya nevasaññānāsaññāyatanabhūtāya vā saññāya sahagatanti nevasaññānāsaññāyatanasaññāsahagataṃ.	1607	
PA_atk-abh01_a:1607_8	Ākiñcaññāyatanasamāpattiārammaṇassa jhānassetaṃ adhivacanaṃ.	1607	
PA_atk-abh01_a:1608_0	Idha ākiñcaññāyatanasamāpattiyā nikantipariyādānadukkhatāya dukkhā paṭipadā, pariyādinnanikantikassa	1608	
PA_atk-abh01_a:1608_1	appanāparivāsadandhatāya dandhābhiññā. Vipariyāyena sukhā paṭipadā khippābhiññā ca.	1608	
PA_atk-abh01_a:1608_2	Parittakasiṇugghāṭimākāse pavattitaviññāṇāpagamārammaṇaṃ samāpattiṃ ārabbha pavattitāya	1608	
PA_atk-abh01_a:1608_3	parittārammaṇatā, vipariyāyena appamāṇārammaṇatā veditabbā. Sesaṃ purimasadisameva.	1608	
PA_atk-abh01_a:1609	Asadisarūpo nātho, āruppaṃ yaṃ catubbidhaṃ āha;	160	
PA_atk-abh01_a:1610	Taṃ iti ñatvā tasmiṃ, pakiṇṇakakathāpi viññeyyā.	161	
PA_atk-abh01_a:1611	Arūpasamāpattiyo hi –	161	
PA_atk-abh01_a:1612	Ārammaṇātikkamato, catassopi bhavantimā;	161	
PA_atk-abh01_a:1613	Aṅgātikkamametāsaṃ, na icchanti vibhāvino.	161	
PA_atk-abh01_a:1614_0	Etāsu hi rūpanimittātikkamato paṭhamā, ākāsātikkamato dutiyā, ākāse pavattitaviññāṇātikkamato	1614	
PA_atk-abh01_a:1614_1	tatiyā, ākāse pavattitaviññāṇassa apagamātikkamato catutthāti sabbathā ‘ārammaṇātikkamato	1614	
PA_atk-abh01_a:1614_2	catassopi bhavantimā’ arūpasamāpattiyoti veditabbā. Aṅgātikkamaṃ pana etāsaṃ na icchanti	1614	
PA_atk-abh01_a:1614_3	paṇḍitā. Na hi rūpāvacarasamāpattīsu viya etāsu aṅgātikkamo atthi. Sabbāsupi hi etāsu	1614	
PA_atk-abh01_a:1614_4	upekkhā cittekaggatāti dve eva jhānaṅgāni honti. Evaṃ santepi –	1614	
PA_atk-abh01_a:1615	Supaṇītatarā honti, pacchimā pacchimā idha;	161	
PA_atk-abh01_a:1616	Upamā tattha viññeyyā, pāsādatalasāṭikā.	161	
PA_atk-abh01_a:1617_0	Yathā hi catubhūmakapāsādassa heṭṭhimatale dibbanaccagītavāditasurabhigandhamālāsādurasapānabhojanasayanacchādanādivasena	1617	
PA_atk-abh01_a:1617_1	paṇītā pañca kāmaguṇā paccupaṭṭhitā assu, dutiye tato paṇītatarā, tatiye tato paṇītatamā,	1617	
PA_atk-abh01_a:1617_2	catutthe sabbapaṇītā; tattha kiñcāpi tāni cattāripi pāsādatalāneva, natthi nesaṃ	1617	
PA_atk-abh01_a:1617_3	pāsādatalabhāvena viseso, pañcakāmaguṇasamiddhivisesena pana heṭṭhimato heṭṭhimato	1617	
PA_atk-abh01_a:1617_4	uparimaṃ uparimaṃ paṇītataraṃ hoti.	1617	
PA_atk-abh01_a:1618_0	Yathā ca ekāya itthiyā kantitathūlasaṇhasaṇhatarasaṇhatamasuttānaṃ catupalatipaladvipalaekapalasāṭikā	1618	
PA_atk-abh01_a:1618_1	assu, āyāmena vitthārena ca samappamāṇā; tattha kiñcāpi tā sāṭikā catassopi āyāmato	1618	
PA_atk-abh01_a:1618_2	ca vitthārato ca samappamāṇā, natthi tāsaṃ pamāṇato viseso, sukhasamphassasukhumabhāvamahagghabhāvehi	1618	
PA_atk-abh01_a:1618_3	pana purimāya purimāya pacchimā pacchimā paṇītatarā honti, evameva kiñcāpi catūsupi	1618	
PA_atk-abh01_a:1618_4	etāsu upekkhā cittekaggatāti etāni dveyeva aṅgāni honti, atha kho bhāvanāvisesena	1618	
PA_atk-abh01_a:1618_5	tesaṃ aṅgānaṃ paṇītapaṇītatarabhāvena supaṇītatarā honti pacchimā pacchimā idhāti	1618	
PA_atk-abh01_a:1618_6	veditabbā. Evaṃ anupubbena paṇītapaṇītā cetā –	1618	
PA_atk-abh01_a:1619	Asucimhi maṇḍape laggo, eko taṃ nissito paro;	161	
PA_atk-abh01_a:1620	Añño bahi anissāya, taṃ taṃ nissāya cāparo.	162	
PA_atk-abh01_a:1621	Ṭhito catūhi etehi, purisehi yathākkamaṃ;	162	
PA_atk-abh01_a:1622	Samānatāya ñātabbā, catassopi vibhāvinā. ;	162	
PA_atk-abh01_a:1623_0	Tatrāyamatthayojanā – asucimhi kira dese eko maṇḍapo. Atheko puriso āgantvā taṃ asuciṃ	1623	
PA_atk-abh01_a:1623_1	jigucchamāno taṃ maṇḍapaṃ hatthehi ālambitvā tattha laggo, laggito viya aṭṭhāsi.	1623	
PA_atk-abh01_a:1623_2	Athāparo āgantvā taṃ maṇḍapalaggaṃ purisaṃ nissito. Athañño āgantvā cintesi – ‘yo	1623	
PA_atk-abh01_a:1623_3	esa maṇḍape laggo, yo ca taṃ nissito, ubhopete duṭṭhitā; dhuvo ca nesaṃ maṇḍapapapāte	1623	
PA_atk-abh01_a:1623_4	pāto, handāhaṃ bahiyeva tiṭṭhāmī’ti so tannissitaṃ anissāya bahiyeva aṭṭhāsi. Athāparo	1623	
PA_atk-abh01_a:1623_5	āgantvā maṇḍapalaggassa tannissitassa ca akhemabhāvaṃ cintetvā bahiṭhitañca suṭṭhitoti	1623	
PA_atk-abh01_a:1623_6	mantvā taṃ nissāya aṭṭhāsi.	1623	
PA_atk-abh01_a:1624_0	Tattha asucimhi dese maṇḍapo viya kasiṇugghāṭimākāsaṃ daṭṭhabbaṃ. Asucijigucchāya	1624	
PA_atk-abh01_a:1624_1	maṇḍapalaggo puriso viya rūpanimittajigucchāya ākāsārammaṇaṃ ākāsānañcāyatanaṃ. Maṇḍapalaggaṃ	1624	
PA_atk-abh01_a:1624_2	purisaṃ nissito viya ākāsārammaṇaṃ ākāsānañcāyatanaṃ ārabbha pavattaṃ viññāṇañcāyatanaṃ.	1624	
PA_atk-abh01_a:1624_3	Tesaṃ dvinnampi akhemabhāvaṃ cintetvā anissāya taṃ maṇḍapalaggaṃ, bahiṭhito viya,	1624	
PA_atk-abh01_a:1624_4	ākāsānañcāyatanaṃ ārammaṇaṃ akatvā tadabhāvārammaṇaṃ ākiñcaññāyatanaṃ. Maṇḍapalaggassa	1624	
PA_atk-abh01_a:1624_5	tannissitassa ca akhemataṃ cintetvā bahiṭhitañca ‘suṭṭhito’ti mantvā taṃ nissāya	1624	
PA_atk-abh01_a:1624_6	ṭhito viya viññāṇābhāvasaṅkhāte bahipadese ṭhitaṃ ākiñcaññāyatanaṃ ārabbha pavattaṃ	1624	
PA_atk-abh01_a:1624_7	nevasaññānāsaññāyatanaṃ daṭṭhabbaṃ. Evaṃ pavattamānañca –	1624	
PA_atk-abh01_a:1625	Ārammaṇaṃ karoteva, aññābhāvena taṃ idaṃ;	162	
PA_atk-abh01_a:1626	Diṭṭhadosampi rājānaṃ, vuttihetu yathā jano. ;	162	
PA_atk-abh01_a:1627_0	Idañhi nevasaññānāsaññāyatanaṃ ‘āsannaviññāṇañcāyatanapaccatthikā ayaṃ samāpattī’ti	1627	
PA_atk-abh01_a:1627_1	evaṃ diṭṭhadosampi taṃ ākiñcaññāyatanaṃ aññassa ārammaṇassa abhāvā ārammaṇaṃ karoteva.	1627	
PA_atk-abh01_a:1627_2	Yathā kiṃ? ‘Diṭṭhadosampi rājānaṃ vuttihetu yathā jano’. Yathā hi asaṃyataṃ pharusakāyavacīmanosamācāraṃ	1627	
PA_atk-abh01_a:1627_3	kañci sabbadisampatiṃ rājānaṃ ‘pharusasamācāro aya’nti evaṃ diṭṭhadosampi aññattha	1627	
PA_atk-abh01_a:1627_4	vuttiṃ alabhamāno jano vuttihetu nissāya vattati, evaṃ diṭṭhadosampi taṃ ākiñcaññāyatanaṃ	1627	
PA_atk-abh01_a:1627_5	aññaṃ ārammaṇaṃ alabhamānamidaṃ nevasaññānāsaññāyatanaṃ ārammaṇaṃ karoteva. Evaṃ kurumānañca –	1627	
PA_atk-abh01_a:1628	Āruḷho dīghanisseṇiṃ, yathā nisseṇibāhukaṃ;	162	
PA_atk-abh01_a:1629	Pabbataggañca āruḷho, yathā pabbatamatthakaṃ.	162	
PA_atk-abh01_a:1630	Yathā vā girimāruḷho, attanoyeva jaṇṇukaṃ;	163	
PA_atk-abh01_a:1631	Olubbhati tathevetaṃ, jhānamolubbha vattatīti. ;	163	
PA_atk-abh01_a:1632	Arūpāvacarakusalakathā niṭṭhitā.	163	
PA_atk-abh01_a:1633	Tebhūmakakusalavaṇṇanā	163	
PA_atk-abh01_a:1634_0	269. Idāni yasmā sabbānipetāni tebhūmakakusalāni hīnādinā pabhedena vattanti, tasmā	1634	
PA_atk-abh01_a:1634_1	tesaṃ taṃ pabhedaṃ dassetuṃ puna katame dhammā kusalātiādi āraddhaṃ. Tattha hīnanti	1634	
PA_atk-abh01_a:1634_2	lāmakaṃ. Taṃ āyūhanavasena veditabbaṃ. Hīnuttamānaṃ majjhe bhavaṃ majjhimaṃ. Padhānabhāvaṃ	1634	
PA_atk-abh01_a:1634_3	nītaṃ paṇītaṃ, uttamanti attho. Tānipi āyūhanavaseneva veditabbāni. Yassa hi āyūhanakkhaṇe	1634	
PA_atk-abh01_a:1634_4	chando vā hīno hoti, vīriyaṃ vā, cittaṃ vā, vīmaṃsā vā, taṃ hīnaṃ nāma. Yassa te	1634	
PA_atk-abh01_a:1634_5	dhammā majjhimā ceva paṇītā, ca taṃ majjhimañceva paṇītañca. Yaṃ pana kattukāmatāsaṅkhātaṃ	1634	
PA_atk-abh01_a:1634_6	chandaṃ dhuraṃ chandaṃ jeṭṭhakaṃ chandaṃ pubbaṅgamaṃ katvā āyūhitaṃ, taṃ chandādhipatito	1634	
PA_atk-abh01_a:1634_7	āgatattā chandādhipateyyaṃ nāma. Vīriyādhipateyyādīsupi eseva nayo.	1634	
PA_atk-abh01_a:1635_0	Imasmiṃ pana ṭhāne ṭhatvā nayā gaṇetabbā. Sabbapaṭhamaṃ vibhatto hi eko nayo, hīnanti	1635	
PA_atk-abh01_a:1635_1	eko, majjhimanti eko, paṇītanti eko, chandādhipateyyanti eko. Ime tāva chandādhipateyye	1635	
PA_atk-abh01_a:1635_2	pañca nayā. Evaṃ vīriyādhipateyyādīsupīti cattāro pañcakā vīsati honti. Purimo vā	1635	
PA_atk-abh01_a:1635_3	eko suddhikanayo, hīnantiādayo tayo, chandādhipateyyantiādayo cattāro, chandādhipateyyaṃ	1635	
PA_atk-abh01_a:1635_4	hīnantiādayo dvādasāti evampi vīsati nayā honti.	1635	
PA_atk-abh01_a:1636_0	Ime vīsati mahānayā kattha vibhattāti? Mahāpakaraṇe hīnattike vibhattā. Imasmiṃ pana	1636	
PA_atk-abh01_a:1636_1	ṭhāne hīnattikato majjhimarāsiṃ gahetvā hīnamajjhimapaṇītavasena tayo koṭṭhāsā kātabbā.	1636	
PA_atk-abh01_a:1636_2	Tatopi majjhimarāsiṃ ṭhapetvā hīnapaṇīte gahetvā nava nava koṭṭhāsā kātabbā. Hīnasmiṃyeva	1636	
PA_atk-abh01_a:1636_3	hi hīnaṃ atthi majjhimaṃ atthi paṇītaṃ atthi. Paṇītasmimpi hīnaṃ atthi majjhimaṃ	1636	
PA_atk-abh01_a:1636_4	atthi paṇītaṃ atthi. Tathā hīnahīnasmiṃ hīnaṃ, hīnahīnasmiṃ majjhimaṃ, hīnahīnasmiṃ	1636	
PA_atk-abh01_a:1636_5	paṇītaṃ. Hīnamajjhimasmiṃ hīnaṃ, hīnamajjhimasmiṃ majjhimaṃ, hīnamajjhimasmiṃ paṇītaṃ.	1636	
PA_atk-abh01_a:1636_6	Hīnapaṇītasmiṃ hīnaṃ, hīnapaṇītasmiṃ majjhimaṃ, hīnapaṇītasmiṃ paṇītanti ayameko	1636	
PA_atk-abh01_a:1636_7	navako. Paṇītahīnasmimpi hīnaṃ nāma atthi, paṇītahīnasmiṃ majjhimaṃ, paṇītahīnasmiṃ	1636	
PA_atk-abh01_a:1636_8	paṇītaṃ. Tathā paṇītamajjhimasmiṃ hīnaṃ, paṇītamajjhimasmiṃ majjhimaṃ, paṇītamajjhimasmiṃ	1636	
PA_atk-abh01_a:1636_9	paṇītaṃ. Paṇītapaṇītasmiṃ hīnaṃ, paṇītapaṇītasmiṃ majjhimaṃ, paṇītapaṇītasmiṃ paṇītanti.	1636	
PA_atk-abh01_a:1636_10	Ayaṃ dutiyo navakoti dve navakā aṭṭhārasa. Imāni aṭṭhārasa kammadvārāni nāma. Imehi	16361	
PA_atk-abh01_a:1636_11	pabhāvitattā, imesaṃ vasena, aṭṭhārasa khattiyā, aṭṭhārasa brāhmaṇā, aṭṭhārasa vessā,	16361	
PA_atk-abh01_a:1636_12	aṭṭhārasa suddā, aṭṭhacattālīsa gottacaraṇāni veditabbāni.	16361	
PA_atk-abh01_a:1637_0	Imesu ca pana tebhūmakesu kusalesu kāmāvacarakusalaṃ tihetukampi duhetukampi hoti	1637	
PA_atk-abh01_a:1637_1	ñāṇasampayuttavippayuttavasena. Rūpāvacarārūpāvacaraṃ pana tihetukameva ñāṇasampayuttameva.	1637	
PA_atk-abh01_a:1637_2	Kāmāvacarampettha adhipatinā sahāpi uppajjati vināpi. Rūpāvacarārūpāvacaraṃ adhipatisampannameva	1637	
PA_atk-abh01_a:1637_3	hoti. Kāmāvacarakusale cettha ārammaṇādhipati sahajātādhipatīti dvepi adhipatayo	1637	
PA_atk-abh01_a:1637_4	labbhanti. Rūpāvacarārūpāvacaresu ārammaṇādhipati na labbhati, sahajātādhipatiyeva	1637	
PA_atk-abh01_a:1637_5	labbhati. Tattha cittassa cittādhipateyyabhāvo sampayuttadhammānaṃ vasena vutto.	1637	
PA_atk-abh01_a:1637_6	Dvinnaṃ pana cittānaṃ ekato abhāvena sampayuttacittassa cittādhipati nāma natthi.	1637	
PA_atk-abh01_a:1637_7	Tathā chandādīnaṃ chandādhipatiādayo. Keci pana ‘sace cittavato kusalaṃ hoti, mayhaṃ	1637	
PA_atk-abh01_a:1637_8	bhavissatīti evaṃ yaṃ cittaṃ dhuraṃ katvā jeṭṭhakaṃ katvā aparaṃ kusalacittaṃ āyūhitaṃ,	1637	
PA_atk-abh01_a:1637_9	tassa taṃ purimacittaṃ cittādhipati nāma hoti, tato āgatattā idaṃ cittādhipateyyaṃ	1637	
PA_atk-abh01_a:1637_10	nāmā’ti evaṃ āgamanavasenāpi adhipatiṃ nāma icchanti. Ayaṃ pana nayo neva pāḷiyaṃ	16371	
PA_atk-abh01_a:1637_11	na aṭṭhakathāyaṃ dissati. Tasmā vuttanayeneva adhipatibhāvo veditabbo. Imesu ca ekūnavīsatiyā	16371	
PA_atk-abh01_a:1637_12	mahānayesu purime suddhikanaye vuttaparimāṇāneva cittāni ca navakā ca pāṭhavārā ca	16371	
PA_atk-abh01_a:1637_13	honti. Tasmā ñāṇasampayuttesu vuttaparimāṇato vīsatiguṇo cittanavakavārabhedo veditabbo,	16371	
PA_atk-abh01_a:1637_14	catūsu ñāṇavippayuttesu soḷasaguṇoti, ayaṃ tebhūmakakusale pakiṇṇakakathā nāmāti.	16371	
PA_atk-abh01_a:1638	Tebhūmakakusalaṃ.	163	
PA_atk-abh01_a:1639	Lokuttarakusalavaṇṇanā	163	
PA_atk-abh01_a:1640_0	277. Evaṃ bhavattayasampattinibbattakaṃ kusalaṃ dassetvā idāni sabbabhavasamatikkamanāya	1640	
PA_atk-abh01_a:1640_1	lokuttarakusalaṃ dassetuṃ puna katame dhammā kusalātiādi āraddhaṃ. Tattha lokuttaranti	1640	
PA_atk-abh01_a:1640_2	kenaṭṭhena lokuttaraṃ? Lokaṃ taratīti, lokuttaraṃ lokaṃ uttaratīti lokuttaraṃ; lokaṃ	1640	
PA_atk-abh01_a:1640_3	samatikkamma abhibhuyya tiṭṭhatīti lokuttaraṃ. Jhānaṃ bhāvetīti ekacittakkhaṇikaṃ	1640	
PA_atk-abh01_a:1640_4	appanājhānaṃ bhāveti janeti vaḍḍheti.	1640	
PA_atk-abh01_a:1641_0	Lokato niyyāti vaṭṭato niyyātīti niyyānikaṃ. Niyyāti vā etenāti niyyānikaṃ. Taṃsamaṅgī	1641	
PA_atk-abh01_a:1641_1	hi puggalo dukkhaṃ parijānanto niyyāti, samudayaṃ pajahanto niyyāti, nirodhaṃ sacchikaronto	1641	
PA_atk-abh01_a:1641_2	niyyāti, maggaṃ bhāvento niyyāti. Yathā ca pana tebhūmakakusalaṃ vaṭṭasmiṃ cutipaṭisandhiyo	1641	
PA_atk-abh01_a:1641_3	ācināti vaḍḍhetīti ācayagāmī nāma hoti, na tathā idaṃ. Idaṃ pana yathā ekasmiṃ purise	1641	
PA_atk-abh01_a:1641_4	aṭṭhārasahatthaṃ pākāraṃ cinante aparo mahāmuggaraṃ gahetvā tena citacitaṭṭhānaṃ	1641	
PA_atk-abh01_a:1641_5	apacinanto viddhaṃsento eva gaccheyya, evameva tebhūmakakusalena citā cutipaṭisandhiyo	1641	
PA_atk-abh01_a:1641_6	paccayavekallakaraṇena apacinantaṃ viddhaṃsentaṃ gacchatīti apacayagāmi.	1641	
PA_atk-abh01_a:1642_0	Diṭṭhigatānaṃ pahānāyāti, ettha diṭṭhiyo eva diṭṭhigatāni, gūthagataṃ muttagatantiādīni	1642	
PA_atk-abh01_a:1642_1	viya. Dvāsaṭṭhiyā vā diṭṭhīnaṃ antogadhattā diṭṭhīsu gatānītipi diṭṭhigatāni. Diṭṭhiyā	1642	
PA_atk-abh01_a:1642_2	vā gataṃ etesantipi diṭṭhigatāni. Diṭṭhisadisagamanāni diṭṭhisadisappavattānīti attho.	1642	
PA_atk-abh01_a:1642_3	Kāni pana tānīti? Sasampayuttāni sakkāyadiṭṭhivicikicchāsīlabbataparāmāsaapāyagamanīyarāgadosamohākusalāni.	1642	
PA_atk-abh01_a:1642_4	Tāni hi yāva paṭhamamaggabhāvanā tāva pavattisabbhāvato diṭṭhisadisagamanānīti vuccanti.	1642	
PA_atk-abh01_a:1642_5	Iti diṭṭhiyo ca diṭṭhigatāni ca diṭṭhigatāni. Tesaṃ diṭṭhigatānaṃ. Pahānāyāti samucchedavaseneva	1642	
PA_atk-abh01_a:1642_6	pajahanatthāya. Paṭhamāyāti gaṇanavasenapi paṭhamuppattivasenapi paṭhamāya. Bhūmiyāti	1642	
PA_atk-abh01_a:1642_7	“anantarahitāya bhūmiyā”tiādīsu tāva ayaṃ mahāpathavī bhūmīti vuccati. “Sukhabhūmiyaṃ	1642	
PA_atk-abh01_a:1642_8	kāmāvacare”tiādīsu cittuppādo. Idha pana sāmaññaphalaṃ adhippetaṃ. Tañhi sampayuttānaṃ	1642	
PA_atk-abh01_a:1642_9	nissayabhāvato te dhammā bhavanti etthāti bhūmi. Yasmā vā samānepi lokuttarabhāve	1642	
PA_atk-abh01_a:1642_10	sayampi bhavati uppajjati, na nibbānaṃ viya apātubhāvaṃ, tasmāpi bhūmīti vuccati;	16421	
PA_atk-abh01_a:1642_11	tassā paṭhamāya bhūmiyā. Pattiyāti sotāpattiphalasaṅkhātassa paṭhamassa sāmaññaphalassa	16421	
PA_atk-abh01_a:1642_12	pattatthāya paṭilābhatthāyāti evamettha attho veditabbo. Viviccāti samucchedavivekavasena	16421	
PA_atk-abh01_a:1642_13	viviccitvā, vinā hutvā.	16421	
PA_atk-abh01_a:1643_0	Idāni kiñcāpi lokiyajjhānampi na vinā paṭipadāya ijjhati, evaṃ santepi idha suddhikanayaṃ	1643	
PA_atk-abh01_a:1643_1	pahāya lokuttarajjhānaṃ paṭipadāya saddhiṃyeva garuṃ katvā desetukāmatāya dukkhapaṭipadaṃ	1643	
PA_atk-abh01_a:1643_2	dandhābhiññantiādimāha.	1643	
PA_atk-abh01_a:1644_0	Tattha yo āditova kilese vikkhambhento dukkhena sasaṅkhārena sappayogena kilamanto	1644	
PA_atk-abh01_a:1644_1	vikkhambheti tassa dukkhā paṭipadā hoti; yo pana vikkhambhita kileso vipassanāparivāsaṃ	1644	
PA_atk-abh01_a:1644_2	vasanto cirena maggapātubhāvaṃ pāpuṇāti tassa dandhābhiññā hoti. Iti yo koci vāro	1644	
PA_atk-abh01_a:1644_3	dukkhapaṭipadadandhābhiñño nāma kato.	1644	
PA_atk-abh01_a:1645_0	Katamaṃ pana vāraṃ rocesunti? Yattha sakiṃ vikkhambhitā kilesā samudācaritvā dutiyampi	1645	
PA_atk-abh01_a:1645_1	vikkhambhitā puna samudācaranti, tatiyaṃ vikkhambhite pana tathāvikkhambhiteva katvā	1645	
PA_atk-abh01_a:1645_2	maggena samugghātaṃ pāpeti, imaṃ vāraṃ rocesuṃ. Imassa vārassa dukkhāpaṭipadā dandhābhiññāti	1645	
PA_atk-abh01_a:1645_3	nāmaṃ kataṃ. Ettakena pana na pākaṭaṃ hoti. Tasmā evamettha ādito paṭṭhāya vibhāvanā	1645	
PA_atk-abh01_a:1645_4	veditabbā – yo hi cattāri mahābhūtāni pariggahetvā upādārūpaṃ pariggaṇhāti, arūpaṃ	1645	
PA_atk-abh01_a:1645_5	pariggaṇhāti, ‘rūpārūpaṃ’ pana pariggaṇhanto dukkhena kasirena kilamanto pariggahetuṃ	1645	
PA_atk-abh01_a:1645_6	sakkoti, tassa dukkhā paṭipadā nāma hoti. Pariggahitarūpārūpassa pana vipassanāparivāse	1645	
PA_atk-abh01_a:1645_7	maggapātubhāvadandhatāya dandhābhiññā nāma hoti.	1645	
PA_atk-abh01_a:1646_0	Yopi rūpārūpaṃ pariggahetvā ‘nāmarūpaṃ’ vavatthapento dukkhena kasirena kilamanto	1646	
PA_atk-abh01_a:1646_1	vavatthapeti, vavatthāpite ca nāmarūpe vipassanāparivāsaṃ vasanto cirena maggaṃ uppādetuṃ	1646	
PA_atk-abh01_a:1646_2	sakkoti, tassāpi dukkhā paṭipadā dandhābhiññā nāma hoti.	1646	
PA_atk-abh01_a:1647_0	Aparo nāmarūpampi vavatthapetvā ‘paccaye’ pariggaṇhanto dukkhena kasirena kilamanto	1647	
PA_atk-abh01_a:1647_1	pariggaṇhāti, paccaye ca pariggahetvā vipassanāparivāsaṃ vasanto cirena maggaṃ uppādeti,	1647	
PA_atk-abh01_a:1647_2	evampi dukkhā paṭipadā dandhābhiññā nāma hoti.	1647	
PA_atk-abh01_a:1648_0	Aparo paccayepi pariggahetvā ‘lakkhaṇāni’ paṭivijjhanto dukkhena kasirena kilamanto	1648	
PA_atk-abh01_a:1648_1	paṭivijjhati, paṭividdhalakkhaṇo ca vipassanāparivāsaṃ vasanto cirena maggaṃ uppādeti,	1648	
PA_atk-abh01_a:1648_2	evampi dukkhā paṭipadā dandhābhiññā nāma hoti.	1648	
PA_atk-abh01_a:1649_0	Aparo lakkhaṇānipi paṭivijjhitvā vipassanāñāṇe tikkhe sūre pasanne vahante uppannaṃ	1649	
PA_atk-abh01_a:1649_1	‘vipassanānikantiṃ’ pariyādiyamāno dukkhena kasirena kilamanto pariyādiyati, nikantiñca	1649	
PA_atk-abh01_a:1649_2	pariyādiyitvā vipassanāparivāsaṃ vasanto cirena maggaṃ uppādeti, evampi dukkhā paṭipadā	1649	
PA_atk-abh01_a:1649_3	dandhābhiññā nāma hoti. Imaṃ vāraṃ rocesuṃ. Imassa vārassa etaṃ nāmaṃ kataṃ. Imināva	1649	
PA_atk-abh01_a:1649_4	upāyena parato tisso paṭipadā veditabbā.	1649	
PA_atk-abh01_a:1650_0	Phasso hotītiādīsu anaññātaññassāmītindriyaṃ, sammāvācā, sammākammanto, sammāājīvoti	1650	
PA_atk-abh01_a:1650_1	cattāri padāni adhikāni. Niddesavāre ca vitakkādiniddesesu ‘maggaṅga’ntiādīni padāni	1650	
PA_atk-abh01_a:1650_2	adhikāni. Sesaṃ sabbaṃ heṭṭhā vuttasadisameva. Bhūmantaravasena pana lokuttaratāva idha viseso.	1650	
PA_atk-abh01_a:1651_0	Tattha anaññātaññassāmītindriyanti ‘anamatagge saṃsāravaṭṭe anaññātaṃ amataṃ padaṃ	1651	
PA_atk-abh01_a:1651_1	catusaccadhammameva vā jānissāmī’ti paṭipannassa iminā pubbābhogena uppannaṃ indriyaṃ.	1651	
PA_atk-abh01_a:1651_2	Lakkhaṇādīni panassa heṭṭhā paññindriye vuttanayeneva veditabbāni.	1651	
PA_atk-abh01_a:1652_0	Sundarā pasatthā vā vācā sammāvācā. Vacīduccaritasamugghāṭikāya micchāvācāviratiyā	1652	
PA_atk-abh01_a:1652_1	etaṃ adhivacanaṃ. Sā pariggahalakkhaṇā viramaṇarasā micchāvācappahānapaccupaṭṭhānā.	1652	
PA_atk-abh01_a:1652_2	Sundaro pasattho vā kammanto sammākammanto. Micchākammantasamucchedikāya pāṇātipātādiviratiyā	1652	
PA_atk-abh01_a:1652_3	etaṃ nāmaṃ. So samuṭṭhānalakkhaṇo viramaṇaraso micchākammantappahānapaccupaṭṭhāno.	1652	
PA_atk-abh01_a:1652_4	Sundaro pasattho vā ājīvo sammāājīvo. Micchājīvaviratiyā etaṃ adhivacanaṃ. So vodānalakkhaṇo	1652	
PA_atk-abh01_a:1652_5	ñāyājīvappavattiraso micchājīvappahānapaccupaṭṭhāno.	1652	
PA_atk-abh01_a:1653_0	Apica heṭṭhā viratittaye vuttavasenapettha lakkhaṇādīni veditabbāni. Iti imesaṃ tiṇṇaṃ	1653	
PA_atk-abh01_a:1653_1	dhammānaṃ vasena heṭṭhā vuttaṃ maggapañcakaṃ idha maggaṭṭhakaṃ veditabbaṃ. Yevāpanakesu	1653	
PA_atk-abh01_a:1653_2	ca imesaṃ abhāvo. Tathā karuṇāmuditānaṃ. Ime hi tayo dhammā idha pāḷiyaṃ āgatattāva	1653	
PA_atk-abh01_a:1653_3	yevāpanakesu na gahitā. Karuṇāmuditā pana sattārammaṇā, ime dhammā nibbānārammaṇāti	1653	
PA_atk-abh01_a:1653_4	tāpettha na gahitā. Ayaṃ tāva uddesavāre visesattho.	1653	
PA_atk-abh01_a:1654_0	283. Niddesavāre pana maggaṅgaṃ maggapariyāpannanti ettha tāva maggassa aṅganti maggaṅgaṃ;	1654	
PA_atk-abh01_a:1654_1	maggakoṭṭhāsoti attho. Yathā pana araññe pariyāpannaṃ araññapariyāpannaṃ nāma hoti,	1654	
PA_atk-abh01_a:1654_2	evaṃ magge pariyāpannanti maggapariyāpannaṃ. Maggasannissitanti attho.	1654	
PA_atk-abh01_a:1655_0	285. Pītisambojjhaṅgoti ettha pīti eva sambojjhaṅgoti pītisambojjhaṅgo. Tattha bodhiyā	1655	
PA_atk-abh01_a:1655_1	bodhissa vā aṅgoti bojjhaṅgo. Idaṃ vuttaṃ hoti – yā ayaṃ dhammasāmaggī yāya lokuttaramaggakkhaṇe	1655	
PA_atk-abh01_a:1655_2	uppajjamānāya līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ	1655	
PA_atk-abh01_a:1655_3	anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya	1655	
PA_atk-abh01_a:1655_4	dhammasāmaggiyā ariyasāvako bujjhatīti katvā bodhīti vuccati. Bujjhatīti kilesasantānaniddāya	1655	
PA_atk-abh01_a:1655_5	uṭṭhahati, cattāri vā ariyasaccāni paṭivijjhati, nibbānameva vā sacchikaroti. Tassā	1655	
PA_atk-abh01_a:1655_6	dhammasāmaggīsaṅkhātāya bodhiyā aṅgotipi bojjhaṅgo, jhānaṅgamaggaṅgādīni viya. Yopesa	1655	
PA_atk-abh01_a:1655_7	yathāvuttappakārāya etāya dhammasāmaggiyā bujjhatīti katvā ariyasāvako bodhīti vuccati,	1655	
PA_atk-abh01_a:1655_8	tassa bodhissa aṅgotipi bojjhaṅgo; senaṅgarathaṅgādayo viya. Tenāhu aṭṭhakathācariyā	1655	
PA_atk-abh01_a:1655_9	– “bujjhanakassa puggalassa aṅgāti vā bojjhaṅgā”ti.	1655	
PA_atk-abh01_a:1656_0	Apica “bojjhaṅgāti kenaṭṭhena bojjhaṅgā? Bodhāya saṃvattantīti bojjhaṅgā, bujjhantīti	1656	
PA_atk-abh01_a:1656_1	bojjhaṅgā, anubujjhantīti bojjhaṅgā, paṭibujjhantīti bojjhaṅgā, sambujjhantīti bojjhaṅgā”ti	1656	
PA_atk-abh01_a:1656_2	iminā paṭisambhidānayenāpi bojjhaṅgattho veditabbo. Pasattho sundaro vā bojjhaṅgoti	1656	
PA_atk-abh01_a:1656_3	sambojjhaṅgo. Evaṃ pīti eva sambojjhaṅgo pītisambojjhaṅgoti. Cittekaggatāniddesādīsupi	1656	
PA_atk-abh01_a:1656_4	imināva nayena attho veditabbo.	1656	
PA_atk-abh01_a:1657_0	296. Tesaṃ dhammānanti ye tasmiṃ samaye paṭivedhaṃ gacchanti catusaccadhammā, tesaṃ	1657	
PA_atk-abh01_a:1657_1	dhammānaṃ. Anaññātānanti kiñcāpi paṭhamamaggena te dhammā ñātā nāma honti, yathā	1657	
PA_atk-abh01_a:1657_2	pana pakatiyā anāgatapubbaṃ vihāraṃ āgantvā vihāramajjhe ṭhitopi puggalo pakatiyā	1657	
PA_atk-abh01_a:1657_3	anāgatabhāvaṃ upādāya ‘anāgatapubbaṃ ṭhānaṃ āgatomhī’ti vadati, yathā ca pakatiyā	1657	
PA_atk-abh01_a:1657_4	apiḷandhapubbaṃ mālaṃ piḷandhitvā, anivatthapubbaṃ vatthaṃ nivāsetvā, abhuttapubbaṃ	1657	
PA_atk-abh01_a:1657_5	bhojanaṃ bhuñjitvā, pakatiyā abhuttabhāvaṃ upādāya abhuttapubbaṃ bhojanaṃ bhuttomhīti	1657	
PA_atk-abh01_a:1657_6	vadati, evamidhāpi yasmā pakatiyā iminā puggalena ime dhammā na ñātapubbā tasmā anaññātānanti	1657	
PA_atk-abh01_a:1657_7	vuttaṃ. Adiṭṭhādīsupi eseva nayo. Tattha adiṭṭhānanti ito pubbe paññācakkhunā adiṭṭhānaṃ.	1657	
PA_atk-abh01_a:1657_8	Appattānanti adhigamanavasena appattānaṃ. Aviditānanti ñāṇena apākaṭakatānaṃ. Asacchikatānanti	1657	
PA_atk-abh01_a:1657_9	apaccakkhakatānaṃ. Sacchikiriyāyāti paccakkhakaraṇatthaṃ. Yathā ca iminā padena,	1657	
PA_atk-abh01_a:1657_10	evaṃ sesehipi saddhiṃ anaññātānaṃ ñāṇāya, adiṭṭhānaṃ dassanāya, appattānaṃ pattiyā,	16571	
PA_atk-abh01_a:1657_11	aviditānaṃ vedāyāti yojanā kātabbā.	16571	
PA_atk-abh01_a:1658_0	299. Catūhi vacīduccaritehītiādīsu vacīti vacīviññatti veditabbā. Tiṇṇaṃ dosānaṃ	1658	
PA_atk-abh01_a:1658_1	yena kenaci duṭṭhāni caritānīti duccaritāni. Vacīto pavattāni duccaritāni vacīduccaritāni,	1658	
PA_atk-abh01_a:1658_2	vaciyā vā nipphāditāni duccaritāni vacīduccaritāni. Tehi vacīduccaritehi. Ārakā ramatīti	1658	
PA_atk-abh01_a:1658_3	ārati. Vinā tehi ramatīti virati. Tato tato paṭinivattāva hutvā tehi vinā ramatīti	1658	
PA_atk-abh01_a:1658_4	paṭivirati. Upasaggavasena vā padaṃ vaḍḍhitaṃ. Sabbamidaṃ oramaṇabhāvassevādhivacanaṃ.	1658	
PA_atk-abh01_a:1658_5	Veraṃ maṇati, vināsetīti veramaṇī. Idampi oramaṇasseva vevacanaṃ. Yāya pana cetanāya	1658	
PA_atk-abh01_a:1658_6	musāvādādīni bhāsamāno karoti nāma, ayaṃ lokuttaramaggavirati. Uppajjitvā taṃ kiriyaṃ	1658	
PA_atk-abh01_a:1658_7	kātuṃ na deti, kiriyāpathaṃ pacchindatīti akiriyā. Tathā taṃ karaṇaṃ kātuṃ na deti,	1658	
PA_atk-abh01_a:1658_8	karaṇapathaṃ pacchindatīti akaraṇaṃ. Yāya ca cetanāya catubbidhaṃ vacīduccaritaṃ	1658	
PA_atk-abh01_a:1658_9	bhāsamāno ajjhāpajjati nāma, ayaṃ uppajjitvā tathā ajjhāpajjituṃ na detīti anajjhāpatti.	1658	
PA_atk-abh01_a:1659_0	Velāanatikkamoti ettha “tāya velāyā”tiādīsu tāva kālo velāti āgato. “Uruvelāyaṃ viharatī”ti	1659	
PA_atk-abh01_a:1659_1	ettha rāsi. “Ṭhitadhammo velaṃ nātivattatī”ti ettha sīmā. Idhāpi sīmāva. Anatikkamanīyaṭṭhena	1659	
PA_atk-abh01_a:1659_2	hi cattāri vacīsucaritāni velāti adhippetāni. Iti yāya cetanāya cattāri vacīduccaritāni	1659	
PA_atk-abh01_a:1659_3	bhāsamāno velaṃ atikkamati nāma, ayaṃ uppajjitvā taṃ velaṃ atikkamituṃ na detīti	1659	
PA_atk-abh01_a:1659_4	velāanatikkamoti vuttā. Velāyatīti vā velā, calayati viddhaṃsetīti attho. Kiṃ velāyati?	1659	
PA_atk-abh01_a:1659_5	Catubbidhaṃ vacīduccaritaṃ. Iti velāyanato ‘velā’. Purisassa pana hitasukhaṃ anatikkamitvā	1659	
PA_atk-abh01_a:1659_6	vattatīti ‘anatikkamo’. Evamettha padadvayavasenāpi attho veditabbo.	1659	
PA_atk-abh01_a:1660_0	Setuṃ hanatīti setughāto; catunnaṃ vacīduccaritānaṃ padaghāto paccayaghātoti attho.	1660	
PA_atk-abh01_a:1660_1	Paccayo hi idha setūti adhippeto. Tatrāyaṃ vacanattho – rāgādiko catunnaṃ vacīduccaritānaṃ	1660	
PA_atk-abh01_a:1660_2	paccayo vaṭṭasmiṃ puggalaṃ sinoti bandhatīti setu. Setussa ghāto setughāto. Vacīduccaritapaccayasamugghāṭikāya	1660	
PA_atk-abh01_a:1660_3	viratiyā etaṃ adhivacanaṃ. Ayaṃ pana sammāvācāsaṅkhātā virati pubbabhāge nānācittesu	1660	
PA_atk-abh01_a:1660_4	labbhati. Aññeneva hi cittena musāvādā viramati, aññena pesuññādīhi. Lokuttaramaggakkhaṇe	1660	
PA_atk-abh01_a:1660_5	pana ekacittasmiṃyeva labbhati. Catubbidhāya hi vacīduccaritacetanāya padapacchedaṃ	1660	
PA_atk-abh01_a:1660_6	kurumānā maggaṅgaṃ pūrayamānā ekāva virati uppajjati.	1660	
PA_atk-abh01_a:1661_0	300. Kāyaduccaritehīti kāyato pavattehi kāyena vā nipphāditehi pāṇātipātādīhi duccaritehi.	1661	
PA_atk-abh01_a:1661_1	Sesaṃ purimanayeneva veditabbaṃ. Ayampi sammākammantasaṅkhātā virati pubbabhāge nānācittesu	1661	
PA_atk-abh01_a:1661_2	labbhati. Aññeneva hi cittena pāṇātipātā viramati, aññena adinnādānamicchācārehi.	1661	
PA_atk-abh01_a:1661_3	Lokuttaramaggakkhaṇe pana ekacittasmiṃyeva labbhati. Tividhāya hi kāyaduccaritacetanāya	1661	
PA_atk-abh01_a:1661_4	padapacchedaṃ kurumānā maggaṅgaṃ pūrayamānā ekāva virati uppajjati.	1661	
PA_atk-abh01_a:1662_0	301. Sammāājīvaniddese akiriyātiādīsu yāya cetanāya micchājīvaṃ ājīvamāno kiriyaṃ	1662	
PA_atk-abh01_a:1662_1	karoti nāma, ayaṃ uppajjitvā taṃ kiriyaṃ kātuṃ na detīti akiriyāti. Iminā nayena	1662	
PA_atk-abh01_a:1662_2	yojanā veditabbā. Ājīvo ca nāmesa pāṭiyekko natthi, vācākammantesu gahitesu gahitova	1662	
PA_atk-abh01_a:1662_3	hoti, tappakkhikattā. Dhuvapaṭisevanavasena panāyaṃ tato nīharitvā dassitoti. Evaṃ	1662	
PA_atk-abh01_a:1662_4	sante sammāājīvo sakiccako na hoti, aṭṭha maggaṅgāni na paripūrenti, tasmā sammāājīvo	1662	
PA_atk-abh01_a:1662_5	sakiccako kātabbo, aṭṭha maggaṅgāni paripūretabbānīti. Tatrāyaṃ nayo – ājīvo nāma	1662	
PA_atk-abh01_a:1662_6	bhijjamāno kāyavacīdvāresuyeva bhijjati. Manodvāre ājīvabhedo nāma natthi. Pūrayamānopi	1662	
PA_atk-abh01_a:1662_7	tasmiṃyeva dvāradvaye pūrati. Manodvāre ājīvapūraṇaṃ nāma natthi. Kāyadvāre pana	1662	
PA_atk-abh01_a:1662_8	vītikkamo ājīvahetukopi atthi naājīvahetukopi. Tathā vacīdvāre.	1662	
PA_atk-abh01_a:1663_0	Tattha yaṃ rājarājamahāmattā khiḍḍāpasutā sūrabhāvaṃ dassentā migavadhaṃ vā panthaduhanaṃ	1663	
PA_atk-abh01_a:1663_1	vā paradāravītikkamaṃ vā karonti, idaṃ akusalaṃ kāyakammaṃ nāma. Tato viratipi ‘sammākammanto’	1663	
PA_atk-abh01_a:1663_2	nāma. Yaṃ pana naājīvahetukaṃ catubbidhaṃ vacīduccaritaṃ bhāsanti, idaṃ akusalaṃ	1663	
PA_atk-abh01_a:1663_3	vacīkammaṃ nāma. Tato viratipi ‘sammāvācā’ nāma.	1663	
PA_atk-abh01_a:1664_0	Yaṃ pana ājīvahetu nesādamacchabandhādayo pāṇaṃ hananti, adinnaṃ ādiyanti, micchācāraṃ	1664	
PA_atk-abh01_a:1664_1	caranti, ayaṃ micchājīvo nāma. Tato virati ‘sammāājīvo’ nāma. Yampi lañjaṃ gahetvā	1664	
PA_atk-abh01_a:1664_2	musā bhaṇanti, pesuññapharusasamphappalāpe pavattenti, ayampi micchājīvo nāma. Tato	1664	
PA_atk-abh01_a:1664_3	virati sammāājīvo nāma.	1664	
PA_atk-abh01_a:1665_0	Mahāsīvatthero panāha – ‘kāyavacīdvāresupi vītikkamo ājīvahetuko vā hotu no vā ājīvahetuko,	1665	
PA_atk-abh01_a:1665_1	akusalaṃ kāyakammaṃ vacīkammantveva saṅkhyaṃ gacchati. Tato viratipi sammākammanto	1665	
PA_atk-abh01_a:1665_2	sammāvācātveva vuccatī’ti. ‘Ājīvo kuhi’nti vutte pana ‘tīṇi kuhanavatthūni nissāya	1665	
PA_atk-abh01_a:1665_3	cattāro paccaye uppādetvā tesaṃ paribhogo’ti āha. Ayaṃ pana koṭippatto micchājīvo.	1665	
PA_atk-abh01_a:1665_4	Tato virati sammāājīvo nāma.	1665	
PA_atk-abh01_a:1666_0	Ayampi sammāājīvo pubbabhāge nānācittesu labbhati, aññeneva hi cittena kāyadvāravītikkamā	1666	
PA_atk-abh01_a:1666_1	viramati, aññena vacīdvāravītikkamā. Lokuttaramaggakkhaṇe pana ekacittasmiṃyeva labbhati.	1666	
PA_atk-abh01_a:1666_2	Kāyavacīdvāresu hi sattakammapathavasena uppannāya micchājīvasaṅkhātāya dussīlyacetanāya	1666	
PA_atk-abh01_a:1666_3	padapacchedaṃ kurumānā maggaṅgaṃ pūrayamānā ekāva virati uppajjatīti. Ayaṃ niddesavāre viseso.	1666	
PA_atk-abh01_a:1667_0	Yaṃ panetaṃ indriyesu anaññātaññassāmītindriyaṃ vaḍḍhitaṃ, maggaṅgesu ca sammāvācādīni,	1667	
PA_atk-abh01_a:1667_1	tesaṃ vasena saṅgahavāre “navindriyāni, aṭṭhaṅgiko maggo”ti vuttaṃ. Suññatavāro pākatikoyevāti.	1667	
PA_atk-abh01_a:1667_2	Ayaṃ tāva suddhikapaṭipadāya viseso.	1667	
PA_atk-abh01_a:1668_0	343. Ito paraṃ suddhikasuññatā suññatapaṭipadā suddhikaappaṇihitā appaṇihitapaṭipadāti	1668	
PA_atk-abh01_a:1668_1	ayaṃ desanābhedo hoti. Tattha suññatanti lokuttaramaggassa nāmaṃ. So hi āgamanato	1668	
PA_atk-abh01_a:1668_2	saguṇato ārammaṇatoti tīhi kāraṇehi nāmaṃ labhati. Kathaṃ? Idha bhikkhu anattato	1668	
PA_atk-abh01_a:1668_3	abhinivisitvā anattato saṅkhāre passati. Yasmā pana anattato diṭṭhamatteneva maggavuṭṭhānaṃ	1668	
PA_atk-abh01_a:1668_4	nāma na hoti, aniccatopi dukkhatopi daṭṭhumeva vaṭṭati, tasmā ‘aniccaṃ dukkhamanattā’ti	1668	
PA_atk-abh01_a:1668_5	tividhaṃ anupassanaṃ āropetvā sammasanto carati. Vuṭṭhānagāminivipassanā panassa	1668	
PA_atk-abh01_a:1668_6	tebhūmakepi saṅkhāre suññatova passati. Ayaṃ vipassanā suññatā nāma hoti. Sā āgamanīyaṭṭhāne	1668	
PA_atk-abh01_a:1668_7	ṭhatvā attano maggassa ‘suññata’nti nāmaṃ deti. Evaṃ maggo ‘āgamanato’ suññatanāmaṃ	1668	
PA_atk-abh01_a:1668_8	labhati. Yasmā pana so rāgādīhi suñño tasmā ‘saguṇeneva’ suññatanāmaṃ labhati. Nibbānampi	1668	
PA_atk-abh01_a:1668_9	rāgādīhi suññattā suññatanti vuccati. Taṃ ārammaṇaṃ katvā uppannattā maggo ‘ārammaṇato’	1668	
PA_atk-abh01_a:1668_10	suññatanāmaṃ labhati.	16681	
PA_atk-abh01_a:1669_0	Tattha suttantikapariyāyena saguṇatopi ārammaṇatopi nāmaṃ labhati. Pariyāyadesanā	1669	
PA_atk-abh01_a:1669_1	hesā. Abhidhammakathā pana nippariyāyadesanā. Tasmā idha saguṇato vā ārammaṇato vā	1669	
PA_atk-abh01_a:1669_2	nāmaṃ na labhati, āgamanatova labhati. Āgamanameva hi dhuraṃ. Taṃ duvidhaṃ hoti –	1669	
PA_atk-abh01_a:1669_3	vipassanāgamanaṃ maggāgamananti. Tattha maggassa āgataṭṭhāne vipassanāgamanaṃ dhuraṃ,	1669	
PA_atk-abh01_a:1669_4	phalassa āgataṭṭhāne maggāgamanaṃ dhuraṃ. Idha maggassa āgatattā vipassanāgamanameva dhuraṃ jātaṃ.	1669	
PA_atk-abh01_a:1670_0	350. Appaṇihitanti, etthāpi appaṇihitanti maggasseva nāmaṃ. Idampi nāmaṃ maggo tīheva	1670	
PA_atk-abh01_a:1670_1	kāraṇehi labhati. Kathaṃ? Idha bhikkhu āditova dukkhato abhinivisitvā dukkhatova	1670	
PA_atk-abh01_a:1670_2	saṅkhāre passati. Yasmā pana dukkhato diṭṭhamatteneva maggavuṭṭhānaṃ nāma na hoti,	1670	
PA_atk-abh01_a:1670_3	aniccatopi anattatopi daṭṭhumeva vaṭṭati, tasmā aniccaṃ dukkhamanattā’ti tividhaṃ	1670	
PA_atk-abh01_a:1670_4	anupassanaṃ āropetvā sammasanto carati. Vuṭṭhānagāminivipassanā panassa tebhūmakasaṅkhāresu	1670	
PA_atk-abh01_a:1670_5	paṇidhiṃ sosetvā pariyādiyitvā vissajjeti. Ayaṃ vipassanā appaṇihitā nāma hoti. Sā	1670	
PA_atk-abh01_a:1670_6	āgamanīyaṭṭhāne ṭhatvā attano maggassa ‘appaṇihita’nti nāmaṃ deti. Evaṃ maggo ‘āgamanato’	1670	
PA_atk-abh01_a:1670_7	appaṇihitanāmaṃ labhati. Yasmā pana tattha rāgadosamohapaṇidhayo natthi, tasmā ‘saguṇeneva’	1670	
PA_atk-abh01_a:1670_8	appaṇihitanāmaṃ labhati. Nibbānampi tesaṃ paṇidhīnaṃ abhāvā appaṇihitanti vuccati.	1670	
PA_atk-abh01_a:1670_9	Taṃ ārammaṇaṃ katvā uppannattā maggo appaṇihitanāmaṃ labhati.	1670	
PA_atk-abh01_a:1671_0	Tattha suttantikapariyāyena saguṇatopi ārammaṇatopi nāmaṃ labhati. Pariyāyadesanā	1671	
PA_atk-abh01_a:1671_1	hesā. Abhidhammakathā pana nippariyāyadesanā. Tasmā idha saguṇato vā ārammaṇato vā	1671	
PA_atk-abh01_a:1671_2	nāmaṃ na labhati, āgamanatova labhati. Āgamanameva hi dhuraṃ. Taṃ duvidhaṃ hoti –	1671	
PA_atk-abh01_a:1671_3	vipassanāgamanaṃ maggāgamananti. Tattha maggassa āgataṭṭhāne vipassanāgamanaṃ dhuraṃ,	1671	
PA_atk-abh01_a:1671_4	phalassa āgataṭṭhāne maggāgamanaṃ dhuraṃ. Idha maggassa āgatattā vipassanāgamanameva dhuraṃ jātaṃ.	1671	
PA_atk-abh01_a:1672_0	Nanu ca suññato animitto appaṇihitoti tīṇi maggassa nāmāni? Yathāha – “tayome, bhikkhave,	1672	
PA_atk-abh01_a:1672_1	vimokkhā – suññato vimokkho, animitto vimokkho, appaṇihito vimokkho”ti. Tesu idha	1672	
PA_atk-abh01_a:1672_2	dve magge gahetvā animitto kasmā na gahitoti? Āgamanābhāvato. Animittavipassanā hi	1672	
PA_atk-abh01_a:1672_3	sayaṃ āgamanīyaṭṭhāne ṭhatvā attano maggassa nāmaṃ dātuṃ na sakkoti. Sammāsambuddho	1672	
PA_atk-abh01_a:1672_4	pana attano puttassa rāhulattherassa.	1672	
PA_atk-abh01_a:1673	“Animittañca bhāvehi, mānānusayamujjaha;	167	
PA_atk-abh01_a:1674	Tato mānābhisamayā, upasanto carissasī”ti. ;	167	
PA_atk-abh01_a:1675_0	Animittavipassanaṃ kathesi. Vipassanā hi niccanimittaṃ dhuvanimittaṃ sukhanimittaṃ	1675	
PA_atk-abh01_a:1675_1	attanimittañca ugghāṭeti. Tasmā animittāti kathitā. Sā ca kiñcāpi taṃ nimittaṃ ugghāṭeti,	1675	
PA_atk-abh01_a:1675_2	sayaṃ pana nimittadhammesu caratīti sanimittāva hoti. Tasmā sayaṃ āgamanīyaṭṭhāne	1675	
PA_atk-abh01_a:1675_3	ṭhatvā attano maggassa nāmaṃ dātuṃ na sakkoti.	1675	
PA_atk-abh01_a:1676_0	Aparo nayo – abhidhammo nāma paramatthadesanā. Animittamaggassa ca paramatthato hetuvekallameva	1676	
PA_atk-abh01_a:1676_1	hoti. Kathaṃ? Aniccānupassanāya hi vasena animittavimokkho kathito. Tena ca vimokkhena	1676	
PA_atk-abh01_a:1676_2	saddhindriyaṃ adhimattaṃ hoti. Taṃ ariyamagge ekaṅgampi na hoti, amaggaṅgattā attano	1676	
PA_atk-abh01_a:1676_3	maggassa paramatthato nāmaṃ dātuṃ na sakkoti. Itaresu pana dvīsu anattānupassanāya	1676	
PA_atk-abh01_a:1676_4	tāva vasena suññatavimokkho, dukkhānupassanāya vasena appaṇihitavimokkho kathito.	1676	
PA_atk-abh01_a:1676_5	Tesu suññatavimokkhena paññindriyaṃ adhimattaṃ hoti, appaṇihitavimokkhena samādhindriyaṃ.	1676	
PA_atk-abh01_a:1676_6	Tāni ariyamaggassa aṅgattā attano maggassa paramatthato nāmaṃ dātuṃ sakkonti. Maggārammaṇattikepi	1676	
PA_atk-abh01_a:1676_7	hi maggādhipatidhammavibhajane chandacittānaṃ adhipatikāle tesaṃ dhammānaṃ amaggaṅgattāva	1676	
PA_atk-abh01_a:1676_8	maggādhipatibhāvo na vutto. Evaṃsampadamidaṃ veditabbanti. Ayamettha aṭṭhakathāmuttako	1676	
PA_atk-abh01_a:1676_9	ekassa ācariyassa mativinicchayo.	1676	
PA_atk-abh01_a:1677_0	Evaṃ sabbathāpi animittavipassanā sayaṃ āgamanīyaṭṭhāne ṭhatvā attano maggassa nāmaṃ	1677	
PA_atk-abh01_a:1677_1	dātuṃ na sakkotīti animittamaggo na gahito. Keci pana ‘animittamaggo āgamanato nāmaṃ	1677	
PA_atk-abh01_a:1677_2	alabhantopi suttantapariyāyena saguṇato ca ārammaṇato ca nāmaṃ labhatī’ti āhaṃsu.	1677	
PA_atk-abh01_a:1677_3	Te idaṃ vatvā paṭikkhittā – animittamagge saguṇato ca ārammaṇato ca nāmaṃ labhante	1677	
PA_atk-abh01_a:1677_4	suññataappaṇihitamaggāpi saguṇatoyeva ārammaṇatoyeva ca idha nāmaṃ labheyyuṃ. Na	1677	
PA_atk-abh01_a:1677_5	pana labhanti. Kiṃ kāraṇā? Ayañhi maggo nāma dvīhi kāraṇehi nāmaṃ labhati – sarasato	1677	
PA_atk-abh01_a:1677_6	ca paccanīkato ca; sabhāvato ca paṭipakkhato cāti attho. Tattha suññataappaṇihitamaggā	1677	
PA_atk-abh01_a:1677_7	sarasatopi paccanīkatopi nāmaṃ labhanti. Suññataappaṇihitamaggā hi rāgādīhi suññā,	1677	
PA_atk-abh01_a:1677_8	rāgapaṇidhiādīhi ca appaṇihitāti evaṃ ‘sarasato’ nāmaṃ labhanti. Suññato ca attābhinivesassa	1677	
PA_atk-abh01_a:1677_9	paṭipakkho, appaṇihito paṇidhissāti evaṃ ‘paccanīkato’ nāmaṃ labhanti. Animittamaggo	1677	
PA_atk-abh01_a:1677_10	pana rāgādinimittānaṃ niccanimittādīnañca abhāvena sarasatova nāmaṃ labhati, no paccanīkato.	16771	
PA_atk-abh01_a:1677_11	Na hi so saṅkhāranimittārammaṇāya aniccānupassanāya paṭipakkho. Aniccānupassanā panassa	16771	
PA_atk-abh01_a:1677_12	anulomabhāve ṭhitāti. Sabbathāpi abhidhammapariyāyena animittamaggo nāma natthīti.	16771	
PA_atk-abh01_a:1678_0	Suttantikapariyāyena panesa evaṃ āharitvā dīpito – yasmiñhi vāre maggavuṭṭhānaṃ hoti,	1678	
PA_atk-abh01_a:1678_1	tīṇi lakkhaṇāni ekāvajjanena viya āpāthamāgacchanti, tiṇṇañca ekato āpāthagamanaṃ	1678	
PA_atk-abh01_a:1678_2	nāma natthi. Kammaṭṭhānassa pana vibhūtabhāvadīpanatthaṃ evaṃ vuttaṃ. Ādito hi yattha	1678	
PA_atk-abh01_a:1678_3	katthaci abhiniveso hotu, vuṭṭhānagāminī pana vipassanā yaṃ yaṃ sammasitvā vuṭṭhāti	1678	
PA_atk-abh01_a:1678_4	tassa tasseva vasena āgamanīyaṭṭhāne ṭhatvā attano maggassa nāmaṃ deti. Kathaṃ? Aniccādīsu	1678	
PA_atk-abh01_a:1678_5	hi yattha katthaci abhinivisitvā itarampi lakkhaṇadvayaṃ daṭṭhuṃ vaṭṭati eva. Ekalakkhaṇadassanamatteneva	1678	
PA_atk-abh01_a:1678_6	hi maggavuṭṭhānaṃ nāma na hoti, tasmā aniccato abhiniviṭṭho bhikkhu na kevalaṃ aniccatova	1678	
PA_atk-abh01_a:1678_7	vuṭṭhāti, dukkhatopi anattatopi vuṭṭhātiyeva. Dukkhato anattato abhiniviṭṭhepi eseva	1678	
PA_atk-abh01_a:1678_8	nayo. Iti ādito yattha katthaci abhiniveso hotu, vuṭṭhānagāminī pana vipassanā yaṃ	1678	
PA_atk-abh01_a:1678_9	yaṃ sammasitvā vuṭṭhāti tassa tasseva vasena āgamanīyaṭṭhāne ṭhatvā attano maggassa	1678	
PA_atk-abh01_a:1678_10	nāmaṃ deti. Tattha aniccato vuṭṭhahantassa maggo animitto nāma hoti, dukkhato vuṭṭhahantassa	16781	
PA_atk-abh01_a:1678_11	appaṇihito, anattato vuṭṭhahantassa suññatoti. Evaṃ suttantapariyāyena āharitvā dīpito.	16781	
PA_atk-abh01_a:1679_0	Vuṭṭhānagāminī pana vipassanā kimārammaṇāti? Lakkhaṇārammaṇāti. Lakkhaṇaṃ nāma paññattigatikaṃ	1679	
PA_atk-abh01_a:1679_1	na vattabbadhammabhūtaṃ. Yo pana aniccaṃ dukkhamanattāti tīṇi lakkhaṇāni sallakkheti,	1679	
PA_atk-abh01_a:1679_2	tassa pañcakkhandhā kaṇṭhe baddhakuṇapaṃ viya honti. Saṅkhārārammaṇameva ñāṇaṃ saṅkhārato	1679	
PA_atk-abh01_a:1679_3	vuṭṭhāti. Yathā hi eko bhikkhu pattaṃ kiṇitukāmo pattavāṇijena pattaṃ ābhataṃ disvā	1679	
PA_atk-abh01_a:1679_4	haṭṭhapahaṭṭho gaṇhissāmīti cintetvā vīmaṃsamāno tīṇi chiddāni passeyya, so na chiddesu	1679	
PA_atk-abh01_a:1679_5	nirālayo hoti, patte pana nirālayo hoti; evameva tīṇi lakkhaṇāni sallakkhetvā saṅkhāresu	1679	
PA_atk-abh01_a:1679_6	nirālayo hoti. Saṅkhārārammaṇeneva ñāṇena saṅkhārato vuṭṭhātīti veditabbaṃ. Dussopamāyapi eseva nayo.	1679	
PA_atk-abh01_a:1680_0	Iti bhagavā lokuttaraṃ jhānaṃ bhājento suddhikapaṭipadāya catukkanayaṃ pañcakanayanti	1680	
PA_atk-abh01_a:1680_1	dvepi naye āhari. Tathā suddhikasuññatāya suññatapaṭipadāya suddhikaappaṇihitāya	1680	
PA_atk-abh01_a:1680_2	appaṇihitapaṭipadāyāti. Kasmā evaṃ āharīti? Puggalajjhāsayena ceva desanāvilāsena	1680	
PA_atk-abh01_a:1680_3	ca. Tadubhayampi heṭṭhā vuttanayeneva veditabbaṃ. Evaṃ lokuttaraṃ jhānaṃ bhāvetīti	1680	
PA_atk-abh01_a:1680_4	ettha suddhikapaṭipadāya catukkapañcakavasena dve nayā, tathā sesesūti sabbesupi	1680	
PA_atk-abh01_a:1680_5	pañcasu koṭṭhāsesu dasa nayā bhājitā.	1680	
PA_atk-abh01_a:1681	Lokuttarakusalaṃ pakiṇṇakakathā	168	
PA_atk-abh01_a:1682	Tatridaṃ pakiṇṇakaṃ –	168	
PA_atk-abh01_a:1683	Ajjhattañca bahiddhā ca, rūpārūpesu pañcasu;	168	
PA_atk-abh01_a:1684	Sattaṭṭhaṅgapariṇāmaṃ, nimittaṃ paṭipadāpatīti.	168	
PA_atk-abh01_a:1685_0	Lokuttaramaggo hi ajjhattaṃ abhinivisitvā ajjhattaṃ vuṭṭhāti, ajjhattaṃ abhinivisitvā	1685	
PA_atk-abh01_a:1685_1	bahiddhā vuṭṭhāti, bahiddhā abhinivisitvā bahiddhā vuṭṭhāti, bahiddhā abhinivisitvā	1685	
PA_atk-abh01_a:1685_2	ajjhattaṃ vuṭṭhāti. Rūpe abhinivisitvā rūpā vuṭṭhāti, rūpe abhinivisitvā arūpā vuṭṭhāti.	1685	
PA_atk-abh01_a:1685_3	Arūpe abhinivisitvā arūpā vuṭṭhāti, arūpe abhinivisitvā rūpā vuṭṭhāti, ekappahāreneva	1685	
PA_atk-abh01_a:1685_4	pañcahi khandhehi vuṭṭhāti.	1685	
PA_atk-abh01_a:1686_0	‘Sattaṭṭhaṅgapariṇāma’nti so panesa maggo aṭṭhaṅgikopi hoti sattaṅgikopi. Bojjhaṅgāpi	1686	
PA_atk-abh01_a:1686_1	satta vā honti cha vā. Jhānaṃ pana pañcaṅgikaṃ vā hoti caturaṅgikaṃ vā; tivaṅgikaṃ	1686	
PA_atk-abh01_a:1686_2	vā duvaṅgikaṃ vā. Evaṃ sattaaṭṭhādīnaṃ aṅgānaṃ pariṇāmo veditabboti attho.	1686	
PA_atk-abh01_a:1687	‘Nimittaṃ paṭipadāpatī’ti nimittanti yato vuṭṭhānaṃ hoti; ‘paṭipadāpatī’ti paṭipadāya ca adhipatino ca calanācalanaṃ veditabbaṃ.	168	
PA_atk-abh01_a:1688_0	Tattha ajjhattaṃ abhinivisitvā ajjhattaṃ vuṭṭhātītiādīsu tāva idhekacco āditova ajjhattaṃ	1688	
PA_atk-abh01_a:1688_1	pañcasu khandhesu abhinivisati, abhinivisitvā te aniccādito passati, yasmā pana na	1688	
PA_atk-abh01_a:1688_2	suddhaajjhattadassanamatteneva maggavuṭṭhānaṃ hoti, bahiddhāpi daṭṭhabbameva, tasmā	1688	
PA_atk-abh01_a:1688_3	parassa khandhepi anupādinnasaṅkhārepi aniccaṃ dukkhamanattāti passati. So kālena	1688	
PA_atk-abh01_a:1688_4	ajjhattaṃ sammasati kālena bahiddhāti. Tassevaṃ sammasato ajjhattaṃ sammasanakāle	1688	
PA_atk-abh01_a:1688_5	vipassanā maggena saddhiṃ ghaṭiyati. Evaṃ ajjhattaṃ abhinivisitvā ajjhattaṃ vuṭṭhāti	1688	
PA_atk-abh01_a:1688_6	nāma. Sace panassa bahiddhā sammasanakāle vipassanā maggena saddhiṃ ghaṭiyati, evaṃ	1688	
PA_atk-abh01_a:1688_7	ajjhattaṃ abhinivisitvā bahiddhā vuṭṭhāti nāma. Eseva nayo bahiddhā abhinivisitvā	1688	
PA_atk-abh01_a:1688_8	bahiddhā ca ajjhattañca vuṭṭhānepi.	1688	
PA_atk-abh01_a:1689_0	Aparo āditova rūpe abhinivisati abhinivisitvā bhūtarūpañca upādārūpañca paricchinditvā	1689	
PA_atk-abh01_a:1689_1	aniccādito passati, yasmā pana na suddharūpadassanamatteneva vuṭṭhānaṃ hoti arūpampi	1689	
PA_atk-abh01_a:1689_2	daṭṭhabbameva, tasmā taṃ rūpaṃ ārammaṇaṃ katvā uppannaṃ vedanaṃ saññaṃ saṅkhāre viññāṇañca	1689	
PA_atk-abh01_a:1689_3	idaṃ arūpanti paricchinditvā aniccādito passati. So kālena rūpaṃ sammasati kālena	1689	
PA_atk-abh01_a:1689_4	arūpaṃ. Tassevaṃ sammasato rūpasammasanakāle vipassanā maggena saddhiṃ ghaṭiyati.	1689	
PA_atk-abh01_a:1689_5	Evaṃ rūpe abhinivisitvā rūpā vuṭṭhāti nāma. Sace panassa arūpasammasanakāle vipassanā	1689	
PA_atk-abh01_a:1689_6	maggena saddhiṃ ghaṭiyati, evaṃ rūpe abhinivisitvā arūpā vuṭṭhāti nāma. Esa nayo	1689	
PA_atk-abh01_a:1689_7	arūpe abhinivisitvā arūpā ca rūpā ca vuṭṭhānepi.	1689	
PA_atk-abh01_a:1690_0	“Yaṃkiñci samudayadhammaṃ sabbaṃ taṃ nirodhadhamma”nti evaṃ abhinivisitvā evameva	1690	
PA_atk-abh01_a:1690_1	vuṭṭhānakāle pana ekappahārena pañcahi khandhehi vuṭṭhāti nāmāti. Ayaṃ tikkhavipassakassa	1690	
PA_atk-abh01_a:1690_2	mahāpaññassa bhikkhuno vipassanā.	1690	
PA_atk-abh01_a:1691_0	Yathā hi chātajjhattassa purisassa majjhe gūthapiṇḍaṃ ṭhapetvā nānaggarasabhojanapuṇṇaṃ	1691	
PA_atk-abh01_a:1691_1	pātiṃ upaneyyuṃ, so byañjanaṃ hatthena viyūhanto taṃ gūthapiṇḍaṃ disvā ‘kimida’nti	1691	
PA_atk-abh01_a:1691_2	pucchitvā gūthapiṇḍoti vutte ‘dhi dhi, apanethā’ti bhattepi pātiyampi nirālayo hoti.	1691	
PA_atk-abh01_a:1691_3	Evaṃsampadamidaṃ daṭṭhabbaṃ.	1691	
PA_atk-abh01_a:1692_0	Bhojanapātidassanasmiñhi tassa attamanakālo viya imassa bhikkhuno bālaputhujjanakāle	1692	
PA_atk-abh01_a:1692_1	pañcakkhandhe ‘ahaṃ mamā’ti gahitakālo. Gūthapiṇḍassa diṭṭhakālo viya tiṇṇaṃ lakkhaṇānaṃ	1692	
PA_atk-abh01_a:1692_2	sallakkhitakālo. Bhattepi pātiyampi nirālayakālo viya tikkhavipassakassa mahāpaññassa	1692	
PA_atk-abh01_a:1692_3	bhikkhuno “yaṃkiñci samudayadhammaṃ sabbaṃ taṃ nirodhadhamma”nti pañcahi khandhehi	1692	
PA_atk-abh01_a:1692_4	ekappahārena vuṭṭhitakālo veditabbo.	1692	
PA_atk-abh01_a:1693_0	‘Sattaṭṭhaṅgapariṇāma’nti ettha ayaṃ vuttappabhedo aṅgapariṇāmo yathā hoti tathā	1693	
PA_atk-abh01_a:1693_1	veditabbo. Saṅkhārupekkhāñāṇameva hi ariyamaggassa bojjhaṅgamaggaṅgajhānaṅgavisesaṃ	1693	
PA_atk-abh01_a:1693_2	niyameti. Keci pana therā ‘bojjhaṅgamaggaṅgajhānaṅgavisesaṃ pādakajjhānaṃ niyametī’ti	1693	
PA_atk-abh01_a:1693_3	vadanti. Keci ‘vipassanāya ārammaṇabhūtā khandhā niyamentī’ti vadanti. Keci ‘puggalajjhāsayo	1693	
PA_atk-abh01_a:1693_4	niyametī’ti vadanti. Tesampi vādesu ayaṃ saṅkhārupekkhāsaṅkhātā pubbabhāgā vuṭṭhānagāminivipassanāva	1693	
PA_atk-abh01_a:1693_5	niyametīti veditabbā.	1693	
PA_atk-abh01_a:1694_0	Tatrāyaṃ anupubbīkathā – vipassanāniyamena hi sukkhavipassakassa uppannamaggopi samāpattilābhino	1694	
PA_atk-abh01_a:1694_1	jhānaṃ pādakaṃ akatvā uppannamaggopi paṭhamajjhānaṃ pādakaṃ katvā pakiṇṇakasaṅkhāre	1694	
PA_atk-abh01_a:1694_2	sammasitvā uppāditamaggopi paṭhamajjhānikova hoti. Sabbesu satta bojjhaṅgāni aṭṭha	1694	
PA_atk-abh01_a:1694_3	maggaṅgāni pañca jhānaṅgāni honti. Tesañhi pubbabhāgavipassanā somanassasahagatāpi	1694	
PA_atk-abh01_a:1694_4	upekkhāsahagatāpi hutvā vuṭṭhānakāle saṅkhārupekkhābhāvaṃ pattā somanassasahagatāva hoti.	1694	
PA_atk-abh01_a:1695_0	Pañcakanaye dutiyatatiyacatutthajjhānāni pādakāni katvā uppāditamaggesu yathākkameneva	1695	
PA_atk-abh01_a:1695_1	jhānaṃ caturaṅgikaṃ tivaṅgikaṃ duvaṅgikañca hoti. Sabbesu pana satta maggaṅgāni honti,	1695	
PA_atk-abh01_a:1695_2	catutthe cha bojjhaṅgāni. Ayaṃ viseso pādakajjhānaniyamena ceva vipassanāniyamena	1695	
PA_atk-abh01_a:1695_3	ca hoti. Tesampi hi pubbabhāgavipassanā somanassasahagatāpi upekkhāsahagatāpi hoti.	1695	
PA_atk-abh01_a:1695_4	Vuṭṭhānagāminī somanassasahagatāva.	1695	
PA_atk-abh01_a:1696_0	Pañcamajjhānaṃ pādakaṃ katvā nibbattitamagge pana upekkhācittekaggatāvasena dve jhānaṅgāni	1696	
PA_atk-abh01_a:1696_1	bojjhaṅgamaggaṅgāni cha satta ceva. Ayampi viseso ubhayaniyamavasena hoti. Imasmiñhi	1696	
PA_atk-abh01_a:1696_2	naye pubbabhāgavipassanā somanassasahagatā vā upekkhāsahagatā vā hoti, vuṭṭhānagāminī	1696	
PA_atk-abh01_a:1696_3	upekkhāsahagatāva. Arūpajjhānāni pādakāni katvā uppāditamaggepi eseva nayo. Evaṃ	1696	
PA_atk-abh01_a:1696_4	pādakajjhānato vuṭṭhāya ye keci saṅkhāre sammasitvā nibbattitamaggassa āsannapadese	1696	
PA_atk-abh01_a:1696_5	vuṭṭhitā samāpatti attanā sadisabhāvaṃ karoti, bhūmivaṇṇo viya godhāvaṇṇassa.	1696	
PA_atk-abh01_a:1697_0	Dutiyattheravāde pana yato yato samāpattito vuṭṭhāya ye ye samāpattidhamme sammasitvā	1697	
PA_atk-abh01_a:1697_1	maggo nibbattito hoti taṃtaṃsamāpattisadisova hoti, sammasitasamāpattisadisoti attho.	1697	
PA_atk-abh01_a:1697_2	Sace pana kāmāvacaradhamme sammasati paṭhamajjhānikova hoti. Tatrāpi vipassanāniyamo	1697	
PA_atk-abh01_a:1697_3	vuttanayeneva veditabbo.	1697	
PA_atk-abh01_a:1698_0	Tatiyattheravāde ‘aho vatāhaṃ sattaṅgikaṃ maggaṃ pāpuṇeyyaṃ, aṭṭhaṅgikaṃ maggaṃ pāpuṇeyya’nti	1698	
PA_atk-abh01_a:1698_1	attano ajjhāsayānurūpena yaṃ yaṃ jhānaṃ pādakaṃ katvā ye vā ye vā jhānadhamme sammasitvā	1698	
PA_atk-abh01_a:1698_2	maggo nibbattito taṃtaṃjhānasadisova hoti. Pādakajjhānaṃ pana sammasitajjhānaṃ vā	1698	
PA_atk-abh01_a:1698_3	vinā, ajjhāsayamatteneva taṃ na ijjhati. Svāyamattho nandakovādasuttena dīpetabbo. Vuttañhetaṃ –	1698	
PA_atk-abh01_a:1699_0	“Seyyathāpi, bhikkhave, tadahuposathe pannarase na hoti bahuno janassa kaṅkhā vā	1699	
PA_atk-abh01_a:1699_1	vimati vā ‘ūno nu kho cando puṇṇo nu kho cando’ti, atha kho puṇṇo candotveva hoti,	1699	
PA_atk-abh01_a:1699_2	evameva kho, bhikkhave, tā bhikkhuniyo nandakassa dhammadesanāya attamanā ceva paripuṇṇasaṅkappā	1699	
PA_atk-abh01_a:1699_3	ca. Tāsaṃ, bhikkhave, pañcannaṃ bhikkhunisatānaṃ yā pacchimikā bhikkhunī sā sotāpannā	1699	
PA_atk-abh01_a:1699_4	avinipātadhammā niyatā sambodhiparāyaṇā”ti.	1699	
PA_atk-abh01_a:1700_0	Tāsu hi yassā bhikkhuniyā sotāpattiphalassa upanissayo, sā sotāpattiphaleneva paripuṇṇasaṅkappā	1700	
PA_atk-abh01_a:1700_1	ahosi…pe… yassā arahattassa upanissayo sā arahatteneva. Evameva attano ajjhāsayānurūpena	1700	
PA_atk-abh01_a:1700_2	yaṃ yaṃ jhānaṃ pādakaṃ katvā ye vā ye vā jhānadhamme sammasitvā maggo nibbattito	1700	
PA_atk-abh01_a:1700_3	taṃtaṃjhānasadisova so hoti. Pādakajjhānaṃ pana sammasitajjhānaṃ vā vinā, ajjhāsayamatteneva	1700	
PA_atk-abh01_a:1700_4	taṃ na ijjhatīti. Etthāpi ca vipassanāniyamo vuttanayeneva veditabbo.	1700	
PA_atk-abh01_a:1701_0	Tattha ‘pādakajjhānameva niyametī’ti evaṃvādiṃ tipiṭakacūḷanāgattheraṃ antevāsikā	1701	
PA_atk-abh01_a:1701_1	āhaṃsu – ‘bhante, yattha tāva pādakajjhānaṃ atthi tattha taṃ niyametu; yasmiṃ pana	1701	
PA_atk-abh01_a:1701_2	pādakajjhānaṃ natthi, tasmiṃ arūpabhave kiṃ niyametī’ti? ‘Āvuso, tatthapi pādakajjhānameva	1701	
PA_atk-abh01_a:1701_3	niyameti. Yo hi bhikkhu aṭṭhasamāpattilābhī paṭhamajjhānaṃ pādakaṃ katvā sotāpattimaggaphalāni	1701	
PA_atk-abh01_a:1701_4	nibbattetvā aparihīnajjhāno kālaṃ katvā arūpabhave nibbatto, paṭhamajjhānikāya sotāpattiphalasamāpattiyā	1701	
PA_atk-abh01_a:1701_5	vuṭṭhāya vipassanaṃ paṭṭhapetvā upari tīṇi maggaphalāni nibbatteti, tassa tāni paṭhamajjhānikāneva	1701	
PA_atk-abh01_a:1701_6	honti. Dutiyajjhānikādīsupi eseva nayo. Arūpe tikacatukkajjhānaṃ uppajjati, tañca	1701	
PA_atk-abh01_a:1701_7	kho lokuttaraṃ na lokiyaṃ. Evaṃ tatthāpi pādakajjhānameva niyameti āvuso’ti. ‘Sukathito, bhante, pañho’ti.	1701	
PA_atk-abh01_a:1702_0	‘Vipassanāya ārammaṇabhūtā khandhā niyamenti; yaṃ yaṃ hi pañcakkhandhaṃ sammasitvā	1702	
PA_atk-abh01_a:1702_1	vuṭṭhāti taṃtaṃsadisova maggo hotī’ti vādiṃ moravāpivāsimahādattattherampi antevāsikā	1702	
PA_atk-abh01_a:1702_2	āhaṃsu ‘bhante, tumhākaṃ vāde doso paññāyati – rūpaṃ sammasitvā vuṭṭhitabhikkhuno	1702	
PA_atk-abh01_a:1702_3	hi rūpasadisena abyākatena maggena bhavitabbaṃ, nevasaññānāsaññāyatanaṃ nayato pariggahetvā	1702	
PA_atk-abh01_a:1702_4	vuṭṭhitassa taṃsadiseneva nevasaññānāsaññābhāvappattena maggena bhavitabba’nti. ‘Na,	1702	
PA_atk-abh01_a:1702_5	āvuso, evaṃ hoti. Lokuttaramaggo hi appanaṃ appatto nāma natthi, tasmā rūpaṃ sammasitvā	1702	
PA_atk-abh01_a:1702_6	vuṭṭhitassa aṭṭhaṅgiko somanassasahagatamaggo hoti, nevasaññānāsaññāyatanaṃ sammasitvā	1702	
PA_atk-abh01_a:1702_7	vuṭṭhitassapi na sabbākārena tādiso hoti, sattaṅgiko pana upekkhāsahagatamaggo hotī’ti.	1702	
PA_atk-abh01_a:1703_0	‘Puggalajjhāsayo niyametī’tivādino cūḷābhayattherassāpi vādaṃ āharitvā tipiṭakacūḷanāgattherassa	1703	
PA_atk-abh01_a:1703_1	kathayiṃsu. So āha – ‘yassa tāva pādakajjhānaṃ atthi tassa puggalajjhāsayo niyametu,	1703	
PA_atk-abh01_a:1703_2	yassa taṃ natthi tassa katarajjhāsayo niyamessati niddhanassa vuḍḍhigavesanakālo viya hotī’ti.	1703	
PA_atk-abh01_a:1704_0	Taṃ kathaṃ āharitvā tipiṭakacūḷābhayattherassa puna kathayiṃsu. So ‘pādakajjhānavato	1704	
PA_atk-abh01_a:1704_1	idaṃ kathitaṃ āvuso’ti āha. Yathā pana pādakajjhānavato, sammasitajjhānavatopi tatheva	1704	
PA_atk-abh01_a:1704_2	veditabbaṃ. Pañcamajjhānato vuṭṭhāya hi paṭhamādīni sammasato uppannamaggo paṭhamattheravādena	1704	
PA_atk-abh01_a:1704_3	pañcamajjhāniko. Dutiyavādena paṭhamādijjhāniko āpajjatīti dvepi vādā virujjhanti.	1704	
PA_atk-abh01_a:1704_4	Tatiyavādena panettha ‘yaṃ icchati tajjhāniko hotī’ti te ca vādā na virujjhanti,	1704	
PA_atk-abh01_a:1704_5	ajjhāsayo ca sātthako hotīti. Evaṃ tayopi therā paṇḍitā byattā buddhisampannāva.	1704	
PA_atk-abh01_a:1704_6	Tena tesaṃ vādaṃ tantiṃ katvā ṭhapayiṃsu. Idha pana atthameva uddharitvā tayopete	1704	
PA_atk-abh01_a:1704_7	vāde vipassanāva niyametīti dassitaṃ.	1704	
PA_atk-abh01_a:1705_0	Idāni ‘nimittaṃ paṭipadāpatī’ti ettha evaṃ aṅgapariṇāmavato maggassa uppādakāle gotrabhu	1705	
PA_atk-abh01_a:1705_1	kuto vuṭṭhāti? Maggo kutoti? Gotrabhu tāva nimittato vuṭṭhāti, pavattaṃ chettuṃ na	1705	
PA_atk-abh01_a:1705_2	sakkoti, ekatovuṭṭhāno hesa. Maggo nimittato vuṭṭhāti, pavattampi chindati ubhatovuṭṭhāno	1705	
PA_atk-abh01_a:1705_3	hesa. Tesaṃ ayaṃ uppattinayo – yasmiñhi vāre maggavuṭṭhānaṃ hoti, tasmiṃ anulomaṃ	1705	
PA_atk-abh01_a:1705_4	neva ekaṃ hoti, na pañcamaṃ. Ekañhi āsevanaṃ na labhati, pañcamaṃ bhavaṅgassa āsannattā	1705	
PA_atk-abh01_a:1705_5	pavedhati. Tadā hi javanaṃ patitaṃ nāma hoti. Tasmā neva ekaṃ hoti na pañcamaṃ. Mahāpaññassa	1705	
PA_atk-abh01_a:1705_6	pana dve anulomāni honti, tatiyaṃ gotrabhu, catutthaṃ maggacittaṃ, tīṇi phalāni,	1705	
PA_atk-abh01_a:1705_7	tato bhavaṅgotaraṇaṃ. Majjhimapaññassa tīṇi anulomāni honti, catutthaṃ gotrabhu,	1705	
PA_atk-abh01_a:1705_8	pañcamaṃ maggacittaṃ, dve phalāni, tato bhavaṅgotaraṇaṃ. Mandapaññassa cattāri anulomāni,	1705	
PA_atk-abh01_a:1705_9	honti pañcamaṃ gotrabhu, chaṭṭhaṃ maggacittaṃ, sattamaṃ phalaṃ, tato bhavaṅgotaraṇaṃ.	1705	
PA_atk-abh01_a:1705_10	Tatra mahāpaññamandapaññānaṃ vasena akathetvā majjhimapaññassa vasena kathetabbaṃ.	17051	
PA_atk-abh01_a:1706_0	Yasmiñhi vāre maggavuṭṭhānaṃ hoti, tasmiṃ kiriyāhetukamanoviññāṇadhātu upekkhāsahagatā	1706	
PA_atk-abh01_a:1706_1	manodvārāvajjanaṃ hutvā vipassanāgocare khandhe ārammaṇaṃ katvā bhavaṅgaṃ āvaṭṭeti.	1706	
PA_atk-abh01_a:1706_2	Tadanantaraṃ teneva āvajjanena gahitakkhandhe gahetvā uppajjati paṭhamaṃ javanaṃ	1706	
PA_atk-abh01_a:1706_3	anulomañāṇaṃ. Taṃ tesu khandhesu aniccāti vā dukkhāti vā anattāti vā pavattitvā oḷārikaṃ	1706	
PA_atk-abh01_a:1706_4	oḷārikaṃ saccapaṭicchādakatamaṃ vinodetvā tīṇi lakkhaṇāni bhiyyo bhiyyo pākaṭāni	1706	
PA_atk-abh01_a:1706_5	katvā nirujjhati. Tadanantaraṃ uppajjati dutiyānulomaṃ. Tesu purimaṃ anāsevanaṃ.	1706	
PA_atk-abh01_a:1706_6	Dutiyassa purimaṃ āsevanaṃ hoti. Tampi laddhāsevanattā tikkhaṃ sūraṃ pasannaṃ hutvā	1706	
PA_atk-abh01_a:1706_7	tasmiṃyevārammaṇe tenevākārena pavattitvā majjhimappamāṇaṃ saccapaṭicchādakatamaṃ	1706	
PA_atk-abh01_a:1706_8	vinodetvā tīṇi lakkhaṇāni bhiyyo bhiyyo pākaṭāni katvā nirujjhati. Tadanantaraṃ uppajjati	1706	
PA_atk-abh01_a:1706_9	tatiyānulomaṃ. Tassa dutiyaṃ āsevanaṃ hoti. Tampi laddhāsevanattā tikkhaṃ sūraṃ pasannaṃ	1706	
PA_atk-abh01_a:1706_10	hutvā tasmiṃyevārammaṇe tenevākārena pavattitvā tadavasesaṃ aṇusahagataṃ saccapaṭicchādakatamaṃ	17061	
PA_atk-abh01_a:1706_11	vinodetvā niravasesaṃ katvā tīṇi lakkhaṇāni bhiyyo bhiyyo pākaṭāni katvā nirujjhati.	17061	
PA_atk-abh01_a:1706_12	Evaṃ tīhi anulomehi saccapaṭicchādakatame vinodite tadanantaraṃ uppajjati gotrabhuññāṇaṃ	17061	
PA_atk-abh01_a:1706_13	nibbānaṃ ārammaṇaṃ kurumānaṃ.	17061	
PA_atk-abh01_a:1707_0	Tatrāyaṃ upamā – eko kira cakkhumā puriso nakkhattayogaṃ jānissāmīti rattibhāge nikkhamitvā	1707	
PA_atk-abh01_a:1707_1	candaṃ passituṃ uddhaṃ ullokesi. Tassa valāhakehi paṭicchannattā cando na paññāyittha.	1707	
PA_atk-abh01_a:1707_2	Atheko vāto uṭṭhahitvā thūlathūle valāhake viddhaṃsesi. Aparo majjhime. Aparo sukhume.	1707	
PA_atk-abh01_a:1707_3	Tato so puriso vigatavalāhake nabhe candaṃ disvā nakkhattayogaṃ aññāsi.	1707	
PA_atk-abh01_a:1708_0	Tattha tayo valāhakā viya saccapaṭicchādakathūlamajjhimasukhumakilesandhakārā. Tayo	1708	
PA_atk-abh01_a:1708_1	vātā viya tīṇi anulomacittāni. Cakkhumā puriso viya gotrabhuññāṇaṃ. Cando viya nibbānaṃ.	1708	
PA_atk-abh01_a:1708_2	Ekekassa vātassa yathākkamena valāhakattayaviddhaṃsanaṃ viya ekekassa anulomacittassa	1708	
PA_atk-abh01_a:1708_3	saccapaṭicchādakatamavinodanaṃ. Vigatavalāhake nabhe tassa purisassa visuddhacandadassanaṃ	1708	
PA_atk-abh01_a:1708_4	viya vigate saccapaṭicchādake tame gotrabhuññāṇassa suvisuddhanibbānārammaṇakaraṇaṃ.	1708	
PA_atk-abh01_a:1709_0	Yatheva hi tayo vātā candapaṭicchādake valāhakeyeva viddhaṃsetuṃ sakkonti, na candaṃ	1709	
PA_atk-abh01_a:1709_1	daṭṭhuṃ, evaṃ anulomāni saccapaṭicchādakatameyeva vinodetuṃ sakkonti, na nibbānaṃ	1709	
PA_atk-abh01_a:1709_2	ārammaṇaṃ kātuṃ. Yathā so puriso candameva daṭṭhuṃ sakkoti na valāhake viddhaṃsetuṃ,	1709	
PA_atk-abh01_a:1709_3	evaṃ gotrabhuññāṇaṃ nibbānameva ārammaṇaṃ kātuṃ sakkoti na kilesatamaṃ vinodetuṃ.	1709	
PA_atk-abh01_a:1709_4	Evaṃ anulomaṃ saṅkhārārammaṇaṃ hoti, gotrabhu nibbānārammaṇaṃ.	1709	
PA_atk-abh01_a:1710_0	Yadi hi gotrabhu anulomena gahitārammaṇaṃ gaṇheyya puna anulomaṃ taṃ anubandheyyāti	1710	
PA_atk-abh01_a:1710_1	maggavuṭṭhānameva na bhaveyya. Gotrabhuññāṇaṃ pana anulomassa ārammaṇaṃ aggahetvā	1710	
PA_atk-abh01_a:1710_2	taṃ apacchatopavattikaṃ katvā sayaṃ anāvajjanampi samānaṃ āvajjanaṭṭhāne ṭhatvā evaṃ	1710	
PA_atk-abh01_a:1710_3	nibbattāhīti maggassa saññaṃ datvā viya nirujjhati. Maggopi tena dinnasaññaṃ amuñcitvāva	1710	
PA_atk-abh01_a:1710_4	avīcisantativasena taṃ ñāṇaṃ anubandhamāno anibbiddhapubbaṃ apadālitapubbaṃ lobhakkhandhaṃ	1710	
PA_atk-abh01_a:1710_5	dosakkhandhaṃ mohakkhandhaṃ nibbijjhamānova padālayamānova nibbattati.	1710	
PA_atk-abh01_a:1711_0	Tatrāyaṃ upamā – eko kira issāso dhanusatamatthake phalakasataṃ ṭhapāpetvā vatthena	1711	
PA_atk-abh01_a:1711_1	mukhaṃ veṭhetvā saraṃ sannayhitvā cakkayante aṭṭhāsi. Añño puriso cakkayantaṃ āvañchitvā	1711	
PA_atk-abh01_a:1711_2	yadā issāsassa phalakasataṃ abhimukhaṃ hoti tadā tattha daṇḍakena saññaṃ deti, issāso	1711	
PA_atk-abh01_a:1711_3	daṇḍakasaññaṃ amuñcitvāva saraṃ khipitvā phalakasataṃ nibbijjhati. Tattha daṇḍakasaññā	1711	
PA_atk-abh01_a:1711_4	viya gotrabhuññāṇaṃ. Issāso viya maggañāṇaṃ. Issāsassa daṇḍakasaññaṃ amuñcitvāva	1711	
PA_atk-abh01_a:1711_5	phalakasatanibbijjhanaṃ viya maggañāṇassa gotrabhuññāṇena dinnasaññaṃ amuñcitvāva	1711	
PA_atk-abh01_a:1711_6	nibbānaṃ ārammaṇaṃ katvā anibbiddhapubbaapadālitapubbānaṃ lobhakkhandhādīnaṃ nibbijjhanapadālanaṃ.	1711	
PA_atk-abh01_a:1711_7	Bhūmiladdhavaṭṭasetusamugghātakaraṇantipi etadeva. Maggassa hi ekameva kiccaṃ anusayappajahanaṃ.	1711	
PA_atk-abh01_a:1711_8	Iti so anusaye pajahanto nimittā vuṭṭhāti nāma, pavattaṃ chindati nāma. ‘Nimitta’nti	1711	
PA_atk-abh01_a:1711_9	rūpavedanāsaññāsaṅkhāraviññāṇanimittaṃ. ‘Pavatta’mpi rūpavedanāsaññāsaṅkhāraviññāṇapavattameva.	1711	
PA_atk-abh01_a:1711_10	Taṃ duvidhaṃ hoti – upādinnakaṃ anupādinnakanti. Tesu maggassa anupādinnakato vuṭṭhānacchāyā	17111	
PA_atk-abh01_a:1711_11	dissatīti vatvā anupādinnakato vuṭṭhātīti vadiṃsu.	17111	
PA_atk-abh01_a:1712_0	Sotāpattimaggena hi cattāri diṭṭhigatasampayuttāni vicikicchāsahagatanti pañca cittāni	1712	
PA_atk-abh01_a:1712_1	pahīyanti. Tāni rūpaṃ samuṭṭhāpenti. Taṃ anupādinnakarūpakkhandho. Tāni cittāni viññāṇakkhandho.	1712	
PA_atk-abh01_a:1712_2	Taṃsampayuttā vedanā saññā saṅkhārā tayo arūpakkhandhā. Tattha sace sotāpannassa	1712	
PA_atk-abh01_a:1712_3	sotāpattimaggo abhāvito abhavissa tāni pañca cittāni chasu ārammaṇesu pariyuṭṭhānaṃ	1712	
PA_atk-abh01_a:1712_4	pāpuṇeyyuṃ. Sotāpattimaggo pana tesaṃ pariyuṭṭhānenappattiṃ vārayamāno setusamugghātaṃ	1712	
PA_atk-abh01_a:1712_5	abhabbuppattikabhāvaṃ kurumāno anupādinnakato vuṭṭhāti nāma.	1712	
PA_atk-abh01_a:1713_0	Sakadāgāmimaggena cattāri diṭṭhigatavippayuttāni dve domanassasahagatānīti oḷārikakāmarāgabyāpādavasena	1713	
PA_atk-abh01_a:1713_1	cha cittāni pahīyanti. Anāgāmimaggena aṇusahagatakāmarāgabyāpādavasena tāni eva cha	1713	
PA_atk-abh01_a:1713_2	cittāni pahīyanti. Arahattamaggena cattāri diṭṭhigatavippayuttāni uddhaccasahagatañcāti	1713	
PA_atk-abh01_a:1713_3	pañca akusalacittāni pahīyanti. Tattha sace tesaṃ ariyānaṃ te maggā abhāvitā assu,	1713	
PA_atk-abh01_a:1713_4	tāni cittāni chasu ārammaṇesu pariyuṭṭhānaṃ pāpuṇeyyuṃ. Te pana tesaṃ maggā pariyuṭṭhānappattiṃ	1713	
PA_atk-abh01_a:1713_5	vārayamānā setusamugghātaṃ abhabbuppattikabhāvaṃ kurumānā anupādinnakato vuṭṭhahanti nāma.	1713	
PA_atk-abh01_a:1714_0	Upādinnakato vuṭṭhānacchāyā dissatīti vatvā upādinnakato vuṭṭhātītipi vadiṃsu. Sace	1714	
PA_atk-abh01_a:1714_1	hi sotāpannassa sotāpattimaggo abhāvito abhavissa, ṭhapetvā satta bhave anamatagge	1714	
PA_atk-abh01_a:1714_2	saṃsāravaṭṭe upādinnakappavattaṃ pavatteyya. Kasmā? Tassa pavattiyā hetūnaṃ atthitāya.	1714	
PA_atk-abh01_a:1714_3	Tīṇi saṃyojanāni diṭṭhānusayo vicikicchānusayoti ime pana pañca kilese sotāpattimaggo	1714	
PA_atk-abh01_a:1714_4	uppajjamānova samugghāteti. Idāni kuto sotāpannassa satta bhave ṭhapetvā anamatagge	1714	
PA_atk-abh01_a:1714_5	saṃsāravaṭṭe upādinnakappavattaṃ pavattissati? Evaṃ sotāpattimaggo upādinnakappavattaṃ	1714	
PA_atk-abh01_a:1714_6	appavattaṃ kurumāno upādinnakato vuṭṭhāti nāma.	1714	
PA_atk-abh01_a:1715_0	Sace sakadāgāmissa sakadāgāmimaggo abhāvito abhavissa, ṭhapetvā dve bhave pañcasu	1715	
PA_atk-abh01_a:1715_1	bhavesu upādinnakapavattaṃ pavatteyya. Kasmā? Tassa pavattiyā hetūnaṃ atthitāya.	1715	
PA_atk-abh01_a:1715_2	Oḷārikāni kāmarāgapaṭighasaṃyojanāni oḷāriko kāmarāgānusayo paṭighānusayoti ime pana	1715	
PA_atk-abh01_a:1715_3	cattāro kilese so maggo uppajjamānova samugghāteti. Idāni kuto sakadāgāmissa dve	1715	
PA_atk-abh01_a:1715_4	bhave ṭhapetvā pañcasu bhavesu upādinnakappavattaṃ pavattissati? Evaṃ sakadāgāmimaggo	1715	
PA_atk-abh01_a:1715_5	upādinnakappavattaṃ appavattaṃ kurumāno upādinnakato vuṭṭhāti nāma.	1715	
PA_atk-abh01_a:1716_0	Sace anāgāmissa anāgāmimaggo abhāvito abhavissa, ṭhapetvā ekaṃ bhavaṃ dutiyabhave	1716	
PA_atk-abh01_a:1716_1	upādinnakappavattaṃ pavatteyya. Kasmā? Tassa pavattiyā hetūnaṃ atthitāya. Aṇusahagatāni	1716	
PA_atk-abh01_a:1716_2	kāmarāgapaṭighasaṃyojanāni aṇusahagato kāmarāgānusayo paṭighānusayoti ime pana cattāro	1716	
PA_atk-abh01_a:1716_3	kilese so maggo uppajjamānova samugghāteti. Idāni kuto anāgāmissa ekaṃ bhavaṃ ṭhapetvā	1716	
PA_atk-abh01_a:1716_4	dutiyabhave upādinnakappavattaṃ pavattissati? Evaṃ anāgāmimaggo upādinnakappavattaṃ	1716	
PA_atk-abh01_a:1716_5	appavattaṃ kurumāno upādinnakato vuṭṭhāti nāma.	1716	
PA_atk-abh01_a:1717_0	Sace arahato arahattamaggo abhāvito abhavissa, rūpārūpabhavesu upādinnakappavattaṃ	1717	
PA_atk-abh01_a:1717_1	pavatteyya. Kasmā? Tassa pavattiyā hetūnaṃ atthitāya. Rūparāgo arūparāgo māno uddhaccaṃ	1717	
PA_atk-abh01_a:1717_2	avijjā mānānusayo bhavarāgānusayo avijjānusayoti ime pana aṭṭha kilese so maggo uppajjamānova	1717	
PA_atk-abh01_a:1717_3	samugghāteti. Idāni kuto khīṇāsavassa punabbhave upādinnakappavattaṃ pavattissati?	1717	
PA_atk-abh01_a:1717_4	Evaṃ arahattamaggo upādinnakappavattaṃ appavattaṃ kurumāno upādinnakato vuṭṭhāti nāma.	1717	
PA_atk-abh01_a:1718	Sotāpattimaggo cettha apāyabhavato vuṭṭhāti, sakadāgāmimaggo sugatikāmabhavekadesato, anāgāmimaggo kāmabhavato, arahattamaggo rūpārūpabhavato sabbabhavehipi vuṭṭhāti evāti vadanti.	171	
PA_atk-abh01_a:1719_0	Imassa panatthassa vibhāvanatthaṃ ayaṃ pāḷi – “sotāpattimaggañāṇena abhisaṅkhāraviññāṇassa	1719	
PA_atk-abh01_a:1719_1	nirodhena satta bhave ṭhapetvā anamatagge saṃsāravaṭṭe ye uppajjeyyuṃ, nāmañca rūpañca	1719	
PA_atk-abh01_a:1719_2	etthete nirujjhanti vūpasamanti atthaṃ gacchanti paṭippassambhanti.	1719	
PA_atk-abh01_a:1720_0	‘Sakadāgāmimaggañāṇena abhisaṅkhāraviññāṇassa nirodhena dve bhave ṭhapetvā pañcasu	1720	
PA_atk-abh01_a:1720_1	bhavesu ye uppajjeyyuṃ, nāmañca rūpañca etthete nirujjhanti vūpasamanti atthaṃ gacchanti paṭippassambhanti.	1720	
PA_atk-abh01_a:1721_0	‘Anāgāmimaggañāṇena abhisaṅkhāraviññāṇassa nirodhena ekaṃ bhavaṃ ṭhapetvā kāmadhātuyā	1721	
PA_atk-abh01_a:1721_1	dvīsu bhavesu ye uppajjeyyuṃ, nāmañca rūpañca etthete nirujjhanti vūpasamanti atthaṃ	1721	
PA_atk-abh01_a:1721_2	gacchanti paṭippassambhanti.	1721	
PA_atk-abh01_a:1722_0	‘Arahattamaggañāṇena abhisaṅkhāraviññāṇassa nirodhena rūpadhātuyā vā arūpadhātuyā	1722	
PA_atk-abh01_a:1722_1	vā ye uppajjeyyuṃ, nāmañca rūpañca etthete nirujjhanti vūpasamanti atthaṃ gacchanti	1722	
PA_atk-abh01_a:1722_2	paṭippassambhanti. Arahato anupādisesāya nibbānadhātuyā parinibbāyantassa carimaviññāṇassa	1722	
PA_atk-abh01_a:1722_3	nirodhena paññā ca sati ca nāmañca rūpañca etthete nirujjhanti vūpasamanti atthaṃ	1722	
PA_atk-abh01_a:1722_4	gacchanti paṭippassambhantī”ti. Ayaṃ tāva nimitte vinicchayo.	1722	
PA_atk-abh01_a:1723_0	‘Paṭipadāpatī’ti – ettha pana paṭipadā calati na calatīti? Calati. Tathāgatassa hi	1723	
PA_atk-abh01_a:1723_1	sāriputtattherassa ca cattāropi maggā sukhapaṭipadā khippābhiññā ahesuṃ. Mahāmoggallānattherassa	1723	
PA_atk-abh01_a:1723_2	paṭhamamaggo sukhapaṭipado khippābhiñño, upari tayo maggā dukkhapaṭipadā khippābhiññā.	1723	
PA_atk-abh01_a:1723_3	Kasmā? Niddābhibhūtattā. Sammāsambuddho kira sattāhaṃ daharakumārakaṃ viya theraṃ	1723	
PA_atk-abh01_a:1723_4	parihari. Theropi ekadivasaṃ niddāyamāno nisīdi. Atha naṃ satthā āha – “pacalāyasi	1723	
PA_atk-abh01_a:1723_5	no tvaṃ, moggallāna, pacalāyasi no tvaṃ moggallānā”ti. Evarūpassapi mahābhiññappattassa	1723	
PA_atk-abh01_a:1723_6	sāvakassa paṭipadā calati, sesānaṃ kiṃ na calissati? Ekaccassa hi bhikkhuno cattāropi	1723	
PA_atk-abh01_a:1723_7	maggā dukkhapaṭipadā dandhābhiññā honti, ekaccassa dukkhapaṭipadā khippābhiññā, ekaccassa	1723	
PA_atk-abh01_a:1723_8	sukhapaṭipadā dandhābhiññā, ekaccassa sukhapaṭipadā khippābhiññā. Ekaccassa paṭhamamaggo	1723	
PA_atk-abh01_a:1723_9	dukkhapaṭipado dandhābhiñño hoti, dutiyamaggo dukkhapaṭipado khippābhiñño, tatiyamaggo	1723	
PA_atk-abh01_a:1723_10	sukhapaṭipado dandhābhiñño, catutthamaggo sukhapaṭipado khippābhiññoti.	17231	
PA_atk-abh01_a:1724_0	Yathā ca paṭipadā evaṃ adhipatipi calati eva. Ekaccassa hi bhikkhuno cattāropi maggā	1724	
PA_atk-abh01_a:1724_1	chandādhipateyyā honti, ekaccassa vīriyādhipateyyā, ekaccassa cittādhipateyyā, ekaccassa	1724	
PA_atk-abh01_a:1724_2	vīmaṃsādhipateyyā. Ekaccassa pana paṭhamamaggo chandādhipateyyo hoti, dutiyo vīriyādhipateyyo,	1724	
PA_atk-abh01_a:1724_3	tatiyo cittādhipateyyo, catuttho vīmaṃsādhipateyyoti.	1724	
PA_atk-abh01_a:1725	Pakiṇṇakakathā niṭṭhitā.	172	
PA_atk-abh01_a:1726	Paṭhamamaggavīsatimahānayo	172	
PA_atk-abh01_a:1727_0	357. Idāni yasmā lokuttarakusalaṃ bhāvento na kevalaṃ upanijjhāyanaṭṭhena jhānaṃyeva	1727	
PA_atk-abh01_a:1727_1	bhāveti, niyyānaṭṭhena pana maggampi bhāveti, upaṭṭhānaṭṭhena satipaṭṭhānampi, padahanaṭṭhena	1727	
PA_atk-abh01_a:1727_2	sammappadhānampi, ijjhanaṭṭhena iddhipādampi, adhipatiyaṭṭhena indriyampi, akampiyaṭṭhena	1727	
PA_atk-abh01_a:1727_3	balampi, bujjhanaṭṭhena bojjhaṅgampi, tathaṭṭhena saccampi, avikkhepaṭṭhena samathampi,	1727	
PA_atk-abh01_a:1727_4	suññataṭṭhena dhammampi, rāsaṭṭhena khandhampi, āyatanaṭṭhena āyatanampi, suññasabhāvanissattaṭṭhena	1727	
PA_atk-abh01_a:1727_5	dhātumpi, paccayaṭṭhena āhārampi, phusanaṭṭhena phassampi, vedayitaṭṭhena vedanampi,	1727	
PA_atk-abh01_a:1727_6	sañjānanaṭṭhena saññampi, cetayitaṭṭhena cetanampi, vijānanaṭṭhena cittampi bhāveti,	1727	
PA_atk-abh01_a:1727_7	tasmā etesaṃ ekūnavīsatiyā padānaṃ dassanatthaṃ puna katame dhammā kusalātiādi vuttaṃ.	1727	
PA_atk-abh01_a:1727_8	Evaṃ ‘idampi bhāveti, idampi bhāvetī’ti puggalajjhāsayena ceva desanāvilāsena ca	1727	
PA_atk-abh01_a:1727_9	vīsati nayā desitā honti. Dhammaṃ sotuṃ nisinnadevaparisāya hi ye upanijjhāyanaṭṭhena	1727	
PA_atk-abh01_a:1727_10	lokuttaraṃ ‘jhāna’nti kathite bujjhanti, tesaṃ sappāyavasena jhānanti kathitaṃ…pe…	17271	
PA_atk-abh01_a:1727_11	ye vijānanaṭṭhena ‘citta’nti vutte bujjhanti, tesaṃ sappāyavasena cittanti kathitaṃ.	17271	
PA_atk-abh01_a:1727_12	Ayamettha ‘puggalajjhāsayo’.	17271	
PA_atk-abh01_a:1728_0	Sammāsambuddho pana attano buddhasubodhitāya dasabalacatuvesārajjacatupaṭisambhidatāya	1728	
PA_atk-abh01_a:1728_1	chaasādhāraṇañāṇayogena ca desanaṃ yadicchakaṃ niyametvā dasseti. Icchanto upanijjhāyanaṭṭhena	1728	
PA_atk-abh01_a:1728_2	lokuttaraṃ jhānanti dasseti, icchanto niyyānaṭṭhena…pe… vijānanaṭṭhena lokuttaraṃ	1728	
PA_atk-abh01_a:1728_3	cittanti. Ayaṃ ‘desanāvilāso’ nāma. Tattha yatheva lokuttaraṃ jhānanti vuttaṭṭhāne	1728	
PA_atk-abh01_a:1728_4	dasa nayā vibhattā, evaṃ maggādīsupi teyeva veditabbā. Iti vīsatiyā ṭhānesu dasa	1728	
PA_atk-abh01_a:1728_5	dasa katvā dve nayasatāni vibhattāni honti.	1728	
PA_atk-abh01_a:1729_0	358. Idāni adhipatibhedaṃ dassetuṃ puna katame dhammā kusalātiādi āraddhaṃ. Tattha	1729	
PA_atk-abh01_a:1729_1	chandaṃ dhuraṃ jeṭṭhakaṃ pubbaṅgamaṃ katvā nibbattitaṃ lokuttaraṃ jhānaṃ chandādhipateyyaṃ	1729	
PA_atk-abh01_a:1729_2	nāma. Sesesupi eseva nayo. Iti purimasmiṃ suddhike dvenayasatāni chandādhipateyyādīsupi	1729	
PA_atk-abh01_a:1729_3	dve dveti nayasahassena bhājetvā paṭhamamaggaṃ dassesi dhammarājā.	1729	
PA_atk-abh01_a:1730	Paṭhamamaggo niṭṭhito.	173	
PA_atk-abh01_a:1731	Dutiyamaggo	173	
PA_atk-abh01_a:1732_0	361. Idāni dutiyamaggādīnaṃ dassanatthaṃ puna katame dhammā kusalātiādi āraddhaṃ.	1732	
PA_atk-abh01_a:1732_1	Tattha kāmarāgabyāpādānaṃ tanubhāvāyāti etesaṃ kilesānaṃ tanubhāvatthāya. Tattha	1732	
PA_atk-abh01_a:1732_2	dvīhi kāraṇehi tanubhāvo veditabbo – adhiccuppattiyā ca pariyuṭṭhānamandatāya ca.	1732	
PA_atk-abh01_a:1732_3	Sakadāgāmissa hi, vaṭṭānusārimahājanasseva, kilesā abhiṇhaṃ nuppajjanti, kadāci kadāci	1732	
PA_atk-abh01_a:1732_4	uppajjanti; uppajjantāpi viraḷākārā hutvā uppajjanti, viraḷavāpitakhette aṅkurā viya.	1732	
PA_atk-abh01_a:1732_5	Uppajjamānāpi, ca vaṭṭānusārimahājanasseva, maddantā pharantā chādentā andhakāraṃ	1732	
PA_atk-abh01_a:1732_6	karontā nuppajjanti. Dvīhi pana maggehi pahīnattā mandā mandā uppajjanti. Tanukākārā	1732	
PA_atk-abh01_a:1732_7	hutvā uppajjanti, abbhapaṭalaṃ viya makkhikāpattaṃ viya ca.	1732	
PA_atk-abh01_a:1733_0	Tattha keci therā vadanti – ‘sakadāgāmissa kilesā kiñcāpi cirena uppajjanti, bahalāva	1733	
PA_atk-abh01_a:1733_1	pana hutvā uppajjanti, tathā hissa puttā ca dhītaro ca dissantī’ti. Etaṃ pana appamāṇaṃ.	1733	
PA_atk-abh01_a:1733_2	Puttadhītaro hi aṅgapaccaṅgaparāmasanamattenapi honti. Dvīhi pana maggehi pahīnattā	1733	
PA_atk-abh01_a:1733_3	natthi kilesānaṃ bahalatāti. Dvīhi eva kāraṇehissa kilesānaṃ tanubhāvo veditabbo	1733	
PA_atk-abh01_a:1733_4	– adhiccuppattiyā ca pariyuṭṭhānamandatāya cāti.	1733	
PA_atk-abh01_a:1734	Dutiyāyāti gaṇanavasenāpi dutiyuppattivasenāpi dutiyāya. Bhūmiyā pattiyāti sāmaññaphalassa paṭilābhatthāya. Tatiyacatutthesupi eseva nayo. Visesamattaṃyeva pana vakkhāma.	173	
PA_atk-abh01_a:1735_0	Aññindriyanti ājānanakaṃ indriyaṃ. Paṭhamamaggena ñātamariyādaṃ anatikkamitvā tesaṃyeva	1735	
PA_atk-abh01_a:1735_1	tena maggena ñātānaṃ catusaccadhammānaṃ jānanakaṃ indriyanti vuttaṃ hoti. Niddesavārepissa	1735	
PA_atk-abh01_a:1735_2	imināva nayena attho veditabbo. Koṭṭhāsavārepi imināva saddhiṃ navindriyāni honti.	1735	
PA_atk-abh01_a:1735_3	Sesaṃ purimanayeneva veditabbaṃ.	1735	
PA_atk-abh01_a:1736	Dutiyamaggo niṭṭhito.	173	
PA_atk-abh01_a:1737	Tatiyacatutthamaggā	173	
PA_atk-abh01_a:1738	362. Tatiye anavasesappahānāyāti tesaṃyeva sakadāgāmimaggena tanubhūtānaṃ saṃyojanānaṃ nissesapajahanatthāya.	173	
PA_atk-abh01_a:1739_0	Catutthe rūparāgaarūparāgamānauddhaccaavijjāya anavasesappahānāyāti etesaṃ pañcannaṃ	1739	
PA_atk-abh01_a:1739_1	uddhambhāgiyasaṃyojanānaṃ nissesapajahanatthāya. Tattha rūparāgoti rūpabhave chandarāgo.	1739	
PA_atk-abh01_a:1739_2	Arūparāgoti arūpabhave chandarāgo. Mānoti arahattamaggavajjhako māno eva. Tathā uddhaccāvijjā.	1739	
PA_atk-abh01_a:1739_3	Imesupi dvīsu maggesu navamaṃ aññindriyameva hoti.	1739	
PA_atk-abh01_a:1740	Catumagganayasahassaṃ	174	
PA_atk-abh01_a:1741_0	Sabbamaggesu padapaṭipāṭiyā samasaṭṭhipadāni, catūhi apaṇṇakaṅgehi saddhiṃ catusaṭṭhi	1741	
PA_atk-abh01_a:1741_1	honti. Asambhinnato pana tettiṃsa. Koṭṭhāsavārasuññatavārā pākatikā eva. Yathā ca	1741	
PA_atk-abh01_a:1741_2	pana paṭhamamagge evaṃ dutiyādīsupi nayasahassamevāti cattāro magge catūhi nayasahassehi	1741	
PA_atk-abh01_a:1741_3	bhājetvā dassesi dhammarājā.	1741	
PA_atk-abh01_a:1742_0	Saccavibhaṅge pana saṭṭhi nayasahassāni lokuttarāni imesaṃ eva vasena nikkhittāni.	1742	
PA_atk-abh01_a:1742_1	Satipaṭṭhānavibhaṅge vīsati nayasahassāni lokuttarāni, sammappadhānavibhaṅge vīsati,	1742	
PA_atk-abh01_a:1742_2	iddhipādavibhaṅge dvattiṃsa, bojjhaṅgavibhaṅge dvattiṃsa, maggaṅgavibhaṅge aṭṭhavīsati	1742	
PA_atk-abh01_a:1742_3	nayasahassāni lokuttarāni imesaṃ eva vasena nikkhittāni.	1742	
PA_atk-abh01_a:1743_0	Idha pana catūsu maggesu cattāriyeva nayasahassāni. Tesu paṭhamajjhānike paṭhamamagge	1743	
PA_atk-abh01_a:1743_1	aṭṭhaṅgāni bhājitāni; tathā dutiyādīsu. Tattha paṭhamamagge sammādiṭṭhi micchādiṭṭhiṃ	1743	
PA_atk-abh01_a:1743_2	pajahatīti sammādiṭṭhi. Sammāsaṅkappādayopi micchāsaṅkappādīnaṃ pajahanaṭṭheneva	1743	
PA_atk-abh01_a:1743_3	veditabbā. Evaṃ sante ‘paṭhamamaggeneva dvāsaṭṭhiyā diṭṭhigatānaṃ pahīnattā uparimaggattayena	1743	
PA_atk-abh01_a:1743_4	pahātabbā diṭṭhi nāma natthi. Tattha sammādiṭṭhīti nāmaṃ kathaṃ hotī’ti? ‘Yathā visaṃ	1743	
PA_atk-abh01_a:1743_5	atthi vā, hotu mā vā, agado agado tveva vuccati, evaṃ micchādiṭṭhi atthi vā, hotu	1743	
PA_atk-abh01_a:1743_6	mā vā, ayaṃ sammādiṭṭhi eva nāma’.	1743	
PA_atk-abh01_a:1744_0	‘Yadi evaṃ nāmamattamevetaṃ hoti, uparimaggattaye pana sammādiṭṭhiyā kiccābhāvo āpajjati,	1744	
PA_atk-abh01_a:1744_1	maggaṅgāni na paripūrenti, tasmā sammādiṭṭhi sakiccakā kātabbā maggaṅgāni pūretabbānī’ti.	1744	
PA_atk-abh01_a:1744_2	Sakiccakā cettha sammādiṭṭhi yathālābhaniyamena dīpetabbā. Uparimaggattayavajjho	1744	
PA_atk-abh01_a:1744_3	hi eko māno atthi, so diṭṭhiṭṭhāne tiṭṭhati. Sā taṃ mānaṃ pajahatīti sammādiṭṭhi.	1744	
PA_atk-abh01_a:1744_4	Sotāpattimaggasmiñhi sammādiṭṭhi micchādiṭṭhiṃ pajahati. Sotāpannassa pana sakadāgāmimaggavajjho	1744	
PA_atk-abh01_a:1744_5	māno atthi, so diṭṭhiṭṭhāne tiṭṭhati sā taṃ mānaṃ pajahatīti sammādiṭṭhi. Tasseva	1744	
PA_atk-abh01_a:1744_6	sattaakusalacittasahajāto saṅkappo atthi. Teheva cittehi vācaṅgacopanaṃ atthi, kāyaṅgacopanaṃ	1744	
PA_atk-abh01_a:1744_7	atthi, paccayaparibhogo atthi, sahajātavāyāmo atthi, asatibhāvo atthi, sahajātacittekaggatā	1744	
PA_atk-abh01_a:1744_8	atthi. Ete micchāsaṅkappādayo nāma sakadāgāmimagge sammāsaṅkappādayo. Tesaṃ pahānena	1744	
PA_atk-abh01_a:1744_9	sammāsaṅkappādayoti veditabbā. Evaṃ sakadāgāmimagge aṭṭhaṅgāni sakiccakāni katvā	1744	
PA_atk-abh01_a:1744_10	āgatāni. Sakadāgāmissa anāgāmimaggavajjho māno atthi. So diṭṭhiṭṭhāne tiṭṭhati. Tasseva	17441	
PA_atk-abh01_a:1744_11	sattahi cittehi sahajātā saṅkappādayo. Tesaṃ pahānena anāgāmimagge aṭṭhannaṃ aṅgānaṃ	17441	
PA_atk-abh01_a:1744_12	sakiccakatā veditabbā. Anāgāmissa arahattamaggavajjho māno atthi. So diṭṭhiṭṭhāne	17441	
PA_atk-abh01_a:1744_13	tiṭṭhati. Yāni panassa pañca akusalacittāni, tehi sahajātā saṅkappādayo. Tesaṃ pahānena	17441	
PA_atk-abh01_a:1744_14	arahattamagge aṭṭhannaṃ aṅgānaṃ sakiccakatā veditabbā.	17441	
PA_atk-abh01_a:1745_0	Imesu catūsu maggesu paṭhamamaggena cattāri saccāni diṭṭhāni. ‘Uparimaggattayaṃ diṭṭhakameva	1745	
PA_atk-abh01_a:1745_1	passati, adiṭṭhakaṃ passatī’ti diṭṭhakameva passatīti ayaṃ ācariyānaṃ samānatthakathā.	1745	
PA_atk-abh01_a:1745_2	Vitaṇḍavādī panāha ‘adiṭṭhaṃ passatī’ti. So vattabbo – ‘paṭhamamagge katamaṃ indriyaṃ	1745	
PA_atk-abh01_a:1745_3	bhājesī’ti? Jānamāno ‘anaññātaññassāmītindriya’nti vakkhati. ‘Uparimaggesu katara’nti?	1745	
PA_atk-abh01_a:1745_4	Vuttepi ‘aññindriya’nti vakkhati. So vattabbo – ‘adiṭṭhasaccadassane sati uparimaggesupi	1745	
PA_atk-abh01_a:1745_5	anaññātaññassāmītindriyameva bhājehi. Evaṃ te pañho samessatī’ti. ‘Kilese pana aññe	1745	
PA_atk-abh01_a:1745_6	añño pajahati; pahīne eva pajahatī’ti? ‘Aññe añño pajahatī’ti. ‘Yadi aññe añño, appahīne	1745	
PA_atk-abh01_a:1745_7	kilese pajahati. Saccānipi adiṭṭhāneva passatī’ti evaṃvādī puggalo pucchitabbo –	1745	
PA_atk-abh01_a:1745_8	‘saccāni nāma katī’ti? Jānanto ‘cattārī’ti vakkhati. So vattabbo – ‘tava vāde soḷasa	1745	
PA_atk-abh01_a:1745_9	saccāni āpajjanti. Tvaṃ buddhehipi adiṭṭhaṃ passasi. Bahusaccako nāma tvaṃ. Evaṃ	1745	
PA_atk-abh01_a:1745_10	mā gaṇha. Saccadassanaṃ nāma apubbaṃ natthi, kilese pana appahīne pajahatī’ti.	17451	
PA_atk-abh01_a:1746_0	Tattha saccadassanassa apubbābhāve peḷopamaṃ nāma gahitaṃ – ekassa kira cattāro ratanapeḷā	1746	
PA_atk-abh01_a:1746_1	sāragabbhe ṭhapitā. So rattibhāge peḷāsu uppannakicco dvāraṃ vivaritvā, dīpaṃ jāletvā,	1746	
PA_atk-abh01_a:1746_2	dīpena vihate andhakāre, peḷāsu pākaṭabhāvaṃ gatāsu, tāsu kiccaṃ katvā dvāraṃ pidahitvā	1746	
PA_atk-abh01_a:1746_3	gato. Puna andhakāraṃ avatthari. Dutiyavārepi tatiyavārepi tatheva akāsi. Catutthavāre	1746	
PA_atk-abh01_a:1746_4	dvāre vivaṭe andhakāre peḷā na paññāyantīti vīmaṃsantasseva sūriyo uggañchi, sūriyobhāsena	1746	
PA_atk-abh01_a:1746_5	vihate andhakāre peḷāsu kiccaṃ katvā pakkāmi.	1746	
PA_atk-abh01_a:1747_0	Tattha cattāro peḷā viya cattāri saccāni. Tāsu kicce uppanne dvāravivaraṇakālo viya	1747	
PA_atk-abh01_a:1747_1	sotāpattimaggassa vipassanābhinīharaṇakālo. Andhakāraṃ viya saccapaṭicchādakatamaṃ.	1747	
PA_atk-abh01_a:1747_2	Dīpo bhāso viya sotāpattimaggobhāso. Vihate andhakāre tassa purisassa peḷānaṃ pākaṭabhāvo	1747	
PA_atk-abh01_a:1747_3	viya maggañāṇassa saccānaṃ pākaṭabhāvo. Maggañāṇassa pākaṭāni pana maggasamaṅgissa	1747	
PA_atk-abh01_a:1747_4	puggalassa pākaṭāneva honti. Peḷāsu kiccaṃ katvā gatakālo viya sotāpattimaggassa	1747	
PA_atk-abh01_a:1747_5	attanā pahātabbakilese pajahitvā niruddhakālo. Puna andhakārāvattharaṇaṃ viya uparimaggattayavajjhasaccapaṭicchādakatamaṃ.	1747	
PA_atk-abh01_a:1748_0	Dutiyavāre dvāravivaraṇakālo viya sakadāgāmimaggassa vipassanābhinīharaṇakālo. Dīpobhāso	1748	
PA_atk-abh01_a:1748_1	viya sakadāgāmimaggobhāso. Peḷāsu kiccaṃ katvā gatakālo viya sakadāgāmimaggassa attanā	1748	
PA_atk-abh01_a:1748_2	pahātabbakilese pajahitvā niruddhakālo. Puna andhakārāvattharaṇaṃ viya uparimaggadvayavajjhasaccapaṭicchādakatamaṃ.	1748	
PA_atk-abh01_a:1749_0	Tatiyavāre dvāravivaraṇakālo viya anāgāmimaggassa vipassanābhinīharaṇakālo. Dīpobhāso	1749	
PA_atk-abh01_a:1749_1	viya anāgāmimaggobhāso. Peḷāsu kiccaṃ katvā gatakālo viya anāgāmimaggassa attanā	1749	
PA_atk-abh01_a:1749_2	pahātabbakilese pajahitvā niruddhakālo. Puna andhakārāvattharaṇaṃ viya upariarahattamaggavajjhasaccapaṭicchādakatamaṃ.	1749	
PA_atk-abh01_a:1750_0	Catutthavāre dvāravivaraṇakālo viya arahattamaggassa vipassanābhinīharaṇakālo. Sūriyuggamanaṃ	1750	
PA_atk-abh01_a:1750_1	viya arahattamagguppādo. Andhakāravidhamanaṃ viya arahattamaggassa saccapaṭicchādakatamavinodanaṃ.	1750	
PA_atk-abh01_a:1750_2	Vihate andhakāre tassa peḷānaṃ pākaṭabhāvo viya arahattamaggañāṇassa catunnaṃ saccānaṃ	1750	
PA_atk-abh01_a:1750_3	pākaṭabhāvo. Ñāṇassa pākaṭāni pana puggalassa pākaṭāneva honti. Peḷāsu kiccaṃ katvā	1750	
PA_atk-abh01_a:1750_4	gatakālo viya arahattamaggassa sabbakilesakhepanaṃ. Sūriyuggamanato paṭṭhāya ālokasseva	1750	
PA_atk-abh01_a:1750_5	pavattikālo viya arahattamaggassa uppannakālato paṭṭhāya puna saccapaṭicchādakatamābhāvo.	1750	
PA_atk-abh01_a:1750_6	Idaṃ tāva saccadassanassa apubbābhāve opammaṃ.	1750	
PA_atk-abh01_a:1751_0	Diṭṭhakameva hi passati. ‘Kilese pana aññe añño pajahatī’ti ettha khāropamaṃ nāma	1751	
PA_atk-abh01_a:1751_1	gahitaṃ. Eko puriso kiliṭṭhaṃ vatthaṃ rajakassa adāsi. Rajako ūsakhāraṃ chārikakhāraṃ	1751	
PA_atk-abh01_a:1751_2	gomayakhāranti tayo khāre datvā khārehi khāditabhāvaṃ ñatvā udake vikkhāletvā oḷārikoḷārikaṃ	1751	
PA_atk-abh01_a:1751_3	malaṃ pavāhesi. Tato na tāva parisuddhanti dutiyampi tatheva khāre datvā, udake vikkhāletvā,	1751	
PA_atk-abh01_a:1751_4	tato nātisaṇhataraṃ malaṃ pavāhesi. Tato na tāva parisuddhanti tatiyampi te khāre	1751	
PA_atk-abh01_a:1751_5	datvā udake vikkhāletvā tato saṇhataraṃ malaṃ pavāhesi. Tato na tāva parisuddhanti	1751	
PA_atk-abh01_a:1751_6	catutthampi te khāre datvā, udake vikkhāletvā aṃsuabbhantaragatampi nissesaṃ malaṃ	1751	
PA_atk-abh01_a:1751_7	pavāhetvā sāmikassa adāsi. So gandhakaraṇḍake pakkhipitvā icchiticchitakāle paridahati.	1751	
PA_atk-abh01_a:1752_0	Tattha kiliṭṭhavatthaṃ viya kilesānugataṃ cittaṃ. Tividhakhāradānakālo viya tīsu	1752	
PA_atk-abh01_a:1752_1	anupassanāsu kammassa pavattanakālo. Udake vikkhāletvā oḷārikoḷārikamalappavāhanaṃ	1752	
PA_atk-abh01_a:1752_2	viya sotāpattimaggena pañcakilesakhepanaṃ. Dutiyampi tesaṃ khārānaṃ anuppadānaṃ viya	1752	
PA_atk-abh01_a:1752_3	‘na tāva parisuddhaṃ idaṃ citta’nti tāsuyeva tīsu anupassanāsu kammappavattanaṃ.	1752	
PA_atk-abh01_a:1752_4	Tato nātisaṇhataramalappavāhanaṃ viya sakadāgāmimaggena oḷārikasaṃyojanadvayakhepanaṃ.	1752	
PA_atk-abh01_a:1752_5	Tato ‘na tāva parisuddhaṃ vattha’nti puna khārattayadānaṃ viya ‘na tāva parisuddhaṃ	1752	
PA_atk-abh01_a:1752_6	idaṃ citta’nti tāsuyeva tīsu anupassanāsu kammappavattanaṃ. Tato saṇhataramalappavāhanaṃ	1752	
PA_atk-abh01_a:1752_7	viya anāgāmimaggena aṇusahagatasaṃyojanadvayakhepanaṃ. ‘Na tāva parisuddhaṃ vattha’nti	1752	
PA_atk-abh01_a:1752_8	puna khārattayadānaṃ viya ‘na tāva parisuddhaṃ idaṃ citta’nti tāsuyeva tīsu anupassanāsu	1752	
PA_atk-abh01_a:1752_9	kammappavattanaṃ. Tato vikkhālanena aṃsuabbhantaragate male pavāhetvā parisuddhassa	1752	
PA_atk-abh01_a:1752_10	rajatapaṭṭasadisassa gandhakaraṇḍake nikkhittassa vatthassa icchiticchitakkhaṇe paridahanaṃ	17521	
PA_atk-abh01_a:1752_11	viya arahattamaggena aṭṭhannaṃ kilesānaṃ khepitattā parisuddhassa khīṇāsavacittassa	17521	
PA_atk-abh01_a:1752_12	icchiticchitakkhaṇe phalasamāpattivihārena vītināmanaṃ. Idaṃ ‘aññe añño kilese pajahatī’ti	17521	
PA_atk-abh01_a:1752_13	ettha opammaṃ. Vuttampi cetaṃ –	17521	
PA_atk-abh01_a:1753_0	“Seyyathāpi, āvuso, vatthaṃ saṃkiliṭṭhaṃ malaggahitaṃ, tamenaṃ sāmikā rajakassa anupadajjeyyuṃ.	1753	
PA_atk-abh01_a:1753_1	Tamenaṃ rajako ūse vā khāre vā gomaye vā sammadditvā acche udake vikkhāleti. Kiñcāpi	1753	
PA_atk-abh01_a:1753_2	taṃ hoti vatthaṃ parisuddhaṃ pariyodātaṃ, atha khvassa hotiyeva ‘aṇusahagato ūsagandho	1753	
PA_atk-abh01_a:1753_3	vā khāragandho vā gomayagandho vā asamūhato’. Tamenaṃ rajako sāmikānaṃ deti. Tamenaṃ	1753	
PA_atk-abh01_a:1753_4	sāmikā gandhaparibhāvite karaṇḍake nikkhipanti. Yopissa hoti aṇusahagato ūsagandho	1753	
PA_atk-abh01_a:1753_5	vā khāragandho vā gomayagandho vā asamūhato, sopi samugghātaṃ gacchati. Evameva kho,	1753	
PA_atk-abh01_a:1753_6	āvuso, kiñcāpi ariyasāvakassa pañcorambhāgiyāni saṃyojanāni pahīnāni bhavanti, atha	1753	
PA_atk-abh01_a:1753_7	khvassa hotiyeva pañcasu upādānakkhandhesu aṇusahagato ‘asmī’ti māno, ‘asmī’ti chando,	1753	
PA_atk-abh01_a:1753_8	‘asmī’ti anusayo asamūhato, so aparena samayena pañcasu upādānakkhandhesu udayabbayānupassī	1753	
PA_atk-abh01_a:1753_9	viharati – ‘iti rūpaṃ, iti rūpassa samudayo, iti rūpassa atthaṅgamo; iti vedanā iti	1753	
PA_atk-abh01_a:1753_10	saññā iti saṅkhārā iti viññāṇaṃ, iti viññāṇassa samudayo, iti viññāṇassa atthaṅgamo’ti.	17531	
PA_atk-abh01_a:1753_11	Tassimesu pañcasu upādānakkhandhesu udayabbayānupassino viharato yopissa hoti pañcasu	17531	
PA_atk-abh01_a:1753_12	upādānakkhandhesu aṇusahagato ‘asmī’ti māno, ‘asmī’ti chando, ‘asmī’ti anusayo asamūhato,	17531	
PA_atk-abh01_a:1753_13	sopi samugghātaṃ gacchatī”ti.	17531	
PA_atk-abh01_a:1754_0	Tattha sotāpattimaggena pañca akusalacittāni pahīyanti saddhiṃ cittaṅgavasena uppajjanakapāpadhammehi.	1754	
PA_atk-abh01_a:1754_1	Sakadāgāmimaggena dve domanassasahagatacittāni tanukāni bhavanti saddhiṃ cittaṅgavasena	1754	
PA_atk-abh01_a:1754_2	uppajjanakapāpadhammehi. Anāgāmimaggena tāniyeva pahīyanti saddhiṃ sampayuttadhammehi.	1754	
PA_atk-abh01_a:1754_3	Arahattamaggena pañca akusalacittāni pahīyanti saddhiṃ cittaṅgavasena uppajjanakapāpadhammehi.	1754	
PA_atk-abh01_a:1754_4	Imesaṃ dvādasannaṃ akusalacittānaṃ pahīnakālato paṭṭhāya khīṇāsavassa cittaṅgavasena	1754	
PA_atk-abh01_a:1754_5	puna pacchatopavattanakakileso nāma na hoti.	1754	
PA_atk-abh01_a:1755_0	Tatridaṃ opammaṃ – eko kira mahārājā paccante ārakkhaṃ datvā mahānagare issariyaṃ	1755	
PA_atk-abh01_a:1755_1	anubhavanto vasati. Athassa paccanto kuppi. Tasmiṃ samaye dvādasa corajeṭṭhakā anekehi	1755	
PA_atk-abh01_a:1755_2	purisasahassehi saddhiṃ raṭṭhaṃ vilumpanti. Paccantavāsino mahāmattā ‘paccanto kupito’ti	1755	
PA_atk-abh01_a:1755_3	rañño pahiṇiṃsu. Rājā ‘vissaṭṭhā gaṇhatha, ahaṃ tumhākaṃ kattabbaṃ karissāmī’ti sāsanaṃ	1755	
PA_atk-abh01_a:1755_4	pahiṇi. Te paṭhamasampahāreneva anekehi purisasahassehi saddhiṃ pañca corajeṭṭhake	1755	
PA_atk-abh01_a:1755_5	ghātayiṃsu. Sesā satta janā attano attano parivāre gahetvā pabbataṃ pavisiṃsu. Amaccā	1755	
PA_atk-abh01_a:1755_6	taṃ pavattiṃ rañño pesayiṃsu.	1755	
PA_atk-abh01_a:1756_0	Rājā ‘tumhākaṃ kattabbayuttaṃ ahaṃ jānissāmi, tepi gaṇhathā’ti dhanaṃ pahiṇi. Te	1756	
PA_atk-abh01_a:1756_1	dutiyasampahārena dve corajeṭṭhake pahariṃsu, parivārepi tesaṃ dubbale akaṃsu. Te	1756	
PA_atk-abh01_a:1756_2	sabbepi palāyitvā pabbataṃ pavisiṃsu. Tampi pavattiṃ amaccā rañño pesayiṃsu.	1756	
PA_atk-abh01_a:1757	Puna rājā ‘vissaṭṭhā gaṇhantū’ti dhanaṃ pahiṇi. Te tatiyasampahārena saddhiṃ sahāyapurisehi dve corajeṭṭhake ghātayitvā taṃ pavattiṃ rañño pesayiṃsu.	175	
PA_atk-abh01_a:1758_0	Puna rājā ‘avasese vissaṭṭhā gaṇhantū’ti dhanaṃ pahiṇi. Te catutthasampahārena saparivāre	1758	
PA_atk-abh01_a:1758_1	pañca corajeṭṭhake ghātayiṃsu. Dvādasannaṃ corajeṭṭhakānaṃ ghātitakālato paṭṭhāya	1758	
PA_atk-abh01_a:1758_2	koci coro nāma natthi. Khemā janapadā ure putte naccentā maññe viharanti. Rājā vijitasaṅgāmehi	1758	
PA_atk-abh01_a:1758_3	yodhehi parivuto varapāsādagato mahāsampattiṃ anubhavi.	1758	
PA_atk-abh01_a:1759_0	Tattha mahanto rājā viya dhammarājā. Paccantavāsino amaccā viya yogāvacarā kulaputtā.	1759	
PA_atk-abh01_a:1759_1	Dvādasa corajeṭṭhakā viya dvādasa akusalacittāni. Tesaṃ sahāyā anekasahassapurisā	1759	
PA_atk-abh01_a:1759_2	viya cittaṅgavasena uppajjanakapāpadhammā. Rañño paccanto kupitoti pahitakālo viya	1759	
PA_atk-abh01_a:1759_3	ārammaṇe kilesesu uppannesu ‘bhante, kileso me uppanno’ti satthu ārocanakālo. ‘Vissaṭṭhā	1759	
PA_atk-abh01_a:1759_4	gaṇhantū’ti dhanadānaṃ viya ‘kilese niggaṇha bhikkhū’ti dhammarañño kammaṭṭhānācikkhanaṃ.	1759	
PA_atk-abh01_a:1759_5	Saparivārānaṃ pañcannaṃ corajeṭṭhakānaṃ ghātitakālo viya sotāpattimaggena sampayuttānaṃ	1759	
PA_atk-abh01_a:1759_6	pañcannaṃ akusalacittānaṃ pahānaṃ.	1759	
PA_atk-abh01_a:1760_0	Puna rañño pavattipesanaṃ viya sammāsambuddhassa paṭiladdhaguṇārocanaṃ. ‘Sesake ca	1760	
PA_atk-abh01_a:1760_1	gaṇhantū’ti puna dhanadānaṃ viya bhagavato sakadāgāmimaggassa vipassanācikkhanaṃ.	1760	
PA_atk-abh01_a:1760_2	Dutiyasampahārena saparivārānaṃ dvinnaṃ corajeṭṭhakānaṃ dubbalīkaraṇaṃ viya sakadāgāmimaggena	1760	
PA_atk-abh01_a:1760_3	sasampayuttānaṃ dvinnaṃ domanassacittānaṃ tanubhāvakaraṇaṃ.	1760	
PA_atk-abh01_a:1761_0	Puna rañño pavattipesanaṃ viya satthu paṭiladdhaguṇārocanaṃ. ‘Vissaṭṭhā gaṇhantū’ti	1761	
PA_atk-abh01_a:1761_1	puna dhanadānaṃ viya bhagavato anāgāmimaggassa vipassanācikkhanaṃ. Tatiyasampahārena	1761	
PA_atk-abh01_a:1761_2	saparivārānaṃ dvinnaṃ corajeṭṭhakānaṃ ghātanaṃ viya anāgāmimaggena sasampayuttānaṃ	1761	
PA_atk-abh01_a:1761_3	dvinnaṃ domanassacittānaṃ pahānaṃ.	1761	
PA_atk-abh01_a:1762_0	Puna rañño pavattipesanaṃ viya tathāgatassa paṭiladdhaguṇārocanaṃ. ‘Vissaṭṭhā gaṇhantū’ti	1762	
PA_atk-abh01_a:1762_1	puna dhanadānaṃ viya bhagavato arahattamaggassa vipassanācikkhanaṃ. Catutthasampahārena	1762	
PA_atk-abh01_a:1762_2	saparivārānaṃ pañcannaṃ corajeṭṭhakānaṃ ghātitakālato paṭṭhāya janapadassa khemakālo	1762	
PA_atk-abh01_a:1762_3	viya arahattamaggena sasampayuttesu pañcasu akusalacittesu pahīnesu dvādasannaṃ akusalacittānaṃ	1762	
PA_atk-abh01_a:1762_4	pahīnakālato paṭṭhāya puna cittaṅgavasena uppajjanakassa akusaladhammassa abhāvo.	1762	
PA_atk-abh01_a:1762_5	Rañño vijitasaṅgāmassa amaccagaṇaparivutassa varapāsāde mahāsampattianubhavanaṃ viya	1762	
PA_atk-abh01_a:1762_6	khīṇāsavaparivutassa dhammarañño suññataanimittaappaṇihitabhedesu samāpattisukhesu	1762	
PA_atk-abh01_a:1762_7	icchiticchitaphalasamāpattisukhānubhavanaṃ veditabbanti.	1762	
PA_atk-abh01_a:1763	Kusalā dhammātipadassa vaṇṇanā niṭṭhitā.	176	
PA_atk-abh01_a:1764	Akusalapadaṃ	176	
PA_atk-abh01_a:1765	Dhammuddesavārakathā	176	
PA_atk-abh01_a:1766	Paṭhamacittaṃ	176	
PA_atk-abh01_a:1767_0	365. Idāni akusaladhammapadaṃ bhājetvā dassetuṃ katame dhammā akusalātiādi āraddhaṃ.	1767	
PA_atk-abh01_a:1767_1	Tattha dhammavavatthānādivārappabhedo ca heṭṭhā āgatānaṃ padānaṃ atthavinicchayo	1767	
PA_atk-abh01_a:1767_2	ca heṭṭhā vuttanayeneva veditabbo. Tattha tattha pana visesamattameva vaṇṇayissāma.	1767	
PA_atk-abh01_a:1767_3	Tattha samayavavatthāne tāva yasmā, kusalassa viya, akusalassa bhūmibhedo natthi,	1767	
PA_atk-abh01_a:1767_4	tasmā ekantaṃ kāmāvacarampi samānaṃ etaṃ ‘kāmāvacara’nti na vuttaṃ. Diṭṭhigatasampayuttanti	1767	
PA_atk-abh01_a:1767_5	ettha diṭṭhi eva diṭṭhigataṃ ‘gūthagataṃ muttagata’ntiādīni viya. Gantabbābhāvato	1767	
PA_atk-abh01_a:1767_6	vā diṭṭhiyā gatamattamevetantipi diṭṭhigataṃ. Tena sampayuttaṃ diṭṭhigatasampayuttaṃ.	1767	
PA_atk-abh01_a:1768_0	Tattha asaddhammasavanaṃ, akalyāṇamittatā, ariyānaṃ adassanakāmatādīni ayoniso manasikāroti	1768	
PA_atk-abh01_a:1768_1	evamādīhi kāraṇehi imassa diṭṭhigatasaṅkhātassa micchādassanassa uppatti veditabbā.	1768	
PA_atk-abh01_a:1768_2	Ye hi ete diṭṭhivādapaṭisaṃyuttā asaddhammā tesaṃ bahumānapubbaṅgamena atikkantamajjhattena	1768	
PA_atk-abh01_a:1768_3	upaparikkhārahitena savanena, ye ca diṭṭhivipannā akalyāṇamittā taṃsampavaṅkatāsaṅkhātāya	1768	
PA_atk-abh01_a:1768_4	akalyāṇamittatāya, buddhādīnaṃ ariyānañceva sappurisānañca adassanakāmatāya catusatipaṭṭhānādibhede	1768	
PA_atk-abh01_a:1768_5	ariyadhamme akovidattena pātimokkhasaṃvaraindriyasaṃvarasatisaṃvarañāṇasaṃvarapahānasaṃvarappabhede	1768	
PA_atk-abh01_a:1768_6	ariyadhamme ceva sappurisadhamme ca saṃvarabhedasaṅkhātena avinayena teheva kāraṇehi	1768	
PA_atk-abh01_a:1768_7	paribhāvitena ayoniso manasikārena kotūhalamaṅgalādipasutatāya ca etaṃ uppajjatīti	1768	
PA_atk-abh01_a:1768_8	veditabbaṃ. Asaṅkhārabhāvo panassa cittassa heṭṭhā vuttanayeneva veditabbo.	1768	
PA_atk-abh01_a:1769	Dhammuddesavāre phassoti akusalacittasahajāto phasso. Vedanādīsupi eseva nayo. Iti akusalamattameva etesaṃ purimehi viseso.	176	
PA_atk-abh01_a:1770_0	Cittassekaggatā hotīti pāṇātipātādīsupi avikkhittabhāvena cittassa ekaggatā hoti.	1770	
PA_atk-abh01_a:1770_1	Manussā hi cittaṃ samādahitvā avikkhittā hutvā avirajjhamānāni satthāni pāṇasarīresu	1770	
PA_atk-abh01_a:1770_2	nipātenti, susamāhitā paresaṃ santakaṃ haranti, ekarasena cittena micchācāraṃ āpajjanti.	1770	
PA_atk-abh01_a:1770_3	Evaṃ akusalappavattiyampi cittassa ekaggatā hoti.	1770	
PA_atk-abh01_a:1771_0	Micchādiṭṭhīti ayāthāvadiṭṭhi, virajjhitvā gahaṇato vā vitathā diṭṭhi micchādiṭṭhi.	1771	
PA_atk-abh01_a:1771_1	Anatthāvahattā paṇḍitehi jigucchitā diṭṭhītipi micchādiṭṭhi. Micchāsaṅkappādīsupi	1771	
PA_atk-abh01_a:1771_2	eseva nayo. Apica micchā passanti tāya, sayaṃ vā micchā passati, micchādassanamattameva	1771	
PA_atk-abh01_a:1771_3	vā esāti micchādiṭṭhi. Sā ayoniso abhinivesalakkhaṇā, parāmāsarasā, micchābhinivesapaccupaṭṭhānā,	1771	
PA_atk-abh01_a:1771_4	ariyānaṃ adassanakāmatādipadaṭṭhānā; paramaṃ vajjanti daṭṭhabbā. Micchāsaṅkappādīsu	1771	
PA_atk-abh01_a:1771_5	‘micchā’ti padamattameva viseso. Sesaṃ kusalādhikāre vuttanayeneva veditabbaṃ.	1771	
PA_atk-abh01_a:1772_0	Ahirikabalaṃ anottappabalanti ettha balattho niddesavāre āvi bhavissati. Itaresu	1772	
PA_atk-abh01_a:1772_1	pana – na hiriyatīti ahiriko. Ahirikassa bhāvo ahirikaṃ. Na ottappaṃ anottappaṃ.	1772	
PA_atk-abh01_a:1772_2	Tesu ahirikaṃ kāyaduccaritādīhi ajigucchanalakkhaṇaṃ, alajjālakkhaṇaṃ vā. Anottappaṃ	1772	
PA_atk-abh01_a:1772_3	teheva asārajjanalakkhaṇaṃ anuttāsanalakkhaṇaṃ vā. Ahirikameva balaṃ ahirikabalaṃ.	1772	
PA_atk-abh01_a:1772_4	Anottappameva balaṃ anottappabalaṃ. Ayamettha saṅkhepattho. Vitthāro pana heṭṭhā	1772	
PA_atk-abh01_a:1772_5	vuttapaṭipakkhavasena veditabbo.	1772	
PA_atk-abh01_a:1773_0	Lubbhanti tena, sayaṃ vā lubbhati, lubbhanamattameva vā tanti lobho. Muyhanti tena,	1773	
PA_atk-abh01_a:1773_1	sayaṃ vā muyhati, muyhanamattameva vā tanti moho. Tesu lobho ārammaṇaggahaṇalakkhaṇo	1773	
PA_atk-abh01_a:1773_2	makkaṭālepo viya, abhisaṅgaraso tattakapāle khittamaṃsapesi viya, apariccāgapaccupaṭṭhāno	1773	
PA_atk-abh01_a:1773_3	telañjanarāgo viya, saṃyojaniyadhammesu assādadassanapadaṭṭhāno. So taṇhānadībhāvena	1773	
PA_atk-abh01_a:1773_4	vaḍḍhamāno, sīghasotā nadī viya mahāsamuddaṃ, apāyameva gahetvā gacchatīti daṭṭhabbo.	1773	
PA_atk-abh01_a:1774_0	Moho cittassa andhabhāvalakkhaṇo aññāṇalakkhaṇo vā, asampaṭivedharaso ārammaṇasabhāvacchādanaraso	1774	
PA_atk-abh01_a:1774_1	vā, asammāpaṭipattipaccupaṭṭhāno andhakārapaccupaṭṭhāno vā, ayonisomanasikārapadaṭṭhāno.	1774	
PA_atk-abh01_a:1774_2	Sabbākusalānaṃ mūlanti daṭṭhabbo.	1774	
PA_atk-abh01_a:1775_0	Abhijjhāyanti tāya, sayaṃ vā abhijjhāyati, abhijjhāyanamattameva vā esāti abhijjhā.	1775	
PA_atk-abh01_a:1775_1	Sā parasampattīnaṃ sakakaraṇaicchālakkhaṇā, tenākārena esanabhāvarasā, parasampatti-abhimukhabhāvapaccupaṭṭhānā,	1775	
PA_atk-abh01_a:1775_2	parasampattīsu abhiratipadaṭṭhānā. Parasampattiabhimukhā eva hi sā upaṭṭhahati. Tāsu	1775	
PA_atk-abh01_a:1775_3	ca abhiratiyā sati pavattati, parasampattīsu cetaso hatthappasāroviyāti daṭṭhabbā.	1775	
PA_atk-abh01_a:1776	Samatho hotītiādīsu aññesu kiccesu vikkhepasamanato samatho. Akusalappavattiyaṃ cittaṃ paggaṇhātīti paggāho. Na vikkhipatīti avikkhepo.	177	
PA_atk-abh01_a:1777_0	Imasmiṃ citte saddhā, sati, paññā, cha yugaḷakānīti ime dhammā na gahitā. Kasmā?	1777	
PA_atk-abh01_a:1777_1	Assaddhiyacitte pasādo nāma natthi. Tasmā tāva saddhā na gahitā. Kiṃ pana diṭṭhigatikā	1777	
PA_atk-abh01_a:1777_2	attano attano satthārānaṃ na saddahantīti? Saddahanti. Sā pana saddhā nāma na hoti,	1777	
PA_atk-abh01_a:1777_3	vacanasampaṭicchanamattamevetaṃ. Atthato anupaparikkhā vā hoti, diṭṭhi vā. Asatiyacitte	1777	
PA_atk-abh01_a:1777_4	pana sati natthīti na gahitā. Kiṃ diṭṭhigatikā attanā katakammaṃ na sarantīti? Saranti.	1777	
PA_atk-abh01_a:1777_5	Sā pana sati nāma na hoti. Kevalaṃ tenākārena akusalacittappavatti. Tasmā sati na	1777	
PA_atk-abh01_a:1777_6	gahitā. Atha kasmā “micchāsatī”ti suttante vuttā? Sā pana akusalakkhandhānaṃ sativirahitattā	1777	
PA_atk-abh01_a:1777_7	satipaṭipakkhattā ca micchāmaggamicchattānaṃ pūraṇatthaṃ tattha pariyāyena desanā	1777	
PA_atk-abh01_a:1777_8	katā. Nippariyāyena panesā natthi. Tasmā na gahitā. Andhabālacitte pana paññā natthīti	1777	
PA_atk-abh01_a:1777_9	na gahitā. Kiṃ diṭṭhigatikānaṃ vañcanāpaññā natthīti? Atthi. Na panesā paññā, māyā	1777	
PA_atk-abh01_a:1777_10	nāmesā hoti. Sā atthato taṇhāva. Idaṃ pana cittaṃ sadarathaṃ garukaṃ bhāriyaṃ kakkhaḷaṃ	17771	
PA_atk-abh01_a:1777_11	thaddhaṃ akammaññaṃ gilānaṃ vaṅkaṃ kuṭilaṃ. Tasmā passaddhādīni cha yugaḷakāni na gahitāni.	17771	
PA_atk-abh01_a:1778_0	Ettāvatā padapaṭipāṭiyā cittaṅgavasena pāḷiāruḷhāni dvattiṃsa padāni dassetvā idāni	1778	
PA_atk-abh01_a:1778_1	yevāpanakadhamme dassetuṃ ye vā pana tasmiṃ samayetiādimāha. Tattha sabbesupi akusalacittesu	1778	
PA_atk-abh01_a:1778_2	chando adhimokkho manasikāro māno issā macchariyaṃ thinaṃ middhaṃ uddhaccaṃ kukkuccanti	1778	
PA_atk-abh01_a:1778_3	ime daseva yevāpanakā honti dhammā, suttāgatā, suttapadesu dissareti vuttā. Imasmiṃ	1778	
PA_atk-abh01_a:1778_4	pana citte chando adhimokkho manasikāro uddhaccanti ime apaṇṇakaṅgasaṅkhātā cattārova yevāpanakā honti.	1778	
PA_atk-abh01_a:1779_0	Tattha chandādayo heṭṭhā vuttanayeneva veditabbā. Kevalañhi te kusalā, ime akusalā.	1779	
PA_atk-abh01_a:1779_1	Itaraṃ pana uddhatassa bhāvo ‘uddhaccaṃ’. Taṃ cetaso avūpasamalakkhaṇaṃ vātābhighātacalajalaṃ	1779	
PA_atk-abh01_a:1779_2	viya, anavaṭṭhānarasaṃ vātābhighātacaladhajapaṭākā viya, bhantattapaccupaṭṭhānaṃ	1779	
PA_atk-abh01_a:1779_3	pāsāṇābhighātasamuddhatabhasmā viya, cetaso avūpasame ayonisomanasikārapadaṭṭhānaṃ.	1779	
PA_atk-abh01_a:1779_4	Cittavikkhepoti daṭṭhabbaṃ.	1779	
PA_atk-abh01_a:1780_0	Iti phassādīni dvattiṃsa, yevāpanakavasena vuttāni cattārīti sabbānipi imasmiṃ dhammuddesavāre	1780	
PA_atk-abh01_a:1780_1	chattiṃsa dhammapadāni bhavanti. Cattāri apaṇṇakaṅgāni hāpetvā pāḷiyaṃ āgatāni dvattiṃsameva.	1780	
PA_atk-abh01_a:1780_2	Aggahitaggahaṇena panettha phassapañcakaṃ, vitakko vicāro pīti cittassekaggatā vīriyindriyaṃ	1780	
PA_atk-abh01_a:1780_3	jīvitindriyaṃ micchādiṭṭhi ahirikaṃ anottappaṃ lobho mohoti soḷasa dhammā honti.	1780	
PA_atk-abh01_a:1781_0	Tesu soḷasasu satta dhammā avibhattikā nava savibhattikā honti. Katame satta? Phasso	1781	
PA_atk-abh01_a:1781_1	saññā cetanā vicāro pīti jīvitindriyaṃ mohoti ime satta avibhattikā. Vedanā cittaṃ	1781	
PA_atk-abh01_a:1781_2	vitakko cittassekaggatā vīriyindriyaṃ micchādiṭṭhi ahirikaṃ anottappaṃ lobhoti ime nava savibhattikā.	1781	
PA_atk-abh01_a:1782_0	Tesu cha dhammā dvīsu ṭhānesu vibhattā, eko tīsu, eko catūsu, eko chasu. Kathaṃ?	1782	
PA_atk-abh01_a:1782_1	Cittaṃ vitakko micchādiṭṭhi ahirikaṃ anottappaṃ lobhoti ime cha dvīsu ṭhānesu vibhattā.	1782	
PA_atk-abh01_a:1782_2	Tesu hi cittaṃ tāva phassapañcakaṃ patvā cittaṃ hotīti vuttaṃ, indriyāni patvā manindriyanti.	1782	
PA_atk-abh01_a:1782_3	Vitakko jhānaṅgāni patvā vitakko hotīti vutto, maggaṅgāni patvā micchāsaṅkappoti.	1782	
PA_atk-abh01_a:1782_4	Micchādiṭṭhi maggaṅgesupi kammapathesupi micchādiṭṭhiyeva. Ahirikaṃ balāni patvā	1782	
PA_atk-abh01_a:1782_5	ahirikabalaṃ hotīti vuttaṃ, lokanāsakadukaṃ patvā ahirikanti. Anottappepi eseva nayo.	1782	
PA_atk-abh01_a:1782_6	Lobho mūlaṃ patvā lobho hotīti vutto. Kammapathaṃ patvā abhijjhāti. Ime cha dvīsu ṭhānesu vibhattā.	1782	
PA_atk-abh01_a:1783	Vedanā pana phassapañcakaṃ patvā vedanā hotīti vuttā, jhānaṅgāni patvā sukhanti, indriyāni patvā somanassindriyanti. Evaṃ ekova dhammo tīsu ṭhānesu vibhatto.	178	
PA_atk-abh01_a:1784_0	Vīriyaṃ pana indriyāni patvā vīriyindriyaṃ hotīti vuttaṃ, maggaṅgāni patvā micchāvāyāmo	1784	
PA_atk-abh01_a:1784_1	hotīti, balāni patvā vīriyabalanti, piṭṭhidukaṃ patvā paggāho hotīti. Evaṃ ayaṃ eko	1784	
PA_atk-abh01_a:1784_2	dhammo catūsu ṭhānesu vibhatto.	1784	
PA_atk-abh01_a:1785_0	Samādhi pana jhānaṅgāni patvā cittassekaggatā hotīti vutto, indriyāni patvā samādhindriyanti,	1785	
PA_atk-abh01_a:1785_1	maggaṅgāni patvā micchāsamādhīti, balāni patvā samādhibalanti, piṭṭhidukaṃ patvā	1785	
PA_atk-abh01_a:1785_2	dutiyaduke ekakavaseneva samathoti, tatiye avikkhepoti. Evamayaṃ eko dhammo chasu ṭhānesu vibhatto.	1785	
PA_atk-abh01_a:1786_0	Sabbepi panete dhammā phassapañcakavasena jhānaṅgavasena indriyavasena maggaṅgavasena	1786	
PA_atk-abh01_a:1786_1	balavasena mūlavasena kammapathavasena lokanāsakavasena piṭṭhidukavasenāti nava rāsayo	1786	
PA_atk-abh01_a:1786_2	honti. Tattha yaṃ vattabbaṃ taṃ paṭhamakusalacittaniddese vuttamevāti.	1786	
PA_atk-abh01_a:1787	Dhammuddesavārakathā niṭṭhitā.	178	
PA_atk-abh01_a:1788	Niddesavārakathā	178	
PA_atk-abh01_a:1789_0	375. Niddesavāre cittassekaggatāniddese tāva saṇṭhiti avaṭṭhitīti. Idaṃ dvayaṃ ṭhitivevacanameva.	1789	
PA_atk-abh01_a:1789_1	Yaṃ pana kusalaniddese ‘ārammaṇaṃ ogāhetvā anupavisitvā tiṭṭhatīti avaṭṭhitī’ti vuttaṃ,	1789	
PA_atk-abh01_a:1789_2	taṃ idha na labbhati. Akusalasmiñhi dubbalā cittassekaggatāti heṭṭhā dīpitameva.	1789	
PA_atk-abh01_a:1790_0	384. Uddhaccavicikicchāvasena pavattassa visāhārassa paṭipakkhato avisāhāroti evarūpopi	1790	
PA_atk-abh01_a:1790_1	attho idha na labbhati. Sahajātadhamme pana na visāharatīti avisāhāro. Na vikkhipatīti	1790	
PA_atk-abh01_a:1790_2	avikkhepo. Akusalacittekaggatāvasena avisāhaṭassa mānasassa bhāvo avisāhaṭamānasatā.	1790	
PA_atk-abh01_a:1790_3	Sahajātadhammesu na kampatīti samādhibalaṃ. Ayāthāvasamādhānato micchāsamādhīti evamidha attho daṭṭhabbo.	1790	
PA_atk-abh01_a:1791	385. Vīriyindriyaniddese yo heṭṭhā ‘nikkamo ceso kāmānaṃ panudanāyā’tiādi nayo vutto, so idha na labbhati. Sahajātadhammesu akampanaṭṭheneva vīriyabalaṃ veditabbaṃ.	179	
PA_atk-abh01_a:1792_0	386. Micchādiṭṭhiniddese ayāthāvadassanaṭṭhena micchādiṭṭhi. Diṭṭhīsu gataṃ idaṃ	1792	
PA_atk-abh01_a:1792_1	dassanaṃ, dvāsaṭṭhidiṭṭhiantogatattāti diṭṭhigataṃ. Heṭṭhāpissa attho vuttoyeva.	1792	
PA_atk-abh01_a:1792_2	Diṭṭhiyeva duratikkamanaṭṭhena diṭṭhigahanaṃ, tiṇagahanavanagahanapabbatagahanāni	1792	
PA_atk-abh01_a:1792_3	viya. Diṭṭhiyeva sāsaṅkasappaṭibhayaṭṭhena diṭṭhikantāro, corakantāravāḷakantāramarukantāranirudakakantāradubbhikkhakantārā	1792	
PA_atk-abh01_a:1792_4	viya. Sammādiṭṭhiyā vinivijjhanaṭṭhena vilomanaṭṭhena ca diṭṭhivisūkāyikaṃ. Micchādassanañhi	1792	
PA_atk-abh01_a:1792_5	uppajjamānaṃ sammādassanaṃ vinivijjhati ceva vilometi ca. Kadāci sassatassa kadāci	1792	
PA_atk-abh01_a:1792_6	ucchedassa gahaṇato diṭṭhiyā virūpaṃ phanditanti diṭṭhivipphanditaṃ. Diṭṭhigatiko	1792	
PA_atk-abh01_a:1792_7	hi ekasmiṃ patiṭṭhātuṃ na sakkoti, kadāci sassataṃ anupatati kadāci ucchedaṃ. Diṭṭhiyeva	1792	
PA_atk-abh01_a:1792_8	bandhanaṭṭhena saṃyojananti diṭṭhisaṃyojanaṃ.	1792	
PA_atk-abh01_a:1793_0	Susumārādayo viya purisaṃ, ārammaṇaṃ daḷhaṃ gaṇhātīti gāho. Patiṭṭhahanato patiṭṭhāho.	1793	
PA_atk-abh01_a:1793_1	Ayañhi balavappavattibhāvena patiṭṭhahitvā gaṇhāti. Niccādivasena abhinivisatīti	1793	
PA_atk-abh01_a:1793_2	abhiniveso. Dhammasabhāvaṃ atikkamitvā niccādivasena parato āmasatīti parāmāso. Anatthāvahattā	1793	
PA_atk-abh01_a:1793_3	kucchito maggo, kucchitānaṃ vā apāyānaṃ maggoti kummaggo. Ayāthāvapathato micchāpatho.	1793	
PA_atk-abh01_a:1793_4	Yathā hi disāmūḷhena ayaṃ asukagāmassa nāma pathoti gahitopi taṃ gāmaṃ na sampāpeti,	1793	
PA_atk-abh01_a:1793_5	evaṃ diṭṭhigatikena sugatipathoti gahitāpi diṭṭhi sugatiṃ na pāpetīti ayāthāvapathato,	1793	
PA_atk-abh01_a:1793_6	micchāpatho. Micchāsabhāvato micchattaṃ. Tattheva paribbhamanato taranti ettha bālāti	1793	
PA_atk-abh01_a:1793_7	titthaṃ. Titthañca taṃ anatthānañca āyatananti titthāyatanaṃ. Titthiyānaṃ vā sañjātidesaṭṭhena	1793	
PA_atk-abh01_a:1793_8	nivāsaṭhānaṭṭhena ca āyatanantipi titthāyatanaṃ. Vipariyesabhūto gāho, vipariyesato	1793	
PA_atk-abh01_a:1793_9	vā gāhoti vipariyesaggāho; vipallattha gāhoti attho.	1793	
PA_atk-abh01_a:1794	387-388. Ahirikānottappaniddesesu hirottappaniddesavipariyāyena attho veditabbo. Sahajātadhammesu pana akampanaṭṭheneva ahirikabalaṃ anottappabalañca veditabbaṃ.	179	
PA_atk-abh01_a:1795_0	389. Lobhamohaniddesesu lubbhatīti lobho. Lubbhanāti lubbhanākāro. Lobhasampayuttacittaṃ,	1795	
PA_atk-abh01_a:1795_1	puggalo vā lubbhito; lubbhitassa bhāvo lubbhitattaṃ. Sārajjatīti sārāgo. Sārajjanākāro	1795	
PA_atk-abh01_a:1795_2	sārajjanā. Sārajjitassa bhāvo sārajjitattaṃ. Abhijjhāyanaṭṭhena abhijjhā. Puna ‘lobha’-vacane	1795	
PA_atk-abh01_a:1795_3	kāraṇaṃ vuttameva. Akusalañca taṃ mūlañca akusalānaṃ vā mūlanti akusalamūlaṃ.	1795	
PA_atk-abh01_a:1796_0	390. Ñāṇadassanapaṭipakkhato aññāṇaṃ adassanaṃ. Abhimukho hutvā dhammena na sameti,	1796	
PA_atk-abh01_a:1796_1	na samāgacchatīti anabhisamayo. Anurūpato dhamme bujjhatīti anubodho. Tappaṭipakkhatāya	1796	
PA_atk-abh01_a:1796_2	ananubodho. Aniccādīhi saddhiṃ yojetvā na bujjhatīti asambodho. Asantaṃ asamañca	1796	
PA_atk-abh01_a:1796_3	bujjhatītipi asambodho. Catusaccadhammaṃ nappaṭivijjhatīti appaṭivedho. Rūpādīsu	1796	
PA_atk-abh01_a:1796_4	ekadhammampi aniccādisāmaññato na saṅgaṇhātīti asaṃgāhanā. Tameva dhammaṃ na pariyogāhatīti	1796	
PA_atk-abh01_a:1796_5	apariyogāhanā. Na samaṃ pekkhatīti asamapekkhaṇā. Dhammānaṃ sabhāvaṃ pati na apekkhatīti apaccavekkhaṇā.	1796	
PA_atk-abh01_a:1797_0	Kusalākusalakammesu viparītavuttiyā sabhāvaggahaṇābhāvena vā ekampi kammaṃ etassa	1797	
PA_atk-abh01_a:1797_1	paccakkhaṃ natthi, sayaṃ vā kassaci kammassa paccakkhakaraṇaṃ nāma na hotīti appaccakkhakammaṃ.	1797	
PA_atk-abh01_a:1797_2	Yaṃ etasmiṃ anuppajjamāne cittasantānaṃ mejjhaṃ bhaveyya, suci, vodānaṃ, taṃ duṭṭhaṃ	1797	
PA_atk-abh01_a:1797_3	mejjhaṃ imināti dummejjhaṃ. Bālānaṃ bhāvoti bālyaṃ. Muyhatīti moho. Balavataro moho	1797	
PA_atk-abh01_a:1797_4	pamoho. Samantato muyhatīti sammoho. Vijjāya paṭipakkhabhāvato na vijjāti avijjā.	1797	
PA_atk-abh01_a:1797_5	Oghayogattho vuttoyeva. Thāmagataṭṭhena anusetīti anusayo. Cittaṃ pariyuṭṭhāti, abhibhavatīti	1797	
PA_atk-abh01_a:1797_6	pariyuṭṭhānaṃ. Hitaggahaṇābhāvena hitābhimukhaṃ gantuṃ na sakkoti, aññadatthu laṅgatiyevāti	1797	
PA_atk-abh01_a:1797_7	laṅgī; khañjatīti attho. Durugghāṭanaṭṭhena vā laṅgī. Yathā hi mahāpalighasaṅkhātā	1797	
PA_atk-abh01_a:1797_8	laṅgī durugghāṭā hoti, evamayampi laṅgī viyāti laṅgī. Sesaṃ uttānatthameva. Saṅgahavārasuññatavārāpi	1797	
PA_atk-abh01_a:1797_9	heṭṭhā vuttanayeneva atthato veditabbāti.	1797	
PA_atk-abh01_a:1798	Dutiyacittaṃ	179	
PA_atk-abh01_a:1799_0	399. Dutiyacitte sasaṅkhārenāti padaṃ visesaṃ. Tampi heṭṭhā vuttatthameva. Idaṃ pana	1799	
PA_atk-abh01_a:1799_1	cittaṃ kiñcāpi chasu ārammaṇesu somanassitassa lobhaṃ uppādetvā ‘satto satto’tiādinā	1799	
PA_atk-abh01_a:1799_2	nayena parāmasantassa uppajjati, tathāpi sasaṅkhārikattā sappayogena saupāyena uppajjanato	1799	
PA_atk-abh01_a:1799_3	– yadā kulaputto micchādiṭṭhikassa kulassa kumārikaṃ pattheti. Te ca ‘aññadiṭṭhikā	1799	
PA_atk-abh01_a:1799_4	tumhe’ti kumārikaṃ na denti. Athaññe ñātakā ‘yaṃ tumhe karotha tamevāyaṃ karissatī’ti	1799	
PA_atk-abh01_a:1799_5	dāpenti. So tehi saddhiṃ titthiye upasaṅkamati. Āditova vematiko hoti. Gacchante	1799	
PA_atk-abh01_a:1799_6	gacchante kāle etesaṃ kiriyā manāpāti laddhiṃ roceti, diṭṭhiṃ gaṇhāti – evarūpe kāle	1799	
PA_atk-abh01_a:1799_7	idaṃ labbhatīti veditabbaṃ.	1799	
PA_atk-abh01_a:1800_0	Yevāpanakesu panettha thinamiddhaṃ adhikaṃ. Tattha thinanatā ‘thinaṃ’. Middhanatā	1800	
PA_atk-abh01_a:1800_1	‘middhaṃ’; anussāhasaṃhananatā asattivighāto cāti attho. Thinañca middhañca thinamiddhaṃ.	1800	
PA_atk-abh01_a:1800_2	Tattha thinaṃ anussāhalakkhaṇaṃ, vīriyavinodanarasaṃ, saṃsīdanapaccupaṭṭhānaṃ. Middhaṃ	1800	
PA_atk-abh01_a:1800_3	akammaññatālakkhaṇaṃ, onahanarasaṃ, līnabhāvapaccupaṭṭhānaṃ pacalāyikāniddāpaccupaṭṭhānaṃ	1800	
PA_atk-abh01_a:1800_4	vā. Ubhayampi aratitandīvijambhitādīsu ayonisomanasikārapadaṭṭhānanti.	1800	
PA_atk-abh01_a:1801	Tatiyacittaṃ	180	
PA_atk-abh01_a:1802_0	400. Tatiyaṃ chasu ārammaṇesu somanassitassa lobhaṃ uppādetvā ‘satto satto’tiādinā	1802	
PA_atk-abh01_a:1802_1	nayena aparāmasantassa nārāyaṇavirājanamallayuddhanaṭasamajjādīni passato manāpiyasaddasavanādipasutassa	1802	
PA_atk-abh01_a:1802_2	vā uppajjati. Idha mānena saddhiṃ pañca apaṇṇakaṅgāni honti. Tattha maññatīti ‘māno’.	1802	
PA_atk-abh01_a:1802_3	So unnatilakkhaṇo, sampaggaharaso, ketukamyatāpaccupaṭṭhāno, diṭṭhivippayuttalobhapadaṭṭhāno,	1802	
PA_atk-abh01_a:1802_4	ummādo viya daṭṭhabboti.	1802	
PA_atk-abh01_a:1803	Catutthacittaṃ	180	
PA_atk-abh01_a:1804_0	402. Catutthaṃ vuttappakāresu eva ṭhānesu yadā sīse kheḷaṃ khipanti, pādapaṃsuṃ okiranti,	1804	
PA_atk-abh01_a:1804_1	tadā tassa pariharaṇatthaṃ saussāhena antarantarā olokentānaṃ rājanāṭakesu nikkhantesu	1804	
PA_atk-abh01_a:1804_2	ussāraṇāya vattamānāya tena tena chiddena olokentānañcāti evamādīsu ṭhānesu uppajjati.	1804	
PA_atk-abh01_a:1804_3	Idha pana thinamiddhehi saddhiṃ satta yevāpanakā honti. Ubhayatthāpi micchādiṭṭhi	1804	
PA_atk-abh01_a:1804_4	parihāyati. Taṃ ṭhapetvā sesānaṃ vasena dhammagaṇanā veditabbāti.	1804	
PA_atk-abh01_a:1805	Pañcamacittaṃ	180	
PA_atk-abh01_a:1806_0	403. Pañcamaṃ chasu ārammaṇesu vedanāvasena majjhattassa lobhaṃ uppādetvā ‘satto	1806	
PA_atk-abh01_a:1806_1	satto’tiādinā nayena parāmasantassa uppajjati. Somanassaṭṭhāne panettha upekkhāvedanā	1806	
PA_atk-abh01_a:1806_2	hoti, pītipadaṃ parihāyati. Sesaṃ sabbaṃ paṭhamacittasadisameva.	1806	
PA_atk-abh01_a:1807	Chaṭṭhacittādi	180	
PA_atk-abh01_a:1808_0	409-412. Chaṭṭhasattamaṭṭhamānipi vedanaṃ parivattetvā pītipadañca hāpetvā dutiyatatiyacatutthesu	1808	
PA_atk-abh01_a:1808_1	vuttanayeneva veditabbāni. Imesu aṭṭhasu lobhasahagatacittesu sahajātādhipati ārammaṇādhipatīti	1808	
PA_atk-abh01_a:1808_2	dvepi adhipatayo labbhanti.	1808	
PA_atk-abh01_a:1809	Navamacittaṃ	180	
PA_atk-abh01_a:1810_0	413. Navamaṃ chasu ārammaṇesu domanassitassa paṭighaṃ uppādayato uppajjati. Tassa	1810	
PA_atk-abh01_a:1810_1	samayavavatthānavāre tāva duṭṭhu mano, hīnavedanattā vā kucchitaṃ manoti dummano;	1810	
PA_atk-abh01_a:1810_2	dummanassa bhāvo domanassaṃ. Tena sahagatanti domanassasahagataṃ. Asampiyāyanabhāvena	1810	
PA_atk-abh01_a:1810_3	ārammaṇasmiṃ paṭihaññatīti paṭighaṃ. Tena sampayuttanti paṭighasampayuttaṃ.	1810	
PA_atk-abh01_a:1811_0	Dhammuddese tīsupi ṭhānesu domanassavedanāva āgatā. Tattha vedanāpadaṃ vuttameva.	1811	
PA_atk-abh01_a:1811_1	Tathā dukkhadomanassapadāni lakkhaṇādito pana aniṭṭhārammaṇānubhavanalakkhaṇaṃ domanassaṃ,	1811	
PA_atk-abh01_a:1811_2	yathātathā vā aniṭṭhākārasambhogarasaṃ, cetasikābādhapaccupaṭṭhānaṃ, ekanteneva hadayavatthupadaṭṭhānaṃ.	1811	
PA_atk-abh01_a:1812_0	Mūlakammapathesu yathā purimacittesu lobho hoti, abhijjhā hotīti āgataṃ, evaṃ doso	1812	
PA_atk-abh01_a:1812_1	hoti, byāpādo hotīti vuttaṃ. Tattha dussanti tena, sayaṃ vā dussati, dussanamattameva	1812	
PA_atk-abh01_a:1812_2	vā tanti doso so caṇḍikkalakkhaṇo pahaṭāsiviso viya, visappanaraso visanipāto viya,	1812	
PA_atk-abh01_a:1812_3	attano nissayadahanaraso vā dāvaggi viya, dussanapaccupaṭṭhāno laddhokāso viya sapatto,	1812	
PA_atk-abh01_a:1812_4	āghātavatthupadaṭṭhāno visasaṃsaṭṭhapūtimuttaṃ viya daṭṭhabbo.	1812	
PA_atk-abh01_a:1813_0	Byāpajjati tena cittaṃ, pūtibhāvaṃ upagacchati, byāpādayati vā vinayācārarūpasampattihitasukhādīnīti	1813	
PA_atk-abh01_a:1813_1	byāpādo. Atthato panesa dosoyeva. Idha padapaṭipāṭiyā ekūnatiṃsa padāni honti. Aggahitaggahaṇena	1813	
PA_atk-abh01_a:1813_2	cuddasa. Tesaṃ vasena savibhattikāvibhattikarāsibhedo veditabbo.	1813	
PA_atk-abh01_a:1814_0	Yevāpanakesu chandādhimokkhamanasikārauddhaccāni niyatāni. Issāmacchariyakukkuccesu	1814	
PA_atk-abh01_a:1814_1	pana aññatarena saddhiṃ pañca pañca hutvāpi uppajjanti. Evamepi tayo dhammā aniyatayevāpanakā	1814	
PA_atk-abh01_a:1814_2	nāma. Tesu issatīti ‘issā’. Sā parasampattīnaṃ usūyanalakkhaṇā, tattheva anabhiratirasā,	1814	
PA_atk-abh01_a:1814_3	tato vimukhabhāvapaccupaṭṭhānā, parasampattipadaṭṭhānā. Saṃyojananti daṭṭhabbā. Maccherabhāvo	1814	
PA_atk-abh01_a:1814_4	‘macchariyaṃ’. Taṃ laddhānaṃ vā labhitabbānaṃ vā attano sampattīnaṃ nigūhanalakkhaṇaṃ,	1814	
PA_atk-abh01_a:1814_5	tāsaṃyeva parehi sādhāraṇabhāvaakkhamanarasaṃ, saṅkocanapaccupaṭṭhānaṃ kaṭukañcukatāpaccupaṭṭhānaṃ	1814	
PA_atk-abh01_a:1814_6	vā, attasampattipadaṭṭhānaṃ. Cetaso virūpabhāvoti daṭṭhabbaṃ. Kucchitaṃ kataṃ kukataṃ.	1814	
PA_atk-abh01_a:1814_7	Tassa bhāvo ‘kukkuccaṃ’. Taṃ pacchānutāpalakkhaṇaṃ, katākatānusocanarasaṃ, vippaṭisārapaccupaṭṭhānaṃ,	1814	
PA_atk-abh01_a:1814_8	katākatapadaṭṭhānaṃ. Dāsabyaṃ viya daṭṭhabbaṃ. Ayaṃ tāva uddesavāre viseso.	1814	
PA_atk-abh01_a:1815	415. Niddesavāre vedanāniddese asātaṃ sātapaṭipakkhavasena veditabbaṃ.	181	
PA_atk-abh01_a:1816_0	418. Dosaniddese dussatīti doso. Dussanāti dussanākāro. Dussitattanti dussitabhāvo.	1816	
PA_atk-abh01_a:1816_1	Pakatibhāvavijahanaṭṭhena byāpajjanaṃ byāpatti. Byāpajjanāti byāpajjanākāro. Virujjhatīti	1816	
PA_atk-abh01_a:1816_2	virodho. Punappunaṃ virujjhatīti paṭivirodho. Viruddhākārapaṭiviruddhākāravasena	1816	
PA_atk-abh01_a:1816_3	vā idaṃ vuttaṃ. Caṇḍiko vuccati caṇḍo, thaddhapuggalo; tassa bhāvo caṇḍikkaṃ. Na	1816	
PA_atk-abh01_a:1816_4	etena suropitaṃ vacanaṃ hoti, duruttaṃ aparipuṇṇameva hotīti asuropo. Kuddhakāle	1816	
PA_atk-abh01_a:1816_5	hi paripuṇṇavacanaṃ nāma natthi. Sacepi kassaci hoti taṃ appamāṇaṃ. Apare pana assujananaṭṭhena	1816	
PA_atk-abh01_a:1816_6	assuropanato assuropoti vadanti. Taṃ akāraṇaṃ, somanassassāpi assujananato. Heṭṭhā	1816	
PA_atk-abh01_a:1816_7	vuttaattamanatāpaṭipakkhato na attamanatāti anattamanatā. Sā pana yasmā cittasseva,	1816	
PA_atk-abh01_a:1816_8	na sattassa, tasmā cittassāti vuttaṃ. Sesamettha saṅgahasuññatavāresu ca heṭṭhā vuttanayeneva veditabbanti.	1816	
PA_atk-abh01_a:1817	Dasamacittaṃ	181	
PA_atk-abh01_a:1818	421. Dasamaṃ sasaṅkhārattā parehi ussāhitassa vā, paresaṃ vā aparādhaṃ sāritassa, sayameva vā paresaṃ aparādhaṃ anussaritvā kujjhamānassa uppajjati.	181	
PA_atk-abh01_a:1819_0	Idhāpi padapaṭipāṭiyā ekūnatiṃsa, aggahitaggahaṇena ca cuddaseva padāni honti. Yevāpanakesu	1819	
PA_atk-abh01_a:1819_1	pana thinamiddhampi labbhati. Tasmā ettha vinā issāmacchariyakukkuccehi cattāri apaṇṇakaṅgāni	1819	
PA_atk-abh01_a:1819_2	thinamiddhanti ime cha issādīnaṃ uppattikāle tesu aññatarena saddhiṃ satta yevāpanakā	1819	
PA_atk-abh01_a:1819_3	ekakkhaṇe uppajjanti. Sesaṃ sabbaṃ sabbavāresu navamasadisameva. Imesu pana dvīsu	1819	
PA_atk-abh01_a:1819_4	domanassacittesu sahajātādhipatiyeva labbhati, na ārammaṇādhipati. Na hi kuddho kiñci garuṃ karotīti.	1819	
PA_atk-abh01_a:1820	Ekādasamacittaṃ	182	
PA_atk-abh01_a:1821_0	422. Ekādasamaṃ chasu ārammaṇesu vedanāvasena majjhattassa kaṅkhāpavattikāle uppajjati.	1821	
PA_atk-abh01_a:1821_1	Tassa samayavavatthāne vicikicchāsampayuttanti padaṃ apubbaṃ. Tassattho – vicikicchāya	1821	
PA_atk-abh01_a:1821_2	sampayuttanti vicikicchāsampayuttaṃ. Dhammuddese ‘vicikicchā hotī’ti padameva viseso.	1821	
PA_atk-abh01_a:1821_3	Tattha vigatā cikicchāti vicikicchā. Sabhāvaṃ vā vicinanto etāya kicchati kilamatīti	1821	
PA_atk-abh01_a:1821_4	vicikicchā. Sā saṃsayalakkhaṇā, kampanarasā, anicchayapaccupaṭṭhānā anekaṃsagāhapaccupaṭṭhānā	1821	
PA_atk-abh01_a:1821_5	vā, ayonisomanasikārapadaṭṭhānā. Paṭipattiantarāyakarāti daṭṭhabbā.	1821	
PA_atk-abh01_a:1822	Idha padapaṭipāṭiyā tevīsati padāni honti. Aggahitaggahaṇena cuddasa. Tesaṃ vasena savibhattikāvibhattikarāsivinicchayo veditabbo. Manasikāro uddhaccanti dveyeva yevāpanakā.	182	
PA_atk-abh01_a:1823_0	424. Niddesavārassa cittassekaggatāniddese yasmā idaṃ dubbalaṃ cittaṃ pavattiṭṭhitimattakamevettha	1823	
PA_atk-abh01_a:1823_1	hoti, tasmā ‘saṇṭhitī’tiādīni avatvā cittassa ‘ṭhitī’ti ekameva padaṃ vuttaṃ. Teneva	1823	
PA_atk-abh01_a:1823_2	ca kāraṇena uddesavārepi ‘samādhindriya’ntiādi na vuttaṃ.	1823	
PA_atk-abh01_a:1824_0	425. Vicikicchāniddese kaṅkhanavasena kaṅkhā. Kaṅkhāya āyanāti kaṅkhāyanā. Purimakaṅkhā	1824	
PA_atk-abh01_a:1824_1	hi uttarakaṅkhaṃ āneti nāma. Ākāravasena vā etaṃ vuttaṃ. Kaṅkhāsamaṅgicittaṃ kaṅkhāya	1824	
PA_atk-abh01_a:1824_2	āyitattā kaṅkhāyitaṃ nāma. Tassa bhāvo kaṅkhāyitattaṃ. Vimatīti namati. Vicikicchā	1824	
PA_atk-abh01_a:1824_3	vuttatthā eva. Kampanaṭṭhena dvidhā eḷayatīti dveḷhakaṃ. Paṭipattinivāraṇena dvidhāpatho	1824	
PA_atk-abh01_a:1824_4	viyāti dvedhāpatho. ‘Niccaṃ nu kho idaṃ, aniccaṃ nu kho’tiādipavattiyā ekasmiṃ ākāre	1824	
PA_atk-abh01_a:1824_5	saṇṭhātuṃ asamatthatāya samantato setīti saṃsayo. Ekaṃsaṃ gahetuṃ asamatthatāya na	1824	
PA_atk-abh01_a:1824_6	ekaṃsaggāhoti anekaṃsaggāho. Nicchetuṃ asakkontī ārammaṇato osakkatīti āsappanā.	1824	
PA_atk-abh01_a:1824_7	Ogāhituṃ asakkontī parisamantato sappatīti parisappanā. Pariyogāhituṃ asamatthatāya	1824	
PA_atk-abh01_a:1824_8	apariyogāhanā. Nicchayavasena ārammaṇe pavattituṃ asamatthatāya thambhitattaṃ; cittassa	1824	
PA_atk-abh01_a:1824_9	thaddhabhāvoti attho. Vicikicchā hi uppajjitvā cittaṃ thaddhaṃ karoti. Yasmā panesā	1824	
PA_atk-abh01_a:1824_10	uppajjamānā ārammaṇaṃ gahetvā manaṃ vilikhantī viya, tasmā manovilekhoti vuttā. Sesaṃ	18241	
PA_atk-abh01_a:1824_11	sabbattha uttānatthameva.	18241	
PA_atk-abh01_a:1825	Dvādasamacittaṃ	182	
PA_atk-abh01_a:1826_0	427. Dvādasamassa samayavavatthāne uddhaccena sampayuttanti uddhaccasampayuttaṃ.	1826	
PA_atk-abh01_a:1826_1	Idañhi cittaṃ chasu ārammaṇesu vedanāvasena majjhattaṃ hutvā uddhataṃ hoti. Idha	1826	
PA_atk-abh01_a:1826_2	dhammuddese ‘vicikicchā’-ṭhāne ‘uddhaccaṃ hotī’ti āgataṃ. Padapaṭipāṭiyā aṭṭhavīsati	1826	
PA_atk-abh01_a:1826_3	padāni honti. Aggahitaggahaṇena cuddasa. Tesaṃ vasena savibhattikāvibhattikarāsividhānaṃ	1826	
PA_atk-abh01_a:1826_4	veditabbaṃ. Adhimokkho manasikāroti dveyeva yevāpanakā.	1826	
PA_atk-abh01_a:1827_0	429. Niddesavārassa uddhaccaniddese cittassāti na sattassa, na posassa. Uddhaccanti	1827	
PA_atk-abh01_a:1827_1	uddhatākāro. Na vūpasamoti avūpasamo. Ceto vikkhipatīti cetasovikkhepo. Bhantattaṃ	1827	
PA_atk-abh01_a:1827_2	cittassāti cittassa bhantabhāvo, bhantayānabhantagoṇādīni viya. Iminā ekārammaṇasmiṃyeva	1827	
PA_atk-abh01_a:1827_3	vipphandanaṃ kathitaṃ. Uddhaccañhi ekārammaṇe vipphandati, vicikicchā nānārammaṇe.	1827	
PA_atk-abh01_a:1827_4	Sesaṃ sabbavāresu heṭṭhā vuttanayeneva veditabbaṃ.	1827	
PA_atk-abh01_a:1828_0	Idāni imasmiṃ cittadvaye pakiṇṇakavinicchayo hoti. ‘Ārammaṇe pavaṭṭanakacittāni nāma	1828	
PA_atk-abh01_a:1828_1	katī’ti? Hi vutte ‘imāneva dve’ti vattabbaṃ. Tattha vicikicchāsahagataṃ ekantena	1828	
PA_atk-abh01_a:1828_2	pavaṭṭati, uddhaccasahagataṃ pana laddhādhimokkhattā laddhapatiṭṭhaṃ pavaṭṭati. Yathā	1828	
PA_atk-abh01_a:1828_3	hi vaṭṭacaturassesu dvīsu maṇīsu pabbhāraṭṭhāne pavaṭṭetvā vissaṭṭhesu vaṭṭamaṇi	1828	
PA_atk-abh01_a:1828_4	ekanteneva pavaṭṭati, caturasso patiṭṭhāya patiṭṭhāya pavaṭṭati, evaṃsampadamidaṃ	1828	
PA_atk-abh01_a:1828_5	veditabbaṃ. Sabbesupi hīnādibhedo na uddhaṭo, sabbesaṃ ekantahīnattā. Sahajātādhipati	1828	
PA_atk-abh01_a:1828_6	labbhamānopi na uddhaṭo, heṭṭhā dassitanayattā. Ñāṇābhāvato panettha vīmaṃsādhipati	1828	
PA_atk-abh01_a:1828_7	nāma natthi. Pacchimadvaye sesopi natthi eva. Kasmā? Kañci dhammaṃ dhuraṃ katvā anuppajjanato,	1828	
PA_atk-abh01_a:1828_8	paṭṭhāne ca paṭisiddhato.	1828	
PA_atk-abh01_a:1829_0	Imehi pana dvādasahipi akusalacittehi kamme āyūhite, ṭhapetvā uddhaccasahagataṃ,	1829	
PA_atk-abh01_a:1829_1	sesāni ekādaseva paṭisandhiṃ ākaḍḍhanti. Vicikicchāsahagate aladdhādhimokkhe dubbalepi	1829	
PA_atk-abh01_a:1829_2	paṭisandhiṃ ākaḍḍhamāne uddhaccasahagataṃ laddhādhimokkhaṃ balavaṃ kasmā nākaḍḍhatīti?	1829	
PA_atk-abh01_a:1829_3	Dassanena pahātabbābhāvato. Yadi hi ākaḍḍheyya ‘dassanenapahātabba’-padavibhaṅge	1829	
PA_atk-abh01_a:1829_4	āgaccheyya, tasmā, ṭhapetvā taṃ, sesāni ekādasa ākaḍḍhanti. Tesu hi yena kenaci kamme	1829	
PA_atk-abh01_a:1829_5	āyūhite tāya cetanāya catūsu apāyesu paṭisandhi hoti. Akusalavipākesu ahetukamanoviññāṇadhātuupekkhāsahagatāya	1829	
PA_atk-abh01_a:1829_6	paṭisandhiṃ gaṇhāti. Itarassāpi ettheva paṭisandhidānaṃ bhaveyya. Yasmā panetaṃ natthi,	1829	
PA_atk-abh01_a:1829_7	tasmā ‘dassanenapahātabba’-padavibhaṅge nāgatanti.	1829	
PA_atk-abh01_a:1830	Akusalā dhammātipadassa vaṇṇanā niṭṭhitā.	183	
PA_atk-abh01_a:1831	Abyākatapadaṃ	183	
PA_atk-abh01_a:1832	Ahetukakusalavipāko	183	
PA_atk-abh01_a:1833_0	431. Idāni abyākatapadaṃ bhājetvā dassetuṃ katame dhammā abyākatātiādi āraddhaṃ.	1833	
PA_atk-abh01_a:1833_1	Tattha catubbidhaṃ abyākataṃ – vipākaṃ kiriyaṃ rūpaṃ nibbānanti. Tesu vipākābyākataṃ.	1833	
PA_atk-abh01_a:1833_2	Vipākābyākatepi kusalavipākaṃ. Tasmimpi parittavipākaṃ. Tasmimpi ahetukaṃ. Tasmimpi	1833	
PA_atk-abh01_a:1833_3	pañcaviññāṇaṃ. Tasmimpi dvārapaṭipāṭiyā cakkhuviññāṇaṃ. Tassāpi, ṭhapetvā dvārārammaṇādisādhāraṇapaccayaṃ,	1833	
PA_atk-abh01_a:1833_4	asādhāraṇakammapaccayavaseneva uppattiṃ dīpetuṃ kāmāvacarassa kusalassa kammassa	1833	
PA_atk-abh01_a:1833_5	katattātiādi vuttaṃ. Tattha katattāti katakāraṇā. Upacitattāti ācitattā, vaḍḍhitakāraṇā.	1833	
PA_atk-abh01_a:1833_6	Cakkhuviññāṇanti kāraṇabhūtassa cakkhussa viññāṇaṃ, cakkhuto vā pavattaṃ, cakkhusmiṃ	1833	
PA_atk-abh01_a:1833_7	vā nissitaṃ viññāṇanti cakkhuviññāṇaṃ. Parato sotaviññāṇādīsupi eseva nayo.	1833	
PA_atk-abh01_a:1834_0	Tattha cakkhusannissitarūpavijānanalakkhaṇaṃ cakkhuviññāṇaṃ, rūpamattārammaṇarasaṃ,	1834	
PA_atk-abh01_a:1834_1	rūpābhimukhabhāvapaccupaṭṭhānaṃ, rūpārammaṇāya kiriyamanodhātuyā apagamapadaṭṭhānaṃ.	1834	
PA_atk-abh01_a:1834_2	Parato āgatāni sotādisannissitasaddādivijānanalakkhaṇāni sotaghānajivhākāyaviññāṇāni	1834	
PA_atk-abh01_a:1834_3	saddādimattārammaṇarasāni, saddādiabhimukhabhāvapaccupaṭṭhānāni, saddādiārammaṇānaṃ	1834	
PA_atk-abh01_a:1834_4	kiriyamanodhātūnaṃ apagamapadaṭṭhānāni.	1834	
PA_atk-abh01_a:1835_0	Idha padapaṭipāṭiyā dasa padāni honti. Aggahitaggahaṇena satta. Tesu pañca avibhattikāni,	1835	
PA_atk-abh01_a:1835_1	dve savibhattikāni. Tesu cittaṃ phassapañcakavasena ceva indriyavasena ca dvīsu ṭhānesu	1835	
PA_atk-abh01_a:1835_2	vibhattiṃ gacchati, vedanā phassapañcakajhānaṅgaindriyavasena tīsuyeva. Rāsayopi	1835	
PA_atk-abh01_a:1835_3	imeva tayo honti. Yevāpanako eko manasikāro eva.	1835	
PA_atk-abh01_a:1836	436. Niddesavāre cakkhuviññāṇaṃ paṇḍaranti vatthuto vuttaṃ. Kusalañhi attano parisuddhatāya paṇḍaraṃ nāma, akusalaṃ bhavaṅganissandena, vipākaṃ vatthupaṇḍarattā.	183	
PA_atk-abh01_a:1837_0	439. Cittassekaggatāniddese cittassa ṭhitīti ekameva padaṃ vuttaṃ. Idampi hi dubbalaṃ	1837	
PA_atk-abh01_a:1837_1	cittaṃ pavattiṭṭhitimattamevettha labbhati, ‘saṇṭhitiavaṭṭhiti’-bhāvaṃ pāpuṇituṃ	1837	
PA_atk-abh01_a:1837_2	na sakkoti. Saṅgahavāre jhānaṅgamaggaṅgāni na uddhaṭāni. Kasmā? Vitakkapacchimakañhi	1837	
PA_atk-abh01_a:1837_3	jhānaṃ nāma, hetupacchimako maggo nāma. Pakatiyā avitakkacitte jhānaṅgaṃ na labbhati,	1837	
PA_atk-abh01_a:1837_4	ahetukacitte ca maggaṅgāni. Tasmā idha ubhayampi na uddhaṭaṃ. Saṅkhārakkhandhopettha	1837	
PA_atk-abh01_a:1837_5	caturaṅgikoyeva bhājito. Suññatavāro pākatikoyeva. Sotaviññāṇādiniddesāpi imināva nayena veditabbā.	1837	
PA_atk-abh01_a:1838_0	Kevalañhi cakkhuviññāṇādīsu ‘upekkhā’ bhājitā, kāyaviññāṇe ‘sukha’nti, ayamettha	1838	
PA_atk-abh01_a:1838_1	viseso. Sopi ca ghaṭṭanavasena hotīti veditabbo. Cakkhudvārādīsu hi catūsu upādārūpameva	1838	
PA_atk-abh01_a:1838_2	upādārūpaṃ ghaṭṭeti, upādārūpeyeva upādārūpaṃ ghaṭṭente paṭighaṭṭanānighaṃso balavā	1838	
PA_atk-abh01_a:1838_3	na hoti. Catunnaṃ adhikaraṇīnaṃ upari cattāro kappāsapicupiṇḍe ṭhapetvā picupiṇḍeheva	1838	
PA_atk-abh01_a:1838_4	pahatakālo viya phuṭṭhamattameva hoti. Vedanā majjhattaṭṭhāne tiṭṭhati. Kāyadvāre	1838	
PA_atk-abh01_a:1838_5	pana bahiddhā mahābhūtārammaṇaṃ ajjhattikakāyapasādaṃ ghaṭṭetvā pasādapaccayesu mahābhūtesu	1838	
PA_atk-abh01_a:1838_6	paṭihaññati. Yathā adhikaraṇīmatthake kappāsapicupiṇḍaṃ ṭhapetvā kūṭena paharantassa	1838	
PA_atk-abh01_a:1838_7	kappāsapicupiṇḍaṃ chinditvā kūṭaṃ adhikaraṇiṃ gaṇhatīti, nighaṃso balavā hoti, evameva	1838	
PA_atk-abh01_a:1838_8	paṭighaṭṭanānighaṃso balavā hoti. Iṭṭhe ārammaṇe sukhasahagataṃ kāyaviññāṇaṃ uppajjati,	1838	
PA_atk-abh01_a:1838_9	aniṭṭhe dukkhasahagataṃ.	1838	
PA_atk-abh01_a:1839_0	Imesaṃ pana pañcannaṃ cittānaṃ vatthudvārārammaṇāni nibaddhāneva honti, vatthādisaṅkamanaṃ	1839	
PA_atk-abh01_a:1839_1	nāmettha natthi. Kusalavipākacakkhuviññāṇañhi cakkhupasādaṃ vatthuṃ katvā iṭṭhe ca	1839	
PA_atk-abh01_a:1839_2	iṭṭhamajjhatte ca catusamuṭṭhānikarūpārammaṇe dassanakiccaṃ sādhayamānaṃ cakkhudvāre	1839	
PA_atk-abh01_a:1839_3	ṭhatvā vipaccati. Sotaviññāṇādīni sotapasādādīni vatthuṃ katvā iṭṭhaiṭṭhamajjhattesu	1839	
PA_atk-abh01_a:1839_4	saddādīsu savanaghāyanasāyanaphusanakiccāni sādhayamānāni sotadvārādīsu ṭhatvā vipaccanti.	1839	
PA_atk-abh01_a:1839_5	Saddo panettha dvisamuṭṭhānikoyeva hoti.	1839	
PA_atk-abh01_a:1840_0	455. Manodhātuniddese sabhāvasuññatanissattaṭṭhena manoyeva dhātu manodhātu. Sā cakkhuviññāṇādīnaṃ	1840	
PA_atk-abh01_a:1840_1	anantaraṃ rūpādivijānanalakkhaṇā, rūpādīnaṃ sampaṭicchanarasā, tathābhāvapaccupaṭṭhānā,	1840	
PA_atk-abh01_a:1840_2	cakkhuviññāṇādiapagamapadaṭṭhānā. Idha dhammuddese dvādasa padāni honti. Aggahitaggahaṇena	1840	
PA_atk-abh01_a:1840_3	nava. Tesu satta avibhattikāni dve savibhattikāni. Adhimokkho manasikāroti dve yevāpanakā.	1840	
PA_atk-abh01_a:1840_4	Vitakkaniddeso abhiniropanaṃ pāpetvā ṭhapito. Yasmā panetaṃ cittaṃ neva kusalaṃ nākusalaṃ,	1840	
PA_atk-abh01_a:1840_5	tasmā sammāsaṅkappoti vā micchāsaṅkappoti vā na vuttaṃ. Saṅgahavāre labbhamānampi	1840	
PA_atk-abh01_a:1840_6	jhānaṅgaṃ pañcaviññāṇasote patitvā gatanti. Maggaṅgaṃ pana na labbhatiyevāti na uddhaṭaṃ.	1840	
PA_atk-abh01_a:1840_7	Suññatavāro pākatikoyeva. Imassa cittassa vatthu nibaddhaṃ hadayavatthumeva hoti.	1840	
PA_atk-abh01_a:1840_8	Dvārārammaṇāni anibaddhāni. Tattha kiñcāpi dvārārammaṇāni saṅkamanti, ṭhānaṃ pana	1840	
PA_atk-abh01_a:1840_9	ekaṃ. Sampaṭicchanakiccameva hetaṃ hoti. Idañhi pañcadvāre pañcasu ārammaṇesu sampaṭicchanaṃ	1840	
PA_atk-abh01_a:1840_10	hutvā vipaccati. Kusalavipākesu cakkhuviññāṇādīsu niruddhesu taṃsamanantarā tāneva	18401	
PA_atk-abh01_a:1840_11	ṭhānappattāni rūpārammaṇādīni sampaṭicchati.	18401	
PA_atk-abh01_a:1841_0	469. Manoviññāṇadhātuniddesesu paṭhamamanoviññāṇadhātuyaṃ ‘pīti’padaṃ adhikaṃ. Vedanāpi	1841	
PA_atk-abh01_a:1841_1	‘somanassa’-vedanā hoti. Ayañhi iṭṭhārammaṇasmiṃyeva pavattati. Dutiyamanoviññāṇadhātu	1841	
PA_atk-abh01_a:1841_2	iṭṭhamajjhattārammaṇe. Tasmā tattha ‘upekkhā’ vedanā hotīti. Padāni manodhātuniddesasadisāneva.	1841	
PA_atk-abh01_a:1841_3	Ubhayatthāpi pañcaviññāṇasote patitvā gatattāyeva jhānaṅgāni na uddhaṭāni. Maggaṅgāni	1841	
PA_atk-abh01_a:1841_4	alābhatoyeva. Sesaṃ sabbattha vuttanayeneva veditabbaṃ. Lakkhaṇādito panesā duvidhāpi	1841	
PA_atk-abh01_a:1841_5	manoviññāṇadhātu ahetukavipākā, chaḷārammaṇavijānanalakkhaṇā, santīraṇādirasā, tathābhāvapaccupaṭṭhānā,	1841	
PA_atk-abh01_a:1841_6	hadayavatthupadaṭṭhānāti veditabbā.	1841	
PA_atk-abh01_a:1842_0	Tattha paṭhamā dvīsu ṭhānesu vipaccati. Sā hi pañcadvāre kusalavipākacakkhuviññāṇādianantaraṃ,	1842	
PA_atk-abh01_a:1842_1	vipākamanodhātuyā taṃ ārammaṇaṃ sampaṭicchitvā niruddhāya, tasmiṃ yevārammaṇe santīraṇakiccaṃ	1842	
PA_atk-abh01_a:1842_2	sādhayamānā pañcasu dvāresu ṭhatvā vipaccati. Chasu dvāresu pana balavārammaṇe tadārammaṇā	1842	
PA_atk-abh01_a:1842_3	hutvā vipaccati. Kathaṃ? Yathā hi caṇḍasote, tiriyaṃ nāvāya gacchantiyā, udakaṃ chijjitvā	1842	
PA_atk-abh01_a:1842_4	thokaṃ ṭhānaṃ nāvaṃ anubandhitvā yathāsotameva gacchati, evameva chasu dvāresu balavārammaṇe	1842	
PA_atk-abh01_a:1842_5	palobhayamāne āpāthagate javanaṃ javati. Tasmiṃ javite bhavaṅgassa vāro. Idaṃ pana	1842	
PA_atk-abh01_a:1842_6	cittaṃ bhavaṅgassa vāraṃ adatvā javanena gahitārammaṇaṃ gahetvā ekaṃ dve cittavāre	1842	
PA_atk-abh01_a:1842_7	pavattitvā bhavaṅgameva otarati. Gavakkhandhe nadiṃ tarantepi evameva upamā vitthāretabbā.	1842	
PA_atk-abh01_a:1842_8	Evamesā yaṃ javanena gahitārammaṇaṃ tasseva gahitattā tadārammaṇaṃ nāma hutvā vipaccati.	1842	
PA_atk-abh01_a:1843_0	Dutiyā pana pañcasu ṭhānesu vipaccati. Kathaṃ? Manussaloke tāva jaccandhajaccabadhirajaccaeḷajaccummattakaubhatobyañjanakanapuṃsakānaṃ	1843	
PA_atk-abh01_a:1843_1	paṭisandhiggahaṇakāle paṭisandhi hutvā vipaccati. Paṭisandhiyā vītivattāya yāvatāyukaṃ	1843	
PA_atk-abh01_a:1843_2	bhavaṅgaṃ hutvā vipaccati. Iṭṭhamajjhatte pañcārammaṇavīthiyā santīraṇaṃ hutvā, balavārammaṇe	1843	
PA_atk-abh01_a:1843_3	chasu dvāresu tadārammaṇaṃ hutvā, maraṇakāle cuti hutvāti imesu pañcasu ṭhānesu vipaccatīti.	1843	
PA_atk-abh01_a:1844	Manoviññāṇadhātudvayaṃ niṭṭhitaṃ.	184	
PA_atk-abh01_a:1845	Aṭṭhamahāvipākacittavaṇṇanā	184	
PA_atk-abh01_a:1846_0	498. Idāni aṭṭhamahāvipākacittāni dassetuṃ puna katame dhammā abyākatātiādi āraddhaṃ.	1846	
PA_atk-abh01_a:1846_1	Tattha pāḷiyaṃ nayamattaṃ dassetvā sabbavārā saṃkhittā. Tesaṃ attho heṭṭhā vuttanayeneva	1846	
PA_atk-abh01_a:1846_2	veditabbo. Yo panettha viseso taṃ dassetuṃ alobho abyākatamūlantiādi vuttaṃ. Yampi	1846	
PA_atk-abh01_a:1846_3	na vuttaṃ taṃ evaṃ veditabbaṃ – yo hi kāmāvacarakusalesu kammadvārakammapathapuññakiriyavatthubhedo	1846	
PA_atk-abh01_a:1846_4	vutto so idha natthi. Kasmā? Aviññattijanakato avipākadhammato tathā appavattito	1846	
PA_atk-abh01_a:1846_5	ca. Yāpi tā yevāpanakesu karuṇāmuditā vuttā, tā sattārammaṇattā vipākesu na santi.	1846	
PA_atk-abh01_a:1846_6	Ekantaparittārammaṇāni hi kāmāvacaravipākāni. Na kevalañca karuṇāmuditā, viratiyopettha	1846	
PA_atk-abh01_a:1846_7	na santi. ‘Pañca sikkhāpadāni kusalānevā’ti hi vuttaṃ.	1846	
PA_atk-abh01_a:1847_0	Asaṅkhārasasaṅkhāravidhānañcettha kusalato ceva paccayabhedato ca veditabbaṃ. Asaṅkhārikassa	1847	
PA_atk-abh01_a:1847_1	hi kusalassa asaṅkhārikameva vipākaṃ, sasaṅkhārikassa sasaṅkhārikaṃ. Balavapaccayehi	1847	
PA_atk-abh01_a:1847_2	ca uppannaṃ asaṅkhārikaṃ, itarehi itaraṃ. Hīnādibhedepi imāni hīnamajjhimapaṇītehi	1847	
PA_atk-abh01_a:1847_3	chandādīhi anipphāditattā hīnamajjhimapaṇītāni nāma na honti. Hīnassa pana kusalassa	1847	
PA_atk-abh01_a:1847_4	vipākaṃ hīnaṃ, majjhimassa majjhimaṃ, paṇītassa paṇītaṃ. Adhipatino pettha na santi.	1847	
PA_atk-abh01_a:1847_5	Kasmā? Chandādīni dhuraṃ katvā anuppādetabbato. Sesaṃ sabbaṃ aṭṭhasu kusalesu vuttasadisameva.	1847	
PA_atk-abh01_a:1848_0	Idāni imesaṃ aṭṭhannaṃ mahāvipākacittānaṃ vipaccanaṭṭhānaṃ veditabbaṃ. Etāni hi catūsu	1848	
PA_atk-abh01_a:1848_1	ṭhānesu vipaccanti – paṭisandhiyaṃ, bhavaṅge, cutiyaṃ, tadārammaṇeti. Kathaṃ? Manussesu	1848	
PA_atk-abh01_a:1848_2	tāva kāmāvacaradevesu ca puññavantānaṃ duhetukatihetukānaṃ paṭisandhiggahaṇakāle	1848	
PA_atk-abh01_a:1848_3	paṭisandhi hutvā vipaccanti. Paṭisandhiyā vītivattāya pavatte saṭṭhipi asītipi vassāni	1848	
PA_atk-abh01_a:1848_4	asaṅkhyeyyampi āyukālaṃ bhavaṅgaṃ hutvā, balavārammaṇe chasu dvāresu tadārammaṇaṃ	1848	
PA_atk-abh01_a:1848_5	hutvā, maraṇakāle cuti hutvāti. Evaṃ catūsu ṭhānesu vipaccanti.	1848	
PA_atk-abh01_a:1849_0	Tattha sabbepi sabbaññubodhisattā pacchimapaṭisandhiggahaṇe paṭhamena somanassasahagatatihetukaasaṅkhārikamahāvipākacittena	1849	
PA_atk-abh01_a:1849_1	paṭisandhiṃ gaṇhanti. Taṃ pana mettāpubbabhāgacittassa vipākaṃ hoti. Tena dinnāya	1849	
PA_atk-abh01_a:1849_2	paṭisandhiyā asaṅkhyeyyaṃ āyu. Kālavasena pana pariṇamati. Mahāsīvatthero panāha	1849	
PA_atk-abh01_a:1849_3	– ‘somanassasahagatato upekkhāsahagataṃ balavataraṃ. Tena paṭisandhiṃ gaṇhanti. Tena	1849	
PA_atk-abh01_a:1849_4	gahitapaṭisandhikā hi mahajjhāsayā honti. Dibbesupi ārammaṇesu uppilāvino na honti,	1849	
PA_atk-abh01_a:1849_5	tipiṭakacūḷanāgattherādayo viyā’ti. Aṭṭhakathāyaṃ pana – ‘ayaṃ therassa manoratho,’‘natthi	1849	
PA_atk-abh01_a:1849_6	eta’nti paṭikkhipitvā ‘sabbaññubodhisattānaṃ hitūpacāro balavā hoti, tasmā mettāpubbabhāgakāmāvacarakusalavipākasomanassasahagatatihetukaasaṅkhārikacittena	1849	
PA_atk-abh01_a:1849_7	paṭisandhiṃ gaṇhantī’ti vuttaṃ.	1849	
PA_atk-abh01_a:1850	Vipākuddhārakathā	185	
PA_atk-abh01_a:1851_0	Idāni vipākuddhārakathāya mātikā ṭhapetabbā – tipiṭakacūḷanāgatthero tāva āha – ekāya	1851	
PA_atk-abh01_a:1851_1	kusalacetanāya soḷasa vipākacittāni uppajjanti. Ettheva dvādasakamaggopi ahetukaṭṭhakampīti.	1851	
PA_atk-abh01_a:1851_2	Moravāpivāsī mahādattatthero panāha – ekāya kusalacetanāya dvādasa vipākacittāni	1851	
PA_atk-abh01_a:1851_3	uppajjanti. Ettheva dasakamaggopi ahetukaṭṭhakampīti. Tipiṭakamahādhammarakkhitatthero	1851	
PA_atk-abh01_a:1851_4	āha – ekāya kusalacetanāya dasa vipākacittāni uppajjanti, ettheva ahetukaṭṭhakanti.	1851	
PA_atk-abh01_a:1852_0	Imasmiṃ ṭhāne sāketapañhaṃ nāma gaṇhiṃsu. Sākete kira upāsakā sālāyaṃ nisīditvā ‘kiṃ	1852	
PA_atk-abh01_a:1852_1	nu kho ekāya cetanāya kamme āyūhite ekā paṭisandhi hoti udāhu nānā’ti? Pañhaṃ nāma	1852	
PA_atk-abh01_a:1852_2	samuṭṭhāpetvā nicchetuṃ asakkontā ābhidhammikatthere upasaṅkamitvā pucchiṃsu. Therā	1852	
PA_atk-abh01_a:1852_3	‘yathā ekasmā ambabījā ekova aṅkuro nikkhamati, evaṃ ekāva paṭisandhi hotī’ti saññāpesuṃ.	1852	
PA_atk-abh01_a:1852_4	Athekadivasaṃ ‘kiṃ nu kho nānācetanāhi kamme āyūhite paṭisandhiyo nānā honti udāhu	1852	
PA_atk-abh01_a:1852_5	ekā’ti? Pañhaṃ samuṭṭhāpetvā nicchetuṃ asakkontā there pucchiṃsu. Therā ‘yathā bahūsu	1852	
PA_atk-abh01_a:1852_6	ambabījesu ropitesu bahū aṅkurā nikkhamanti, evaṃ bahukāva paṭisandhiyo hontī’ti saññāpesuṃ.	1852	
PA_atk-abh01_a:1853_0	Aparampi imasmiṃ ṭhāne ussadakittanaṃ nāma gahitaṃ. Imesañhi sattānaṃ lobhopi ussanno	1853	
PA_atk-abh01_a:1853_1	hoti, dosopi mohopi; alobhopi adosopi amohopi. Taṃ nesaṃ ussannabhāvaṃ ko niyāmetīti?	1853	
PA_atk-abh01_a:1853_2	Pubbahetu niyāmeti. Kammāyūhanakkhaṇeyeva nānattaṃ hoti. Kathaṃ? “Yassa hi kammāyūhanakkhaṇe	1853	
PA_atk-abh01_a:1853_3	lobho balavā hoti alobho mando, adosāmohā balavanto dosamohā mandā, tassa mando alobho	1853	
PA_atk-abh01_a:1853_4	lobhaṃ pariyādātuṃ na sakkoti, adosāmohā pana balavanto dosamohe pariyādātuṃ sakkonti.	1853	
PA_atk-abh01_a:1853_5	Tasmā so tena kammena dinnapaṭisandhivasena nibbatto luddho hoti, sukhasīlo akkodhano,	1853	
PA_atk-abh01_a:1853_6	paññavā pana hoti vajirūpamañāṇo”ti.	1853	
PA_atk-abh01_a:1854_0	‘Yassa pana kammāyūhanakkhaṇe lobhadosā balavanto honti alobhādosā mandā, amoho balavā	1854	
PA_atk-abh01_a:1854_1	moho mando, so purimanayeneva luddho ceva hoti duṭṭho ca, paññavā pana hoti vajirūpamañāṇo	1854	
PA_atk-abh01_a:1854_2	dattābhayatthero viya.	1854	
PA_atk-abh01_a:1855	‘Yassa pana kammāyūhanakkhaṇe lobhādosamohā balavanto honti itare mandā, so purimanayeneva luddho ceva hoti dandho ca, sukhasīlako pana hoti akkodhano.	185	
PA_atk-abh01_a:1856	‘Tathā yassa kammāyūhanakkhaṇe tayopi lobhadosamohā balavanto honti alobhādayo mandā, so purimanayeneva luddho ceva hoti duṭṭho ca mūḷho ca.	185	
PA_atk-abh01_a:1857	‘Yassa pana kammāyūhanakkhaṇe alobhadosamohā balavanto honti itare mandā, so purimanayeneva appakileso hoti, dibbārammaṇampi disvā niccalo, duṭṭho pana hoti dandhapañño cāti.	185	
PA_atk-abh01_a:1858	‘Yassa pana kammāyūhanakkhaṇe alobhādosamohā balavanto honti itare mandā, so purimanayeneva aluddho ceva hoti, sukhasīlako ca, dandho pana hoti.	185	
PA_atk-abh01_a:1859	‘Tathā yassa kammāyūhanakkhaṇe alobhadosāmohā balavanto honti itare mandā, so purimanayeneva aluddho ceva hoti paññavā ca, duṭṭho ca pana hoti kodhano.	185	
PA_atk-abh01_a:1860	‘Yassa pana kammāyūhanakkhaṇe tayopi alobhādayo balavanto honti lobhādayo mandā, so mahāsaṅgharakkhitatthero viya aluddho aduṭṭho paññavā ca hotī’ti.	186	
PA_atk-abh01_a:1861_0	Aparampi imasmiṃ ṭhāne hetukittanaṃ nāma gahitaṃ. Tihetukakammañhi tihetukampi duhetukampi	1861	
PA_atk-abh01_a:1861_1	ahetukampi vipākaṃ deti. Duhetukakammaṃ tihetukavipākaṃ na deti, itaraṃ deti. Tihetukakammena	1861	
PA_atk-abh01_a:1861_2	paṭisandhi tihetukāpi hoti, duhetukāpi; ahetukā na hoti. Duhetukena duhetukāpi hoti	1861	
PA_atk-abh01_a:1861_3	ahetukāpi; tihetukā na hoti. Asaṅkhārikaṃ kusalaṃ asaṅkhārikampi sasaṅkhārikampi	1861	
PA_atk-abh01_a:1861_4	vipākaṃ deti. Sasaṅkhārikaṃ sasaṅkhārikampi asaṅkhārikampi vipākaṃ deti. Ārammaṇena	1861	
PA_atk-abh01_a:1861_5	vedanā parivattetabbā. Javanena tadārammaṇaṃ niyāmetabbaṃ.	1861	
PA_atk-abh01_a:1862_0	Idāni tassa tassa therassa vāde soḷasamaggādayo veditabbā. Paṭhamakāmāvacarakusalasadisena	1862	
PA_atk-abh01_a:1862_1	hi paṭhamamahāvipākacittena gahitapaṭisandhikassa gabbhāvāsato nikkhamitvā saṃvarāsaṃvare	1862	
PA_atk-abh01_a:1862_2	paṭṭhapetuṃ samatthabhāvaṃ upagatassa cakkhudvārasmiṃ ‘iṭṭhārammaṇe’ āpāthamāgate	1862	
PA_atk-abh01_a:1862_3	kiriyamanodhātuyā bhavaṅge anāvaṭṭiteyeva atikkamanaārammaṇānaṃ pamāṇaṃ natthi. Kasmā	1862	
PA_atk-abh01_a:1862_4	evaṃ hoti? Ārammaṇadubbalatāya. Ayaṃ tāva eko moghavāro.	1862	
PA_atk-abh01_a:1863_0	Sace pana bhavaṅgaṃ āvaṭṭeti, kiriyamanodhātuyā bhavaṅge āvaṭṭite, voṭṭhabbanaṃ apāpetvāva	1863	
PA_atk-abh01_a:1863_1	antarā, cakkhuviññāṇe vā sampaṭicchane vā santīraṇe vā ṭhatvā nivattissatīti netaṃ	1863	
PA_atk-abh01_a:1863_2	ṭhānaṃ vijjati. Voṭṭhabbanavasena pana ṭhatvā ekaṃ vā dve vā cittāni pavattanti.	1863	
PA_atk-abh01_a:1863_3	Tato āsevanaṃ labhitvā javanaṭṭhāne ṭhatvā puna bhavaṅgaṃ otarati idampi ārammaṇadubbalatāya	1863	
PA_atk-abh01_a:1863_4	eva hoti. Ayaṃ pana vāro ‘diṭṭhaṃ viya me, sutaṃ viya me’tiādīni vadanakāle labbhati.	1863	
PA_atk-abh01_a:1863_5	Ayampi dutiyo moghavāro.	1863	
PA_atk-abh01_a:1864_0	Aparassa kiriyamanodhātuyā bhavaṅge āvaṭṭite vīthicittāni uppajjanti, javanaṃ javati.	1864	
PA_atk-abh01_a:1864_1	Javanapariyosāne pana tadārammaṇassa vāro. Tasmiṃ anuppanneyeva bhavaṅgaṃ otarati.	1864	
PA_atk-abh01_a:1864_2	Tatrāyaṃ upamā – yathā hi nadiyā āvaraṇaṃ bandhitvā mahāmātikābhimukhe udake kate	1864	
PA_atk-abh01_a:1864_3	udakaṃ gantvā ubhosu tīresu kedāre pūretvā atirekaṃ kakkaṭakamaggādīhi palāyitvā	1864	
PA_atk-abh01_a:1864_4	puna nadiṃyeva otarati, evametaṃ daṭṭhabbaṃ. Ettha hi nadiyaṃ udakappavattanakālo	1864	
PA_atk-abh01_a:1864_5	viya bhavaṅgavīthippavattanakālo. Āvaraṇabandhanakālo viya kiriyamanodhātuyā bhavaṅgassa	1864	
PA_atk-abh01_a:1864_6	āvaṭṭanakālo. Mahāmātikāya udakappavattanakālo viya vīthicittappavatti. Ubhosu tīresu	1864	
PA_atk-abh01_a:1864_7	kedārapūraṇaṃ viya javanaṃ. Kakkaṭakamaggādīhi palāyitvā puna udakassa nadīotaraṇaṃ	1864	
PA_atk-abh01_a:1864_8	viya javanaṃ javitvā tadārammaṇe anuppanneyeva puna bhavaṅgotaraṇaṃ. Evaṃ bhavaṅgaṃ	1864	
PA_atk-abh01_a:1864_9	otaraṇacittānampi gaṇanapatho natthi. Idañcāpi ārammaṇadubbalatāya eva hoti. Ayaṃ tatiyo moghavāro.	1864	
PA_atk-abh01_a:1865_0	Sace pana balavārammaṇaṃ āpāthagataṃ hoti kiriyamanodhātuyā bhavaṅge āvaṭṭite cakkhuviññāṇādīni	1865	
PA_atk-abh01_a:1865_1	uppajjanti. Javanaṭṭhāne pana paṭhamakāmāvacarakusalacittaṃ javanaṃ hutvā chasattavāre	1865	
PA_atk-abh01_a:1865_2	javitvā tadārammaṇassa vāraṃ deti. Tadārammaṇaṃ patiṭṭhahamānaṃ taṃsadisameva mahāvipākacittaṃ	1865	
PA_atk-abh01_a:1865_3	patiṭṭhāti. Idaṃ dve nāmāni labhati – paṭisandhicittasadisattā ‘mūlabhavaṅga’nti	1865	
PA_atk-abh01_a:1865_4	ca, yaṃ javanena gahitaṃ ārammaṇaṃ tassa gahitattā ‘tadārammaṇa’nti ca. Imasmiṃ ṭhāne	1865	
PA_atk-abh01_a:1865_5	cakkhuviññāṇaṃ sampaṭicchanaṃ santīraṇaṃ tadārammaṇanti cattāri vipākacittāni gaṇanūpagāni honti.	1865	
PA_atk-abh01_a:1866_0	Yadā pana dutiyakusalacittaṃ javanaṃ hoti, tadā taṃsadisaṃ dutiyavipākacittameva	1866	
PA_atk-abh01_a:1866_1	tadārammaṇaṃ hutvā patiṭṭhāti. Idañca dve nāmāni labhati. Paṭisandhicittena asadisattā	1866	
PA_atk-abh01_a:1866_2	‘āgantukabhavaṅga’nti ca purimanayeneva ‘tadārammaṇa’nti ca. Iminā saddhiṃ purimāni	1866	
PA_atk-abh01_a:1866_3	cattāri pañca honti.	1866	
PA_atk-abh01_a:1867_0	Yadā pana tatiyakusalacittaṃ javanaṃ hoti, tadā taṃsadisaṃ tatiyavipākacittaṃ tadārammaṇaṃ	1867	
PA_atk-abh01_a:1867_1	hutvā patiṭṭhāti. Idampi vuttanayeneva ‘āgantukabhavaṅgaṃ’‘tadārammaṇa’nti ca dve	1867	
PA_atk-abh01_a:1867_2	nāmāni labhati. Iminā saddhiṃ purimāni pañca cha honti.	1867	
PA_atk-abh01_a:1868_0	Yadā pana catutthakusalacittaṃ javanaṃ hoti, tadā taṃsadisaṃ catutthavipākacittaṃ	1868	
PA_atk-abh01_a:1868_1	tadārammaṇaṃ hutvā patiṭṭhāti. Idampi vuttanayeneva ‘āgantukabhavaṅgaṃ’‘tadārammaṇa’nti	1868	
PA_atk-abh01_a:1868_2	ca dve nāmāni labhati. Iminā saddhiṃ purimāni cha satta honti.	1868	
PA_atk-abh01_a:1869_0	Yadā pana tasmiṃ dvāre ‘iṭṭhamajjhattārammaṇaṃ’ āpāthamāgacchati, tatrāpi vuttanayeneva	1869	
PA_atk-abh01_a:1869_1	tayo moghavārā labbhanti. Yasmā pana ārammaṇena vedanā parivattati tasmā tattha upekkhāsahagatasantīraṇaṃ.	1869	
PA_atk-abh01_a:1869_2	Catunnañca upekkhāsahagatamahākusalajavanānaṃ pariyosāne cattāri upekkhāsahagatamahāvipākacittāneva	1869	
PA_atk-abh01_a:1869_3	tadārammaṇabhāvena patiṭṭhahanti. Tānipi vuttanayeneva ‘āgantukabhavaṅgaṃ’‘tadārammaṇa’nti	1869	
PA_atk-abh01_a:1869_4	ca dve nāmāni labhanti. ‘Piṭṭhibhavaṅgānī’tipi vuccanti eva. Iti imāni pañca purimehi	1869	
PA_atk-abh01_a:1869_5	sattahi saddhiṃ dvādasa honti. Evaṃ cakkhudvāre dvādasa, sotadvārādīsu dvādasa dvādasāti,	1869	
PA_atk-abh01_a:1869_6	samasaṭṭhi honti. Evaṃ ekāya cetanāya kamme āyūhite samasaṭṭhi vipākacittāni uppajjanti.	1869	
PA_atk-abh01_a:1869_7	Aggahitaggahaṇena pana cakkhudvāre dvādasa, sotaghānajivhākāyaviññāṇāni cattārīti soḷasa honti.	1869	
PA_atk-abh01_a:1870_0	Imasmiṃ ṭhāne ambopamaṃ nāma gaṇhiṃsu – eko kira puriso phalitambarukkhamūle sasīsaṃ	1870	
PA_atk-abh01_a:1870_1	pārupitvā nipanno niddāyati. Athekaṃ ambapakkaṃ vaṇṭato muccitvā tassa kaṇṇasakkhaliṃ	1870	
PA_atk-abh01_a:1870_2	puñchamānaṃ viya ‘tha’nti bhūmiyaṃ pati. So tassa saddena pabujjhitvā ummīletvā olokesi.	1870	
PA_atk-abh01_a:1870_3	Tato hatthaṃ pasāretvā phalaṃ gahetvā madditvā upasiṅghitvā paribhuñji.	1870	
PA_atk-abh01_a:1871_0	Tattha, tassa purisassa ambarukkhamūle niddāyanakālo viya bhavaṅgasamaṅgikālo. Ambapakkassa	1871	
PA_atk-abh01_a:1871_1	vaṇṭato muccitvā kaṇṇasakkhaliṃ puñchamānassa patanakālo viya ārammaṇassa pasādaghaṭṭanakālo.	1871	
PA_atk-abh01_a:1871_2	Tena saddena pabuddhakālo viya kiriyamanodhātuyā bhavaṅgassa āvaṭṭitakālo. Ummīletvā	1871	
PA_atk-abh01_a:1871_3	olokitakālo viya cakkhuviññāṇassa dassanakiccasādhanakālo. Hatthaṃ pasāretvā gahitakālo	1871	
PA_atk-abh01_a:1871_4	viya vipākamanodhātuyā ārammaṇassa sampaṭicchitakālo. Gahetvā madditakālo viya vipākamanoviññāṇadhātuyā	1871	
PA_atk-abh01_a:1871_5	ārammaṇassa santīraṇakālo. Upasiṅghitakālo viya kiriyamanoviññāṇadhātuyā ārammaṇassa	1871	
PA_atk-abh01_a:1871_6	vavatthāpitakālo. Paribhuttakālo viya javanassa ārammaṇarasaṃ anubhavitakālo. Ayaṃ	1871	
PA_atk-abh01_a:1871_7	upamā kiṃ dīpeti? Ārammaṇassa pasādaghaṭṭanameva kiccaṃ. Tena pasāde ghaṭṭite kiriyamanodhātuyā	1871	
PA_atk-abh01_a:1871_8	bhavaṅgāvaṭṭanameva, cakkhuviññāṇassa dassanamattakameva, vipākamanodhātuyā ārammaṇasampaṭicchanamattakameva,	1871	
PA_atk-abh01_a:1871_9	vipākamanoviññāṇadhātuyā ārammaṇasantīraṇamattakameva, kiriyamanoviññāṇadhātuyā ārammaṇavavatthāpanamattakameva	1871	
PA_atk-abh01_a:1871_10	kiccaṃ. Ekantena pana ārammaṇarasaṃ javanameva anubhavatīti dīpeti.	18711	
PA_atk-abh01_a:1872_0	Ettha ca ‘tvaṃ bhavaṅgaṃ nāma hohi, tvaṃ āvajjanaṃ nāma, tvaṃ dassanaṃ nāma, tvaṃ	1872	
PA_atk-abh01_a:1872_1	sampaṭicchanaṃ nāma, tvaṃ santīraṇaṃ nāma, tvaṃ voṭṭhabbanaṃ nāma, tvaṃ javanaṃ nāma,	1872	
PA_atk-abh01_a:1872_2	hohī’ti koci kattā vā kāretā vā natthi.	1872	
PA_atk-abh01_a:1873_0	Imasmiṃ pana ṭhāne pañcavidhaṃ niyāmaṃ nāma gaṇhiṃsu – bījaniyāmaṃ utuniyāmaṃ kammaniyāmaṃ	1873	
PA_atk-abh01_a:1873_1	dhammaniyāmaṃ cittaniyāmanti. Tattha kulatthagacchassa uttaraggabhāvo, dakkhiṇavalliyā	1873	
PA_atk-abh01_a:1873_2	dakkhiṇato rukkhapariharaṇaṃ, sūriyāvaṭṭapupphānaṃ sūriyābhimukhabhāvo, māluvalatāya	1873	
PA_atk-abh01_a:1873_3	rukkhābhimukhagamanameva, nāḷikerassa matthake chiddasabbhāvoti tesaṃ tesaṃ bījānaṃ	1873	
PA_atk-abh01_a:1873_4	taṃtaṃsadisaphaladānaṃ bījaniyāmo nāma. Tasmiṃ tasmiṃ samaye tesaṃ tesaṃ rukkhānaṃ	1873	
PA_atk-abh01_a:1873_5	ekappahāreneva pupphaphalapallavaggahaṇaṃ utuniyāmo nāma. Tihetukakammaṃ tihetukaduhetukāhetukavipākaṃ	1873	
PA_atk-abh01_a:1873_6	deti. Duhetukakammaṃ duhetukāhetukavipākaṃ deti, tihetukaṃ na detīti, evaṃ tassa	1873	
PA_atk-abh01_a:1873_7	tassa kammassa taṃtaṃsadisavipākadānameva kammaniyāmo nāma.	1873	
PA_atk-abh01_a:1874_0	Aparopi kammasarikkhakavipākavaseneva kammaniyāmo hoti. Tassa dīpanatthamidaṃ vatthuṃ	1874	
PA_atk-abh01_a:1874_1	kathenti – sammāsambuddhakāle sāvatthiyā dvāragāmo jhāyi. Tato pajjalitaṃ tiṇakaraḷaṃ	1874	
PA_atk-abh01_a:1874_2	uṭṭhahitvā ākāsena gacchato kākassa gīvāya paṭimuñci. So viravanto bhūmiyaṃ patitvā	1874	
PA_atk-abh01_a:1874_3	kālamakāsi. Mahāsamuddepi ekā nāvā niccalā aṭṭhāsi. Heṭṭhā kenaci niruddhabhāvaṃ	1874	
PA_atk-abh01_a:1874_4	apassantā kāḷakaṇṇisalākaṃ vicāresuṃ. Sā nāvikasseva upāsikāya hatthe pati. Tato	1874	
PA_atk-abh01_a:1874_5	ekissā kāraṇā mā sabbe nassantu, udake naṃ khipāmāti āhaṃsu. Nāviko ‘na sakkhissāmi	1874	
PA_atk-abh01_a:1874_6	etaṃ udake uppilavamānaṃ passitu’nti vālikāghaṭaṃ gīvāyaṃ bandhāpetvā khipāpesi.	1874	
PA_atk-abh01_a:1874_7	Taṅkhaṇaññeva nāvā khittasaro viya pakkhandi. Eko bhikkhu leṇe vasati. Mahantaṃ pabbatakūṭaṃ	1874	
PA_atk-abh01_a:1874_8	patitvā dvāraṃ pidahi. Taṃ sattame divase sayameva apagataṃ. Sammāsambuddhassa jetavane	1874	
PA_atk-abh01_a:1874_9	nisīditvā dhammaṃ kathentassa imāni tīṇi vatthūni ekappahāreneva ārocesuṃ. Satthā	1874	
PA_atk-abh01_a:1874_10	‘na etaṃ aññehi kataṃ, tehi katakammameva ta’nti atītaṃ āharitvā dassento āha –	18741	
PA_atk-abh01_a:1875_0	Kāko purimattabhāve manusso hutvā ekaṃ duṭṭhagoṇaṃ dametuṃ asakkonto gīvāya palālaveṇiṃ	1875	
PA_atk-abh01_a:1875_1	bandhitvā aggiṃ adāsi. Goṇo teneva mato. Idāni taṃ kammaṃ etassa ākāsena gacchatopi	1875	
PA_atk-abh01_a:1875_2	na muccituṃ adāsi. Sāpi itthī purimattabhāve ekā itthīyeva. Eko kukkuro tāya paricito	1875	
PA_atk-abh01_a:1875_3	hutvā araññaṃ gacchantiyā saddhiṃ gacchati, saddhimevāgacchati. Manussā ‘nikkhanto	1875	
PA_atk-abh01_a:1875_4	idāni amhākaṃ sunakhaluddako’ti uppaṇḍenti. Sā tena aṭṭīyamānā kukkuraṃ nivāretuṃ	1875	
PA_atk-abh01_a:1875_5	asakkontī vālikāghaṭaṃ gīvāya bandhitvā udake khipi. Taṃ kammaṃ tassā samuddamajjhe	1875	
PA_atk-abh01_a:1875_6	muccituṃ nādāsi. Sopi bhikkhu purimattabhāve gopālako hutvā bilaṃ paviṭṭhāya godhāya	1875	
PA_atk-abh01_a:1875_7	sākhābhaṅgamuṭṭhiyā dvāraṃ thakesi. Tato sattame divase sayaṃ āgantvā vivari. Godhā	1875	
PA_atk-abh01_a:1875_8	kampamānā nikkhami. Karuṇāya taṃ na māresi. Taṃ kammaṃ tassa pabbatantaraṃ pavisitvā	1875	
PA_atk-abh01_a:1875_9	nisinnassa muccituṃ nādāsīti. Imāni tīṇi vatthūni samodhānetvā imaṃ gāthamāha –	1875	
PA_atk-abh01_a:1876	“Na antalikkhe na samuddamajjhe,	187	
PA_atk-abh01_a:1877	Na pabbatānaṃ vivaraṃ pavissa;	187	
PA_atk-abh01_a:1878	Na vijjate so jagatippadeso,	187	
PA_atk-abh01_a:1879	Yatthaṭṭhito mucceyya pāpakammā”ti. ;	187	
PA_atk-abh01_a:1880	Ayampi kammaniyāmoyeva nāma. Aññānipi evarūpāni vatthūni kathetabbāni.	188	
PA_atk-abh01_a:1881_0	Bodhisattānaṃ pana paṭisandhiggahaṇe, mātukucchito nikkhamane, abhisambodhiyaṃ tathāgatassa	1881	
PA_atk-abh01_a:1881_1	dhammacakkappavattane, āyusaṅkhārassa ossajjane, parinibbāne ca dasasahassacakkavāḷakampanaṃ dhammaniyāmo nāma.	1881	
PA_atk-abh01_a:1882_0	Ārammaṇena pana pasāde ghaṭṭite ‘tvaṃ āvajjanaṃ nāma hohi…pe… tvaṃ javanaṃ nāma hohī’ti	1882	
PA_atk-abh01_a:1882_1	koci kattā vā kāretā vā natthi, attano attano pana dhammatāya eva ārammaṇena pasādassa	1882	
PA_atk-abh01_a:1882_2	ghaṭṭitakālato paṭṭhāya kiriyamanodhātucittaṃ bhavaṅgaṃ āvaṭṭeti, cakkhuviññāṇaṃ	1882	
PA_atk-abh01_a:1882_3	dassanakiccaṃ sādheti, vipākamanodhātu sampaṭicchanakiccaṃ sādheti, vipākamanoviññāṇadhātu	1882	
PA_atk-abh01_a:1882_4	santīraṇakiccaṃ sādheti, kiriyamanoviññāṇadhātu voṭṭhabbanakiccaṃ sādheti, javanaṃ	1882	
PA_atk-abh01_a:1882_5	ārammaṇarasaṃ anubhavatīti ayaṃ cittaniyāmo nāma. Ayaṃ idha adhippeto.	1882	
PA_atk-abh01_a:1883_0	Sasaṅkhārikatihetukakusalenāpi upekkhāsahagatehi asaṅkhārikasasaṅkhārikakusalacittehipi	1883	
PA_atk-abh01_a:1883_1	kamme āyūhite taṃsadisavipākacittehi ādinnāya paṭisandhiyā eseva nayo. Upekkhāsahagatadvaye	1883	
PA_atk-abh01_a:1883_2	pana paṭhamaṃ ‘iṭṭhamajjhattārammaṇavasena’ pavattiṃ dassetvā pacchā ‘iṭṭhārammaṇavasena’ dassetabbā.	1883	
PA_atk-abh01_a:1884	Evampi ekekasmiṃ dvāre dvādasa dvādasa hutvā samasaṭṭhi honti. Aggahitaggahaṇena soḷasa vipākacittāni uppajjanti.	188	
PA_atk-abh01_a:1885_0	Imasmiṃ ṭhāne pañcaucchunāḷiyantopamaṃ nāma gaṇhiṃsu. Ucchupīḷanasamaye kira ekasmā	1885	
PA_atk-abh01_a:1885_1	gāmā ekādasa yantavāhā nikkhamitvā ekaṃ ucchuvāṭaṃ disvā tassa paripakkabhāvaṃ ñatvā	1885	
PA_atk-abh01_a:1885_2	ucchusāmikaṃ upasaṅkamitvā ‘yantavāhā maya’nti ārocesuṃ. So ‘ahaṃ tumheyeva pariyesāmī’ti	1885	
PA_atk-abh01_a:1885_3	ucchusālaṃ te gahetvā agamāsi. Te tattha nāḷiyantaṃ sajjetvā ‘mayaṃ ekādasa janā,	1885	
PA_atk-abh01_a:1885_4	aparampi ekaṃ laddhuṃ vaṭṭati, vetanena gaṇhathā’ti āhaṃsu. Ucchusāmiko ‘ahameva	1885	
PA_atk-abh01_a:1885_5	sahāyo bhavissāmī’ti ucchūnaṃ sālaṃ pūrāpetvā tesaṃ sahāyo ahosi. Te attano attano	1885	
PA_atk-abh01_a:1885_6	kiccāni katvā, phāṇitapācakena ucchurase pakke, guḷabandhakena baddhe, ucchusāmikena	1885	
PA_atk-abh01_a:1885_7	tulayitvā bhāgesu dinnesu, attano attano bhāgaṃ ādāya ucchusālaṃ sāmikassa paṭicchāpetvā,	1885	
PA_atk-abh01_a:1885_8	eteneva upāyena aparāsupi catūsu sālāsu kammaṃ katvā pakkamiṃsu.	1885	
PA_atk-abh01_a:1886_0	Tattha pañca yantasālā viya pañca pasādā daṭṭhabbā. Pañca ucchuvāṭā viya pañca ārammaṇāni.	1886	
PA_atk-abh01_a:1886_1	Ekādasa vicaraṇakayantavāhā viya ekādasa vipākacittāni. Pañca ucchusālāsāmino viya	1886	
PA_atk-abh01_a:1886_2	pañcaviññāṇāni. Paṭhamakasālāyaṃ sāmikena saddhiṃ dvādasannaṃ janānaṃ ekatova hutvā	1886	
PA_atk-abh01_a:1886_3	katakammānaṃ bhāgaggahaṇakālo viya ekādasannaṃ vipākacittānaṃ cakkhuviññāṇena saddhiṃ	1886	
PA_atk-abh01_a:1886_4	ekato hutvā cakkhudvāre rūpārammaṇe sakasakakiccakaraṇakālo. Sālāsāmikassa sālāya	1886	
PA_atk-abh01_a:1886_5	sampaṭicchanakālo viya cakkhuviññāṇassa dvārasaṅkantiakaraṇaṃ. Dutiya tatiya catuttha	1886	
PA_atk-abh01_a:1886_6	pañcamasālāya dvādasannaṃ ekato hutvā katakammānaṃ bhāgaggahaṇakālo viya ekādasannaṃ	1886	
PA_atk-abh01_a:1886_7	vipākacittānaṃ kāyaviññāṇena saddhiṃ ekato hutvā kāyadvāre phoṭṭhabbārammaṇe sakasakakiccakaraṇakālo.	1886	
PA_atk-abh01_a:1886_8	Sālāsāmikassa sālāya sampaṭicchanakālo viya kāyaviññāṇassa dvārasaṅkantiakaraṇaṃ	1886	
PA_atk-abh01_a:1886_9	veditabbaṃ. Ettāvatā tihetukakammena paṭisandhi tihetukā hotīti vāro kathito. Yā	1886	
PA_atk-abh01_a:1886_10	pana tena duhetukapaṭisandhi hoti, sā paṭicchannāva hutvā gatā.	18861	
PA_atk-abh01_a:1887_0	Idāni duhetukakammena duhetukā paṭisandhi hotīti vāro kathetabbo. Duhetukena hi somanassasahagataasaṅkhārikacittena	1887	
PA_atk-abh01_a:1887_1	kamme āyūhite taṃsadiseneva duhetukavipākacittena gahitapaṭisandhikassa vuttanayeneva	1887	
PA_atk-abh01_a:1887_2	cakkhudvāre ‘iṭṭhārammaṇe’ āpāthamāgate tayo moghavārā. Duhetukasomanassasahagataasaṅkhārikajavanāvasāne	1887	
PA_atk-abh01_a:1887_3	taṃsadisameva mūlabhavaṅgasaṅkhātaṃ tadārammaṇaṃ. Sasaṅkhārikajavanāvasāne taṃsadisameva	1887	
PA_atk-abh01_a:1887_4	āgantukabhavaṅgasaṅkhātaṃ tadārammaṇaṃ. ‘Iṭṭhamajjhattārammaṇe’ dvinnaṃ upekkhāsahagatajavanānaṃ	1887	
PA_atk-abh01_a:1887_5	avasāne tādisāneva dve tadārammaṇāni uppajjanti. Idha ekekasmiṃ dvāre aṭṭha aṭṭha	1887	
PA_atk-abh01_a:1887_6	katvā samacattālīsa cittāni. Aggahitaggahaṇena pana cakkhudvāre aṭṭha, sotaghānajivhākāyaviññāṇāni	1887	
PA_atk-abh01_a:1887_7	cattārīti dvādasa honti. Evaṃ ekāya cetanāya kamme āyūhite dvādasa vipākacittāni	1887	
PA_atk-abh01_a:1887_8	uppajjanti. Ambopamapañcaniyāmakathā pākatikā eva. Duhetukasesacittattayasadisavipākena	1887	
PA_atk-abh01_a:1887_9	gahitapaṭisandhikepi eseva nayo. Yantavāhopamāya panettha satta yantavāhā. Tehi tattha	1887	
PA_atk-abh01_a:1887_10	yante nāma sajjite sālāsāmikaṃ aṭṭhamaṃ katvā vuttanayānusārena yojanā veditabbā.	18871	
PA_atk-abh01_a:1887_11	Ettāvatā duhetukakammena duhetukapaṭisandhi hotīti vāro kathito.	18871	
PA_atk-abh01_a:1888_0	Idāni ahetukapaṭisandhikathā hoti – catunnañhi duhetukakusalacittānaṃ aññatarena	1888	
PA_atk-abh01_a:1888_1	kamme āyūhite kusalavipākaupekkhāsahagatāhetukamanoviññāṇadhātucittena gahitapaṭisandhikassa	1888	
PA_atk-abh01_a:1888_2	paṭisandhi kammasadisāti na vattabbā. Kammañhi duhetukaṃ paṭisandhi ahetukā. Tassa	1888	
PA_atk-abh01_a:1888_3	vuḍḍhippattassa cakkhudvāre ‘iṭṭhamajjhattārammaṇe’ āpāthamāgate purimanayeneva tayo	1888	
PA_atk-abh01_a:1888_4	moghavārā veditabbā. Catunnaṃ pana duhetukakusalacittānaṃ aññatarajavanassa pariyosāne	1888	
PA_atk-abh01_a:1888_5	ahetukacittaṃ tadārammaṇabhāvena patiṭṭhāti. Taṃ ‘mūlabhavaṅgaṃ’‘tadārammaṇa’nti	1888	
PA_atk-abh01_a:1888_6	dve nāmāni labhati. Evamettha cakkhuviññāṇaṃ sampaṭicchanaṃ upekkhāsahagatasantīraṇaṃ	1888	
PA_atk-abh01_a:1888_7	tadārammaṇampi upekkhāsahagatamevāti tesu ekaṃ gahetvā gaṇanūpagāni tīṇeva honti.	1888	
PA_atk-abh01_a:1889_0	‘Iṭṭhārammaṇe’ pana santīraṇampi tadārammaṇampi somanassasahagatameva. Tesu ekaṃ	1889	
PA_atk-abh01_a:1889_1	gahetvā purimāni tīṇi cattāri honti. Evaṃ pañcasu dvāresu cattāri cattāri katvā ekāya	1889	
PA_atk-abh01_a:1889_2	cetanāya kamme āyūhite vīsati vipākacittāni uppajjantīti veditabbāni. Aggahitaggahaṇena	1889	
PA_atk-abh01_a:1889_3	pana cakkhudvāre cattāri sotaghānajivhākāyaviññāṇāni cattārīti aṭṭha honti. Idaṃ	1889	
PA_atk-abh01_a:1889_4	‘ahetukaṭṭhakaṃ’ nāma. Idaṃ manussalokena gahitaṃ.	1889	
PA_atk-abh01_a:1890_0	Catūsu pana apāyesu pavatte labbhati. Yadā hi mahāmoggallānatthero niraye padumaṃ	1890	
PA_atk-abh01_a:1890_1	māpetvā padumakaṇṇikāya nisinno nerayikānaṃ dhammakathaṃ kathesi, tadā tesaṃ theraṃ	1890	
PA_atk-abh01_a:1890_2	passantānaṃ kusalavipākaṃ cakkhuviññāṇaṃ uppajjati. Saddaṃ suṇantānaṃ sotaviññāṇaṃ,	1890	
PA_atk-abh01_a:1890_3	candanavane divāvihāraṃ nisīditvā gatassa cīvaragandhaghāyanakāle ghānaviññāṇaṃ,	1890	
PA_atk-abh01_a:1890_4	nirayaggiṃ nibbāpetuṃ devaṃ vassāpetvā pānīyadānakāle jivhāviññāṇaṃ, mandamandavātasamuṭṭhāpanakāle	1890	
PA_atk-abh01_a:1890_5	kāyaviññāṇanti evaṃ cakkhuviññāṇādīni pañca, ekaṃ sampaṭicchanaṃ, dve santīraṇānīti	1890	
PA_atk-abh01_a:1890_6	ahetukaṭṭhakaṃ labbhati. Nāgasupaṇṇavemānikapetānampi akusalena paṭisandhi hoti.	1890	
PA_atk-abh01_a:1890_7	Pavatte kusalaṃ vipaccati. Tathā cakkavattino maṅgalahatthiassādīnaṃ. Ayaṃ tāva ‘iṭṭhaiṭṭhamajjhattārammaṇesu’	1890	
PA_atk-abh01_a:1890_8	kusalajavanavasena kathāmaggo.	1890	
PA_atk-abh01_a:1891_0	‘Iṭṭhārammaṇe’ pana catūsu somanassasahagatākusalacittesu javitesu kusalavipākaṃ	1891	
PA_atk-abh01_a:1891_1	somanassasahagatāhetukacittaṃ tadārammaṇaṃ hoti. ‘Iṭṭhamajjhattārammaṇe’ catūsu upekkhāsahagatalobhasampayuttesu	1891	
PA_atk-abh01_a:1891_2	javitesu kusalavipākaṃ upekkhāsahagatāhetukacittaṃ tadārammaṇaṃ hoti. Yaṃ pana ‘javanena	1891	
PA_atk-abh01_a:1891_3	tadārammaṇaṃ niyametabba’nti vuttaṃ taṃ kusalaṃ sandhāya vuttanti veditabbaṃ. Domanassasahagatajavanānantaraṃ	1891	
PA_atk-abh01_a:1891_4	tadārammaṇaṃ uppajjamānaṃ kiṃ uppajjatīti? Akusalavipākāhetukamanoviññāṇadhātucittaṃ uppajjati.	1891	
PA_atk-abh01_a:1892_0	Idaṃ pana javanaṃ kusalatthāya vā akusalatthāya vā ko niyāmetīti? Āvajjanañceva voṭṭhabbanañca.	1892	
PA_atk-abh01_a:1892_1	Āvajjanena hi yoniso āvaṭṭite voṭṭhabbanena yoniso vavatthāpite javanaṃ akusalaṃ	1892	
PA_atk-abh01_a:1892_2	bhavissatīti aṭṭhānametaṃ. Āvajjanena ayoniso āvaṭṭite voṭṭhabbanena ayoniso vavatthāpite	1892	
PA_atk-abh01_a:1892_3	javanaṃ kusalaṃ bhavissatītipi aṭṭhānametaṃ. Ubhayena pana yoniso āvaṭṭite vavatthāpite	1892	
PA_atk-abh01_a:1892_4	ca javanaṃ kusalaṃ hoti, ayoniso akusalanti veditabbaṃ.	1892	
PA_atk-abh01_a:1893_0	‘Iṭṭhārammaṇe’ pana kaṅkhato uddhatassa ca tadārammaṇaṃ kiṃ hotīti? Iṭṭhārammaṇasmiṃ	1893	
PA_atk-abh01_a:1893_1	kaṅkhatu vā mā vā, uddhato vā hotu mā vā, kusalavipākāhetukasomanassacittameva tadārammaṇaṃ	1893	
PA_atk-abh01_a:1893_2	hoti, ‘iṭṭhamajjhattārammaṇe’ ‘kusalavipākāhetukaupekkhāsahagata’nti, ayaṃ panettha	1893	
PA_atk-abh01_a:1893_3	saṅkhepato atthadīpano mahādhammarakkhitattheravādo nāma. Somanassasahagatasmiñhi	1893	
PA_atk-abh01_a:1893_4	javane javite pañca tadārammaṇāni gavesitabbānīti. Upekkhāsahagatasmiṃ javane javite	1893	
PA_atk-abh01_a:1893_5	cha gavesitabbānīti.	1893	
PA_atk-abh01_a:1894_0	Atha yadā somanassasahagatapaṭisandhikassa pavatte jhānaṃ nibbattetvā pamādena parihīnajjhānassa	1894	
PA_atk-abh01_a:1894_1	‘paṇītadhammo me naṭṭho’ti paccavekkhato vippaṭisāravasena domanassaṃ uppajjati,	1894	
PA_atk-abh01_a:1894_2	tadā kiṃ uppajjati? ‘Somanassānantarañhi domanassaṃ domanassānantarañca somanassaṃ’	1894	
PA_atk-abh01_a:1894_3	paṭṭhāne paṭisiddhaṃ. Mahaggatadhammaṃ ārabbha javane javite tadārammaṇampi tattheva	1894	
PA_atk-abh01_a:1894_4	paṭisiddhanti? Kusalavipākā vā akusalavipākā vā upekkhāsahagatāhetukamanoviññāṇadhātu	1894	
PA_atk-abh01_a:1894_5	uppajjati, kimassā āvajjananti? ‘Bhavaṅgāvajjanānaṃ viya natthassā āvajjanakicca’nti.	1894	
PA_atk-abh01_a:1894_6	‘Etāni tāva attano ninnattā ca ciṇṇattā ca samudācārattā ca uppajjantu, ayaṃ kathaṃ	1894	
PA_atk-abh01_a:1894_7	uppajjatī’ti? ‘Yathā nirodhassa anantarapaccayaṃ nevasaññānāsaññāyatanaṃ, nirodhā	1894	
PA_atk-abh01_a:1894_8	vuṭṭhahantassa phalasamāpatticittaṃ, ariyamaggacittaṃ, maggānantarāni phalacittāni,	1894	
PA_atk-abh01_a:1894_9	evaṃ asantepi āvajjane, ninnaciṇṇasamudācārabhāvena uppajjati. Vinā hi āvajjanena	1894	
PA_atk-abh01_a:1894_10	cittaṃ uppajjati, ārammaṇena pana vinā nuppajjatī’ti. ‘Atha kimassārammaṇa’nti? ‘Rūpādīsu	18941	
PA_atk-abh01_a:1894_11	parittadhammesu aññataraṃ. Etesu hi yadeva tasmiṃ samaye āpāthamāgataṃ hoti, taṃ	18941	
PA_atk-abh01_a:1894_12	ārabbha etaṃ cittaṃ uppajjatī’ti veditabbaṃ.	18941	
PA_atk-abh01_a:1895	Idāni sabbesampi etesaṃ cittānaṃ pākaṭabhāvatthaṃ ayaṃ pakiṇṇakanayo vutto –	189	
PA_atk-abh01_a:1896	Suttaṃ dovāriko ca, gāmillo ambo koliyakena ca;	189	
PA_atk-abh01_a:1897	Jaccandho pīṭhasappī ca, visayaggāho ca upanissayamatthasoti.	189	
PA_atk-abh01_a:1898_0	Tattha ‘sutta’nti, eko panthamakkaṭako pañcasu disāsu suttaṃ pasāretvā jālaṃ katvā	1898	
PA_atk-abh01_a:1898_1	majjhe nipajjati. Paṭhamadisāya pasāritasutte pāṇakena vā paṭaṅgena vā makkhikāya	1898	
PA_atk-abh01_a:1898_2	vā pahaṭe nipannaṭṭhānato calitvā nikkhamitvā suttānusārena gantvā tassa yūsaṃ pivitvā	1898	
PA_atk-abh01_a:1898_3	punaāgantvā tattheva nipajjati. Dutiyadisādīsu pahaṭakālepi evameva karoti.	1898	
PA_atk-abh01_a:1899_0	Tattha pañcasu disāsu pasāritasuttaṃ viya pañcapasādā. Majjhe nipannamakkaṭako viya	1899	
PA_atk-abh01_a:1899_1	cittaṃ. Pāṇakādīhi suttaghaṭṭanakālo viya ārammaṇena pasādassa ghaṭṭitakālo. Majjhe	1899	
PA_atk-abh01_a:1899_2	nipannamakkaṭakassa calanaṃ viya pasādaghaṭṭanakaṃ ārammaṇaṃ gahetvā kiriyamanodhātuyā	1899	
PA_atk-abh01_a:1899_3	bhavaṅgassa āvaṭṭitakālo. Suttānusārena gamanakālo viya vīthicittappavatti. Sīse	1899	
PA_atk-abh01_a:1899_4	vijjhitvā yūsapivanaṃ viya javanassa ārammaṇe javitakālo. Punaāgantvā majjhe nipajjanaṃ	1899	
PA_atk-abh01_a:1899_5	viya cittassa hadayavatthumeva nissāya pavattanaṃ.	1899	
PA_atk-abh01_a:1900_0	Idaṃ opammaṃ kiṃ dīpeti? Ārammaṇena pasāde ghaṭṭite pasādavatthukacittato hadayarūpavatthukacittaṃ	1900	
PA_atk-abh01_a:1900_1	paṭhamataraṃ uppajjatīti dīpeti. Ekekaṃ ārammaṇaṃ dvīsu dvīsu dvāresu āpāthamāgacchatītipi.	1900	
PA_atk-abh01_a:1901_0	‘Dovāriko’ti, eko rājā sayanagato niddāyati. Tassa paricārako pāde parimajjanto nisīdi.	1901	
PA_atk-abh01_a:1901_1	Badhiradovāriko dvāre ṭhito. Tayo paṭihārā paṭipāṭiyā ṭhitā. Atheko paccantavāsī	1901	
PA_atk-abh01_a:1901_2	manusso paṇṇākāraṃ ādāya āgantvā dvāraṃ ākoṭesi. Badhiradovāriko saddaṃ na suṇāti.	1901	
PA_atk-abh01_a:1901_3	Pādaparimajjako saññaṃ adāsi. Tāya saññāya dvāraṃ vivaritvā passi. Paṭhamapaṭihāro	1901	
PA_atk-abh01_a:1901_4	paṇṇākāraṃ gahetvā dutiyassa adāsi, dutiyo tatiyassa, tatiyo rañño. Rājā paribhuñji.	1901	
PA_atk-abh01_a:1902_0	Tattha so rājā viya javanaṃ daṭṭhabbaṃ. Pādaparimajjako viya āvajjanaṃ. Badhiradovāriko	1902	
PA_atk-abh01_a:1902_1	viya cakkhuviññāṇaṃ. Tayo paṭihārā viya sampaṭicchanādīni tīṇi vīthicittāni. Paccantavāsino	1902	
PA_atk-abh01_a:1902_2	paṇṇākāraṃ ādāya āgantvā dvārākoṭanaṃ viya ārammaṇassa pasādaghaṭṭanaṃ. Pādaparimajjakena	1902	
PA_atk-abh01_a:1902_3	saññāya dinnakālo viya kiriyamanodhātuyā bhavaṅgassa āvaṭṭitakālo. Tena dinnasaññāya	1902	
PA_atk-abh01_a:1902_4	badhiradovārikassa dvāravivaraṇakālo viya cakkhuviññāṇassa ārammaṇe dassanakiccasādhanakālo.	1902	
PA_atk-abh01_a:1902_5	Paṭhamapaṭihārena paṇṇākārassa gahitakālo viya vipākamanodhātuyā ārammaṇassa sampaṭicchitakālo.	1902	
PA_atk-abh01_a:1902_6	Paṭhamena dutiyassa dinnakālo viya vipākamanoviññāṇadhātuyā ārammaṇassa santīraṇakālo.	1902	
PA_atk-abh01_a:1902_7	Dutiyena tatiyassa dinnakālo viya kiriyamanoviññāṇadhātuyā ārammaṇassa vavatthāpitakālo.	1902	
PA_atk-abh01_a:1902_8	Tatiyena rañño dinnakālo viya voṭṭhabbanena javanassa niyyāditakālo. Rañño paribhogakālo	1902	
PA_atk-abh01_a:1902_9	viya javanassa ārammaṇarasānubhavanakālo.	1902	
PA_atk-abh01_a:1903_0	Idaṃ opammaṃ kiṃ dīpeti? Ārammaṇassa pasādaghaṭṭamattanameva kiccaṃ, kiriyamanodhātuyā	1903	
PA_atk-abh01_a:1903_1	bhavaṅgāvaṭṭanamattameva, cakkhuviññāṇādīnaṃ dassanasampaṭicchanasantīraṇavavatthāpanamattāneva	1903	
PA_atk-abh01_a:1903_2	kiccāni. Ekantena pana javanameva ārammaṇarasaṃ anubhotīti dīpeti.	1903	
PA_atk-abh01_a:1904_0	‘Gāmillo’ti, sambahulā gāmadārakā antaravīthiyaṃ paṃsukīḷaṃ kīḷanti. Tatthekassa	1904	
PA_atk-abh01_a:1904_1	hatthe kahāpaṇo paṭihaññi. So ‘mayhaṃ hatthe paṭihataṃ, kiṃ nu kho eta’nti āha. Atheko	1904	
PA_atk-abh01_a:1904_2	‘paṇḍaraṃ eta’nti āha. Aparo saha paṃsunā gāḷhaṃ gaṇhi. Añño ‘puthulaṃ caturassaṃ	1904	
PA_atk-abh01_a:1904_3	eta’nti āha. Aparo ‘kahāpaṇo eso’ti āha. Atha naṃ āharitvā mātu adāsi. Sā kamme upanesi.	1904	
PA_atk-abh01_a:1905_0	Tattha sambahulānaṃ dārakānaṃ antaravīthiyaṃ kīḷantānaṃ nisinnakālo viya bhavaṅgacittappavatti	1905	
PA_atk-abh01_a:1905_1	daṭṭhabbā. Kahāpaṇassa hatthe paṭihatakālo viya ārammaṇena pasādassa ghaṭṭitakālo.	1905	
PA_atk-abh01_a:1905_2	‘Kiṃ nu kho eta’nti vuttakālo viya taṃ ārammaṇaṃ gahetvā kiriyamanodhātuyā bhavaṅgassa	1905	
PA_atk-abh01_a:1905_3	āvaṭṭitakālo. ‘Paṇḍaraṃ eta’nti vuttakālo viya cakkhuviññāṇena dassanakiccassa sādhitakālo.	1905	
PA_atk-abh01_a:1905_4	Saha paṃsunā gāḷhaṃ gahitakālo viya vipākamanodhātuyā ārammaṇassa sampaṭicchitakālo.	1905	
PA_atk-abh01_a:1905_5	‘Puthulaṃ caturassaṃ eta’nti vuttakālo viya vipākamanoviññāṇadhātuyā ārammaṇassa	1905	
PA_atk-abh01_a:1905_6	santīraṇakālo. ‘Eso kahāpaṇo’ti vuttakālo viya kiriyamanoviññāṇadhātuyā ārammaṇassa	1905	
PA_atk-abh01_a:1905_7	vavatthāpitakālo. Mātarā kamme upanītakālo viya javanassa ārammaṇarasānubhavanaṃ veditabbaṃ.	1905	
PA_atk-abh01_a:1906_0	Idaṃ opammaṃ kiṃ dīpeti? Kiriyamanodhātu adisvāva bhavaṅgaṃ āvaṭṭeti, vipākamanodhātu	1906	
PA_atk-abh01_a:1906_1	adisvāva sampaṭicchati, vipākamanoviññāṇadhātu adisvāva santīreti, kiriyamanoviññāṇadhātu	1906	
PA_atk-abh01_a:1906_2	adisvāva vavatthāpeti, javanaṃ adisvāva ārammaṇarasaṃ anubhoti. Ekantena pana cakkhuviññāṇameva	1906	
PA_atk-abh01_a:1906_3	dassanakiccaṃ sādhetīti dīpeti.	1906	
PA_atk-abh01_a:1907	‘Ambo koliyakena cā’ti, idaṃ heṭṭhā vuttaṃ ambopamañca ucchusālāsāmikopamañca sandhāya vuttaṃ.	190	
PA_atk-abh01_a:1908_0	‘Jaccandho pīṭhasappī cā’ti, ubhopi kira te nagaradvāre sālāyaṃ nisīdiṃsu. Tattha	1908	
PA_atk-abh01_a:1908_1	pīṭhasappī āha – ‘bho andhaka, kasmā tvaṃ idha sussamāno vicarasi, asuko padeso subhikkho	1908	
PA_atk-abh01_a:1908_2	bahvannapāno, kiṃ tattha gantvā sukhena jīvituṃ na vaṭṭatī’ti? ‘Mayhaṃ tāva tayā	1908	
PA_atk-abh01_a:1908_3	ācikkhitaṃ, tuyhaṃ pana tattha gantvā sukhena jīvituṃ kiṃ na vaṭṭatī’ti? ‘Mayhaṃ	1908	
PA_atk-abh01_a:1908_4	gantuṃ pādā natthī’ti. ‘Mayhampi passituṃ cakkhūni natthī’ti. ‘Yadi evaṃ, tava pādā	1908	
PA_atk-abh01_a:1908_5	hontu, mama cakkhūnī’ti ubhopi ‘sādhū’ti sampaṭicchitvā jaccandho pīṭhasappiṃ khandhaṃ	1908	
PA_atk-abh01_a:1908_6	āropesi. So tassa khandhe nisīditvā vāmahatthenassa sīsaṃ parikkhipitvā dakkhiṇahatthena	1908	
PA_atk-abh01_a:1908_7	‘imasmiṃ ṭhāne mūlaṃ āvaritvā ṭhitaṃ, imasmiṃ pāsāṇo, vāmaṃ muñca dakkhiṇaṃ gaṇha,	1908	
PA_atk-abh01_a:1908_8	dakkhiṇaṃ muñca vāmaṃ gaṇhā’ti maggaṃ niyametvā ācikkhati. Evaṃ jaccandhassa pādā	1908	
PA_atk-abh01_a:1908_9	pīṭhasappissa cakkhūnīti ubhopi sampayogena icchitaṭṭhānaṃ gantvā sukhena jīviṃsu.	1908	
PA_atk-abh01_a:1909_0	Tattha jaccandho viya rūpakāyo, pīṭhasappī viya arūpakāyo. Pīṭhasappinā vinā jaccandhassa	1909	
PA_atk-abh01_a:1909_1	disaṃ gantuṃ gamanābhisaṅkhārassa anibbattitakālo viya rūpassa arūpena vinā ādānagahaṇacopanaṃ	1909	
PA_atk-abh01_a:1909_2	pāpetuṃ asamatthatā. Jaccandhena vinā pīṭhasappissa disaṃ gantuṃ gamanābhisaṅkhārassa	1909	
PA_atk-abh01_a:1909_3	appavattanaṃ viya pañcavokāre rūpaṃ, vinā arūpassa appavatti. Dvinnampi sampayogena	1909	
PA_atk-abh01_a:1909_4	icchitaṭṭhānaṃ gantvā sukhena jīvitakālo viya rūpārūpadhammānaṃ aññamaññayogena sabbakiccesu	1909	
PA_atk-abh01_a:1909_5	pavattisambhāvoti. Ayaṃ pañho pañcavokārabhavavasena kathito.	1909	
PA_atk-abh01_a:1910	‘Visayaggāho’ cāti, cakkhu rūpavisayaṃ gaṇhāti. Sotādīni saddādivisaye.	191	
PA_atk-abh01_a:1911_0	‘Upanissayamatthaso’ti, ‘upanissayato’ ca ‘atthato’ ca. Tattha asambhinnattā cakkhussa,	1911	
PA_atk-abh01_a:1911_1	āpāthagatattā rūpānaṃ, ālokasannissitaṃ, manasikārahetukaṃ catūhi paccayehi uppajjati	1911	
PA_atk-abh01_a:1911_2	cakkhuviññāṇaṃ, saddhiṃ sampayuttadhammehi. Tattha matassāpi cakkhu sambhinnaṃ hoti.	1911	
PA_atk-abh01_a:1911_3	Jīvato niruddhampi, pittena vā semhena vā ruhirena vā palibuddhampi, cakkhuviññāṇassa	1911	
PA_atk-abh01_a:1911_4	paccayo bhavituṃ asakkontaṃ ‘sambhinnaṃ’ nāma hoti. Sakkontaṃ asambhinnaṃ nāma. Sotādīsupi	1911	
PA_atk-abh01_a:1911_5	eseva nayo. Cakkhusmiṃ pana asambhinnepi bahiddhā rūpārammaṇe āpāthaṃ anāgacchante	1911	
PA_atk-abh01_a:1911_6	cakkhuviññāṇaṃ nuppajjati. Tasmiṃ pana āpāthaṃ āgacchantepi ālokasannissaye asati	1911	
PA_atk-abh01_a:1911_7	nuppajjati. Tasmiṃ santepi kiriyamanodhātuyā bhavaṅge anāvaṭṭite nuppajjati. Āvaṭṭiteyeva	1911	
PA_atk-abh01_a:1911_8	uppajjati. Evaṃ uppajjamānaṃ sampayuttadhammehi saddhiṃyeva uppajjati. Iti ime cattāro	1911	
PA_atk-abh01_a:1911_9	paccaye labhitvā uppajjati cakkhuviññāṇaṃ.	1911	
PA_atk-abh01_a:1912_0	Asambhinnattā sotassa, āpāthagatattā saddānaṃ, ākāsasannissitaṃ, manasikārahetukaṃ	1912	
PA_atk-abh01_a:1912_1	catūhi paccayehi uppajjati sotaviññāṇaṃ, saddhiṃ sampayuttadhammehi. Tattha ‘ākāsasannissita’nti	1912	
PA_atk-abh01_a:1912_2	ākāsasannissayaṃ laddhāva uppajjati, na vinā tena. Na hi pihitakaṇṇacchiddassa sotaviññāṇaṃ	1912	
PA_atk-abh01_a:1912_3	pavattati. Sesaṃ purimanayeneva veditabbaṃ. Yathā cettha evaṃ ito paresupi. Visesamattaṃ pana vakkhāma.	1912	
PA_atk-abh01_a:1913_0	Asambhinnattā ghānassa, āpāthagatattā gandhānaṃ, vāyosannissitaṃ, manasikārahetukaṃ	1913	
PA_atk-abh01_a:1913_1	catūhi paccayehi uppajjati ghānaviññāṇaṃ, saddhiṃ sampayuttadhammehi. Tattha ‘vāyosannissita’nti	1913	
PA_atk-abh01_a:1913_2	ghānabilaṃ vāyumhi pavisanteyeva uppajjati, tasmiṃ asati nuppajjatīti attho.	1913	
PA_atk-abh01_a:1914_0	Asambhinnattā jivhāya, āpāthagatattā rasānaṃ, āposannissitaṃ, manasikārahetukaṃ catūhi	1914	
PA_atk-abh01_a:1914_1	paccayehi uppajjati jivhāviññāṇaṃ, saddhiṃ sampayuttadhammehi. Tattha ‘āposannissita’nti	1914	
PA_atk-abh01_a:1914_2	jivhātemanaṃ āpaṃ laddhāva uppajjati, na vinā tena. Sukkhajivhānañhi sukkhakhādanīye	1914	
PA_atk-abh01_a:1914_3	jivhāya ṭhapitepi jivhāviññāṇaṃ nuppajjateva.	1914	
PA_atk-abh01_a:1915_0	Asambhinnattā kāyassa, āpāthagatattā phoṭṭhabbānaṃ, pathavisannissitaṃ, manasikārahetukaṃ	1915	
PA_atk-abh01_a:1915_1	catūhi paccayehi uppajjati kāyaviññāṇaṃ, saddhiṃ sampayuttadhammehi. Tattha ‘pathavisannissita’nti	1915	
PA_atk-abh01_a:1915_2	kāyapasādapaccayaṃ pathavisannissayaṃ laddhāva uppajjati, na tena vinā. Kāyadvārasmiñhi	1915	
PA_atk-abh01_a:1915_3	bahiddhāmahābhūtārammaṇaṃ ajjhattikaṃ kāyapasādaṃ ghaṭṭetvā pasādapaccayesu mahābhūtesu paṭihaññati.	1915	
PA_atk-abh01_a:1916_0	Asambhinnattā manassa, āpāthagatattā dhammānaṃ, vatthusannissitaṃ, manasikārahetukaṃ	1916	
PA_atk-abh01_a:1916_1	catūhi paccayehi uppajjati manoviññāṇaṃ, saddhiṃ sampayuttadhammehi. Tattha ‘mano’ti	1916	
PA_atk-abh01_a:1916_2	bhavaṅgacittaṃ. Taṃ niruddhampi, āvajjanacittassa paccayo bhavituṃ asamatthaṃ mandathāmagatameva	1916	
PA_atk-abh01_a:1916_3	pavattamānampi, sambhinnaṃ nāma hoti. Āvajjanassa pana paccayo bhavituṃ samatthaṃ	1916	
PA_atk-abh01_a:1916_4	asambhinnaṃ nāma. ‘Āpāthagatattā dhammāna’nti dhammārammaṇe āpāthagate. ‘Vatthusannissita’nti	1916	
PA_atk-abh01_a:1916_5	hadayavatthusannissayaṃ laddhāva uppajjati, na tena vinā. Ayampi pañho pañcavokārabhavaṃ	1916	
PA_atk-abh01_a:1916_6	sandhāya kathito. ‘Manasikārahetuka’nti kiriyamanoviññāṇadhātuyā bhavaṅge āvaṭṭiteyeva	1916	
PA_atk-abh01_a:1916_7	uppajjatīti attho. Ayaṃ tāva ‘upanissayamatthaso’ti ettha upanissayavaṇṇanā.	1916	
PA_atk-abh01_a:1917_0	‘Atthato’ pana cakkhu dassanatthaṃ, sotaṃ savanatthaṃ, ghānaṃ ghāyanatthaṃ, jivhā	1917	
PA_atk-abh01_a:1917_1	sāyanatthā, kāyo phusanattho, mano vijānanattho. Tattha dassanaṃ attho assa. Tañhi	1917	
PA_atk-abh01_a:1917_2	tena nipphādetabbanti dassanatthaṃ. Sesesupi eseva nayo. Ettāvatā tipiṭakacūḷanāgattheravāde	1917	
PA_atk-abh01_a:1917_3	soḷasakamaggo niṭṭhito, saddhiṃ dvādasakamaggena ceva ahetukaṭṭhakena cāti.	1917	
PA_atk-abh01_a:1918_0	Idāni moravāpīvāsīmahādattattheravāde dvādasakamaggakathā hoti. Tattha sāketapañhaussadakittanahetukittanāni	1918	
PA_atk-abh01_a:1918_1	pākatikāneva. Ayaṃ pana thero asaṅkhārikasasaṅkhārikesu dosaṃ disvā ‘asaṅkhārikaṃ	1918	
PA_atk-abh01_a:1918_2	asaṅkhārikameva vipākaṃ deti, no sasaṅkhārikaṃ; sasaṅkhārikampi sasaṅkhārikameva	1918	
PA_atk-abh01_a:1918_3	no asaṅkhārika’nti āha. Javanena cesa cittaniyāmaṃ na katheti. Ārammaṇena pana vedanāniyāmaṃ	1918	
PA_atk-abh01_a:1918_4	katheti. Tenassa vipākuddhāre dvādasakamaggo nāma jāto. Dasakamaggopi, ahetukaṭṭhakampi ettheva paviṭṭhaṃ.	1918	
PA_atk-abh01_a:1919_0	Tatrāyaṃ nayo – somanassasahagatatihetukaasaṅkhārikacittena hi kamme āyūhite tādiseneva	1919	
PA_atk-abh01_a:1919_1	vipākacittena gahitapaṭisandhikassa vuḍḍhippattassa cakkhudvāre ‘iṭṭhārammaṇe’ āpāthagate	1919	
PA_atk-abh01_a:1919_2	heṭṭhā vuttanayeneva tayo moghavārā honti. Tassa kusalato cattāri somanassasahagatāni,	1919	
PA_atk-abh01_a:1919_3	akusalato cattāri, kiriyato pañcāti imesaṃ terasannaṃ cittānaṃ aññatarena javitapariyosāne	1919	
PA_atk-abh01_a:1919_4	tadārammaṇaṃ patiṭṭhahamānaṃ somanassasahagataasaṅkhārikatihetukacittampi duhetukacittampi	1919	
PA_atk-abh01_a:1919_5	patiṭṭhāti. Evamassa cakkhudvāre cakkhuviññāṇādīni tīṇi, tadārammaṇāni dveti, pañca	1919	
PA_atk-abh01_a:1919_6	gaṇanūpagacittāni honti.	1919	
PA_atk-abh01_a:1920_0	Ārammaṇena pana vedanaṃ parivattetvā kusalato catunnaṃ, akusalato catunnaṃ, kiriyato	1920	
PA_atk-abh01_a:1920_1	catunnanti, dvādasannaṃ upekkhāsahagatacittānaṃ aññatarena javitāvasāne upekkhāsahagatatihetukaasaṅkhārikavipākampi	1920	
PA_atk-abh01_a:1920_2	duhetukaasaṅkhārikavipākampi tadārammaṇaṃ hutvā uppajjati. Evamassa cakkhudvāre upekkhāsahagatasantīraṇaṃ,	1920	
PA_atk-abh01_a:1920_3	imāni dve tadārammaṇānīti, tīṇi gaṇanūpagacittāni honti. Tāni purimehi pañcahi saddhiṃ	1920	
PA_atk-abh01_a:1920_4	aṭṭha. Sotadvārādīsupi aṭṭha aṭṭhāti ekāya cetanāya kamme āyūhite samacattālīsa cittāni	1920	
PA_atk-abh01_a:1920_5	uppajjanti. Aggahitaggahaṇena pana cakkhudvāre aṭṭha, sotaviññāṇādīni cattārīti,	1920	
PA_atk-abh01_a:1920_6	dvādasa honti. Tattha ‘mūlabhavaṅgatā’‘āgantukabhavaṅgatā’‘ambopamaniyāmakathā’ ca	1920	
PA_atk-abh01_a:1920_7	vuttanayeneva veditabbā.	1920	
PA_atk-abh01_a:1921_0	Somanassasahagatatihetukasasaṅkhārikakusalacittena kamme āyūhitepi upekkhāsahagatatihetukaasaṅkhārikasasaṅkhārikehi	1921	
PA_atk-abh01_a:1921_1	kamme āyūhitepi eseva nayo. Tattha yantopamāpi ettha pākatikā eva. Ettāvatā tihetukakammena	1921	
PA_atk-abh01_a:1921_2	tihetukapaṭisandhi hotīti vāro kathito. Tihetukakammena duhetukapaṭisandhi hotīti	1921	
PA_atk-abh01_a:1921_3	vāro pana paṭicchanno hutvā gato.	1921	
PA_atk-abh01_a:1922_0	Idāni duhetukakammena duhetukapaṭisandhikathā hoti. Somanassasahagataduhetukaasaṅkhārikacittena	1922	
PA_atk-abh01_a:1922_1	hi kamme āyūhite tādiseneva vipākacittena gahitapaṭisandhikassa vuḍḍhippattassa cakkhudvāre	1922	
PA_atk-abh01_a:1922_2	iṭṭhārammaṇe āpāthagate heṭṭhā vuttanayeneva tayo moghavārā honti. Duhetukassa pana	1922	
PA_atk-abh01_a:1922_3	javanakiriyā natthi. Tasmā kusalato cattāri somanassasahagatāni, akusalato cattārīti	1922	
PA_atk-abh01_a:1922_4	imesaṃ aṭṭhannaṃ aññatarena javitapariyosāne duhetukameva somanassasahagataasaṅkhārikaṃ	1922	
PA_atk-abh01_a:1922_5	tadārammaṇaṃ hoti. Evamassa cakkhuviññāṇādīni tīṇi, idañca tadārammaṇanti, cattāri	1922	
PA_atk-abh01_a:1922_6	gaṇanūpagacittāni honti. ‘Iṭṭhamajjhattārammaṇe’ pana kusalato upekkhāsahagatānaṃ	1922	
PA_atk-abh01_a:1922_7	catunnaṃ, akusalato catunnanti, aṭṭhannaṃ aññatarena javitapariyosāne duhetukameva	1922	
PA_atk-abh01_a:1922_8	upekkhāsahagataṃ asaṅkhārikaṃ tadārammaṇaṃ hoti. Evamassa upekkhāsahagatasantīraṇaṃ,	1922	
PA_atk-abh01_a:1922_9	idañca tadārammaṇanti, dve gaṇanūpagacittāni honti. Tāni purimehi catūhi saddhiṃ	1922	
PA_atk-abh01_a:1922_10	cha. Sotadvārādīsupi cha chāti ekāya cetanāya kamme āyūhite samatiṃsa cittāni uppajjanti.	19221	
PA_atk-abh01_a:1922_11	Aggahitaggahaṇena pana cakkhudvāre cha, sotaviññāṇādīni cattārīti dasa honti. Ambopamaniyāmakathā	19221	
PA_atk-abh01_a:1922_12	pākatikā eva. Yantopamā idha na labbhatīti vuttaṃ.	19221	
PA_atk-abh01_a:1923_0	Somanassasahagataduhetukasasaṅkhārikakusalacittena kamme āyūhitepi upekkhāsahagataduhetukaasaṅkhārikasasaṅkhārikehi	1923	
PA_atk-abh01_a:1923_1	kamme āyūhitepi eseva nayo. Ettāvatā duhetukakammena duhetukapaṭisandhi hotīti vāro kathito.	1923	
PA_atk-abh01_a:1924_0	Ahetukapaṭisandhi hotīti vāro pana evaṃ veditabbo – kusalato catūhi ñāṇavippayuttehi	1924	
PA_atk-abh01_a:1924_1	kamme āyūhite, kusalavipākāhetukamanoviññāṇadhātuyā upekkhāsahagatāya paṭisandhiyā	1924	
PA_atk-abh01_a:1924_2	gahitāya, kammasadisā paṭisandhīti na vattabbā. Ito paṭṭhāya heṭṭhā vuttanayeneva	1924	
PA_atk-abh01_a:1924_3	kathetvā iṭṭhepi iṭṭhamajjhattepi cittappavatti veditabbā. Imassa hi therassa vāde	1924	
PA_atk-abh01_a:1924_4	piṇḍajavanaṃ javati. Sesā idaṃ pana javanaṃ kusalatthāya vā akusalatthāya vā ko niyāmetītiādikathā	1924	
PA_atk-abh01_a:1924_5	sabbā heṭṭhā vuttanayeneva veditabbāti. Ettāvatā moravāpīvāsīmahādattattheravāde	1924	
PA_atk-abh01_a:1924_6	dvādasakamaggo niṭṭhito saddhiṃ dasakamaggena ceva ahetukaṭṭhakena ca.	1924	
PA_atk-abh01_a:1925_0	Idāni mahādhammarakkhitattheravāde dasakamaggakathā hoti. Tattha sāketapañhaussadakittanāni	1925	
PA_atk-abh01_a:1925_1	pākatikāneva. Hetukittane pana ayaṃ viseso. Tihetukakammaṃ tihetukavipākampi duhetukavipākampi	1925	
PA_atk-abh01_a:1925_2	ahetukavipākampi deti. Duhetukakammaṃ tihetukameva na deti, itaraṃ deti. Tihetukakammena	1925	
PA_atk-abh01_a:1925_3	paṭisandhi tihetukāva hoti; duhetukāhetukā na hoti. Duhetukakammena duhetukāhetukā	1925	
PA_atk-abh01_a:1925_4	hoti, tihetukā na hoti. Asaṅkhārikakammaṃ vipākaṃ asaṅkhārikameva deti, no sasaṅkhārikaṃ.	1925	
PA_atk-abh01_a:1925_5	Sasaṅkhārikampi sasaṅkhārikameva deti, no asaṅkhārikaṃ. Ārammaṇena vedanā parivattetabbā.	1925	
PA_atk-abh01_a:1925_6	Javanaṃ piṇḍajavanameva javati. Ādito paṭṭhāya cittāni kathetabbāni.	1925	
PA_atk-abh01_a:1926_0	Tatrāyaṃ kathā – eko paṭhamakusalacittena kammaṃ āyūhati, paṭhamavipākacitteneva	1926	
PA_atk-abh01_a:1926_1	paṭisandhiṃ gaṇhāti. Ayaṃ kammasadisā paṭisandhi. Tassa vuḍḍhippattassa cakkhudvāre	1926	
PA_atk-abh01_a:1926_2	‘iṭṭhārammaṇe’ āpāthagate vuttanayeneva tayo moghavārā honti. Athassa heṭṭhā vuttānaṃ	1926	
PA_atk-abh01_a:1926_3	terasannaṃ somanassasahagatajavanānaṃ aññatarena javitapariyosāne paṭhamavipākacittameva	1926	
PA_atk-abh01_a:1926_4	tadārammaṇaṃ hoti. Taṃ ‘mūlabhavaṅgaṃ’ ‘tadārammaṇa’nti dve nāmāni labhati. Evamassa	1926	
PA_atk-abh01_a:1926_5	cakkhuviññāṇādīni tīṇi, idañca tadārammaṇanti, cattāri gaṇanūpagacittāni honti. ‘Iṭṭhamajjhattārammaṇe’	1926	
PA_atk-abh01_a:1926_6	heṭṭhā vuttānaṃyeva dvādasannaṃ upekkhāsahagatajavanānaṃ aññatarena javitapariyosāne	1926	
PA_atk-abh01_a:1926_7	upekkhāsahagataṃ tihetukaṃ asaṅkhārikacittaṃ tadārammaṇatāya pavattati. Taṃ ‘āgantukabhavaṅgaṃ’‘tadārammaṇa’nti	1926	
PA_atk-abh01_a:1926_8	dve nāmāni labhati. Evamassa upekkhāsahagatasantīraṇaṃ idañca tadārammaṇanti dve	1926	
PA_atk-abh01_a:1926_9	gaṇanūpagacittāni. Tāni purimehi catūhi saddhiṃ cha honti. Evaṃ ekāya cetanāya kamme	1926	
PA_atk-abh01_a:1926_10	āyūhite pañcasu dvāresu samatiṃsa cittāni uppajjanti. Aggahitaggahaṇena pana cakkhudvāre	19261	
PA_atk-abh01_a:1926_11	cha, sotaviññāṇādīni cattārīti dasa honti. Ambopamaniyāmakathā pākatikāyeva.	19261	
PA_atk-abh01_a:1927_0	Dutiyatatiyacatutthakusalacittehi kamme āyūhitepi ettakāneva vipākacittāni honti.	1927	
PA_atk-abh01_a:1927_1	Catūhi upekkhāsahagatacittehi āyūhitepi eseva nayo. Idha pana paṭhamaṃ iṭṭhamajjhattārammaṇaṃ	1927	
PA_atk-abh01_a:1927_2	dassetabbaṃ. Pacchā iṭṭhārammaṇena vedanā parivattetabbā. Ambopamaniyāmakathā pākatikā	1927	
PA_atk-abh01_a:1927_3	eva. Yantopamā na labbhati. ‘Kusalato pana catunnaṃ ñāṇavippayuttānaṃ aññatarena	1927	
PA_atk-abh01_a:1927_4	kamme āyūhite’ti ito paṭṭhāya sabbaṃ vitthāretvā ahetukaṭṭhakaṃ kathetabbaṃ. Ettāvatā	1927	
PA_atk-abh01_a:1927_5	mahādhammarakkhitattheravāde dasakamaggo niṭṭhito hoti, saddhiṃ ahetukaṭṭhakenāti.	1927	
PA_atk-abh01_a:1928_0	Imesaṃ pana tiṇṇaṃ therānaṃ katarassa vādo gahetabboti? Na kassaci ekaṃsena. Sabbesaṃ	1928	
PA_atk-abh01_a:1928_1	pana vādesu yuttaṃ gahetabbaṃ. Paṭhamavādasmiñhi sasaṅkhārāsaṅkhāravidhānaṃ paccayabhedato	1928	
PA_atk-abh01_a:1928_2	adhippetaṃ. Tenettha, asaṅkhārikakusalassa dubbalapaccayehi uppannaṃ sasaṅkhārikavipākaṃ,	1928	
PA_atk-abh01_a:1928_3	sasaṅkhārikakusalassa balavapaccayehi uppannaṃ asaṅkhārikavipākañca gahetvā, labbhamānānipi	1928	
PA_atk-abh01_a:1928_4	kiriyajavanāni pahāya, kusalajavanena tadārammaṇaṃ ārammaṇena ca vedanaṃ niyāmetvā,	1928	
PA_atk-abh01_a:1928_5	sekkhaputhujjanavasena soḷasakamaggo kathito. Yaṃ panettha akusalajavanāvasāne ahetukavipākameva	1928	
PA_atk-abh01_a:1928_6	tadārammaṇaṃ dassitaṃ, taṃ itaresu na dassitameva. Tasmā taṃ tattha tesu vuttaṃ sahetukavipākañca,	1928	
PA_atk-abh01_a:1928_7	etthāpi sabbamidaṃ labbhateva. Tatrāyaṃ nayo – yadā hi kusalajavanānaṃ antarantarā	1928	
PA_atk-abh01_a:1928_8	akusalaṃ javati, tadā kusalāvasāne āciṇṇasadisameva, akusalāvasāne sahetukaṃ tadārammaṇaṃ	1928	
PA_atk-abh01_a:1928_9	yuttaṃ. Yadā nirantaraṃ akusalameva tadā ahetukaṃ. Evaṃ tāva paṭhamavāde yuttaṃ gahetabbaṃ.	1928	
PA_atk-abh01_a:1929_0	Dutiyavāde pana kusalato sasaṅkhārāsaṅkhāravidhānaṃ adhippetaṃ. Tenettha asaṅkhārikakusalassa	1929	
PA_atk-abh01_a:1929_1	asaṅkhārikameva vipākaṃ, sasaṅkhārikakusalassa ca sasaṅkhārikameva gahetvā, javanena	1929	
PA_atk-abh01_a:1929_2	tadārammaṇaniyāmaṃ akatvā, sabbesampi sekkhāsekkhaputhujjanānaṃ uppattiraho piṇḍajavanavaseneva	1929	
PA_atk-abh01_a:1929_3	dvādasakamaggo kathito. Tihetukajavanāvasāne panettha tihetukaṃ tadārammaṇaṃ yuttaṃ.	1929	
PA_atk-abh01_a:1929_4	Duhetukajavanāvasāne duhetukaṃ, ahetukajavanāvasāne ahetukaṃ bhājetvā pana na vuttaṃ.	1929	
PA_atk-abh01_a:1929_5	Evaṃ dutiyavāde yuttaṃ gahetabbaṃ.	1929	
PA_atk-abh01_a:1930_0	Tatiyavādepi kusalatova asaṅkhārasasaṅkhāravidhānaṃ adhippetaṃ. ‘Tihetukakammaṃ tihetukavipākampi	1930	
PA_atk-abh01_a:1930_1	duhetukavipākampi ahetukavipākampi detī’ti pana vacanato asaṅkhārikatihetukapaṭisandhikassa	1930	
PA_atk-abh01_a:1930_2	asaṅkhārikaduhetukenapi tadārammaṇena bhavitabbaṃ. Taṃ adassetvā hetusadisameva tadārammaṇaṃ	1930	
PA_atk-abh01_a:1930_3	dassitaṃ. Taṃ purimāya hetukittanaladdhiyā na yujjati. Kevalaṃ dasakamaggavibhāvanatthameva	1930	
PA_atk-abh01_a:1930_4	vuttaṃ. Itarampi pana labbhateva. Evaṃ tatiyavādepi yuttaṃ gahetabbaṃ. Ayañca sabbāpi	1930	
PA_atk-abh01_a:1930_5	paṭisandhijanakasseva kammassa vipākaṃ sandhāya tadārammaṇakathā. ‘Sahetukaṃ bhavaṅgaṃ	1930	
PA_atk-abh01_a:1930_6	ahetukassa bhavaṅgassa anantarapaccayena paccayo’ti vacanato pana nānākammena ahetukapaṭisandhikassāpi	1930	
PA_atk-abh01_a:1930_7	sahetukavipākaṃ tadārammaṇaṃ uppajjati. Tassa uppattividhānaṃ mahāpakaraṇe āvi bhavissatīti.	1930	
PA_atk-abh01_a:1931	Kāmāvacarakusalavipākakathā niṭṭhitā.	193	
PA_atk-abh01_a:1932	Rūpāvacarārūpāvacaravipākakathā	193	
PA_atk-abh01_a:1933_0	499. Idāni rūpāvacarādivipākaṃ dassetuṃ puna katame dhammā abyākatātiādi āraddhaṃ.	1933	
PA_atk-abh01_a:1933_1	Tattha yasmā kāmāvacaravipākaṃ attano kusalena sadisampi hoti, asadisampi, tasmā	1933	
PA_atk-abh01_a:1933_2	na taṃ kusalānugatikaṃ katvā bhājitaṃ. Rūpāvacarārūpāvacaravipākaṃ pana yathā hatthiassapabbatādīnaṃ	1933	
PA_atk-abh01_a:1933_3	chāyā hatthiādisadisāva honti, tathā attano kusalasadisameva hotīti kusalānugatikaṃ	1933	
PA_atk-abh01_a:1933_4	katvā bhājitaṃ. Kāmāvacarakammañca yadā kadāci vipākaṃ deti, rūpāvacarārūpāvacaraṃ	1933	
PA_atk-abh01_a:1933_5	pana anantarāyena, dutiyasmiṃyeva attabhāve, vipākaṃ detītipi kusalānugatikameva	1933	
PA_atk-abh01_a:1933_6	katvā bhājitaṃ. Sesaṃ kusale vuttanayeneva veditabbaṃ. Ayaṃ pana viseso – paṭipadādibhedo	1933	
PA_atk-abh01_a:1933_7	ca hīnapaṇītamajjhimabhāvo ca etesu jhānāgamanato veditabbo. Chandādīnaṃ pana aññataraṃ	1933	
PA_atk-abh01_a:1933_8	dhuraṃ katvā anuppādanīyattā niradhipatikāneva etānīti.	1933	
PA_atk-abh01_a:1934	Rūpāvacarārūpāvacaravipākakathā niṭṭhitā.	193	
PA_atk-abh01_a:1935	Lokuttaravipākakathā	193	
PA_atk-abh01_a:1936_0	505. Lokuttaravipākampi kusalasadisattā kusalānugatikameva katvā bhājitaṃ. Yasmā	1936	
PA_atk-abh01_a:1936_1	pana tebhūmakakusalaṃ cutipaṭisandhivasena vaṭṭaṃ ācināti vaḍḍheti, tasmā tattha	1936	
PA_atk-abh01_a:1936_2	katattā upacitattāti vuttaṃ. Lokuttaraṃ pana tena ācitampi apacināti, sayampi cutipaṭisandhivasena	1936	
PA_atk-abh01_a:1936_3	na ācināti, tenettha ‘katattā upacitattā’ti avatvā katattā bhāvitattāti vuttaṃ.	1936	
PA_atk-abh01_a:1937_0	Suññatantiādīsu ‘maggo’ tāva ‘āgamanato saguṇato ārammaṇatoti tīhi kāraṇehi nāmaṃ	1937	
PA_atk-abh01_a:1937_1	labhatī’ti, idaṃ heṭṭhā kusalādhikāre vitthāritaṃ. Tattha suttantikapariyāyena saguṇatopi	1937	
PA_atk-abh01_a:1937_2	ārammaṇatopi nāmaṃ labhati. Pariyāyadesanā hesā. Abhidhammakathā pana nippariyāyadesanā.	1937	
PA_atk-abh01_a:1937_3	Tasmā idha saguṇato vā ārammaṇato vā nāmaṃ na labhati, āgamanatova labhati. Āgamanameva	1937	
PA_atk-abh01_a:1937_4	hi dhuraṃ. Taṃ duvidhaṃ hoti – vipassanāgamanaṃ maggāgamananti.	1937	
PA_atk-abh01_a:1938_0	Tattha maggassa āgataṭṭhāne vipassanāgamanaṃ dhuraṃ, phalassa āgataṭṭhāne maggāgamanaṃ	1938	
PA_atk-abh01_a:1938_1	dhuranti, idampi heṭṭhā vuttameva. Tesu idaṃ phalassa āgataṭṭhānaṃ, tasmā idha maggāgamanaṃ	1938	
PA_atk-abh01_a:1938_2	dhuranti veditabbaṃ. So panesa maggo āgamanato ‘suññata’nti nāmaṃ labhitvā saguṇato	1938	
PA_atk-abh01_a:1938_3	ca ārammaṇato ca ‘animitto’‘appaṇihito’tipi vuccati. Tasmā sayaṃ āgamanīyaṭṭhāne	1938	
PA_atk-abh01_a:1938_4	ṭhatvā attano phalassa tīṇi nāmāni deti. Kathaṃ? Ayañhi suddhāgamanavaseneva laddhanāmo	1938	
PA_atk-abh01_a:1938_5	‘suññatamaggo’ sayaṃ āgamanīyaṭṭhāne ṭhatvā attano phalassa nāmaṃ dadamāno ‘suññata’nti	1938	
PA_atk-abh01_a:1938_6	nāmaṃ akāsi. ‘Suññataanimittamaggo’ sayaṃ āgamanīyaṭṭhāne ṭhatvā attano phalassa	1938	
PA_atk-abh01_a:1938_7	nāmaṃ dadamāno ‘animitta’nti nāmaṃ akāsi. ‘Suññataappaṇihitamaggo’ sayaṃ āgamanīyaṭṭhāne	1938	
PA_atk-abh01_a:1938_8	ṭhatvā attano phalassa nāmaṃ dadamāno ‘appaṇihita’nti nāmaṃ akāsi. Imāni pana tīṇi	1938	
PA_atk-abh01_a:1938_9	nāmāni maggānantare phalacittasmiṃyeva iminā nayena labbhanti, no aparabhāge vaḷañjanakaphalasamāpattiyā.	1938	
PA_atk-abh01_a:1938_10	Aparabhāge pana aniccatādīhi tīhi vipassanāhi vipassituṃ sakkoti. Athassa vuṭṭhitavuṭṭhitavipassanāvasena	19381	
PA_atk-abh01_a:1938_11	animittaappaṇihitasuññatasaṅkhātāni tīṇi phalāni uppajjanti. Tesaṃ tāneva saṅkhārārammaṇāni.	19381	
PA_atk-abh01_a:1938_12	Aniccānupassanādīni ñāṇāni anulomañāṇāni nāma honti.	19381	
PA_atk-abh01_a:1939_0	Yo cāyaṃ suññatamagge vutto. Appaṇihitamaggepi eseva nayo. Ayampi hi suddhāgamanavasena	1939	
PA_atk-abh01_a:1939_1	laddhanāmo ‘appaṇihitamaggo’ sayaṃ āgamanīyaṭṭhāne ṭhatvā attano phalassa nāmaṃ dadamāno	1939	
PA_atk-abh01_a:1939_2	‘appaṇihita’nti nāmaṃ akāsi. ‘Appaṇihitaanimittamaggo’ sayaṃ āgamanīyaṭṭhāne ṭhatvā	1939	
PA_atk-abh01_a:1939_3	attano phalassa nāmaṃ dadamāno ‘animitta’nti nāmaṃ akāsi. ‘Appaṇihitasuññatamaggo’	1939	
PA_atk-abh01_a:1939_4	sayaṃ āgamanīyaṭṭhāne ṭhatvā attano phalassa nāmaṃ dadamāno ‘suññata’nti nāmaṃ akāsi.	1939	
PA_atk-abh01_a:1939_5	Imānipi tīṇi nāmāni maggānantare phalacittasmiṃyeva iminā nayena labbhanti, na aparabhāge	1939	
PA_atk-abh01_a:1939_6	vaḷañjanakaphalasamāpattiyāti. Evaṃ imasmiṃ vipākaniddese kusalacittehi tiguṇāni	1939	
PA_atk-abh01_a:1939_7	vipākacittāni veditabbāni.	1939	
PA_atk-abh01_a:1940_0	Yathā pana tebhūmakakusalāni attano vipākaṃ adhipatiṃ labhāpetuṃ na sakkonti, na	1940	
PA_atk-abh01_a:1940_1	evaṃ lokuttarakusalāni. Kasmā? Tebhūmakakusalānañhi añño āyūhanakālo añño vipaccanakālo.	1940	
PA_atk-abh01_a:1940_2	Tena tāni attano vipākaṃ adhipatiṃ labhāpetuṃ na sakkonti. Lokuttarāni pana tāya	1940	
PA_atk-abh01_a:1940_3	saddhāya, tasmiṃ vīriye, tāya satiyā, tasmiṃ samādhimhi, tāya paññāya avūpasantāya,	1940	
PA_atk-abh01_a:1940_4	apaṇṇakaṃ aviraddhaṃ maggānantarameva vipākaṃ paṭilabhanti, tena attano vipākaṃ adhipatiṃ	1940	
PA_atk-abh01_a:1940_5	labhāpetuṃ sakkonti.	1940	
PA_atk-abh01_a:1941_0	Yathā hi parittakassa aggino gataṭṭhāne aggismiṃ nibbutamatteyeva uṇhākāro nibbāyitvā	1941	
PA_atk-abh01_a:1941_1	kiñci na hoti, mahantaṃ pana ādittaṃ aggikkhandhaṃ nibbāpetvā gomayaparibhaṇḍe katepi	1941	
PA_atk-abh01_a:1941_2	uṇhākāro avūpasantova hoti, evameva tebhūmakakusale añño kammakkhaṇo añño vipākakkhaṇo	1941	
PA_atk-abh01_a:1941_3	parittaaggiṭṭhāne uṇhabhāvanibbutakālo viya hoti. Tasmā taṃ attano vipākaṃ adhipatiṃ	1941	
PA_atk-abh01_a:1941_4	labhāpetuṃ na sakkoti. Lokuttare pana tāya saddhāya…pe… tāya paññāya avūpasantāya,	1941	
PA_atk-abh01_a:1941_5	maggānantarameva phalaṃ uppajjati, tasmā taṃ attano vipākaṃ adhipatiṃ labhāpetīti	1941	
PA_atk-abh01_a:1941_6	veditabbaṃ. Tenāhu porāṇā – ‘vipāke adhipati natthi ṭhapetvā lokuttara’nti.	1941	
PA_atk-abh01_a:1942_0	555. Catutthaphalaniddese aññātāvindriyanti aññātāvino catūsu saccesu niṭṭhitañāṇakiccassa	1942	
PA_atk-abh01_a:1942_1	indriyaṃ, aññātāvīnaṃ vā catūsu saccesu niṭṭhitakiccānaṃ cattāri saccāni ñatvā paṭivijjhitvā	1942	
PA_atk-abh01_a:1942_2	ṭhitānaṃ dhammānaṃ abbhantare indaṭṭhasādhanena indriyaṃ. Niddesavārepissa aññātāvīnanti	1942	
PA_atk-abh01_a:1942_3	ājānitvā ṭhitānaṃ. Dhammānanti sampayuttadhammānaṃ abbhantare. Aññāti ājānanā, paññā	1942	
PA_atk-abh01_a:1942_4	pajānanātiādīni vuttatthāneva. Maggaṅgaṃ maggapariyāpannanti phalamaggassa aṅgaṃ,	1942	
PA_atk-abh01_a:1942_5	phalamagge ca pariyāpannanti attho.	1942	
PA_atk-abh01_a:1943_0	Apicettha idaṃ pakiṇṇakaṃ – ekaṃ indriyaṃ ekaṃ ṭhānaṃ gacchati, ekaṃ cha ṭhānāni	1943	
PA_atk-abh01_a:1943_1	gacchati, ekaṃ ekaṃ ṭhānaṃ gacchati. Ekañhi ‘anaññātaññassāmītindriyaṃ’ ekaṃ ṭhānaṃ	1943	
PA_atk-abh01_a:1943_2	gacchati sotāpattimaggaṃ. Ekaṃ ‘aññindriyaṃ’ heṭṭhā tīṇi phalāni, upari tayo maggeti	1943	
PA_atk-abh01_a:1943_3	cha ṭhānāni gacchati. Ekaṃ ‘aññātāvindriyaṃ’ ekaṃ ṭhānaṃ gacchati arahattaphalaṃ.	1943	
PA_atk-abh01_a:1943_4	Sabbesupi maggaphalesu atthato aṭṭha aṭṭha indriyānīti catusaṭṭhi lokuttarindriyāni	1943	
PA_atk-abh01_a:1943_5	kathitāni. Pāḷito pana nava nava katvā dvāsattati honti. Magge maggaṅganti vuttaṃ.	1943	
PA_atk-abh01_a:1943_6	Phalepi maggaṅgaṃ. Magge bojjhaṅgoti vutto phalepi bojjhaṅgo. Maggakkhaṇe ārati viratīti	1943	
PA_atk-abh01_a:1943_7	vuttā phalakkhaṇepi ārati viratīti. Tattha maggo maggabhāveneva maggo, phalaṃ pana	1943	
PA_atk-abh01_a:1943_8	maggaṃ upādāya maggo nāma; phalaṅgaṃ phalapariyāpannanti vattumpi vaṭṭati. Magge	1943	
PA_atk-abh01_a:1943_9	bujjhanakassa aṅgoti sambojjhaṅgo, phale buddhassa aṅgoti sambojjhaṅgo. Magge āramaṇaviramaṇavaseneva	1943	
PA_atk-abh01_a:1943_10	ārati virati. Phale pana ārativirativasenāti.	19431	
PA_atk-abh01_a:1944	Lokuttaravipākakathā niṭṭhitā.	194	
PA_atk-abh01_a:1945	Akusalavipākakathā	194	
PA_atk-abh01_a:1946_0	556. Ito parāni akusalavipākāni – pañca cakkhusotaghānajivhākāyaviññāṇāni, ekā manodhātu,	1946	
PA_atk-abh01_a:1946_1	ekā manoviññāṇadhātūti imāni satta cittāni – pāḷito ca atthato ca heṭṭhā vuttehi	1946	
PA_atk-abh01_a:1946_2	tādiseheva kusalavipākacittehi sadisāni.	1946	
PA_atk-abh01_a:1947_0	Kevalañhi tāni kusalakammapaccayāni imāni akusalakammapaccayāni. Tāni ca iṭṭhaiṭṭhamajjhattesu	1947	
PA_atk-abh01_a:1947_1	ārammaṇesu vattanti, imāni aniṭṭhaaniṭṭhamajjhattesu. Tattha ca sukhasahagataṃ kāyaviññāṇaṃ,	1947	
PA_atk-abh01_a:1947_2	idha dukkhasahagataṃ. Tattha ca upekkhāsahagatā manoviññāṇadhātu manussesu jaccandhādīnaṃ	1947	
PA_atk-abh01_a:1947_3	paṭisandhiṃ ādiṃ katvā pañcasu ṭhānesu vipaccati. Idha pana ekādasavidhenāpi akusalacittena	1947	
PA_atk-abh01_a:1947_4	kamme āyūhite kammakammanimittagatinimittesu aññataraṃ ārammaṇaṃ katvā catūsu apāyesu	1947	
PA_atk-abh01_a:1947_5	paṭisandhi hutvā vipaccati; dutiyavārato paṭṭhāya yāvatāyukaṃ bhavaṅgaṃ hutvā, aniṭṭhaaniṭṭhamajjhattārammaṇāya	1947	
PA_atk-abh01_a:1947_6	pañcaviññāṇavīthiyā santīraṇaṃ hutvā, balavārammaṇe chasu dvāresu tadārammaṇaṃ hutvā,	1947	
PA_atk-abh01_a:1947_7	maraṇakāle cuti hutvāti, evaṃ pañcasu eva ṭhānesu vipaccatīti.	1947	
PA_atk-abh01_a:1948	Akusalavipākakathā niṭṭhitā.	194	
PA_atk-abh01_a:1949	Kiriyābyākatavaṇṇanā	194	
PA_atk-abh01_a:1950	Manodhātucittaṃ	195	
PA_atk-abh01_a:1951_0	566. Idāni kiriyābyākataṃ bhājetvā dassetuṃ puna katame dhammā abyākatātiādi āraddhaṃ.	1951	
PA_atk-abh01_a:1951_1	Tattha kiriyāti karaṇamattaṃ. Sabbesuyeva hi kiriyacittesu yaṃ javanabhāvaṃ appattaṃ	1951	
PA_atk-abh01_a:1951_2	taṃ vātapupphaṃ viya. Yaṃ javanabhāvappattaṃ taṃ chinnamūlakarukkhapupphaṃ viya aphalaṃ	1951	
PA_atk-abh01_a:1951_3	hoti, taṃtaṃ kiccasādhanavasena pavattattā pana karaṇamattameva hoti. Tasmā kiriyāti	1951	
PA_atk-abh01_a:1951_4	vuttaṃ. Nevakusalānākusalātiādīsu kusalamūlasaṅkhātassa kusalahetuno abhāvā ‘nevakusalā’;	1951	
PA_atk-abh01_a:1951_5	akusalamūlasaṅkhātassa akusalahetuno abhāvā ‘nevaakusalā’; yonisomanasikāraayonisomanasikārasaṅkhātānampi	1951	
PA_atk-abh01_a:1951_6	kusalākusalapaccayānaṃ abhāvā ‘nevakusalānākusalā’. Kusalākusalasaṅkhātassa janakahetuno	1951	
PA_atk-abh01_a:1951_7	abhāvā nevakammavipākā.	1951	
PA_atk-abh01_a:1952_0	Idhāpi cittassekaggatāniddese pavattiṭṭhitimattameva labbhati. Dve pañcaviññāṇāni,	1952	
PA_atk-abh01_a:1952_1	tisso manodhātuyo, tisso manoviññāṇadhātuyo, vicikicchāsahagatanti imesu sattarasasu	1952	
PA_atk-abh01_a:1952_2	cittesu dubbalattā saṇṭhiti avaṭṭhitiādīni na labbhanti. Sesaṃ sabbaṃ vipākamanodhātuniddese	1952	
PA_atk-abh01_a:1952_3	vuttanayeneva veditabbaṃ, aññatra uppattiṭṭhānā. Tañhi cittaṃ pañcaviññāṇānantaraṃ	1952	
PA_atk-abh01_a:1952_4	uppajjati. Idaṃ pana pañcadvāre vaḷañjanakappavattikāle sabbesaṃ pure uppajjati.	1952	
PA_atk-abh01_a:1952_5	Kathaṃ? Cakkhudvāre tāva iṭṭhaiṭṭhamajjhattaaniṭṭhaaniṭṭhamajjhattesu rūpārammaṇesu	1952	
PA_atk-abh01_a:1952_6	yena kenaci pasāde ghaṭṭite taṃ ārammaṇaṃ gahetvā āvajjanavasena purecārikaṃ hutvā	1952	
PA_atk-abh01_a:1952_7	bhavaṅgaṃ āvaṭṭayamānaṃ uppajjati. Sotadvārādīsupi eseva nayoti.	1952	
PA_atk-abh01_a:1953	Kiriyamanodhātucittaṃ niṭṭhitaṃ.	195	
PA_atk-abh01_a:1954	Kiriyamanoviññāṇadhātucittāni	195	
PA_atk-abh01_a:1955_0	568. Manoviññāṇadhātu uppannā hoti…pe… somanassasahagatāti, idaṃ cittaṃ aññesaṃ asādhāraṇaṃ.	1955	
PA_atk-abh01_a:1955_1	Khīṇāsavasseva pāṭipuggalikaṃ. Chasu dvāresu labbhati. Cakkhudvāre hi padhānasāruppaṃ	1955	
PA_atk-abh01_a:1955_2	ṭhānaṃ disvā khīṇāsavo iminā cittena somanassito hoti. Sotadvāre bhaṇḍabhājanīyaṭṭhānaṃ	1955	
PA_atk-abh01_a:1955_3	patvā mahāsaddaṃ katvā luddhaluddhesu gaṇhantesu ‘evarūpā nāma me loluppataṇhā pahīnā’ti	1955	
PA_atk-abh01_a:1955_4	iminā cittena somanassito hoti. Ghānadvāre gandhehi vā pupphehi vā cetiyaṃ pūjento	1955	
PA_atk-abh01_a:1955_5	iminā cittena somanassito hoti. Jivhādvāre rasasampannaṃ piṇḍapātaṃ laddhā bhājetvā	1955	
PA_atk-abh01_a:1955_6	paribhuñjanto ‘sāraṇīyadhammo vata me pūrito’ti iminā cittena somanassito hoti. Kāyadvāre	1955	
PA_atk-abh01_a:1955_7	abhisamācārikavattaṃ karonto ‘kāyadvāre me vattaṃ pūrita’nti iminā cittena somanassito	1955	
PA_atk-abh01_a:1955_8	hoti. Evaṃ tāva pañcadvāre labbhati.	1955	
PA_atk-abh01_a:1956_0	Manodvāre pana atītānāgatamārabbha uppajjati. Jotipālamāṇava magghadevarāja kaṇhatāpasādikālasmiñhi	1956	
PA_atk-abh01_a:1956_1	kataṃ kāraṇaṃ āvajjetvā tathāgato sitaṃ pātvākāsi. Taṃ pana pubbenivāsañāṇasabbaññutaññāṇānaṃ	1956	
PA_atk-abh01_a:1956_2	kiccaṃ. Tesaṃ pana dvinnaṃ ñāṇānaṃ ciṇṇapariyante idaṃ cittaṃ hāsayamānaṃ uppajjati.	1956	
PA_atk-abh01_a:1956_3	Anāgate ‘tantissaro mudiṅgassaro paccekabuddho bhavissatī’ti sitaṃ pātvākāsi. Tampi	1956	
PA_atk-abh01_a:1956_4	anāgataṃsañāṇasabbaññutaññāṇānaṃ kiccaṃ. Tesaṃ pana dvinna ñāṇānaṃ ciṇṇapariyante	1956	
PA_atk-abh01_a:1956_5	idaṃ cittaṃ hāsayamānaṃ uppajjati.	1956	
PA_atk-abh01_a:1957_0	Niddesavāre panassa sesaahetukacittehi balavataratāya cittekaggatā samādhibalaṃ pāpetvā	1957	
PA_atk-abh01_a:1957_1	ṭhapitā. Vīriyampi vīriyabalaṃ pāpetvā. Uddesavāre pana ‘samādhibalaṃ hoti vīriyabalaṃ	1957	
PA_atk-abh01_a:1957_2	hotī’ti anāgatattā paripuṇṇena balaṭṭhenetaṃ dvayaṃ balaṃ nāma na hoti. Yasmā pana	1957	
PA_atk-abh01_a:1957_3	‘neva kusalaṃ nākusalaṃ’ tasmā balanti vatvāna ṭhapitaṃ. Yasmā ca na nippariyāyena	1957	
PA_atk-abh01_a:1957_4	balaṃ, tasmā saṅgahavārepi ‘dve balāni hontī’ti na vuttaṃ. Sesaṃ sabbaṃ somanassasahagatāhetukamanoviññāṇadhātuniddese	1957	
PA_atk-abh01_a:1957_5	vuttanayeneva veditabbaṃ.	1957	
PA_atk-abh01_a:1958_0	574. Upekkhāsahagatāti idaṃ cittaṃ tīsu bhavesu sabbesaṃ sacittakasattānaṃ sādhāraṇaṃ,	1958	
PA_atk-abh01_a:1958_1	na kassaci sacittakassa nuppajjati nāma. Uppajjamānaṃ pana pañcadvāre voṭṭhabbanaṃ	1958	
PA_atk-abh01_a:1958_2	hoti, manodvāre āvajjanaṃ. Cha asādhāraṇañāṇānipi iminā gahitārammaṇameva gaṇhanti.	1958	
PA_atk-abh01_a:1958_3	Mahāgajaṃ nāmetaṃ cittaṃ; imassa anārammaṇaṃ nāma natthi. ‘Asabbaññutaññāṇaṃ sabbaññutaññāṇagatikaṃ	1958	
PA_atk-abh01_a:1958_4	nāma katama’nti vutte ‘ida’nti vattabbaṃ. Sesamettha purimacitte vuttanayeneva veditabbaṃ.	1958	
PA_atk-abh01_a:1958_5	Kevalañhi tattha sappītikattā navaṅgiko saṅkhārakkhandho vibhatto. Idha nippītikattā aṭṭhaṅgiko.	1958	
PA_atk-abh01_a:1959	Idāni yāni kusalato aṭṭha mahācittāneva khīṇāsavassa uppajjanatāya kiriyāni jātāni, tasmā tāni kusalaniddese vuttanayeneva veditabbāni.	195	
PA_atk-abh01_a:1960_0	Idha ṭhatvā hasanakacittāni samodhānetabbāni. Kati panetāni hontīti? Vuccate terasa.	1960	
PA_atk-abh01_a:1960_1	Puthujjanā hi kusalato catūhi somanassasahagatehi, akusalato catūhīti, aṭṭhahi cittehi	1960	
PA_atk-abh01_a:1960_2	hasanti. Sekkhā kusalato catūhi somanassasahagatehi, akusalato dvīhi diṭṭhigatavippayuttehi	1960	
PA_atk-abh01_a:1960_3	somanassasahagatehīti, chahi cittehi hasanti. Khīṇāsavā kiriyato pañcahi somanassasahagatehi hasantīti.	1960	
PA_atk-abh01_a:1961	Rūpāvacarārūpāvacarakiriyaṃ	196	
PA_atk-abh01_a:1962_0	577. Rūpāvacarārūpāvacarakiriyaniddesesu diṭṭhadhammasukhavihāranti diṭṭhadhamme,	1962	
PA_atk-abh01_a:1962_1	imasmiṃyeva attabhāve, sukhavihāramattaṃ. Tattha khīṇāsavassa puthujjanakāle nibbattitā	1962	
PA_atk-abh01_a:1962_2	samāpatti yāva na naṃ samāpajjati tāva kusalāva samāpannakāle kiriyā hoti. Khīṇāsavakāle	1962	
PA_atk-abh01_a:1962_3	panassa nibbattitā samāpatti kiriyāva hoti. Sesaṃ sabbaṃ taṃsadisattā kusalaniddese	1962	
PA_atk-abh01_a:1962_4	vuttanayeneva veditabbanti.	1962	
PA_atk-abh01_a:1963	Aṭṭhasāliniyā dhammasaṅgahaaṭṭhakathāya	196	
PA_atk-abh01_a:1964	Cittuppādakaṇḍakathā niṭṭhitā.	196	
PA_atk-abh01_a:1965	Abyākatapadaṃ pana neva tāva niṭṭhitanti.	196	
PA_atk-abh01_a:1966	Cittuppādakaṇḍavaṇṇanā niṭṭhitā.	196	
PA_atk-abh01_a:1967	2. Rūpakaṇḍo	196	
PA_atk-abh01_a:1968	Uddesavaṇṇanā	196	
PA_atk-abh01_a:1969_0	Idāni rūpakaṇḍaṃ bhājetvā dassetuṃ puna katame dhammā abyākatātiādi āraddhaṃ. Tattha	1969	
PA_atk-abh01_a:1969_1	kiñcāpi heṭṭhā cittuppādakaṇḍe vipākābyākatañceva kiriyābyākatañca nissesaṃ katvā	1969	
PA_atk-abh01_a:1969_2	bhājitaṃ, rūpābyākatanibbānābyākatāni pana akathitāni, tāni kathetuṃ catubbidhampi	1969	
PA_atk-abh01_a:1969_3	abyākataṃ samodhānetvā dassento kusalākusalānaṃ dhammānaṃ vipākātiādimāha. Tattha	1969	
PA_atk-abh01_a:1969_4	kusalākusalānanti catubhūmakakusalānañceva akusalānañca. Evaṃ tāva vipākābyākataṃ	1969	
PA_atk-abh01_a:1969_5	kusalavipākākusalavipākavasena dvīhi padehi pariyādiyitvā dassitaṃ. Yasmā pana taṃ	1969	
PA_atk-abh01_a:1969_6	sabbampi kāmāvacaraṃ vā hoti, rūpāvacarādīsu vā aññataraṃ, tasmā ‘kāmāvacarā’tiādinā	1969	
PA_atk-abh01_a:1969_7	nayena tadeva vipākābyākataṃ bhūmantaravasena pariyādiyitvā dassitaṃ. Yasmā pana	1969	
PA_atk-abh01_a:1969_8	taṃ vedanākkhandhopi hoti…pe… viññāṇakkhandhopi, tasmā puna sampayuttacatukkhandhavasena	1969	
PA_atk-abh01_a:1969_9	pariyādiyitvā dassitaṃ.	1969	
PA_atk-abh01_a:1970_0	Evaṃ vipākābyākataṃ kusalākusalavasena bhūmantaravasena sampayuttakkhandhavasenāti	1970	
PA_atk-abh01_a:1970_1	tīhi nayehi pariyādāya dassetvā, puna kiriyābyākataṃ dassento ye ca dhammā kiriyātiādimāha.	1970	
PA_atk-abh01_a:1970_2	Tattha ‘kāmāvacarā rūpāvacarā arūpāvacarā vedanākkhandho…pe… viññāṇakkhandho’ti vattabbaṃ	1970	
PA_atk-abh01_a:1970_3	bhaveyya. Heṭṭhā pana gahitamevāti nayaṃ dassetvā nissajjitaṃ. Idāni avibhattaṃ dassento	1970	
PA_atk-abh01_a:1970_4	sabbañca rūpaṃ asaṅkhatā ca dhātūti āha. Tattha ‘sabbañca rūpa’nti padena pañcavīsati	1970	
PA_atk-abh01_a:1970_5	rūpāni channavutirūpakoṭṭhāsā nippadesato gahitāti veditabbā. ‘Asaṅkhatā ca dhātū’ti	1970	
PA_atk-abh01_a:1970_6	padena nibbānaṃ nippadesato gahitanti. Ettāvatā ‘abyākatā dhammā’ti padaṃ niṭṭhitaṃ hoti.	1970	
PA_atk-abh01_a:1971_0	584. Tattha katamaṃ sabbaṃ rūpanti idaṃ kasmā gahitaṃ? Heṭṭhā rūpābyākataṃ saṅkhepena	1971	
PA_atk-abh01_a:1971_1	kathitaṃ. Idāni taṃ ekakadukatikacatukka…pe… ekādasakavasena vitthārato bhājetvā	1971	
PA_atk-abh01_a:1971_2	dassetuṃ idaṃ gahitaṃ. Tassattho – yaṃ vuttaṃ ‘sabbañca rūpaṃ, asaṅkhatā ca dhātū’ti,	1971	
PA_atk-abh01_a:1971_3	tasmiṃ padadvaye ‘katamaṃ sabbaṃ rūpaṃ nāma’? Idāni taṃ dassento cattāro ca mahābhūtātiādimāha.	1971	
PA_atk-abh01_a:1971_4	Tattha cattāroti gaṇanaparicchedo. Tena tesaṃ ūnādhikabhāvaṃ nivāreti. ‘Ca’-saddo	1971	
PA_atk-abh01_a:1971_5	sampiṇḍanattho. Tena na kevalaṃ ‘cattāro mahābhūtāva’ rūpaṃ, aññampi atthīti ‘upādārūpaṃ’ sampiṇḍeti.	1971	
PA_atk-abh01_a:1972_0	Mahābhūtāti ettha mahantapātubhāvādīhi kāraṇehi mahābhūtatā veditabbā. Etāni hi mahantapātubhāvato,	1972	
PA_atk-abh01_a:1972_1	mahābhūtasāmaññato, mahāparihārato, mahāvikārato, mahantabhūtattā cāti imehi kāraṇehi	1972	
PA_atk-abh01_a:1972_2	mahābhūtānīti vuccanti. Tattha ‘mahantapātubhāvato’ti, etāni hi anupādinnakasantānepi	1972	
PA_atk-abh01_a:1972_3	upādinnakasantānepi mahantāni pātubhūtāni. Tesaṃ anupādinnakasantāne evaṃ mahantapātubhāvatā	1972	
PA_atk-abh01_a:1972_4	veditabbā – ekañhi cakkavāḷaṃ āyāmato ca vitthārato ca yojanānaṃ dvādasa satasahassāni	1972	
PA_atk-abh01_a:1972_5	tīṇi sahassāni cattāri satāni paññāsañca yojanāni. Parikkhepato –	1972	
PA_atk-abh01_a:1973	Sabbaṃ satasahassāni, chattiṃsa parimaṇḍalaṃ;	197	
PA_atk-abh01_a:1974	Dasa ceva sahassāni, aḍḍhuḍḍhāni satāni ca. ;	197	
PA_atk-abh01_a:1975	Tattha –	197	
PA_atk-abh01_a:1976	Duve satasahassāni, cattāri nahutāni ca;	197	
PA_atk-abh01_a:1977	Ettakaṃ bahalattena, saṅkhātāyaṃ vasundharā. ;	197	
PA_atk-abh01_a:1978	Tassāyeva sandhārakaṃ –	197	
PA_atk-abh01_a:1979	Cattāri satasahassāni, aṭṭheva nahutāni ca;	197	
PA_atk-abh01_a:1980	Ettakaṃ bahalattena, jalaṃ vāte patiṭṭhitaṃ.	198	
PA_atk-abh01_a:1981	Tassāpi sandhārako –	198	
PA_atk-abh01_a:1982	Navasatasahassāni, māluto nabhamuggato;	198	
PA_atk-abh01_a:1983	Saṭṭhi ceva sahassāni, esā lokassa saṇṭhiti.	198	
PA_atk-abh01_a:1984	Evaṃ saṇṭhite cettha yojanānaṃ –	198	
PA_atk-abh01_a:1985	Caturāsītisahassāni, ajjhogāḷho mahaṇṇave;	198	
PA_atk-abh01_a:1986	Accuggato tāvadeva, sineru pabbatuttamo.	198	
PA_atk-abh01_a:1987	Tato upaḍḍhupaḍḍhena, pamāṇena yathākkamaṃ;	198	
PA_atk-abh01_a:1988	Ajjhogāḷhuggatā dibbā, nānāratanacittitā.	198	
PA_atk-abh01_a:1989	Yugandharo īsadharo, karavīko sudassano;	198	
PA_atk-abh01_a:1990	Nemindharo vinatako, assakaṇṇo giri brahā.	199	
PA_atk-abh01_a:1991	Ete satta mahāselā, sinerussa samantato;	199	
PA_atk-abh01_a:1992	Mahārājānamāvāsā devayakkhanisevitā.	199	
PA_atk-abh01_a:1993	Yojanānaṃ satānucco, himavā pañca pabbato;	199	
PA_atk-abh01_a:1994	Yojanānaṃ sahassāni, tīṇi āyatavitthato;	199	
PA_atk-abh01_a:1995	Caturāsītisahassehi, kūṭehi paṭimaṇḍito.	199	
PA_atk-abh01_a:1996	Tipañcayojanakkhandhaparikkhepā nagavhayā;	199	
PA_atk-abh01_a:1997	Paññāsayojanakkhandhasākhāyāmā samantato.	199	
PA_atk-abh01_a:1998	Satayojanavitthiṇṇā, tāvadeva ca uggatā;	199	
PA_atk-abh01_a:1999	Jambū yassānubhāvena, jambudīpo pakāsito. ;	199	
PA_atk-abh01_a:2000_0	Yañcetaṃ jambuyā pamāṇaṃ tadeva asurānaṃ cittapāṭaliyā, garuḷānaṃ simbalirukkhassa,	2000	
PA_atk-abh01_a:2000_1	aparagoyāne kadambarukkhassa, uttarakurumhi kapparukkhassa, pubbavidehe sirīsassa,	2000	
PA_atk-abh01_a:2000_2	tāvatiṃsesu pāricchattakassāti. Tenāhu porāṇā –	2000	
PA_atk-abh01_a:2001	Pāṭalī simbalī jambū, devānaṃ pāricchattako;	200	
PA_atk-abh01_a:2002	Kadambo kapparukkho ca, sirīsena bhavati sattamanti.	200	
PA_atk-abh01_a:2003	Dveasītisahassāni, ajjhogāḷho mahaṇṇave;	200	
PA_atk-abh01_a:2004	Accuggato tāvadeva, cakkavāḷasiluccayo;	200	
PA_atk-abh01_a:2005	Parikkhipitvā taṃ sabbaṃ, lokadhātumayaṃ ṭhitoti.	200	
PA_atk-abh01_a:2006	Upādinnakasantānepi macchakacchapadevadānavādisarīravasena mahantāneva pātubhūtāni. Vuttañhetaṃ bhagavatā – “santi, bhikkhave, mahāsamudde yojanasatikāpi attabhāvāti”ādi.	200	
PA_atk-abh01_a:2007_0	‘Mahābhūtasāmaññato’ti etāni hi yathā māyākāro amaṇiṃyeva udakaṃ maṇiṃ katvā dasseti,	2007	
PA_atk-abh01_a:2007_1	asuvaṇṇaṃyeva leḍḍuṃ suvaṇṇaṃ katvā dasseti, yathā ca sayaṃ neva yakkho na pakkhī	2007	
PA_atk-abh01_a:2007_2	samāno yakkhabhāvampi pakkhibhāvampi dasseti, evameva sayaṃ anīlāneva hutvā nīlaṃ	2007	
PA_atk-abh01_a:2007_3	upādārūpaṃ dassenti, apītāni… alohitāni… anodātāneva hutvā odātaṃ upādārūpaṃ dassentīti	2007	
PA_atk-abh01_a:2007_4	māyākāramahābhūtasāmaññato mahābhūtāni. Yathā ca yakkhādīni mahābhūtāni yaṃ gaṇhanti	2007	
PA_atk-abh01_a:2007_5	neva tesaṃ tassa anto na bahiṭhānaṃ upalabbhati, na ca taṃ nissāya na tiṭṭhanti,	2007	
PA_atk-abh01_a:2007_6	evameva etānipi neva aññamaññassa anto na bahi ṭhitāni hutvā upalabbhanti, na ca	2007	
PA_atk-abh01_a:2007_7	aññamaññaṃ nissāya na tiṭṭhantīti. Acinteyyaṭṭhānatāya yakkhādimahābhūtasāmaññatopi mahābhūtāni.	2007	
PA_atk-abh01_a:2008_0	Yathā ca yakkhinīsaṅkhātāni mahābhūtāni manāpehi vaṇṇasaṇṭhānavikkhepehi attano bhayānakabhāvaṃ	2008	
PA_atk-abh01_a:2008_1	paṭicchādetvā satte vañcenti, evameva etānipi itthipurisasarīrādīsu manāpena chavivaṇṇena,	2008	
PA_atk-abh01_a:2008_2	manāpena aṅgapaccaṅgasaṇṭhānena, manāpena ca hatthapādaṅgulibhamukavikkhepena attano	2008	
PA_atk-abh01_a:2008_3	kakkhaḷatādibhedaṃ sarasalakkhaṇaṃ paṭicchādetvā bālajanaṃ vañcenti, attano sabhāvaṃ	2008	
PA_atk-abh01_a:2008_4	daṭṭhuṃ na denti. Iti vañcakaṭṭhena yakkhinīmahābhūtasāmaññatopi mahābhūtāni.	2008	
PA_atk-abh01_a:2009_0	‘Mahāparihārato’ti mahantehi paccayehi pariharitabbato. Etāni hi divase divase upanetabbattā	2009	
PA_atk-abh01_a:2009_1	mahantehi ghāsacchādanādīhi bhūtāni pavattānīti mahābhūtāni. Mahāparihārāni vā bhūtānīti mahābhūtāni.	2009	
PA_atk-abh01_a:2010_0	‘Mahāvikārato’ti bhūtānaṃ mahāvikārato. Etāni hi upādiṇṇānipi anupādiṇṇānipi mahāvikārāni	2010	
PA_atk-abh01_a:2010_1	honti. Tattha anupādiṇṇānaṃ kappavuṭṭhāne vikāramahattaṃ pākaṭaṃ hoti, upādiṇṇānaṃ	2010	
PA_atk-abh01_a:2010_2	dhātukkhobhakāle. Tathā hi –	2010	
PA_atk-abh01_a:2011	Bhūmito vuṭṭhitā yāva, brahmalokā vidhāvati;	201	
PA_atk-abh01_a:2012	Acci accimato loke, dayhamānamhi tejasā.	201	
PA_atk-abh01_a:2013	Koṭisatasahassekaṃ, cakkavāḷaṃ vilīyati;	201	
PA_atk-abh01_a:2014	Kupitena yadā loko, salilena vinassati.	201	
PA_atk-abh01_a:2015	Koṭisatasahassekaṃ, cakkavāḷaṃ vikīrati;	201	
PA_atk-abh01_a:2016	Vāyodhātuppakopena, yadā loko vinassati.	201	
PA_atk-abh01_a:2017	Patthaddho bhavati kāyo, daṭṭho kaṭṭhamukhena vā;	201	
PA_atk-abh01_a:2018	Pathavīdhātuppakopena, hoti kaṭṭhamukheva so.	201	
PA_atk-abh01_a:2019	Pūtiyo bhavati kāyo, daṭṭho pūtimukhena vā;	201	
PA_atk-abh01_a:2020	Āpodhātuppakopena, hoti pūtimukheva so.	202	
PA_atk-abh01_a:2021	Santatto bhavati kāyo, daṭṭho aggimukhena vā;	202	
PA_atk-abh01_a:2022	Tejodhātuppakopena, hoti aggimukheva so.	202	
PA_atk-abh01_a:2023	Sañchinno bhavati kāyo, daṭṭho satthamukhena vā;	202	
PA_atk-abh01_a:2024	Vāyodhātuppakopena, hoti satthamukheva so. ;	202	
PA_atk-abh01_a:2025	Iti mahāvikārāni bhūtānīti mahābhūtāni.	202	
PA_atk-abh01_a:2026	‘Mahantabhūtattā cā’ti etāni hi mahantāni mahatā vāyāmena pariggahetabbattā, bhūtāni vijjamānattāti, mahantabhūtattā ca mahābhūtāni. Evaṃ mahantapātubhāvādīhi kāraṇehi mahābhūtāni.	202	
PA_atk-abh01_a:2027_0	Catunnañca mahābhūtānaṃ upādāya rūpanti upayogatthe sāmivacanaṃ. Cattāri mahābhūtāni	2027	
PA_atk-abh01_a:2027_1	upādāya, nissāya, amuñcitvā pavattarūpanti attho. Idaṃ vuccati sabbaṃ rūpanti idaṃ	2027	
PA_atk-abh01_a:2027_2	cattāri mahābhūtāni, padapaṭipāṭiyā niddiṭṭhāni tevīsati upādārūpānīti, sattavīsatippabhedaṃ sabbaṃ rūpaṃ nāma.	2027	
PA_atk-abh01_a:2028	Ekavidharūpasaṅgaho	202	
PA_atk-abh01_a:2029	Idāni taṃ vitthārato dassetuṃ ekavidhādīhi ekādasahi saṅgahehi mātikaṃ ṭhapento sabbaṃ rūpaṃ na hetūtiādimāha.	202	
PA_atk-abh01_a:2030_0	Tattha ‘sabbaṃ rūpa’nti idaṃ padaṃ ‘sabbaṃ rūpaṃ na hetu’ ‘sabbaṃ rūpaṃ ahetuka’nti	2030	
PA_atk-abh01_a:2030_1	evaṃ sabbapadehi saddhiṃ yojetabbaṃ. Sabbāneva cetāni ‘na hetū’tiādīni tecattālīsapadāni	2030	
PA_atk-abh01_a:2030_2	uddiṭṭhāni. Tesu paṭipāṭiyā cattālīsapadāni mātikato gahetvā ṭhapitāni, avasāne tīṇi	2030	
PA_atk-abh01_a:2030_3	mātikāmuttakānīti. Evaṃ tāva paṭhame saṅgahe pāḷivavatthānameva veditabbaṃ. Tathā dutiyasaṅgahādīsu.	2030	
PA_atk-abh01_a:2031	Duvidharūpasaṅgaho	203	
PA_atk-abh01_a:2032_0	Tatrāyaṃ nayo – dutiyasaṅgahe tāva sataṃ cattāro ca dukā. Tattha atthi rūpaṃ upādā,	2032	
PA_atk-abh01_a:2032_1	atthi rūpaṃ noupādātiādayo ādimhi cuddasa dukā aññamaññasambandhābhāvato pakiṇṇakadukā	2032	
PA_atk-abh01_a:2032_2	nāma. Tato atthi rūpaṃ cakkhusamphassassa vatthūtiādayo pañcavīsati dukā vatthuavatthuupaparikkhaṇavasena	2032	
PA_atk-abh01_a:2032_3	pavattattā vatthudukā nāma. Tato atthi rūpaṃ cakkhusamphassassa ārammaṇantiādayo	2032	
PA_atk-abh01_a:2032_4	pañcavīsati ārammaṇānārammaṇaupaparikkhaṇavasena pavattattā ārammaṇadukā nāma. Tato	2032	
PA_atk-abh01_a:2032_5	atthi rūpaṃ cakkhāyatananti ādayo dasa āyatanānāyatanaupaparikkhaṇavasena pavattattā	2032	
PA_atk-abh01_a:2032_6	āyatanadukā nāma. Tato atthi rūpaṃ cakkhudhātūtiādayo dasa dhātuadhātuupaparikkhaṇavasena	2032	
PA_atk-abh01_a:2032_7	pavattattā dhātudukā nāma. Tato atthi rūpaṃ cakkhundriyantiādayo aṭṭha indriyānindriyaupaparikkhaṇavasena	2032	
PA_atk-abh01_a:2032_8	pavattattā indriyadukā nāma. Tato atthi rūpaṃ kāyaviññattītiādayo dvādasa sukhumāsukhumarūpaupaparikkhaṇavasena	2032	
PA_atk-abh01_a:2032_9	pavattattā sukhumarūpadukā nāmāti. Idaṃ dutiyasaṅgahe pāḷivavatthānaṃ.	2032	
PA_atk-abh01_a:2033	Tividharūpasaṅgaho	203	
PA_atk-abh01_a:2034_0	585. Tatiyasaṅgahe sataṃ tīṇi ca tikāni. Tattha dutiyasaṅgahe vuttesu cuddasasu pakiṇṇakadukesu	2034	
PA_atk-abh01_a:2034_1	ekaṃ ajjhattikadukaṃ sesehi terasahi yojetvā yaṃ taṃ rūpaṃ ajjhattikaṃ taṃ upādā;	2034	
PA_atk-abh01_a:2034_2	yaṃ taṃ rūpaṃ bāhiraṃ taṃ atthi upādā, atthi noupādātiādinā nayena ṭhapitā terasa	2034	
PA_atk-abh01_a:2034_3	pakiṇṇakatikā nāma. Tato tameva dukaṃ sesadukehi saddhiṃ yojetvā yaṃ taṃ rūpaṃ bāhiraṃ	2034	
PA_atk-abh01_a:2034_4	taṃ cakkhusamphassassa na vatthu, yaṃ taṃ rūpaṃ ajjhattikaṃ taṃ atthi cakkhusamphassassa	2034	
PA_atk-abh01_a:2034_5	vatthu, atthi cakkhusamphassassa na vatthūtiādinā nayena sesatikā ṭhapitā. Tesaṃ	2034	
PA_atk-abh01_a:2034_6	nāmañca gaṇanā ca tesaṃyeva vatthudukādīnaṃ vasena veditabbāti. Idaṃ tatiyasaṅgahe pāḷivavatthānaṃ.	2034	
PA_atk-abh01_a:2035	Catubbidhādirūpasaṅgahā	203	
PA_atk-abh01_a:2036_0	586. Catutthasaṅgahe dvāvīsati catukkā. Tattha sabbapacchimo atthi rūpaṃ upādā atthi	2036	
PA_atk-abh01_a:2036_1	rūpaṃ noupādāti evaṃ idha vuttaṃ mātikaṃ anāmasitvā ṭhapito. Itare pana āmasitvā	2036	
PA_atk-abh01_a:2036_2	ṭhapitā. Kathaṃ? Ye tāva idha duvidhasaṅgahe pakiṇṇakesu ādito tayo dukā, tesu ekekaṃ	2036	
PA_atk-abh01_a:2036_3	gahetvā yaṃ taṃ rūpaṃ upādā taṃ atthi upādiṇṇaṃ, atthi anupādiṇṇantiādinā nayena	2036	
PA_atk-abh01_a:2036_4	pañcahi pañcahi dukehi saddhiṃ yojetvā dukattayamūlakā ādimhi pañcadasa catukkā ṭhapitā.	2036	
PA_atk-abh01_a:2037_0	Idāni yo yaṃ catukko sanidassanaduko so yasmā yaṃ taṃ rūpaṃ sanidassanaṃ taṃ atthi	2037	
PA_atk-abh01_a:2037_1	sappaṭighaṃ, atthi appaṭighantiādinā nayena parehi vā, atthi upādā atthi noupādātiādinā	2037	
PA_atk-abh01_a:2037_2	nayena purimehi vā, dukehi saddhiṃ atthābhāvato kamābhāvato visesābhāvato ca yogaṃ	2037	
PA_atk-abh01_a:2037_3	na gacchati. Sanidassanañhi ‘appaṭighaṃ’ nāma, ‘no upādā’ vā natthīti atthābhāvato	2037	
PA_atk-abh01_a:2037_4	yogaṃ na gacchati. ‘Upādiṇṇaṃ pana anupādiṇṇañca atthi taṃ kamābhāvā yogaṃ na gacchati.	2037	
PA_atk-abh01_a:2037_5	Sabbadukā hi pacchimapacchimeheva saddhiṃ yojitā. Ayamettha kamo. Purimehi pana saddhiṃ	2037	
PA_atk-abh01_a:2037_6	kamābhāvoti. ‘Sati atthe kamābhāvo akāraṇaṃ. Tasmā upādiṇṇapadādīhi saddhiṃ yojetabbo’ti	2037	
PA_atk-abh01_a:2037_7	ce – na, visesābhāvā; upādiṇṇapadādīni hi iminā saddhiṃ yojitāni. Tattha ‘upādiṇṇaṃ	2037	
PA_atk-abh01_a:2037_8	vā sanidassanaṃ, sanidassanaṃ vā upādiṇṇa’nti vutte viseso natthīti visesābhāvāpi	2037	
PA_atk-abh01_a:2037_9	yogaṃ na gacchati. Tasmā taṃ catutthadukaṃ anāmasitvā, tato parehi atthi rūpaṃ sappaṭighantiādīhi	2037	
PA_atk-abh01_a:2037_10	tīhi dukehi saddhiṃ ‘yaṃ taṃ rūpaṃ sappaṭighaṃ taṃ atthi indriyaṃ, atthi na indriyaṃ,	20371	
PA_atk-abh01_a:2037_11	yaṃ taṃ rūpaṃ appaṭighaṃ taṃ atthi indriyaṃ, atthi na indriya’ntiādinā nayena yujjamāne	20371	
PA_atk-abh01_a:2037_12	dve dve duke yojetvā cha catukkā ṭhapitā.	20371	
PA_atk-abh01_a:2038_0	Yathā cāyaṃ catutthaduko yogaṃ na gacchati, tathā tena saddhiṃ ādidukopi. Kasmā?	2038	
PA_atk-abh01_a:2038_1	Anupādārūpassa ekantena anidassanattā. So hi yaṃ taṃ rūpaṃ noupādā taṃ atthi sanidassanaṃ,	2038	
PA_atk-abh01_a:2038_2	atthi anidassananti – evaṃ catutthena dukena saddhiṃ yojiyamāno yogaṃ na gacchati.	2038	
PA_atk-abh01_a:2038_3	Tasmā taṃ atikkamitvā pañcamena saha yojito. Evaṃ yo yena saddhiṃ yogaṃ gacchati,	2038	
PA_atk-abh01_a:2038_4	yo ca na gacchati so veditabboti. Idaṃ catutthasaṅgahe pāḷivavatthānaṃ. Ito pare	2038	
PA_atk-abh01_a:2038_5	pana pañcavidhasaṅgahādayo satta saṅgahā asammissā eva. Evaṃ sakalāyapi mātikāya	2038	
PA_atk-abh01_a:2038_6	pāḷivavatthānaṃ veditabbaṃ.	2038	
PA_atk-abh01_a:2039	Rūpavibhattiekakaniddesavaṇṇanā	203	
PA_atk-abh01_a:2040_0	594. Idāni tassā atthaṃ bhājetvā dassetuṃ sabbaṃ rūpaṃ na hetumevātiādi āraddhaṃ.	2040	
PA_atk-abh01_a:2040_1	Kasmā panettha ‘katamaṃ taṃ sabbaṃ rūpaṃ na hetū’ti pucchā na katāti? Bhedābhāvato.	2040	
PA_atk-abh01_a:2040_2	Yathā hi dukādīsu ‘upādārūpa’mpi atthi ‘noupādārūpa’mpi, evamidha hetu na hetūtipi	2040	
PA_atk-abh01_a:2040_3	sahetukamahetukantipi bhedo natthi, tasmā pucchaṃ akatvāva vibhattaṃ. Tattha ‘sabba’nti	2040	
PA_atk-abh01_a:2040_4	sakalaṃ, niravasesaṃ. ‘Rūpa’nti ayamassa sītādīhi ruppanabhāvadīpano sāmaññalakkhaṇaniddeso.	2040	
PA_atk-abh01_a:2040_5	Na hetumevāti sādhāraṇahetupaṭikkhepaniddeso.	2040	
PA_atk-abh01_a:2041_0	Tattha hetuhetu paccayahetu uttamahetu sādhāraṇahetūti catubbidho hetu. Tesu ‘tayo	2041	
PA_atk-abh01_a:2041_1	kusalahetū, tayo akusalahetū, tayo abyākatahetū’ti ayaṃ ‘hetuhetu’ nāma. “Cattāro	2041	
PA_atk-abh01_a:2041_2	kho, bhikkhu, mahābhūtā hetu, cattāro mahābhūtā paccayo rūpakkhandhassa paññāpanāyā”ti	2041	
PA_atk-abh01_a:2041_3	ayaṃ ‘paccayahetu’ nāma. “Kusalākusalaṃ attano vipākaṭṭhāne, uttamaṃ iṭṭhārammaṇaṃ	2041	
PA_atk-abh01_a:2041_4	kusalavipākaṭṭhāne, uttamaṃ aniṭṭhārammaṇaṃ akusalavipākaṭṭhāne”ti ayaṃ ‘uttamahetu’	2041	
PA_atk-abh01_a:2041_5	nāma. Yathāha – ‘atītānāgatapaccuppannānaṃ kammasamādānānaṃ ṭhānaso hetuso vipākaṃ	2041	
PA_atk-abh01_a:2041_6	yathābhūtaṃ pajānātī’ti, “eseva hetu esa paccayo saṅkhārānaṃ yadidaṃ avijjā”ti avijjā	2041	
PA_atk-abh01_a:2041_7	saṅkhārānaṃ sādhāraṇahetu hutvā paccayaṭṭhaṃ pharatīti ayaṃ ‘sādhāraṇahetu’ nāma.	2041	
PA_atk-abh01_a:2041_8	Yathā hi pathavīraso āporaso ca madhurassāpi amadhurassāpi paccayo, evaṃ avijjā kusalasaṅkhārānampi	2041	
PA_atk-abh01_a:2041_9	akusalasaṅkhārānampi sādhāraṇapaccayo hoti. Imasmiṃ panatthe ‘hetuhetu’ adhippeto.	2041	
PA_atk-abh01_a:2041_10	Iti ‘hetū dhammā na hetū dhammā’ti mātikāya āgataṃ hetubhāvaṃ rūpassa niyametvā paṭikkhipanto	20411	
PA_atk-abh01_a:2041_11	‘na hetumevā’ti āha. Iminā nayena sabbapadesu paṭikkhepaniddeso ca appaṭikkhepaniddeso	20411	
PA_atk-abh01_a:2041_12	ca veditabbo. Vacanattho pana sabbapadānaṃ mātikāvaṇṇanāyaṃ vuttoyeva.	20411	
PA_atk-abh01_a:2042_0	Sappaccayamevāti ettha pana kammasamuṭṭhānaṃ kammapaccayameva hoti, āhārasamuṭṭhānādīni	2042	
PA_atk-abh01_a:2042_1	āhārādipaccayānevāti evaṃ rūpasseva vuttacatupaccayavasena attho veditabbo. Rūpamevāti	2042	
PA_atk-abh01_a:2042_2	‘rūpino dhammā arūpino dhammā’ti mātikāya vuttaṃ arūpībhāvaṃ paṭikkhipati. Uppannaṃ	2042	
PA_atk-abh01_a:2042_3	chahi viññāṇehīti paccuppannarūpameva cakkhuviññāṇādīhi chahi veditabbaṃ. Niyāmo	2042	
PA_atk-abh01_a:2042_4	pana cakkhuviññāṇādīni sandhāya gahito. Na hi tāni atītānāgataṃ vijānanti. Manoviññāṇaṃ	2042	
PA_atk-abh01_a:2042_5	pana atītampi anāgatampi vijānāti. Taṃ imasmiṃ pañcaviññāṇasote patitattā sotapatitameva	2042	
PA_atk-abh01_a:2042_6	hutvā gataṃ. Hutvā abhāvaṭṭhena pana aniccameva. Jarāya abhibhavitabbadhammakattā	2042	
PA_atk-abh01_a:2042_7	jarābhibhūtameva. Yasmā vā rūpakāye jarā pākaṭā hoti, tasmāpi ‘jarābhibhūtamevā’ti vuttaṃ.	2042	
PA_atk-abh01_a:2043_0	Evaṃ ekavidhena rūpasaṅgahoti ettha ‘vidhā’-saddo mānasaṇṭhānakoṭṭhāsesu dissati.	2043	
PA_atk-abh01_a:2043_1	“Seyyohamasmīti vidhā, sadisohamasmīti vidhā”tiādīsu hi māno vidhā nāma. “Kathaṃvidhaṃ	2043	
PA_atk-abh01_a:2043_2	sīlavantaṃ vadanti, kathaṃvidhaṃ paññavantaṃ vadantī”tiādīsu saṇṭhānaṃ. ‘Kathaṃvidha’nti	2043	
PA_atk-abh01_a:2043_3	hi padassa kathaṃsaṇṭhānanti attho. “Ekavidhena ñāṇavatthuṃ duvidhena ñāṇavatthū”tiādīsu	2043	
PA_atk-abh01_a:2043_4	koṭṭhāso vidhā nāma. Idhāpi koṭṭhāsova adhippeto.	2043	
PA_atk-abh01_a:2044_0	Saṅgahasaddopi sajātisañjātikiriyāgaṇanavasena catubbidho. Tattha “sabbe khattiyā	2044	
PA_atk-abh01_a:2044_1	āgacchantu, sabbe brāhmaṇā sabbe vessā sabbe suddā āgacchantu”, “yā cāvuso visākha,	2044	
PA_atk-abh01_a:2044_2	sammāvācā, yo ca sammākammanto, yo ca sammāājīvo – ime dhammā sīlakkhandhe saṅgahitā”ti	2044	
PA_atk-abh01_a:2044_3	ayaṃ ‘sajātisaṅgaho’ nāma. ‘Ekajātikā āgacchantū’ti vuttaṭṭhāne viya hi idha sabbe	2044	
PA_atk-abh01_a:2044_4	jātiyā ekasaṅgahaṃ gatā. “Sabbe kosalakā āgacchantu, sabbe māgadhakā, sabbe bhārukacchakā	2044	
PA_atk-abh01_a:2044_5	āgacchantu”, “yo cāvuso visākha, sammāvāyāmo, yā ca sammāsati, yo ca sammāsamādhi	2044	
PA_atk-abh01_a:2044_6	– ime dhammā samādhikkhandhe saṅgahitā”ti ayaṃ ‘sañjātisaṅgaho’ nāma. Ekaṭṭhāne jātā	2044	
PA_atk-abh01_a:2044_7	saṃvuddhā āgacchantūti vuttaṭṭhāne viya hi idha sabbe sañjātiṭṭhānena nivutthokāsena	2044	
PA_atk-abh01_a:2044_8	ekasaṅgahaṃ gatā. “Sabbe hatthārohā āgacchantu, sabbe assārohā, sabbe rathikā āgacchantu”,	2044	
PA_atk-abh01_a:2044_9	“yā cāvuso visākha, sammādiṭṭhi, yo ca sammāsaṅkappo – ime dhammā paññākkhandhe saṅgahitā”ti	2044	
PA_atk-abh01_a:2044_10	ayaṃ ‘kiriyāsaṅgaho’ nāma. Sabbeva hete attano kiriyākaraṇena ekasaṅgahaṃ gatā. “Cakkhāyatanaṃ	20441	
PA_atk-abh01_a:2044_11	katamakkhandhagaṇanaṃ gacchati? Cakkhāyatanaṃ rūpakkhandhagaṇanaṃ gacchati. Hañci	20441	
PA_atk-abh01_a:2044_12	cakkhāyatanaṃ rūpakkhandhagaṇanaṃ gacchati, tena vata re vattabbe – cakkhāyatanaṃ	20441	
PA_atk-abh01_a:2044_13	rūpakkhandhena saṅgahita”nti, ayaṃ ‘gaṇanasaṅgaho’ nāma. Ayamidha adhippeto. Ekakoṭṭhāsena	20441	
PA_atk-abh01_a:2044_14	rūpagaṇanāti ayañhettha attho. Esa nayo sabbattha.	20441	
PA_atk-abh01_a:2045	Dukaniddesavaṇṇanā	204	
PA_atk-abh01_a:2046	Upādābhājanīyakathā	204	
PA_atk-abh01_a:2047_0	595. Idāni duvidhasaṅgahādīsu ‘atthi rūpaṃ upādā, atthi rūpaṃ noupādā’ti evaṃ bhedasabbhāvato	2047	
PA_atk-abh01_a:2047_1	pucchāpubbaṅgamaṃ padabhājanaṃ dassento katamaṃ taṃ rūpaṃ upādātiādimāha. Tattha	2047	
PA_atk-abh01_a:2047_2	upādiyatīti ‘upādā’; mahābhūtāni gahetvā, amuñcitvā, tāni nissāya pavattatīti attho.	2047	
PA_atk-abh01_a:2047_3	Idāni taṃ pabhedato dassento cakkhāyatanantiādimāha.	2047	
PA_atk-abh01_a:2048_0	596. Evaṃ tevīsatividhaṃ upādārūpaṃ saṅkhepato uddisitvā puna tadeva vitthārato niddisanto	2048	
PA_atk-abh01_a:2048_1	katamaṃ taṃ rūpaṃ cakkhāyatanantiādimāha. Tattha duvidhaṃ cakkhu – maṃsacakkhu paññācakkhu	2048	
PA_atk-abh01_a:2048_2	ca. Etesu ‘buddhacakkhu samantacakkhu ñāṇacakkhu dibbacakkhu dhammacakkhū’ti pañcavidhaṃ	2048	
PA_atk-abh01_a:2048_3	paññācakkhu. Tattha “addasaṃ kho ahaṃ, bhikkhave, buddhacakkhunā lokaṃ volokento	2048	
PA_atk-abh01_a:2048_4	satte apparajakkhe…pe… duviññāpaye”ti idaṃ buddhacakkhu nāma. “Samantacakkhu vuccati	2048	
PA_atk-abh01_a:2048_5	sabbaññutaññāṇa”nti idaṃ samantacakkhu nāma. “Cakkhuṃ udapādi ñāṇaṃ udapādī”ti idaṃ	2048	
PA_atk-abh01_a:2048_6	ñāṇacakkhu nāma. “Addasaṃ kho ahaṃ, bhikkhave, dibbena cakkhunā visuddhenā”ti idaṃ	2048	
PA_atk-abh01_a:2048_7	dibbacakkhu nāma. “Tasmiṃ yevāsane virajaṃ vītamalaṃ dhammacakkhuṃ udapādī”ti idaṃ	2048	
PA_atk-abh01_a:2048_8	heṭṭhimamaggattayasaṅkhātaṃ ñāṇaṃ dhammacakkhu nāma.	2048	
PA_atk-abh01_a:2049_0	Maṃsacakkhupi pasādacakkhu sasambhāracakkhūti duvidhaṃ hoti. Tattha yoyaṃ akkhikūpake	2049	
PA_atk-abh01_a:2049_1	patiṭṭhito heṭṭhā akkhikūpakaṭṭhikena, upari bhamukaṭṭhikena, ubhato akkhikūṭehi,	2049	
PA_atk-abh01_a:2049_2	anto matthaluṅgena, bahiddhā akkhilomehi paricchinno maṃsapiṇḍo. Saṅkhepato ‘catasso	2049	
PA_atk-abh01_a:2049_3	dhātuyo, vaṇṇo gandho raso ojā, sambhavo saṇṭhānaṃ, jīvitaṃ bhāvo kāyapasādo cakkhupasādo’ti	2049	
PA_atk-abh01_a:2049_4	cuddasasambhāro. Vitthārato ‘catasso dhātuyo, taṃsannissitavaṇṇagandharasaojāsaṇṭhānasambhavā	2049	
PA_atk-abh01_a:2049_5	cā’ti imāni dasa catusamuṭṭhānikattā cattālīsaṃ honti. Jīvitaṃ bhāvo kāyapasādo cakkhupasādoti	2049	
PA_atk-abh01_a:2049_6	cattāri ekantakammasamuṭṭhānānevāti imesaṃ catucattālīsāya rūpānaṃ vasena catucattālīsasambhāro.	2049	
PA_atk-abh01_a:2049_7	Yaṃ loko setaṃ cakkhuṃ puthulaṃ visaṭaṃ vitthiṇṇaṃ ‘cakkhu’nti sañjānanto na cakkhuṃ	2049	
PA_atk-abh01_a:2049_8	sañjānāti, vatthuṃ cakkhuto sañjānāti, so maṃsapiṇḍo akkhikūpe patiṭṭhito, nhārusuttakena	2049	
PA_atk-abh01_a:2049_9	matthaluṅge ābaddho, yattha setampi atthi, kaṇhampi lohitakampi, pathavīpi āpopi	2049	
PA_atk-abh01_a:2049_10	tejopi vāyopi, yaṃ semhūssadattā setaṃ, pittussadattā kaṇhaṃ, ruhirussadattā lohitakaṃ,	20491	
PA_atk-abh01_a:2049_11	pathavussadattā patthiṇṇaṃ hoti, āpussadattā paggharati, tejussadattā paridayhati,	20491	
PA_atk-abh01_a:2049_12	vāyussadattā sambhamati, idaṃ sasambhāracakkhu nāma.	20491	
PA_atk-abh01_a:2050_0	Yo panettha sito ettha paṭibaddho catunnaṃ mahābhūtānaṃ upādāya pasādo, idaṃ pasādacakkhu	2050	
PA_atk-abh01_a:2050_1	nāma. Tadetaṃ tassa sasambhāracakkhuno setamaṇḍalaparikkhittassa kaṇhamaṇḍalassa	2050	
PA_atk-abh01_a:2050_2	majjhe, abhimukhe ṭhitānaṃ sarīrasaṇṭhānuppattidesabhūte diṭṭhimaṇḍale, sattasu picupaṭalesu	2050	
PA_atk-abh01_a:2050_3	āsittatelaṃ picupaṭalāni viya, sattakkhipaṭalāni byāpetvā, dhāraṇanhāpanamaṇḍanabījanakiccāhi	2050	
PA_atk-abh01_a:2050_4	catūhi dhātīhi khattiyakumāro viya, sandhāraṇaābandhanaparipācanasamudīraṇakiccāhi	2050	
PA_atk-abh01_a:2050_5	catūhi dhātūhi katūpakāraṃ, utucittāhārehi upatthambhiyamānaṃ, āyunā anupāliyamānaṃ,	2050	
PA_atk-abh01_a:2050_6	vaṇṇagandharasādīhi parivutaṃ, pamāṇato ūkāsiramattaṃ, cakkhuviññāṇādīnaṃ yathārahaṃ	2050	
PA_atk-abh01_a:2050_7	vatthudvārabhāvaṃ sādhayamānaṃ tiṭṭhati. Vuttampi cetaṃ dhammasenāpatinā –	2050	
PA_atk-abh01_a:2051	“Yena cakkhuppasādena, rūpāni manupassati;	205	
PA_atk-abh01_a:2052	Parittaṃ sukhumaṃ etaṃ, ūkāsirasamūpama”nti.	205	
PA_atk-abh01_a:2053_0	Cakkhu ca taṃ āyatanañcāti cakkhāyatanaṃ. Yaṃ cakkhu catunnaṃ mahābhūtānaṃ upādāya	2053	
PA_atk-abh01_a:2053_1	pasādoti idhāpi upayogattheyeva sāmivacanaṃ; cattāri mahābhūtāni upādiyitvā pavattappasādoti	2053	
PA_atk-abh01_a:2053_2	attho. Iminā pasādacakkhumeva gaṇhāti, sesacakkhuṃ paṭikkhipati. Yaṃ pana indriyagocarasutte	2053	
PA_atk-abh01_a:2053_3	“ekaṃ mahābhūtaṃ upādāya pasādo pathavīdhātuyā tīhi mahābhūtehi saṅgahito āpodhātuyā	2053	
PA_atk-abh01_a:2053_4	ca tejodhātuyā ca vāyodhātuyā ca,” catuparivattasutte “dvinnaṃ mahābhūtānaṃ upādāya	2053	
PA_atk-abh01_a:2053_5	pasādo pathavīdhātuyā ca āpodhātuyā ca dvīhi mahābhūtehi saṅgahito tejodhātuyā ca	2053	
PA_atk-abh01_a:2053_6	vāyodhātuyā cā”ti vuttaṃ, taṃ pariyāyena vuttaṃ. Ayañhi suttantikakathā nāma pariyāyadesanā.	2053	
PA_atk-abh01_a:2053_7	Yo ca catunnaṃ mahābhūtānaṃ upādāya pasādo so tesu ekekassāpi dinnaṃ dvinnampi pasādoyevāti	2053	
PA_atk-abh01_a:2053_8	iminā pariyāyena tattha desanā āgatā. Abhidhammo pana nippariyāyadesanā nāma. Tasmā	2053	
PA_atk-abh01_a:2053_9	idha ‘catunnaṃ mahābhūtānaṃ upādāya pasādo’ti vuttaṃ.	2053	
PA_atk-abh01_a:2054_0	‘Ayaṃ me attā’ti bālajanena pariggahitattā attabhāvo vuccati sarīrampi khandhapañcakampi.	2054	
PA_atk-abh01_a:2054_1	Tasmiṃ pariyāpanno tannissitoti attabhāvapariyāpanno cakkhuviññāṇena passituṃ na	2054	
PA_atk-abh01_a:2054_2	sakkāti anidassano. Paṭighaṭṭanānighaṃso ettha jāyatīti sappaṭigho.	2054	
PA_atk-abh01_a:2055_0	Yenātiādīsu ayaṃ saṅkhepattho – yena karaṇabhūtena cakkhunā ayaṃ satto idaṃ vuttappakāraṃ	2055	
PA_atk-abh01_a:2055_1	rūpaṃ atīte passi vā, vattamāne passati vā, anāgate passissati vā, sacassa aparibhinnaṃ	2055	
PA_atk-abh01_a:2055_2	cakkhu bhaveyya, athānena āpāthagataṃ rūpaṃ passe vā, atītaṃ vā rūpaṃ atītena cakkhunā	2055	
PA_atk-abh01_a:2055_3	passi, paccuppannaṃ paccuppannena passati, anāgataṃ anāgatena passissati, sace taṃ	2055	
PA_atk-abh01_a:2055_4	rūpaṃ cakkhussa āpāthaṃ āgaccheyya cakkhunā taṃ rūpaṃ passeyyāti idamettha parikappavacanaṃ.	2055	
PA_atk-abh01_a:2055_5	Dassanapariṇāyakaṭṭhena cakkhuṃpetaṃ, sañjātisamosaraṇaṭṭhena cakkhāyatanaṃpetaṃ,	2055	
PA_atk-abh01_a:2055_6	suññatabhāvanissattaṭṭhena cakkhudhātupesā. Dassanalakkhaṇe indaṭṭhaṃ kāretīti cakkhundriyaṃpetaṃ.	2055	
PA_atk-abh01_a:2055_7	Lujjanapalujjanaṭṭhena lokopeso. Vaḷañjanaṭṭhena dvārāpesā. Apūraṇīyaṭṭhena samuddopeso.	2055	
PA_atk-abh01_a:2055_8	Parisuddhaṭṭhena paṇḍaraṃpetaṃ. Phassādīnaṃ abhijāyanaṭṭhena khettaṃpetaṃ. Tesaṃyeva	2055	
PA_atk-abh01_a:2055_9	patiṭṭhānaṭṭhena vatthuṃpetaṃ. Samavisamaṃ dassentaṃ attabhāvaṃ netīti nettaṃpetaṃ.	2055	
PA_atk-abh01_a:2055_10	Tenevaṭṭhena nayanaṃpetaṃ. Sakkāyapariyāpannaṭṭhena orimaṃ tīraṃpetaṃ. Bahusādhāraṇaṭṭhena	20551	
PA_atk-abh01_a:2055_11	assāmikaṭṭhena ca suñño gāmopesoti.	20551	
PA_atk-abh01_a:2056_0	Ettāvatā ‘passi vā’tiādīhi catūhi padehi cakkhuṃpetantiādīni cuddasa nāmāni yojetvā	2056	
PA_atk-abh01_a:2056_1	cakkhāyatanassa cattāro vavatthāpananayā vuttāti veditabbā. Kathaṃ? Ettha hi yena	2056	
PA_atk-abh01_a:2056_2	cakkhunā anidassanena sappaṭighena rūpaṃ sanidassanaṃ sappaṭighaṃ passi vā cakkhuṃpetaṃ…pe…	2056	
PA_atk-abh01_a:2056_3	suñño gāmopeso, idaṃ taṃ rūpaṃ cakkhāyatananti ayameko nayo. Evaṃ sesāpi veditabbā.	2056	
PA_atk-abh01_a:2057_0	597. Idāni yasmā vijjuniccharaṇādikālesu anoloketukāmassāpi rūpaṃ cakkhupasādaṃ ghaṭṭeti,	2057	
PA_atk-abh01_a:2057_1	tasmā taṃ ākāraṃ dassetuṃ dutiyo niddesavāro āraddho. Tattha yamhi cakkhumhīti yamhi	2057	
PA_atk-abh01_a:2057_2	adhikaraṇabhūte cakkhumhi. Rūpanti paccattavacanametaṃ. Tattha paṭihaññi vāti atītattho.	2057	
PA_atk-abh01_a:2057_3	Paṭihaññati vāti paccuppannattho. Paṭihaññissati vāti anāgatattho. Paṭihaññe vāti	2057	
PA_atk-abh01_a:2057_4	vikappanattho. Atītañhi rūpaṃ atīte cakkhusmiṃ paṭihaññi nāma. Paccuppannaṃ paccuppanne	2057	
PA_atk-abh01_a:2057_5	paṭihaññati nāma. Anāgataṃ anāgate paṭihaññissati nāma. Sace taṃ rūpaṃ cakkhussa	2057	
PA_atk-abh01_a:2057_6	āpāthaṃ āgaccheyya, cakkhumhi paṭihaññeyya taṃ rūpanti ayamettha parikappo. Atthato	2057	
PA_atk-abh01_a:2057_7	pana pasādaṃ ghaṭṭayamānameva rūpaṃ paṭihaññati nāma. Idhāpi purimanayeneva cattāro	2057	
PA_atk-abh01_a:2057_8	vavatthāpananayā veditabbā.	2057	
PA_atk-abh01_a:2058_0	598. Idāni yasmā attano icchāya oloketukāmassa rūpe cakkhuṃ upasaṃharato cakkhu rūpasmiṃ	2058	
PA_atk-abh01_a:2058_1	paṭihaññati, tasmā taṃ ākāraṃ dassetuṃ tatiyo niddesavāro āraddho. So atthato pākaṭoyeva.	2058	
PA_atk-abh01_a:2058_2	Ettha pana cakkhu ārammaṇaṃ sampaṭicchamānameva rūpamhi paṭihaññati nāma. Idhāpi	2058	
PA_atk-abh01_a:2058_3	purimanayeneva cattāro vavatthāpananayā veditabbā.	2058	
PA_atk-abh01_a:2059_0	599. Ito paraṃ phassapañcamakānaṃ uppattidassanavasena pañca, tesaṃyeva ārammaṇapaṭibaddhauppattidassanavasena	2059	
PA_atk-abh01_a:2059_1	pañcāti, dasa vārā dassitā. Tattha cakkhuṃ nissāyāti cakkhuṃ nissāya, paccayaṃ katvā.	2059	
PA_atk-abh01_a:2059_2	Rūpaṃ ārabbhāti rūpārammaṇaṃ āgamma, sandhāya, paṭicca. Iminā cakkhupasādavatthukānaṃ	2059	
PA_atk-abh01_a:2059_3	phassādīnaṃ purejātapaccayena cakkhudvārajavanavīthipariyāpannānaṃ ārammaṇādhipatiārammaṇūpanissayapaccayehi	2059	
PA_atk-abh01_a:2059_4	rūpassa paccayabhāvo dassito. Itaresu pañcasu vāresu rūpaṃ ārammaṇamassāti rūpārammaṇoti	2059	
PA_atk-abh01_a:2059_5	evaṃ ārammaṇapaccayamatteneva paccayabhāvo dassito. Yathā pana purimesu tīsu, evaṃ	2059	
PA_atk-abh01_a:2059_6	imesupi dasasu vāresu cattāro cattāro vavatthāpananayā veditabbā. Evaṃ katamaṃ taṃ	2059	
PA_atk-abh01_a:2059_7	rūpaṃ cakkhāyatananti pucchāya uddhaṭaṃ cakkhuṃ ‘idaṃ ta’nti nānappakārato dassetuṃ,	2059	
PA_atk-abh01_a:2059_8	purimā tayo, ime dasāti, terasa niddesavārā dassitā. Ekekasmiñcettha catunnaṃ catunnaṃ	2059	
PA_atk-abh01_a:2059_9	vavatthāpananayānaṃ āgatattā dvipaññāsāya nayehi paṭimaṇḍetvāva dassitāti veditabbā.	2059	
PA_atk-abh01_a:2060_0	600. Ito paresu sotāyatanādiniddesesupi eseva nayo. Visesamattaṃ panettha evaṃ veditabbaṃ	2060	
PA_atk-abh01_a:2060_1	– suṇātīti sotaṃ. Taṃ sasambhārasotabilassa anto tanutambalomācite aṅgulivedhakasaṇṭhāne	2060	
PA_atk-abh01_a:2060_2	padese vuttappakārāhi dhātūhi katūpakāraṃ, utucittāhārehi upatthambhiyamānaṃ, āyunā	2060	
PA_atk-abh01_a:2060_3	anupāliyamānaṃ, vaṇṇādīhi parivutaṃ sotaviññāṇādīnaṃ yathārahaṃ vatthudvārabhāvaṃ	2060	
PA_atk-abh01_a:2060_4	sādhayamānaṃ tiṭṭhati.	2060	
PA_atk-abh01_a:2061_0	Ghāyatīti ghānaṃ. Taṃ sasambhāraghānabilassa anto ajappadasaṇṭhāne padese yathāvuttappakāraupakārupatthambhanānupālanaparivāraṃ	2061	
PA_atk-abh01_a:2061_1	hutvā ghānaviññāṇādīnaṃ yathārahaṃ vatthudvārabhāvaṃ sādhayamānaṃ tiṭṭhati.	2061	
PA_atk-abh01_a:2062_0	Sāyanaṭṭhena jivhā. Sā sasambhārajivhāmajjhassa upari uppaladalaggasaṇṭhāne padese	2062	
PA_atk-abh01_a:2062_1	yathāvuttappakāraupakārupatthambhanānupālanaparivārā hutvā jivhāviññāṇādīnaṃ yathārahaṃ	2062	
PA_atk-abh01_a:2062_2	vatthudvārabhāvaṃ sādhayamānā tiṭṭhati.	2062	
PA_atk-abh01_a:2063_0	Yāvatā pana imasmiṃ kāye upādiṇṇakarūpaṃ nāma atthi, sabbattha kāyāyatanaṃ, kappāsapaṭale	2063	
PA_atk-abh01_a:2063_1	sneho viya, yathāvuttappakāraupakārupatthambhanānupālanaparivārameva hutvā kāyaviññāṇādīnaṃ	2063	
PA_atk-abh01_a:2063_2	yathārahaṃ vatthudvārabhāvaṃ sādhayamānaṃ tiṭṭhati. Ayamettha viseso. Seso pāḷippabhedo	2063	
PA_atk-abh01_a:2063_3	ca attho ca cakkhuniddese vuttanayeneva veditabbo. Kevalañhi idha cakkhupadassa ṭhāne	2063	
PA_atk-abh01_a:2063_4	sotapadādīni, rūpapadassa ṭhāne saddapadādīni, passīti ādīnaṃ ṭhāne suṇītiādipadāni	2063	
PA_atk-abh01_a:2063_5	ca āgatāni. ‘Nettaṃpetaṃ, nayanaṃpeta’nti imassa ca padadvayassa abhāvā dvādasa dvādasa	2063	
PA_atk-abh01_a:2063_6	nāmāni honti. Sesaṃ sabbattha vuttasadisameva.	2063	
PA_atk-abh01_a:2064_0	Tattha siyā – yadi yāvatā imasmiṃ kāye upādiṇṇakarūpaṃ nāma atthi, sabbattha kāyāyatanaṃ,	2064	
PA_atk-abh01_a:2064_1	kappāsapaṭale sneho viya. ‘Evaṃ sante lakkhaṇasammissatā āpajjatī’ti. ‘Nāpajjatī’ti.	2064	
PA_atk-abh01_a:2064_2	‘Kasmā’? ‘Aññassa aññattha abhāvato’. ‘Yadi evaṃ, na sabbattha kāyāyatana’nti? ‘Neva	2064	
PA_atk-abh01_a:2064_3	paramatthato sabbattha. Vinibbhujitvā panassa nānākaraṇaṃ paññāpetuṃ na sakkā, tasmā	2064	
PA_atk-abh01_a:2064_4	evaṃ vuttaṃ. Yathā hi rūparasādayo, vālikācuṇṇāni viya, vivecetuṃ asakkuṇeyyatāya	2064	
PA_atk-abh01_a:2064_5	aññamaññabyāpinoti vuccanti, na ca paramatthato rūpe raso atthi. Yadi siyā rūpaggahaṇeneva	2064	
PA_atk-abh01_a:2064_6	rasaggahaṇaṃ gaccheyya. Evaṃ kāyāyatanampi paramatthato neva sabbattha atthi, na	2064	
PA_atk-abh01_a:2064_7	ca sabbattha natthi, vivecetuṃ asakkuṇeyyatāyāti. Evamettha na lakkhaṇasammissatā	2064	
PA_atk-abh01_a:2064_8	āpajjatīti veditabbā’.	2064	
PA_atk-abh01_a:2065_0	Apica lakkhaṇādivavatthāpanatopetesaṃ asammissatā veditabbā – etesu hi rūpābhighātārahabhūtappasādalakkhaṇaṃ	2065	
PA_atk-abh01_a:2065_1	daṭṭhukāmatānidānakammasamuṭṭhānabhūtappasādalakkhaṇaṃ vā cakkhu, rūpesu āviñchanarasaṃ,	2065	
PA_atk-abh01_a:2065_2	cakkhuviññāṇassa ādhārabhāvapaccupaṭṭhānaṃ, daṭṭhukāmatānidānakammajabhūtapadaṭṭhānaṃ.	2065	
PA_atk-abh01_a:2066_0	Saddābhighātārahabhūtappasādalakkhaṇaṃ sotukāmatānidānakammasamuṭṭhānabhūtappasādalakkhaṇaṃ	2066	
PA_atk-abh01_a:2066_1	vā sotaṃ, saddesu āviñchanarasaṃ, sotaviññāṇassa ādhārabhāvapaccupaṭṭhānaṃ, sotukāmatānidānakammajabhūtapadaṭṭhānaṃ.	2066	
PA_atk-abh01_a:2067_0	Gandhābhighātārahabhūtappasādalakkhaṇaṃ ghāyitukāmatānidānakammasamuṭṭhānabhūtappasādalakkhaṇaṃ	2067	
PA_atk-abh01_a:2067_1	vā ghānaṃ, gandhesu āviñchanarasaṃ, ghānaviññāṇassa ādhārabhāvapaccupaṭṭhānaṃ ghāyitukāmatānidānakammajabhūtapadaṭṭhānaṃ.	2067	
PA_atk-abh01_a:2068_0	Rasābhighātārahabhūtappasādalakkhaṇā sāyitukāmatānidānakammasamuṭṭhānabhūtappasādalakkhaṇā	2068	
PA_atk-abh01_a:2068_1	vā jivhā, rasesu āviñchanarasā, jivhāviññāṇassa ādhārabhāvapaccupaṭṭhānā, sāyitukāmatānidānakammajabhūtapadaṭṭhānā.	2068	
PA_atk-abh01_a:2069_0	Phoṭṭhabbābhighātārahabhūtappasādalakkhaṇo phusitukāmatānidānakammasamuṭṭhānabhūtappasādalakkhaṇo	2069	
PA_atk-abh01_a:2069_1	vā kāyo, phoṭṭhabbesu āviñchanaraso, kāyaviññāṇassa ādhārabhāvapaccupaṭṭhāno, phusitukāmatānidānakammajabhūtapadaṭṭhāno.	2069	
PA_atk-abh01_a:2070_0	Keci pana ‘tejādhikānaṃ bhūtānaṃ pasādo cakkhu, vāyupathavīāpādhikānaṃ bhūtānaṃ pasādā	2070	
PA_atk-abh01_a:2070_1	sotaghānajivhā, kāyo sabbesa’nti vadanti. Apare ‘tejādhikānaṃ pasādo cakkhu, vivaravāyuāpapathavādhikānaṃ	2070	
PA_atk-abh01_a:2070_2	pasādā sotaghānajivhākāyā’ti vadanti. Te vattabbā – ‘suttaṃ āharathā’ti. Addhā suttameva	2070	
PA_atk-abh01_a:2070_3	na dakkhissanti. Keci panettha ‘tejādīnaṃ guṇehi rūpādīhi anuggayhabhāvato’ti kāraṇaṃ	2070	
PA_atk-abh01_a:2070_4	vadanti. Te ca vattabbā – ‘ko panevamāha – rūpādayo tejādīnaṃ guṇā’ti? Avinibbhogesu	2070	
PA_atk-abh01_a:2070_5	hi rūpesu ‘ayaṃ imassa guṇo, ayaṃ imassa guṇo’ti na labbhā vattuṃ. Athāpi vadeyyuṃ	2070	
PA_atk-abh01_a:2070_6	– ‘yathā tesu tesu sambhāresu tassa tassa bhūtassa adhikatāya pathavīādīnaṃ sandhāraṇādīni	2070	
PA_atk-abh01_a:2070_7	kiccāni icchatha, evaṃ tejādiadhikesu sambhāresu rūpādīnaṃ adhikabhāvadassanato icchitabbametaṃ	2070	
PA_atk-abh01_a:2070_8	rūpādayo tesaṃ guṇā’ti. Te vattabbā – iccheyyāma, yadi āpādhikassa āsavassa gandhato	2070	
PA_atk-abh01_a:2070_9	pathavīadhike kappāse gandho adhikataro siyā, tejādhikassa ca uṇhodakassa vaṇṇatopi	2070	
PA_atk-abh01_a:2070_10	sītūdakassa vaṇṇo parihāyetha. Yasmā panetaṃ ubhayampi natthi, tasmā pahāyethetaṃ	20701	
PA_atk-abh01_a:2070_11	etesaṃ nissayabhūtānaṃ visesakappanaṃ, yathā avisesepi ekakalāpe bhūtānaṃ rūparasādayo	20701	
PA_atk-abh01_a:2070_12	aññamaññaṃ visadisā honti, evaṃ cakkhupasādādayo, avijjamānepi aññasmiṃ visesakāraṇeti gahetabbametaṃ.	20701	
PA_atk-abh01_a:2071_0	Kiṃ pana taṃ yaṃ aññamaññassa asādhāraṇaṃ? Kammameva nesaṃ visesakāraṇaṃ. Tasmā kammavisesato	2071	
PA_atk-abh01_a:2071_1	etesaṃ viseso, na bhūtavisesato. Bhūtavisese hi sati pasādova nuppajjati. Samānānañhi	2071	
PA_atk-abh01_a:2071_2	pasādo, na visamānānanti porāṇā. Evaṃ kammevisasato visesavantesu ca etesu cakkhusotāni	2071	
PA_atk-abh01_a:2071_3	asampattavisayaggāhakāni attano nissayaṃ anallīnanissaye eva visaye viññāṇahetuttā.	2071	
PA_atk-abh01_a:2071_4	Ghānajivhākāyā sampattavisayaggāhakā, nissayavasena ceva sayañca attano nissayaṃ	2071	
PA_atk-abh01_a:2071_5	allīneyeva visaye viññāṇahetuttā.	2071	
PA_atk-abh01_a:2072_0	Aṭṭhakathāyaṃ pana “āpāthagatattāva ārammaṇaṃ sampattaṃ nāma. Candamaṇḍalasūriyamaṇḍalānañhi	2072	
PA_atk-abh01_a:2072_1	dvācattālīsayojanasahassamatthake ṭhitānaṃ vaṇṇo cakkhupasādaṃ ghaṭṭeti. So dūre	2072	
PA_atk-abh01_a:2072_2	ṭhatvā paññāyamānopi sampattoyeva nāma. Taṃgocarattā cakkhu sampattagocarameva nāma.	2072	
PA_atk-abh01_a:2072_3	Dūre rukkhaṃ chindantānampi, rajakānañca vatthaṃ dhovantānaṃ dūratova kāyavikāro	2072	
PA_atk-abh01_a:2072_4	paññāyati. Saddo pana dhātuparamparāya āgantvā sotaṃ ghaṭṭetvā saṇikaṃ vavatthānaṃ gacchatī”ti vuttaṃ.	2072	
PA_atk-abh01_a:2073_0	Tattha kiñcāpi āpāthagatattā ārammaṇaṃ sampattanti vuttaṃ, candamaṇḍalādivaṇṇo pana	2073	
PA_atk-abh01_a:2073_1	cakkhuṃ asampatto dūre ṭhitova paññāyati. Saddopi sace saṇikaṃ āgaccheyya, dūre uppanno	2073	
PA_atk-abh01_a:2073_2	cirena suyyeyya, paramparaghaṭṭanāya ca āgantvā sotaṃ ghaṭṭento asukadisāya nāmāti	2073	
PA_atk-abh01_a:2073_3	na paññāyeyya. Tasmā asampattagocarāneva tāni.	2073	
PA_atk-abh01_a:2074_0	Ahiādisamānāni cetāni. Yathā hi ahi nāma bahi sittasammaṭṭhaṭṭhāne nābhiramati, saṅkāraṭṭhānatiṇapaṇṇagahanavammikāniyeva	2074	
PA_atk-abh01_a:2074_1	pana pavisitvā nipannakāle abhiramati, ekaggataṃ āpajjati, evameva cakkhupetaṃ visamajjhāsayaṃ	2074	
PA_atk-abh01_a:2074_2	maṭṭhesu suvaṇṇabhittiādīsu nābhiramati, oloketumpi na icchati, rūpacittapupphalatādicittesuyeva	2074	
PA_atk-abh01_a:2074_3	pana abhiramati. Tādisesu hi ṭhānesu cakkhumhi appahonte mukhampi vivaritvā oloketukāmā honti.	2074	
PA_atk-abh01_a:2075_0	Susumāropi bahi nikkhanto gahetabbaṃ na passati, akkhīni nimmīletvāva carati. Yadā	2075	
PA_atk-abh01_a:2075_1	pana byāmasatamattaṃ udakaṃ ogāhitvā bilaṃ pavisitvā nipanno hoti, tadā tassa cittaṃ	2075	
PA_atk-abh01_a:2075_2	ekaggaṃ hoti sukhaṃ supati, evameva sotaṃ tampe bilajjhāsayaṃ ākāsasannissitaṃ kaṇṇacchiddakūpakeyeva	2075	
PA_atk-abh01_a:2075_3	ajjhāsayaṃ karoti. Kaṇṇacchiddākāsoyeva tassa saddasavane paccayo hoti. Ajaṭākāsopi	2075	
PA_atk-abh01_a:2075_4	vaṭṭatiyeva. Antoleṇasmiñhi sajjhāye kariyamāne na leṇacchadanaṃ bhinditvā saddo	2075	
PA_atk-abh01_a:2075_5	bahi nikkhamati, dvāravātapānacchiddehi pana nikkhamitvā dhātuparamparāyeva ghaṭṭento	2075	
PA_atk-abh01_a:2075_6	gantvā sotapasādaṃ ghaṭṭeti. Atha tasmiṃ kāle ‘asuko nāma sajjhāyatī’ti leṇapiṭṭhe nisinnā jānanti.	2075	
PA_atk-abh01_a:2076_0	Evaṃ sante sampattagocaratā hoti. ‘Kiṃ panetaṃ sampattagocara’nti? ‘Āma, sampattagocaraṃ’.	2076	
PA_atk-abh01_a:2076_1	‘Yadi evaṃ, dūre bherīādīsu vajjamānesu dūre saddoti jānanaṃ na bhaveyyā’ti? ‘No	2076	
PA_atk-abh01_a:2076_2	na bhavati. Sotapasādasmiñhi ghaṭṭite dūre saddo āsanne saddo, paratīre orimatīreti	2076	
PA_atk-abh01_a:2076_3	tathā tathā jānanākāro hoti. Dhammatā esā’ti. ‘Kiṃ etāya dhammatāya? Yato yato chiddaṃ	2076	
PA_atk-abh01_a:2076_4	tato tato savanaṃ hoti, candimasūriyādīnaṃ dassanaṃ viyāti asampattagocaramevetaṃ’.	2076	
PA_atk-abh01_a:2077_0	Pakkhīpi rukkhe vā bhūmiyaṃ vā na ramati. Yadā pana ekaṃ vā dve vā leḍḍupāte atikkamma	2077	
PA_atk-abh01_a:2077_1	ajaṭākāsaṃ pakkhando hoti, tadā ekaggacittataṃ āpajjati, evameva ghānampi ākāsajjhāsayaṃ	2077	
PA_atk-abh01_a:2077_2	vātūpanissayagandhagocaraṃ. Tathā hi gāvo navavuṭṭhe deve bhūmiyaṃ ghāyitvā ghāyitvā	2077	
PA_atk-abh01_a:2077_3	ākāsābhimukhā hutvā vātaṃ ākaḍḍhanti. Aṅgulīhi gandhapiṇḍaṃ gahetvāpi ca upasiṅghanakāle	2077	
PA_atk-abh01_a:2077_4	vātaṃ anākaḍḍhanto neva tassa gandhaṃ jānāti.	2077	
PA_atk-abh01_a:2078_0	Kukkuropi bahi vicaranto khemaṭṭhānaṃ na passati leḍḍupahārādīhi upadduto hoti. Antogāmaṃ	2078	
PA_atk-abh01_a:2078_1	pavisitvā uddhanaṭṭhāne chārikaṃ byūhitvā nipannassa pana phāsukaṃ hoti, evameva	2078	
PA_atk-abh01_a:2078_2	jivhāpi gāmajjhāsayā āposannissitarasārammaṇā. Tathā hi tiyāmarattiṃ samaṇadhammaṃ	2078	
PA_atk-abh01_a:2078_3	katvāpi pātova pattacīvaramādāya gāmo pavisitabbo hoti. Sukkhakhādanīyassa ca na	2078	
PA_atk-abh01_a:2078_4	sakkā kheḷena atemitassa rasaṃ jānituṃ.	2078	
PA_atk-abh01_a:2079_0	Siṅgālopi bahi caranto ratiṃ na vindati, āmakasusāne manussamaṃsaṃ khāditvā nipannasseva	2079	
PA_atk-abh01_a:2079_1	panassa phāsukaṃ hoti, evameva kāyopi upādiṇṇakajjhāsayo pathavīnissitaphoṭṭhabbārammaṇo.	2079	
PA_atk-abh01_a:2079_2	Tathā hi aññaṃ upādiṇṇakaṃ alabhamānā sattā attanova hatthatale sīsaṃ katvā nipajjanti.	2079	
PA_atk-abh01_a:2079_3	Ajjhattikabāhirā cassa pathavī ārammaṇaggahaṇe paccayo hoti. Susanthatassapi hi sayanassa,	2079	
PA_atk-abh01_a:2079_4	hatthe ṭhapitānampi vā phalānaṃ, na sakkā anisīdantena vā anippīḷentena vā thaddhamudubhāvo	2079	
PA_atk-abh01_a:2079_5	jānitunti. Ajjhattikabāhirāpathavī etassa kāyapasādassa phoṭṭhabbajānane paccayo	2079	
PA_atk-abh01_a:2079_6	hoti. Evaṃ lakkhaṇādivavatthānatopetesaṃ asammissatā veditabbā. Aññeyeva hi cakkhupasādassa	2079	
PA_atk-abh01_a:2079_7	lakkhaṇarasapaccupaṭṭhānapadaṭṭhānagocarajjhāsayanissayā aññe sotapasādādīnanti asammissāneva cakkhāyatanādīni.	2079	
PA_atk-abh01_a:2080_0	Apica nesaṃ asammissatāya ayaṃ upamāpi veditabbā – yathā hi pañcavaṇṇānaṃ dhajānaṃ	2080	
PA_atk-abh01_a:2080_1	ussāpitānaṃ kiñcāpi chāyā ekābaddhā viya hoti, tassa tassa pana aññamaññaṃ asammissāva	2080	
PA_atk-abh01_a:2080_2	yathā ca pañcavaṇṇena kappāsena vaṭṭiṃ katvā dīpe jālite kiñcāpi jālā ekābaddhā viya	2080	
PA_atk-abh01_a:2080_3	hoti, tassa tassa pana aṃsuno pāṭiyekkā pāṭiyekkā jālā asammissā eva, evameva kiñcāpi	2080	
PA_atk-abh01_a:2080_4	imāni pañcāyatanāni ekasmiṃ attabhāve samosaṭāni aññamaññaṃ pana asammissāneva. Na	2080	
PA_atk-abh01_a:2080_5	kevalañca imāneva pañca, sesarūpānipi asammissāneva. Imasmiñhi sarīre heṭṭhimakāyo	2080	
PA_atk-abh01_a:2080_6	majjhimakāyo uparimakāyoti tayo koṭṭhāsā. Tattha nābhito paṭṭhāya heṭṭhā heṭṭhimakāyo	2080	
PA_atk-abh01_a:2080_7	nāma. Tasmiṃ kāyadasakaṃ, bhāvadasakaṃ, āhārasamuṭṭhānāni aṭṭha, utusamuṭṭhānāni	2080	
PA_atk-abh01_a:2080_8	aṭṭha, cittasamuṭṭhānāni aṭṭhāti catucattālīsa rūpāni. Nābhito uddhaṃ yāva galavāṭakā	2080	
PA_atk-abh01_a:2080_9	majjhimakāyo nāma. Tattha ca kāyadasakaṃ, bhāvadasakaṃ, vatthudasakaṃ, āhārasamuṭṭhānādīni	2080	
PA_atk-abh01_a:2080_10	tīṇi aṭṭhakānīti catupaññāsa rūpāni. Galavāṭakato uddhaṃ uparimakāyo nāma. Tattha	20801	
PA_atk-abh01_a:2080_11	cakkhudasakaṃ, sotadasakaṃ, ghānadasakaṃ, jivhādasakaṃ, kāyadasakaṃ, bhāvadasakaṃ,	20801	
PA_atk-abh01_a:2080_12	āhārasamuṭṭhānādīni tīṇi aṭṭhakānīti caturāsīti rūpāni.	20801	
PA_atk-abh01_a:2081_0	Tattha cakkhupasādassa paccayāni cattāri mahābhūtāni, vaṇṇo gandho raso ojā, jīvitindriyaṃ	2081	
PA_atk-abh01_a:2081_1	cakkhupasādoti idaṃ ekantato avinibhuttānaṃ dasannaṃ nipphannarūpānaṃ vasena cakkhudasakaṃ	2081	
PA_atk-abh01_a:2081_2	nāma. Iminā nayena sesānipi veditabbāni. Tesu heṭṭhimakāye rūpaṃ majjhimakāyauparimakāyarūpehi	2081	
PA_atk-abh01_a:2081_3	saddhiṃ asammissaṃ. Sesakāyadvayepi rūpaṃ itarehi saddhiṃ asammissameva. Yathā hi	2081	
PA_atk-abh01_a:2081_4	sāyanhasamaye pabbatacchāyā ca rukkhacchāyā ca kiñcāpi ekābaddhā viya honti aññamaññaṃ	2081	
PA_atk-abh01_a:2081_5	pana asammissāva evaṃ imesupi kāyesu catucattālīsa catupaññāsa caturāsīti rūpāni	2081	
PA_atk-abh01_a:2081_6	ca kiñcāpi ekābaddhāni viya honti, aññamaññaṃ pana asammissānevāti.	2081	
PA_atk-abh01_a:2082_0	616. Rūpāyatananiddese vaṇṇova vaṇṇanibhā; nibhātīti vā nibhā. Cakkhuviññāṇassa pākaṭā	2082	
PA_atk-abh01_a:2082_1	hotīti attho. Vaṇṇova nibhā vaṇṇanibhā. Saddhiṃ nidassanena sanidassanaṃ, cakkhuviññāṇena	2082	
PA_atk-abh01_a:2082_2	passitabbanti attho. Saddhiṃ paṭighena sappaṭighaṃ, paṭighaṭṭananighaṃsajanakanti	2082	
PA_atk-abh01_a:2082_3	attho. Nīlādīsu umāpupphasamānaṃ nīlaṃ, kaṇikārapupphasamānaṃ pītakaṃ, bandhujīvakapupphasamānaṃ	2082	
PA_atk-abh01_a:2082_4	lohitakaṃ, osadhitārakasamānaṃ odātaṃ. Jhāmaṅgārasamānaṃ kāḷakaṃ, mandarattaṃ sinduvārakaravīramakuḷasamānaṃ	2082	
PA_atk-abh01_a:2082_5	mañjiṭṭhakaṃ. “Harittacahemavaṇṇakāmaṃsumukhapakkamā”ti ettha pana kiñcāpi ‘harī’ti	2082	
PA_atk-abh01_a:2082_6	suvaṇṇaṃ vuttaṃ, parato panassa jātarūpaggahaṇena gahitattā idha sāmaṃ hari nāma.	2082	
PA_atk-abh01_a:2082_7	Imāni satta vatthuṃ anāmasitvā sabhāveneva dassitāni.	2082	
PA_atk-abh01_a:2083_0	Harivaṇṇanti haritasaddalavaṇṇaṃ. Ambaṅkuravaṇṇanti ambaṅkurena samānavaṇṇaṃ. Imāni	2083	
PA_atk-abh01_a:2083_1	dve vatthuṃ āmasitvā dassitāni. Dīghādīni dvādasa vohārato dassitāni. So ca nesaṃ	2083	
PA_atk-abh01_a:2083_2	vohāro upanidhāyasiddho ceva sannivesasiddho ca. Dīghādīni hi aññamaññaṃ upanidhāyasiddhāni,	2083	
PA_atk-abh01_a:2083_3	vaṭṭādīni sannivesavisesena. Tattha rassaṃ upanidhāya tato uccataraṃ dīghaṃ, taṃ	2083	
PA_atk-abh01_a:2083_4	upanidhāya tato nīcataraṃ rassaṃ. Thūlaṃ upanidhāya tato khuddakataraṃ aṇuṃ, taṃ	2083	
PA_atk-abh01_a:2083_5	upanidhāya tato mahantataraṃ thūlaṃ. Cakkasaṇṭhānaṃ vaṭṭaṃ, kukkuṭaṇḍasaṇṭhānaṃ parimaṇḍalaṃ.	2083	
PA_atk-abh01_a:2083_6	Catūhi aṃsehi yuttaṃ caturaṃsaṃ. Chaḷaṃsādīsupi eseva nayo. Ninnanti onataṃ, thalanti unnataṃ.	2083	
PA_atk-abh01_a:2084_0	Tattha yasmā dīghādīni phusitvā sakkā jānituṃ, nīlādīni panevaṃ na sakkā, tasmā na	2084	
PA_atk-abh01_a:2084_1	nippariyāyena dīghaṃ rūpāyatanaṃ; tathā rassādīni. Taṃ taṃ nissāya pana tathā tathā	2084	
PA_atk-abh01_a:2084_2	ṭhitaṃ dīghaṃ rassanti tena tena vohārena rūpāyatanamevettha bhāsitanti veditabbaṃ.	2084	
PA_atk-abh01_a:2084_3	Chāyā ātapoti idaṃ aññamaññaparicchinnaṃ; tathā āloko andhakāro ca. Abbhā mahikātiādīni	2084	
PA_atk-abh01_a:2084_4	cattāri vatthunāva dassitāni. Tattha ‘abbhā’ti valāhako. ‘Mahikā’ti himaṃ. Imehi	2084	
PA_atk-abh01_a:2084_5	catūhi abbhādīnaṃ vaṇṇā dassitā. Candamaṇḍalassa vaṇṇanibhātiādīhi tesaṃ tesaṃ pabhāvaṇṇā dassitā.	2084	
PA_atk-abh01_a:2085_0	Tattha candamaṇḍalādīnaṃ vatthūnaṃ evaṃ viseso veditabbo – maṇimayaṃ rajatapaṭicchannaṃ	2085	
PA_atk-abh01_a:2085_1	ekūnapaññāsayojanāyāmavitthāraṃ candassa devaputtassa vimānaṃ candamaṇḍalaṃ nāma.	2085	
PA_atk-abh01_a:2085_2	Sovaṇṇamayaṃ phalikapaṭicchannaṃ samapaṇṇāsayojanāyāmavitthāraṃ sūriyassa devaputtassa	2085	
PA_atk-abh01_a:2085_3	vimānaṃ sūriyamaṇḍalaṃ nāma. Sattaratanamayāni sattaṭṭhadasadvādasayojanāyāmavitthārāni	2085	
PA_atk-abh01_a:2085_4	tesaṃ tesaṃ devaputtānaṃ vimānāni tārakarūpāni nāma.	2085	
PA_atk-abh01_a:2086_0	Tattha heṭṭhā cando, sūriyo upari, ubhinnamantaraṃ yojanaṃ hoti. Candassa heṭṭhimantato	2086	
PA_atk-abh01_a:2086_1	sūriyassa uparimanto yojanasataṃ hoti. Dvīsu passesu nakkhattatārakā gacchanti. Etesu	2086	
PA_atk-abh01_a:2086_2	pana tīsu cando dandhagamano, sūriyo sīghagamano, nakkhattatārakā sabbasīghagamanā.	2086	
PA_atk-abh01_a:2086_3	Kālena candimasūriyānaṃ purato honti kālena pacchā.	2086	
PA_atk-abh01_a:2087_0	Ādāsamaṇḍalanti kaṃsamayaṃ. Maṇīti ṭhapetvā veḷuriyaṃ seso jotirasādianekappabhedo.	2087	
PA_atk-abh01_a:2087_1	Saṅkhoti sāmuddiko; muttā sāmuddikāpi, sesāpi. Veḷuriyoti veḷuvaṇṇamaṇi. Jātarūpaṃ	2087	
PA_atk-abh01_a:2087_2	vuccati satthuvaṇṇo. Satthā hi suvaṇṇavaṇṇo, suvaṇṇampi satthuvaṇṇaṃ. Rajataṃ vuccati	2087	
PA_atk-abh01_a:2087_3	kahāpaṇo – lohamāsako dārumāsako jatumāsako, ye ‘vohāraṃ gacchantī’ti vuttaṃ taṃ	2087	
PA_atk-abh01_a:2087_4	sabbampi idha gahitaṃ.	2087	
PA_atk-abh01_a:2088	Yaṃ vā panaññampīti iminā pāḷiāgataṃ ṭhapetvā sesaṃ taṭṭikapilotikakaṇṇikavaṇṇādibhedaṃ rūpaṃ gahitaṃ. Tañhi sabbaṃ yevāpanakesu paviṭṭhaṃ.	208	
PA_atk-abh01_a:2089_0	Evametaṃ nīlādinā bhedena bhinnampi rūpaṃ sabbaṃ lakkhaṇādīhi abhinnameva. Sabbañhetaṃ	2089	
PA_atk-abh01_a:2089_1	cakkhupaṭihananalakkhaṇaṃ rūpaṃ, cakkhuviññāṇassa visayabhāvarasaṃ, tasseva gocarapaccupaṭṭhānaṃ,	2089	
PA_atk-abh01_a:2089_2	catumahābhūtapadaṭṭhānaṃ. Yathā cetaṃ tathā sabbānipi upādārūpāni. Yattha pana viseso	2089	
PA_atk-abh01_a:2089_3	atthi tattha vakkhāma. Sesamettha cakkhāyatananiddese vuttanayeneva veditabbaṃ. Kevalañhi	2089	
PA_atk-abh01_a:2089_4	tattha cakkhupubbaṅgamo niddeso idha rūpapubbaṅgamo. Tattha ‘cakkhuṃ peta’ntiādīni	2089	
PA_atk-abh01_a:2089_5	cuddasa nāmāni, idha ‘rūpaṃpeta’ntiādīni tīṇi. Sesaṃ tādisameva. Yathā hi catūhi	2089	
PA_atk-abh01_a:2089_6	catūhi nayehi paṭimaṇḍetvā cakkhuṃ vavatthāpetuṃ terasa vārā vuttā, idhāpi te tatheva vuttāti.	2089	
PA_atk-abh01_a:2090_0	620. Saddāyatananiddese bherisaddoti mahābherīpahaṭabherīnaṃ saddo. Mudiṅgasaṅkhapaṇavasaddāpi	2090	
PA_atk-abh01_a:2090_1	mudiṅgādipaccayā saddā. Gītasaṅkhāto saddo gītasaddo. Vuttāvasesānaṃ vīṇādīnaṃ tantibaddhānaṃ	2090	
PA_atk-abh01_a:2090_2	saddo vāditasaddo. Sammasaddoti kaṃsatālakaṭṭhatālasaddo. Pāṇisaddoti pāṇippahārasaddo.	2090	
PA_atk-abh01_a:2090_3	Sattānaṃ nigghosasaddoti bahūnaṃ sannipatitānaṃ apaññāyamānapadabyañjananigghosasaddo.	2090	
PA_atk-abh01_a:2090_4	Dhātūnaṃ sannighātasaddoti rukkhānaṃ aññamaññanighaṃsanaghaṇṭikākoṭanādisaddo. Vātassa	2090	
PA_atk-abh01_a:2090_5	vāyato saddo vātasaddo. Udakassa sandamānassa vā paṭihatassa vā saddo udakasaddo.	2090	
PA_atk-abh01_a:2090_6	Manussānaṃ sallāpādisaddo manussasaddo. Taṃ ṭhapetvā seso sabbopi amanussasaddo.	2090	
PA_atk-abh01_a:2090_7	Iminā padadvayena sabbopi saddo pariyādinno. Evaṃ santepi vaṃsaphālanapilotikaphālanādīsu	2090	
PA_atk-abh01_a:2090_8	pavatto pāḷiyaṃ anāgatasaddo yevāpanakaṭṭhānaṃ paviṭṭhoti veditabbo.	2090	
PA_atk-abh01_a:2091_0	Evamayaṃ bherīsaddādinā bhedena bhinnopi saddo lakkhaṇādīhi abhinnoyeva. Sabbopi	2091	
PA_atk-abh01_a:2091_1	hesa sotapaṭihananalakkhaṇo saddo sotaviññāṇassa visayabhāvaraso, tasseva gocarapaccupaṭṭhāno.	2091	
PA_atk-abh01_a:2091_2	Sesaṃ cakkhāyatananiddese vuttanayeneva veditabbaṃ. Idhāpi hi catūhi catūhi nayehi	2091	
PA_atk-abh01_a:2091_3	paṭimaṇḍitā terasa vārā vuttā. Tesaṃ attho sakkā vuttanayeneva jānitunti na vitthārito.	2091	
PA_atk-abh01_a:2092_0	624. Gandhāyatananiddese mūlagandhoti yaṃ kiñci mūlaṃ paṭicca nibbatto gandho. Sāragandhādīsupi	2092	
PA_atk-abh01_a:2092_1	eseva nayo. Asiddhadusiddhānaṃ ḍākādīnaṃ gandho āmakagandho. Macchasakalikāpūtimaṃsasaṃkiliṭṭhasappiādīnaṃ	2092	
PA_atk-abh01_a:2092_2	gandho vissagandho. Sugandhoti iṭṭhagandho. Duggandhoti aniṭṭhagandho. Iminā padadvayena	2092	
PA_atk-abh01_a:2092_3	sabbopi gandho pariyādinno. Evaṃ santepi kaṇṇakagandhapilotikagandhādayo pāḷiyaṃ	2092	
PA_atk-abh01_a:2092_4	anāgatā sabbepi gandhā yevāpanakaṭṭhānaṃ paviṭṭhāti veditabbā.	2092	
PA_atk-abh01_a:2093_0	Evamayaṃ mūlagandhādinā bhedena bhinnopi gandho lakkhaṇādīhi abhinnoyeva. Sabbopi	2093	
PA_atk-abh01_a:2093_1	hesa ghānapaṭihananalakkhaṇo gandho, ghānaviññāṇassa visayabhāvaraso, tasseva gocarapaccupaṭṭhāno.	2093	
PA_atk-abh01_a:2093_2	Sesaṃ cakkhāyatananiddese vuttanayeneva veditabbaṃ. Idhāpi hi tatheva dvipaññāsanayapaṭimaṇḍitā	2093	
PA_atk-abh01_a:2093_3	terasa vārā vuttā. Te atthato pākaṭāyeva.	2093	
PA_atk-abh01_a:2094_0	628. Rasāyatananiddese mūlarasoti yaṃkiñci mūlaṃ paṭicca nibbattaraso. Khandharasādīsupi	2094	
PA_atk-abh01_a:2094_1	eseva nayo. Ambilanti takkambilādi. Madhuranti ekantato gosappiādi. Madhu pana kasāvayuttaṃ	2094	
PA_atk-abh01_a:2094_2	ciranikkhittaṃ kasāvaṃ hoti. Phāṇitaṃ khāriyuttaṃ ciranikkhittaṃ khāriyaṃ hoti. Sappi	2094	
PA_atk-abh01_a:2094_3	pana ciranikkhittaṃ vaṇṇagandhe jahantampi rasaṃ na jahatīti tadeva ekantamadhuraṃ.	2094	
PA_atk-abh01_a:2094_4	Tittakanti nimbapaṇṇādi. Kaṭukanti siṅgiveramaricādi. Loṇikanti sāmuddikaloṇādi.	2094	
PA_atk-abh01_a:2094_5	Khārikanti vātiṅgaṇakaḷīrādi. Lambilanti badarāmalakakapiṭṭhasālavādi. Kasāvanti	2094	
PA_atk-abh01_a:2094_6	haritakādi. Ime sabbepi rasā vatthuvasena vuttā. Taṃtaṃvatthuto panettha rasova ambilādīhi	2094	
PA_atk-abh01_a:2094_7	nāmehi vuttoti veditabbo. Sādūti iṭṭharaso, asādūti aniṭṭharaso. Iminā padadvayena	2094	
PA_atk-abh01_a:2094_8	sabbopi raso pariyādinno. Evaṃ santepi leḍḍurasabhittirasapilotikarasādayo pāḷiyaṃ	2094	
PA_atk-abh01_a:2094_9	anāgatā sabbepi rasā yevāpanakaṭṭhānaṃ paviṭṭhāti veditabbā.	2094	
PA_atk-abh01_a:2095_0	Evamayaṃ mūlarasādinābhedena bhinnopi raso lakkhaṇādīhi abhinnoyeva. Sabbopi hesa	2095	
PA_atk-abh01_a:2095_1	jivhāpaṭihananalakkhaṇo raso, jivhāviññāṇassa visayabhāvaraso, tasseva gocarapaccupaṭṭhāno.	2095	
PA_atk-abh01_a:2095_2	Sesaṃ cakkhāyatananiddese vuttanayeneva veditabbaṃ. Idhāpi hi tatheva dvipaññāsanayapaṭimaṇḍitā terasa vārā vuttā.	2095	
PA_atk-abh01_a:2096_0	632. Itthindriyaniddese yanti karaṇavacanaṃ. Yena kāraṇena itthiyā itthiliṅgādīni	2096	
PA_atk-abh01_a:2096_1	hontīti ayamettha attho. Tattha ‘liṅga’nti saṇṭhānaṃ. Itthiyā hi hatthapādagīvāurādīnaṃ	2096	
PA_atk-abh01_a:2096_2	saṇṭhānaṃ na purisassa viya hoti. Itthīnañhi heṭṭhimakāyo visado hoti, uparimakāyo	2096	
PA_atk-abh01_a:2096_3	avisado. Hatthapādā khuddakā, mukhaṃ khuddakaṃ. Nimittanti sañjānanaṃ. Itthīnañhi	2096	
PA_atk-abh01_a:2096_4	uramaṃsaṃ avisadaṃ hoti, mukhaṃ nimmassudāṭhikaṃ. Kesabandhavatthaggahaṇampi na purisānaṃ	2096	
PA_atk-abh01_a:2096_5	viya hoti. Kuttanti kiriyā. Itthiyo hi daharakāle suppakamusalakehi kīḷanti, cittadhītalikāya	2096	
PA_atk-abh01_a:2096_6	kīḷanti, mattikavākena suttakaṃ nāma kantanti. Ākappoti gamanādiākāro. Itthiyo hi	2096	
PA_atk-abh01_a:2096_7	gacchamānā avisadā gacchanti, tiṭṭhamānā nipajjamānā nisīdamānā khādamānā bhuñjamānā	2096	
PA_atk-abh01_a:2096_8	avisadā bhuñjanti. Purisampi hi avisadaṃ disvā mātugāmo viya gacchati tiṭṭhati nipajjati	2096	
PA_atk-abh01_a:2096_9	nisīdati khādati bhuñjatīti vadanti.	2096	
PA_atk-abh01_a:2097_0	Itthattaṃ itthibhāvoti ubhayampi ekatthaṃ; itthisabhāvoti attho. Ayaṃ kammajo paṭisandhisamuṭṭhito.	2097	
PA_atk-abh01_a:2097_1	Itthiliṅgādīni pana itthindriyaṃ paṭicca pavatte samuṭṭhitāni. Yathā hi bīje sati,	2097	
PA_atk-abh01_a:2097_2	bījaṃ paṭicca, bījapaccayā rukkho vaḍḍhitvā sākhāviṭapasampanno hutvā ākāsaṃ pūretvā	2097	
PA_atk-abh01_a:2097_3	tiṭṭhati, evameva itthibhāvasaṅkhāte itthindriye sati itthiliṅgādīni honti. Bījaṃ	2097	
PA_atk-abh01_a:2097_4	viya hi itthindriyaṃ, bījaṃ paṭicca vaḍḍhitvā ākāsaṃ pūretvā ṭhitarukkho viya itthindriyaṃ	2097	
PA_atk-abh01_a:2097_5	paṭicca itthiliṅgādīni pavatte samuṭṭhahanti. Tattha itthindriyaṃ na cakkhuviññeyyaṃ,	2097	
PA_atk-abh01_a:2097_6	manoviññeyyameva. Itthiliṅgādīni cakkhuviññeyyānipi manoviññeyyānipi.	2097	
PA_atk-abh01_a:2098	Idaṃ taṃ rūpaṃ itthindriyanti idaṃ taṃ rūpaṃ, yathā cakkhundriyādīni purisassāpi honti, na evaṃ; niyamato pana itthiyā eva indriyaṃ ‘itthindriyaṃ’.	209	
PA_atk-abh01_a:2099_0	633. Purisindriyepi eseva nayo. Purisaliṅgādīni pana itthiliṅgādīnaṃ paṭipakkhato	2099	
PA_atk-abh01_a:2099_1	veditabbāni. Purisassa hi hatthapādagīvāurādīnaṃ saṇṭhānaṃ na itthiyā viya hoti.	2099	
PA_atk-abh01_a:2099_2	Purisānañhi uparimakāyo visado hoti heṭṭhimakāyo avisado, hatthapādā mahantā, mukhaṃ	2099	
PA_atk-abh01_a:2099_3	mahantaṃ, uramaṃsaṃ visadaṃ, massudāṭhikā uppajjanti. Kesabandhanavatthaggahaṇaṃ	2099	
PA_atk-abh01_a:2099_4	na itthīnaṃ viya hoti. Daharakāle rathanaṅgalādīhi kīḷanti, vālikapāḷiṃ katvā vāpiṃ	2099	
PA_atk-abh01_a:2099_5	nāma khananti, gamanādīni visadāni honti. Itthimpi gamanādīni visadāni kurumānaṃ	2099	
PA_atk-abh01_a:2099_6	disvā ‘puriso viya gacchatī’tiādīni vadanti. Sesaṃ itthindriye vuttasadisameva.	2099	
PA_atk-abh01_a:2100_0	Tattha itthibhāvalakkhaṇaṃ itthindriyaṃ, itthīti pakāsanarasaṃ, itthiliṅganimittakuttākappānaṃ	2100	
PA_atk-abh01_a:2100_1	kāraṇabhāvapaccupaṭṭhānaṃ. Purisabhāvalakkhaṇaṃ purisindriyaṃ, purisoti pakāsanarasaṃ,	2100	
PA_atk-abh01_a:2100_2	purisaliṅganimittakuttākappānaṃ kāraṇabhāvapaccupaṭṭhānaṃ. Ubhayampetaṃ paṭhamakappikānaṃ	2100	
PA_atk-abh01_a:2100_3	pavatte samuṭṭhāti. Aparabhāge paṭisandhiyaṃ. Paṭisandhisamuṭṭhitampi pavatte calati parivattati.	2100	
PA_atk-abh01_a:2101	Yathāha –	210	
PA_atk-abh01_a:2102	“Tena kho pana samayena aññatarassa bhikkhuno itthiliṅgaṃ pātubhūtaṃ hoti. Tena kho pana samayena aññatarissā bhikkhuniyā purisaliṅgaṃ pātubhūtaṃ hotī”ti.	210	
PA_atk-abh01_a:2103_0	Imesu pana dvīsu purisaliṅgaṃ uttamaṃ, itthiliṅgaṃ hīnaṃ. Tasmā purisaliṅgaṃ balavaakusalena	2103	
PA_atk-abh01_a:2103_1	antaradhāyati, itthiliṅgaṃ dubbalakusalena patiṭṭhāti. Itthiliṅgaṃ pana antaradhāyantaṃ	2103	
PA_atk-abh01_a:2103_2	dubbalaakusalena antaradhāyati, purisaliṅgaṃ balavakusalena patiṭṭhāti. Evaṃ ubhayampi	2103	
PA_atk-abh01_a:2103_3	akusalena antaradhāyati, kusalena patiṭṭhātīti veditabbaṃ.	2103	
PA_atk-abh01_a:2104_0	Ubhatobyañjanakassa pana kiṃ ekaṃ indriyaṃ udāhu dveti? Ekaṃ. Tañca kho itthiubhatobyañjanakassa	2104	
PA_atk-abh01_a:2104_1	itthindriyaṃ, purisaubhatobyañjanakassa purisindriyaṃ. ‘Evaṃ sante dutiyabyañjanakassa	2104	
PA_atk-abh01_a:2104_2	abhāvo āpajjati. Indriyañhi byañjanakāraṇaṃ vuttaṃ. Tañcassa natthī’ti? ‘Na tassa	2104	
PA_atk-abh01_a:2104_3	indriyaṃ byañjanakāraṇaṃ’. ‘Kasmā’? ‘Sadā abhāvato. Itthiubhatobyañjanakassa hi yadā	2104	
PA_atk-abh01_a:2104_4	itthiyā rāgacittaṃ uppajjati, tadāva purisabyañjanaṃ pākaṭaṃ hoti, itthibyañjanaṃ	2104	
PA_atk-abh01_a:2104_5	paṭicchannaṃ guḷhaṃ hoti. Tathā itarassa itaraṃ.	2104	
PA_atk-abh01_a:2105_0	Yadi ca tesaṃ indriyaṃ dutiyabyañjanakāraṇaṃ bhaveyya, sadāpi byañjanadvayaṃ tiṭṭheyya.	2105	
PA_atk-abh01_a:2105_1	Na pana tiṭṭhati. Tasmā veditabbametaṃ na tassa taṃ byañjanakāraṇaṃ. Kammasahāyaṃ	2105	
PA_atk-abh01_a:2105_2	pana rāgacittamevettha kāraṇaṃ. Yasmā cassa ekameva indriyaṃ hoti, tasmā itthiubhatobyañjanako	2105	
PA_atk-abh01_a:2105_3	sayampi gabbhaṃ gaṇhāti, parampi gaṇhāpeti. Purisaubhatobyañjanako paraṃ gabbhaṃ	2105	
PA_atk-abh01_a:2105_4	gaṇhāpeti, sayaṃ pana na gaṇhātīti.	2105	
PA_atk-abh01_a:2106_0	634. Jīvitindriyaniddese yaṃ vattabbaṃ taṃ heṭṭhā arūpajīvitindriye vuttameva. Kevalañhi	2106	
PA_atk-abh01_a:2106_1	tattha yo tesaṃ arūpīnaṃ dhammānanti vuttaṃ, idha rūpajīvitindriyattā yo tesaṃ rūpīnaṃ	2106	
PA_atk-abh01_a:2106_2	dhammānanti ayameva viseso. Lakkhaṇādīni panassa evaṃ veditabbāni – sahajātarūpānupālanalakkhaṇaṃ	2106	
PA_atk-abh01_a:2106_3	jīvitindriyaṃ, tesaṃ pavattanarasaṃ, tesaṃ yeva ṭhapanapaccupaṭṭhānaṃ, yāpayitabbabhūtapadaṭṭhānanti.	2106	
PA_atk-abh01_a:2107_0	635. Kāyaviññattiniddese kāyaviññattīti ettha tāva kāyena attano bhāvaṃ viññāpentānaṃ	2107	
PA_atk-abh01_a:2107_1	tiracchānehipi purisānaṃ, purisehi vā tiracchānānampi kāyagahaṇānusārena gahitāya	2107	
PA_atk-abh01_a:2107_2	etāya bhāvo viññāyatīti ‘viññatti’. Sayaṃ kāyagahaṇānusārena viññāyatītipi ‘viññatti’.	2107	
PA_atk-abh01_a:2107_3	“Kāyena saṃvaro sādhū”tiādīsu āgato copanasaṅkhāto kāyova viññatti ‘kāyaviññatti’.	2107	
PA_atk-abh01_a:2107_4	Kāyavipphandanena adhippāyaviññāpanahetuttā, sayañca tathā viññeyyattā kāyena viññattītipi ‘kāyaviññatti’.	2107	
PA_atk-abh01_a:2108_0	Kusalacittassa vātiādīsu aṭṭhahi kāmāvacarehi abhiññācittena cāti navahi kusalacittehi	2108	
PA_atk-abh01_a:2108_1	kusalacittassa vā, dvādasahipi akusalacittehi akusalacittassa vā, aṭṭhahi mahākiriyehi	2108	
PA_atk-abh01_a:2108_2	dvīhi ahetukakiriyehi abhiññāppattena ekena rūpāvacarakiriyenāti ekādasahi kiriyacittehi	2108	
PA_atk-abh01_a:2108_3	abyākatacittassa vā. Ito aññāni hi cittāni viññattiṃ na janenti. Sekkhāsekkhaputhujjanānaṃ	2108	
PA_atk-abh01_a:2108_4	pana ettakeheva cittehi viññatti hotīti etesaṃ kusalādīnaṃ vasena tīhi padehi ‘hetuto’ dassitā.	2108	
PA_atk-abh01_a:2109_0	Idāni chahi padehi ‘phalato’ dassetuṃ abhikkamantassa vātiādi vuttaṃ. Abhikkamādayo	2109	
PA_atk-abh01_a:2109_1	hi viññattivasena pavattattā viññattiphalaṃ nāma. Tattha ‘abhikkamantassā’ti purato	2109	
PA_atk-abh01_a:2109_2	kāyaṃ abhiharantassa. Paṭikkamantassāti pacchato paccāharantassa. Ālokentassāti ujukaṃ	2109	
PA_atk-abh01_a:2109_3	pekkhantassa. Vilokentassāti ito cito ca pekkhantassa. Samiñjentassāti sandhayo saṅkocentassa.	2109	
PA_atk-abh01_a:2109_4	Pasārentassāti sandhayo paṭipaṇāmentassa.	2109	
PA_atk-abh01_a:2110_0	Idāni chahi padehi ‘sabhāvato’ dassetuṃ kāyassa thambhanāti ādi vuttaṃ. Tattha ‘kāyassā’ti	2110	
PA_atk-abh01_a:2110_1	sarīrassa. Kāyaṃ thambhetvā thaddhaṃ karotīti thambhanā. Tameva upasaggena vaḍḍhetvā	2110	
PA_atk-abh01_a:2110_2	santhambhanāti āha. Balavatarā vā thambhanā ‘santhambhanā’. Santhambhitattanti santhambhitabhāvo.	2110	
PA_atk-abh01_a:2110_3	Viññāpanavasena viññatti. Viññāpanāti viññāpanākāro. Viññāpitabhāvo viññāpitattaṃ.	2110	
PA_atk-abh01_a:2110_4	Sesamettha yaṃ vattabbaṃ taṃ heṭṭhā dvārakathāyaṃ vuttameva. Tathā vacīviññattiyaṃ.	2110	
PA_atk-abh01_a:2111_0	636. Vacīviññattītipadassa pana niddesapadānañca attho tattha na vutto, so evaṃ veditabbo	2111	
PA_atk-abh01_a:2111_1	– vācāya attano bhāvaṃ viññāpentānaṃ tiracchānehipi purisānaṃ, purisehi vā tiracchānānampi,	2111	
PA_atk-abh01_a:2111_2	vacīgahaṇānusārena gahitāya etāya bhāvo viññāyatīti viññatti. Sayañca vacīgahaṇānusārena	2111	
PA_atk-abh01_a:2111_3	viññāyatītipi viññatti. “Sādhu vācāya saṃvaro”tiādīsu āgatā copanasaṅkhātā vacī eva	2111	
PA_atk-abh01_a:2111_4	viññatti ‘vacīviññatti’. Vacīghosena adhippāyaviññāpanahetuttā sayañca tathāviññeyyattā	2111	
PA_atk-abh01_a:2111_5	vācāya viññattītipi ‘vacīviññatti’. Vācā girātiādīsu vuccatīti ‘vācā’. Giriyatīti	2111	
PA_atk-abh01_a:2111_6	‘girā’. Byappathoti vākyabhedo. Vākyañca taṃ patho ca atthaṃ ñātukāmānaṃ ñāpetukāmānañcātipi	2111	
PA_atk-abh01_a:2111_7	‘byappatho’. Udīriyatīti udīraṇaṃ. Ghussatīti ghoso. Kariyatīti kammaṃ. Ghosova kammaṃ	2111	
PA_atk-abh01_a:2111_8	ghosakammaṃ. Nānappakārehi kato ghosoti attho. Vaciyā bhedo vacībhedo. So pana ‘na	2111	
PA_atk-abh01_a:2111_9	bhaṅgo, pabhedagatā vācā evā’ti ñāpanatthaṃ vācā vacībhedoti vuttaṃ. Imehi sabbehipi	2111	
PA_atk-abh01_a:2111_10	padehi ‘saddavācāva’ dassitā. Idāni tāya vācāya saddhiṃ yojetvā heṭṭhā vuttatthānaṃ	21111	
PA_atk-abh01_a:2111_11	viññattiādīnaṃ padānaṃ vasena tīhākārehi sabhāvato taṃ dassetuṃ yā tāya vācāya viññattītiādi	21111	
PA_atk-abh01_a:2111_12	vuttaṃ. Taṃ heṭṭhā vuttanayattā uttānatthameva.	21111	
PA_atk-abh01_a:2112_0	Idāni viññattisamuṭṭhāpakacittesu asammohatthaṃ dvattiṃsa chabbīsa ekūnavīsati soḷasa	2112	
PA_atk-abh01_a:2112_1	pacchimānīti idaṃ pakiṇṇakaṃ veditabbaṃ – dvattiṃsa cittāni hi rūpaṃ samuṭṭhāpenti,	2112	
PA_atk-abh01_a:2112_2	iriyāpathampi upatthambhenti, duvidhampi viññattiṃ janenti. Chabbīsati viññattimeva	2112	
PA_atk-abh01_a:2112_3	na janenti, itaradvayaṃ karonti. Ekūnavīsati rūpameva samuṭṭhāpenti, itaradvayaṃ	2112	
PA_atk-abh01_a:2112_4	na karonti. Soḷasa imesu tīsu ekampi na karonti.	2112	
PA_atk-abh01_a:2113_0	Tattha dvattiṃsāti heṭṭhā vuttāneva kāmāvacarato aṭṭha kusalāni, dvādasa akusalāni,	2113	
PA_atk-abh01_a:2113_1	kiriyato dasa cittāni, sekkhaputhujjanānaṃ abhiññācittaṃ, khīṇāsavānaṃ abhiññācittanti.	2113	
PA_atk-abh01_a:2113_2	Chabbīsāti rūpāvacarato pañca kusalāni, pañca kiriyāni, arūpāvacarato cattāri kusalāni,	2113	
PA_atk-abh01_a:2113_3	cattāri kiriyāni, cattāri maggacittāni, cattāri phalacittānīti. Ekūnavīsatīti kāmāvacarakusalavipākato	2113	
PA_atk-abh01_a:2113_4	ekādasa, akusalavipākato dve, kiriyato kiriyamanodhātu, rūpāvacarato pañca vipākacittānīti.	2113	
PA_atk-abh01_a:2113_5	Soḷasāti dve pañcaviññāṇāni, sabbasattānaṃ paṭisandhicittaṃ, khīṇāsavānaṃ cuticittaṃ,	2113	
PA_atk-abh01_a:2113_6	arūpe cattāri vipākacittānīti. Imāni soḷasa rūpiriyāpathaviññattīsu ekampi na karonti.	2113	
PA_atk-abh01_a:2113_7	Aññānipi bahūni arūpe uppannāni anokāsagatattā rūpaṃ na samuṭṭhāpenti. Na tāneva,	2113	
PA_atk-abh01_a:2113_8	kāyavacīviññattiyopi.	2113	
PA_atk-abh01_a:2114_0	637. Ākāsadhātuniddese na kassati, na nikassati, kasituṃ vā chindituṃ vā bhindituṃ	2114	
PA_atk-abh01_a:2114_1	vā na sakkāti ākāso. Ākāsova ākāsagataṃ, kheḷagatādi viya. Ākāsoti vā gatanti ‘ākāsagataṃ’.	2114	
PA_atk-abh01_a:2114_2	Na haññatīti aghaṃ, aghaṭṭanīyanti attho. Aghameva aghagataṃ. Chiddaṭṭhena vivaro.	2114	
PA_atk-abh01_a:2114_3	Vivarova vivaragataṃ. Asamphuṭṭhaṃ catūhi mahābhūtehīti etehi asamphuṭṭhaṃ nijjaṭākāsaṃva	2114	
PA_atk-abh01_a:2114_4	kathitaṃ. Lakkhaṇādito pana rūpaparicchedalakkhaṇā ākāsadhātu, rūpapariyantappakāsanarasā,	2114	
PA_atk-abh01_a:2114_5	rūpamariyādapaccupaṭṭhānā asamphuṭṭhabhāvachiddavivarabhāvapaccupaṭṭhānā vā, paricchinnarūpapadaṭṭhānā,	2114	
PA_atk-abh01_a:2114_6	yāya paricchinnesu rūpesu ‘idamito uddhaṃ adho tiriya’nti ca hoti.	2114	
PA_atk-abh01_a:2115_0	638. Ito pare rūpassalahutādīnaṃ niddesā cittassalahutādīsu vuttanayeneva veditabbā.	2115	
PA_atk-abh01_a:2115_1	Lakkhaṇādito panettha adandhatālakkhaṇā rūpassa lahutā, rūpānaṃ garubhāvavinodanarasā,	2115	
PA_atk-abh01_a:2115_2	lahuparivattitāpaccupaṭṭhānā, lahurūpapadaṭṭhānā. Athaddhatālakkhaṇā rūpassa mudutā,	2115	
PA_atk-abh01_a:2115_3	rūpānaṃ thaddhabhāvavinodanarasā, sabbakiriyāsu avirodhitāpaccupaṭṭhānā, mudurūpapadaṭṭhānā.	2115	
PA_atk-abh01_a:2115_4	Sarīrakiriyānukūlakammaññabhāvalakkhaṇā rūpassa kammaññatā, akammaññatāvinodanarasā,	2115	
PA_atk-abh01_a:2115_5	adubbalabhāvapaccupaṭṭhānā, kammaññarūpapadaṭṭhānā.	2115	
PA_atk-abh01_a:2116_0	Etā pana tisso na aññamaññaṃ vijahanti. Evaṃ santepi yo arogino viya rūpānaṃ lahubhāvo,	2116	
PA_atk-abh01_a:2116_1	adandhatālahuparivattippakāro, rūpadandhattakaradhātukkhobhapaṭipakkhapaccayasamuṭṭhāno,	2116	
PA_atk-abh01_a:2116_2	so rūpavikāro ‘rūpassalahutā’. Yo suparimadditacammasseva rūpānaṃ mudubhāvo sabbakiriyāvisesesu	2116	
PA_atk-abh01_a:2116_3	sarasavattanabhāvo vasavattanabhāvamaddavappakāro rūpathaddhattakaradhātukkhobhapaṭipakkhapaccayasamuṭṭhāno,	2116	
PA_atk-abh01_a:2116_4	so rūpavikāro ‘rūpassa mudutā’. Yo pana sudhantasuvaṇṇasseva rūpānaṃ kammaññabhāvo	2116	
PA_atk-abh01_a:2116_5	sarīrakiriyānukūlabhāvappakāro sarīrakiriyānaṃ ananukūlakaradhātukkhobhapaṭipakkhapaccayasamuṭṭhāno,	2116	
PA_atk-abh01_a:2116_6	so rūpavikāro ‘rūpassa kammaññatā’ti. Evametāsaṃ viseso veditabbo.	2116	
PA_atk-abh01_a:2117_0	Etā pana tissopi kammaṃ kātuṃ na sakkoti, āhārādayova karonti. Tathā hi yogino ‘ajja	2117	
PA_atk-abh01_a:2117_1	amhehi bhojanasappāyaṃ laddhaṃ, kāyo no lahu mudu kammañño’ti vadanti. ‘Ajja utusappāyaṃ	2117	
PA_atk-abh01_a:2117_2	laddhaṃ, ajja amhākaṃ cittaṃ ekaggaṃ, kāyo no lahu mudu kammañño’ti vadantīti.	2117	
PA_atk-abh01_a:2118_0	641. Upacayasantatiniddesesu āyatanānanti aḍḍhekādasannaṃ rūpāyatanānaṃ. Ācayoti	2118	
PA_atk-abh01_a:2118_1	nibbatti. So rūpassa upacayoti yo āyatanānaṃ ācayo punappunaṃ nibbattamānānaṃ, sova	2118	
PA_atk-abh01_a:2118_2	rūpassa upacayo nāma hoti; vaḍḍhīti attho. Yo rūpassa upacayo sā rūpassa santatīti	2118	
PA_atk-abh01_a:2118_3	yā evaṃ upacitānaṃ rūpānaṃ vaḍḍhi, tato uttaritaraṃ pavattikāle sā rūpassa santati	2118	
PA_atk-abh01_a:2118_4	nāma hoti; pavattīti attho. Naditīre khatakūpasmiñhi udakuggamanakālo viya ācayo,	2118	
PA_atk-abh01_a:2118_5	nibbatti; paripuṇṇakālo viya upacayo, vaḍḍhi; ajjhottharitvā gamanakālo viya santati,	2118	
PA_atk-abh01_a:2118_6	pavattīti veditabbā.	2118	
PA_atk-abh01_a:2119_0	Evaṃ kiṃ kathitaṃ hotīti? Āyatanena hi ācayo kathito, ācayena āyatanaṃ kathitaṃ.	2119	
PA_atk-abh01_a:2119_1	Ācayova kathito āyatanameva kathitaṃ. Evampi kiṃ kathitaṃ hotīti? Catusantatirūpānaṃ	2119	
PA_atk-abh01_a:2119_2	ācayo upacayo nibbatti vaḍḍhi kathitā. Atthato hi ubhayampetaṃ jātirūpasseva adhivacanaṃ.	2119	
PA_atk-abh01_a:2119_3	Ākāranānattena pana veneyyavasena ca upacayo santatīti uddesadesanaṃ katvā yasmā	2119	
PA_atk-abh01_a:2119_4	ettha atthato nānattaṃ natthi, tasmā niddese “yo āyatanānaṃ ācayo so rūpassa upacayo,	2119	
PA_atk-abh01_a:2119_5	yo rūpassa upacayo sā rūpassa santatī”ti vuttaṃ.	2119	
PA_atk-abh01_a:2120_0	Yasmā ca ubhayampetaṃ jātirūpasseva adhivacanaṃ tasmā ettha ācayalakkhaṇo rūpassa	2120	
PA_atk-abh01_a:2120_1	upacayo, pubbantato rūpānaṃ ummujjāpanaraso, niyyātanapaccupaṭṭhāno paripuṇṇabhāvapaccupaṭṭhāno	2120	
PA_atk-abh01_a:2120_2	vā, upacitarūpapadaṭṭhāno. Pavattilakkhaṇā rūpassa santati, anuppabandharasā, anupacchedapaccupaṭṭhānā,	2120	
PA_atk-abh01_a:2120_3	anuppabandharūpapadaṭṭhānāti veditabbā.	2120	
PA_atk-abh01_a:2121_0	643. Jaratāniddese jīraṇakavasena jarā; ayamettha sabhāvaniddeso. Jīraṇākāro jīraṇatā.	2121	
PA_atk-abh01_a:2121_1	Khaṇḍiccanti ādayo tayo kālātikkame kiccaniddesā. Pacchimā dve pakatiniddesā. Ayañhi	2121	
PA_atk-abh01_a:2121_2	‘jarā’ti iminā padena sabhāvato dīpitā; tenassāyaṃ sabhāvaniddeso. ‘Jīraṇatā’ti iminā	2121	
PA_atk-abh01_a:2121_3	ākārato; tenassāyaṃ ākāraniddeso. Khaṇḍiccanti iminā kālātikkame dantanakhānaṃ khaṇḍitabhāvakaraṇakiccato.	2121	
PA_atk-abh01_a:2121_4	Pāliccanti iminā kesalomānaṃ palitabhāvakaraṇakiccato. Valittacatāti iminā maṃsaṃ	2121	
PA_atk-abh01_a:2121_5	milāpetvā tace valibhāvakaraṇakiccato dīpitā. Tenassā ime ‘khaṇḍicca’ntiādayo tayo	2121	
PA_atk-abh01_a:2121_6	kālātikkame kiccaniddesā. Tehi imesaṃ vikārānaṃ dassanavasena pākaṭībhūtā pākaṭajarā	2121	
PA_atk-abh01_a:2121_7	dassitā. Yatheva hi udakassa vā aggino vā tiṇarukkhādīnaṃ saṃbhaggapalibhaggatāya	2121	
PA_atk-abh01_a:2121_8	vā jhāmatāya vā gatamaggo pākaṭo hoti, na ca so gatamaggo tāneva udakādīni, evameva	2121	
PA_atk-abh01_a:2121_9	jarāya dantādīsu khaṇḍiccādivasena gatamaggo pākaṭo, cakkhuṃ ummīletvāpi gayhati,	2121	
PA_atk-abh01_a:2121_10	na ca khaṇḍiccādīneva jarā. Na hi jarā cakkhuviññeyyā hoti.	21211	
PA_atk-abh01_a:2122_0	Āyuno saṃhāni indriyānaṃ paripākoti imehi pana padehi kālātikkameyeva abhibyattāya	2122	
PA_atk-abh01_a:2122_1	āyukkhayacakkhādiindriyaparipākasaññitāya pakatiyā dīpitā. Tenassime pacchimā dve	2122	
PA_atk-abh01_a:2122_2	pakatiniddesāti veditabbā. Tattha yasmā jaraṃ pattassa āyu hāyati, tasmā jarā ‘āyuno	2122	
PA_atk-abh01_a:2122_3	saṃhānī’ti phalūpacārena vuttā. Yasmā ca daharakāle suppasannāni, sukhumampi attano	2122	
PA_atk-abh01_a:2122_4	visayaṃ sukheneva gaṇhanasamatthāni cakkhādīni indriyāni jaraṃ pattassa paripakkāni	2122	
PA_atk-abh01_a:2122_5	āluḷitāni avisadāni, oḷārikampi attano visayaṃ gahetuṃ asamatthāni honti, tasmā ‘indriyānaṃ	2122	
PA_atk-abh01_a:2122_6	paripāko’tipi phalūpacāreneva vuttā.	2122	
PA_atk-abh01_a:2123_0	Sā panāyaṃ evaṃ niddiṭṭhā sabbāpi jarā pākaṭā paṭicchannāti duvidhā hoti. Tattha	2123	
PA_atk-abh01_a:2123_1	dantādīsu khaṇḍabhāvādidassanato rūpadhammesu jarā pākaṭajarā nāma. Arūpadhammesu	2123	
PA_atk-abh01_a:2123_2	pana jarā tādisassa vikārassa adassanato paṭicchannajarā nāma. Puna avīci savīcīti	2123	
PA_atk-abh01_a:2123_3	evampi duvidhā hoti. Tattha maṇikanakarajatapavāḷacandimasūriyādīnaṃ viya, mandadasakādīsu	2123	
PA_atk-abh01_a:2123_4	pāṇīnaṃ viya ca, pupphaphalapallavādīsu ca apāṇīnaṃ viya, antarantarā vaṇṇavisesādīnaṃ	2123	
PA_atk-abh01_a:2123_5	duviññeyyattā jarā avīcijarā nāma; nirantarajarāti attho. Tato aññesu pana yathāvuttesu	2123	
PA_atk-abh01_a:2123_6	antarantarā vaṇṇavisesādīnaṃ suviññeyyattā jarā savīcijarā nāmāti veditabbā.	2123	
PA_atk-abh01_a:2124	Lakkhaṇāditopi rūpaparipākalakkhaṇā rūpassa jaratā, upanayanarasā, sabhāvānapagamepi navabhāvāpagamapaccupaṭṭhānā, vīhipurāṇabhāvo viya paripaccamānarūpapadaṭṭhānāti veditabbā.	212	
PA_atk-abh01_a:2125_0	644. Aniccatāniddese khayagamanavasena khayo, vayagamanavasena vayo, bhijjanavasena	2125	
PA_atk-abh01_a:2125_1	bhedo. Atha vā, yasmā taṃ patvā rūpaṃ khīyati, veti, bhijjati ca, tasmā khīyati etasminti	2125	
PA_atk-abh01_a:2125_2	‘khayo’, veti etasminti ‘vayo’, bhijjati etasminti ‘bhedo’. Upasaggavasena padaṃ	2125	
PA_atk-abh01_a:2125_3	vaḍḍhetvā bhedova paribhedo. Hutvā abhāvaṭṭhena, na niccanti aniccaṃ. Tassa bhāvo	2125	
PA_atk-abh01_a:2125_4	aniccatā. Antaradhāyati etthāti antaradhānaṃ. Maraṇañhi patvā rūpaṃ antaradhāyati,	2125	
PA_atk-abh01_a:2125_5	adassanaṃ gacchati. Na kevalañca rūpameva, sabbepi pañcakkhandhā. Tasmā pañcannampi	2125	
PA_atk-abh01_a:2125_6	khandhānaṃ aniccatāya idameva lakkhaṇanti veditabbaṃ. Lakkhaṇādito pana paribhedalakkhaṇā	2125	
PA_atk-abh01_a:2125_7	rūpassa aniccatā, saṃsīdanarasā, khayavayapaccupaṭṭhānā, paribhijjamānarūpapadaṭṭhānāti veditabbā.	2125	
PA_atk-abh01_a:2126_0	Heṭṭhā jāti gahitā jarā gahitā, imasmiṃ ṭhāne maraṇaṃ gahitaṃ. Ime tayo dhammā imesaṃ	2126	
PA_atk-abh01_a:2126_1	sattānaṃ ukkhittāsikapaccāmittasadisā. Yathā hi purisassa tayo paccāmittā otāraṃ	2126	
PA_atk-abh01_a:2126_2	gavesamānā vicareyyuṃ. Tesu eko evaṃ vadeyya – ‘etaṃ nīharitvā aṭavipavesanaṃ mayhaṃ	2126	
PA_atk-abh01_a:2126_3	bhāro hotū’ti. Dutiyo ‘aṭavigatakāle pothetvā pathaviyaṃ pātanaṃ mayhaṃ bhāro’ti.	2126	
PA_atk-abh01_a:2126_4	Tatiyo ‘pathavigatakālato paṭṭhāya asinā sīsacchedanaṃ mayhaṃ bhāro’ti. Evarūpā ime	2126	
PA_atk-abh01_a:2126_5	jāti ādayo. Nīharitvā aṭavipavesanapaccāmittasadisā hettha jāti, tasmiṃ tasmiṃ ṭhāne	2126	
PA_atk-abh01_a:2126_6	nibbattāpanato. Aṭavigataṃ pothetvā pathaviyaṃ pātanapaccāmittasadisā jarā, nibbattakkhandhānaṃ	2126	
PA_atk-abh01_a:2126_7	dubbalaparādhīnamañcaparāyaṇabhāvakaraṇato. Pathavigatassa asinā sīsacchedakapaccāmittasadisaṃ	2126	
PA_atk-abh01_a:2126_8	maraṇaṃ, jarāppattānaṃ khandhānaṃ jīvitakkhayapāpanatoti.	2126	
PA_atk-abh01_a:2127_0	645. Kabaḷīkārāhāraniddese kabaḷaṃ karīyatīti kabaḷīkāro. Āharīyatīti āhāro. Kabaḷaṃ	2127	
PA_atk-abh01_a:2127_1	katvā ajjhoharīyatīti attho. Rūpaṃ vā āharatītipi ‘āhāro’. Evaṃ vatthuvasena nāmaṃ	2127	
PA_atk-abh01_a:2127_2	uddharitvā puna vatthuvasenevetaṃ pabhedato dassetuṃ odano kummāsotiādi vuttaṃ. Odanādīni	2127	
PA_atk-abh01_a:2127_3	hi phāṇitapariyantāni dvādasa idhādhippetassa āhārassa vatthūni. Pāḷiyaṃ anāgatāni	2127	
PA_atk-abh01_a:2127_4	mūlaphalādīni yevāpanakaṃ paviṭṭhāni.	2127	
PA_atk-abh01_a:2128_0	Idāni tāni mūlaphalādīni kattabbato dassetuṃ yamhi yamhi janapadetiādimāha. Tattha	2128	
PA_atk-abh01_a:2128_1	mukhena asitabbaṃ bhuñjitabbanti mukhāsiyaṃ. Dantehi vikhāditabbanti dantavikhādanaṃ.	2128	
PA_atk-abh01_a:2128_2	Galena ajjhoharitabbanti galajjhoharaṇīyaṃ. Idāni taṃ kiccavasena dassetuṃ kucchivitthambhananti	2128	
PA_atk-abh01_a:2128_3	āha. Tañhi mūlaphalādi odanakummāsādi vā ajjhohaṭaṃ kucchiṃ vitthambheti. Idamassa	2128	
PA_atk-abh01_a:2128_4	kiccaṃ. Yāya ojāya sattā yāpentīti heṭṭhā sabbapadehi savatthukaṃ āhāraṃ dassetvā	2128	
PA_atk-abh01_a:2128_5	idāni nibbaṭṭitaojameva dassetuṃ idaṃ vuttaṃ.	2128	
PA_atk-abh01_a:2129_0	Kiṃ panettha vatthussa kiccaṃ? Kiṃ ojāya? Parissayaharaṇapālanāni. Vatthuhi parissayaṃ	2129	
PA_atk-abh01_a:2129_1	harati pāletuṃ na sakkoti, ojā pāleti parissayaṃ harituṃ na sakkoti. Dvepi ekato	2129	
PA_atk-abh01_a:2129_2	hutvā pāletumpi sakkonti parissayampi harituṃ. Ko panesa parissayo nāma? Kammajatejo.	2129	
PA_atk-abh01_a:2129_3	Antokucchiyañhi odanādivatthusmiṃ asati, kammajatejo uṭṭhahitvā udarapaṭalaṃ gaṇhāti,	2129	
PA_atk-abh01_a:2129_4	‘chātomhi, āhāraṃ me dethā’ti vadāpeti. Bhuttakāle udarapaṭalaṃ muñcitvā vatthuṃ	2129	
PA_atk-abh01_a:2129_5	gaṇhāti. Atha satto ekaggo hoti.	2129	
PA_atk-abh01_a:2130_0	Yathā hi chāyārakkhaso chāyaṃ paviṭṭhaṃ gahetvā devasaṅkhalikāya bandhitvā attano	2130	
PA_atk-abh01_a:2130_1	bhavane modanto chātakāle āgantvā sīse ḍaṃsati. So ḍaṭṭhattā viravati. Taṃ viravaṃ	2130	
PA_atk-abh01_a:2130_2	sutvā ‘dukkhappatto ettha atthī’ti tato tato manussā āgacchanti. So āgatāgate gahetvā	2130	
PA_atk-abh01_a:2130_3	khāditvā bhavane modati. Evaṃsampadamidaṃ veditabbaṃ. Chāyārakkhaso viya hi kammajatejo,	2130	
PA_atk-abh01_a:2130_4	devasaṅkhalikāya bandhitvā ṭhapitasatto viya udarapaṭalaṃ, puna āgatamanussā viya	2130	
PA_atk-abh01_a:2130_5	odanādivatthu, otaritvā sīse ḍaṃsanaṃ viya kammajatejassa vatthuto muttassa udarapaṭalaggahaṇaṃ,	2130	
PA_atk-abh01_a:2130_6	ḍaṭṭhassa viravanakālo viya ‘āhāraṃ dethā’ti vacanakālo, tāya saññāya āgatāgate gahetvā	2130	
PA_atk-abh01_a:2130_7	khāditvā bhavane modanakālo viya kammajatejena udarapaṭalaṃ muñcitvā vatthusmiṃ gahite ekaggacittatā.	2130	
PA_atk-abh01_a:2131_0	Tattha oḷārike vatthusmiṃ ojā mandā hoti. Sukhume balavatī. Kudrūsakabhattādīni hi	2131	
PA_atk-abh01_a:2131_1	bhuñjitvā muhutteneva chāto hoti. Sappiādīni pivitvā ṭhitassa divasampi bhattaṃ na	2131	
PA_atk-abh01_a:2131_2	ruccati. Ettha ca upādāyupādāya oḷārikasukhumatā veditabbā. Kumbhīlānañhi āhāraṃ	2131	
PA_atk-abh01_a:2131_3	upādāya morānaṃ āhāro sukhumo. Kumbhīlā kira pāsāṇe gilanti. Te ca nesaṃ kucchippattā	2131	
PA_atk-abh01_a:2131_4	vilīyanti. Morā sappavicchikādipāṇe khādanti. Morānaṃ pana āhāraṃ upādāya taracchānaṃ	2131	
PA_atk-abh01_a:2131_5	āhāro sukhumo. Te kira tivassachaḍḍitāni visāṇāni ceva aṭṭhīni ca khādanti. Tāni	2131	
PA_atk-abh01_a:2131_6	ca nesaṃ kheḷena temitamattāneva kandamūlaṃ viya mudukāni honti. Taracchānampi āhāramupādāya	2131	
PA_atk-abh01_a:2131_7	hatthīnaṃ āhāro sukhumo. Te hi nānārukkhasākhādayo khādanti. Hatthīnaṃ āhārato gavayagokaṇṇamigādīnaṃ	2131	
PA_atk-abh01_a:2131_8	āhāro sukhumo. Te kira nissārāni nānārukkhapaṇṇādīni khādanti. Tesampi āhārato gunnaṃ	2131	
PA_atk-abh01_a:2131_9	āhāro sukhumo. Te allasukkhatiṇāni khādanti. Tesampi āhārato sasānaṃ āhāro sukhumo.	2131	
PA_atk-abh01_a:2131_10	Sasānaṃ āhārato sakuṇānaṃ āhāro sukhumo. Sakuṇānaṃ āhārato paccantavāsīnaṃ āhāro	21311	
PA_atk-abh01_a:2131_11	sukhumo. Paccantavāsīnaṃ āhārato gāmabhojakānaṃ āhāro sukhumo. Gāmabhojakānaṃ āhārato	21311	
PA_atk-abh01_a:2131_12	rājarājamahāmattānaṃ āhāro sukhumo. Tesampi āhārato cakkavattino āhāro sukhumo. Cakkavattino	21311	
PA_atk-abh01_a:2131_13	āhārato bhummadevānaṃ āhāro sukhumo. Bhummadevānaṃ āhārato cātumahārājikānaṃ āhāro	21311	
PA_atk-abh01_a:2131_14	sukhumo. Evaṃ yāva paranimmitavasavattīnaṃ āhāro vitthāretabbo. Tesaṃ panāhāro sukhumotveva niṭṭhaṃ patto.	21311	
PA_atk-abh01_a:2132	Lakkhaṇāditopi ojālakkhaṇo kabaḷīkāro āhāro, rūpāharaṇaraso, upatthambhanapaccupaṭṭhāno, kabaḷaṃ katvā āharitabbavatthupadaṭṭhānoti veditabbo.	213	
PA_atk-abh01_a:2133	646. Noupādāniddese yathā upādārūpaṃ upādiyateva, na aññena upādiyati, evametaṃ na upādiyatevāti noupādā.	213	
PA_atk-abh01_a:2134_0	647. Phusitabbanti phoṭṭhabbaṃ. Phusitvā jānitabbanti attho. Phoṭṭhabbañca taṃ āyatanañcāti	2134	
PA_atk-abh01_a:2134_1	phoṭṭhabbāyatanaṃ. Āpo ca taṃ nissattasuññatasabhāvaṭṭhena dhātu cāti āpodhātu. Idāni	2134	
PA_atk-abh01_a:2134_2	yasmā tīṇi rūpāni phusitvā jānitabbāni tasmā tāni bhājetvā dassetuṃ katamaṃ taṃ rūpaṃ	2134	
PA_atk-abh01_a:2134_3	phoṭṭhabbāyatanaṃ? Pathavīdhātūtiādimāha. Tattha kakkhaḷattalakkhaṇā pathavīdhātu,	2134	
PA_atk-abh01_a:2134_4	patiṭṭhānarasā, sampaṭicchanapaccupaṭṭhānā. Tejodhātu uṇhattalakkhaṇā, paripācanarasā,	2134	
PA_atk-abh01_a:2134_5	maddavānuppadānapaccupaṭṭhānā. Vāyodhātu vitthambhanalakkhaṇā, samudīraṇarasā, abhinīhārapaccupaṭṭhānā.	2134	
PA_atk-abh01_a:2134_6	Purimā pana ‘āpodhātu’ paggharaṇalakkhaṇā, brūhanarasā, saṅgahapaccupaṭṭhānā. Ekekā	2134	
PA_atk-abh01_a:2134_7	cettha sesattayapadaṭṭhānāti veditabbā.	2134	
PA_atk-abh01_a:2135_0	Kakkhaḷanti thaddhaṃ. Mudukanti athaddhaṃ. Saṇhanti maṭṭhaṃ. Pharusanti kharaṃ. Sukhasamphassanti	2135	
PA_atk-abh01_a:2135_1	sukhavedanāpaccayaṃ iṭṭhaphoṭṭhabbaṃ. Dukkhasamphassanti dukkhavedanāpaccayaṃ aniṭṭhaphoṭṭhabbaṃ.	2135	
PA_atk-abh01_a:2135_2	Garukanti bhāriyaṃ. Lahukanti abhāriyaṃ, sallahukanti attho. Ettha ca ‘kakkhaḷaṃ	2135	
PA_atk-abh01_a:2135_3	mudukaṃ saṇhaṃ pharusaṃ garukaṃ lahuka’nti padehi pathavīdhātu eva bhājitā. “Yadāyaṃ	2135	
PA_atk-abh01_a:2135_4	kāyo āyusahagato ca hoti usmāsahagato ca viññāṇasahagato ca tadā lahutaro ca hoti	2135	
PA_atk-abh01_a:2135_5	mudutaro ca kammaññataro cā”ti suttepi lahumudubhūtaṃ pathavīdhātumeva sandhāya vuttaṃ.	2135	
PA_atk-abh01_a:2136_0	‘Sukhasamphassaṃ dukkhasamphassa’nti padadvayena pana tīṇipi mahābhūtāni bhājitāni.	2136	
PA_atk-abh01_a:2136_1	Pathavīdhātu hi sukhasamphassāpi atthi dukkhasamphassāpi. Tathā tejodhātuvāyodhātuyo.	2136	
PA_atk-abh01_a:2136_2	Tattha sukhasamphassā pathavīdhātu mudutaluṇahatthe dahare pāde sambāhante assādetvā	2136	
PA_atk-abh01_a:2136_3	assādetvā ‘sambāha tāta, sambāha tātā’ti vadāpanākāraṃ karoti. Sukhasamphassā tejodhātu	2136	
PA_atk-abh01_a:2136_4	sītasamaye aṅgārakapallaṃ āharitvā gattaṃ sedente assādetvā assādetvā ‘sedehi tāta,	2136	
PA_atk-abh01_a:2136_5	sedehi tātā’ti vadāpanākāraṃ karoti. Sukhasamphassā vāyodhātu uṇhasamaye vattasampanne	2136	
PA_atk-abh01_a:2136_6	dahare bījanena bījante assādetvā assādetvā ‘bīja tāta, bīja tātā’ti vadāpanākāraṃ	2136	
PA_atk-abh01_a:2136_7	karoti. Thaddhahatthe pana dahare pāde sambāhante aṭṭhīnaṃ bhijjanakālo viya hoti.	2136	
PA_atk-abh01_a:2136_8	Sopi ‘apehī’ti vattabbataṃ āpajjati. Uṇhasamaye aṅgārakapalle ābhate ‘apanehi na’nti	2136	
PA_atk-abh01_a:2136_9	vattabbaṃ hoti. Sītasamaye bījanena bījante ‘apehi, mā bījā’ti vattabbaṃ hoti. Evametāsaṃ	2136	
PA_atk-abh01_a:2136_10	sukhasamphassatā dukkhasamphassatā ca veditabbā.	21361	
PA_atk-abh01_a:2137	Yaṃ phoṭṭhabbaṃ anidassanaṃ sappaṭighantiādinā nayena vuttā pana catūhi catūhi nayehi paṭimaṇḍitā terasa vārā heṭṭhā rūpāyatanādīsu vuttanayeneva veditabbā.	213	
PA_atk-abh01_a:2138_0	Kiṃ panetāni tīṇi mahābhūtāni ekappahāreneva āpāthaṃ āgacchanti udāhu noti? Āgacchanti.	2138	
PA_atk-abh01_a:2138_1	Evaṃ āgatāni kāyapasādaṃ ghaṭṭenti na ghaṭṭentīti? Ghaṭṭenti. Ekappahāreneva tāni	2138	
PA_atk-abh01_a:2138_2	ārammaṇaṃ katvā kāyaviññāṇaṃ uppajjati nuppajjatīti? Nuppajjati. Ābhujitavasena vā	2138	
PA_atk-abh01_a:2138_3	hi ussadavasena vā ārammaṇakaraṇaṃ hoti.	2138	
PA_atk-abh01_a:2139_0	Tattha ābhujitavasena tāva, pattasmiñhi odanena pūretvā ābhate ekaṃ sitthaṃ gahetvā	2139	
PA_atk-abh01_a:2139_1	thaddhaṃ vā mudukaṃ vāti vīmaṃsanto kiñcāpi tattha tejopi atthi vāyopi atthi, pathavīdhātumeva	2139	
PA_atk-abh01_a:2139_2	pana ābhujati. Uṇhodake hatthaṃ otāretvā vīmaṃsanto kiñcāpi tattha pathavīpi atthi	2139	
PA_atk-abh01_a:2139_3	vāyopi atthi, tejodhātumeva pana ābhujati. Uṇhasamaye vātapānaṃ vivaritvā vātena	2139	
PA_atk-abh01_a:2139_4	sarīraṃ paharāpento ṭhito mandamande vāte paharante kiñcāpi tattha pathavīpi atthi	2139	
PA_atk-abh01_a:2139_5	tejopi atthi, vāyodhātumeva pana ābhujati. Evaṃ ābhujitavasena ārammaṇaṃ karoti nāma.	2139	
PA_atk-abh01_a:2140_0	Yo pana upakkhalati vā sīsena vā rukkhaṃ paharati bhuñjanto vā sakkharaṃ ḍaṃsati,	2140	
PA_atk-abh01_a:2140_1	so kiñcāpi tattha tejopi atthi vāyopi atthi, ussadavasena pana pathavīdhātumeva ārammaṇaṃ	2140	
PA_atk-abh01_a:2140_2	karoti. Aggiṃ akkamantopi kiñcāpi tattha pathavīpi atthi vāyopi atthi, ussadavasena	2140	
PA_atk-abh01_a:2140_3	pana tejodhātumeva ārammaṇaṃ karoti. Balavavāte kaṇṇasakkhaliṃ paharitvā badhirabhāvaṃ	2140	
PA_atk-abh01_a:2140_4	karonte. Kiñcāpi tattha pathavīpi atthi tejopi atthi, ussadavasena pana vāyodhātumeva ārammaṇaṃ karoti.	2140	
PA_atk-abh01_a:2141_0	Yaṃkiñci dhātuṃ ārammaṇaṃ karontassa kāyaviññāṇampi ekappahārena nuppajjati. Sūcikalāpena	2141	
PA_atk-abh01_a:2141_1	viddhassa ekappahārena kāyo ghaṭṭiyati. Yasmiṃ yasmiṃ pana ṭhāne kāyapasādo ussanno	2141	
PA_atk-abh01_a:2141_2	hoti, tattha tattha kāyaviññāṇaṃ uppajjati. Yattha yatthāpi paṭighaṭṭananighaṃso	2141	
PA_atk-abh01_a:2141_3	balavā hoti tattha tattha paṭhamaṃ uppajjati. Kukkuṭapattena vaṇe dhoviyamāne aṃsuaṃsu	2141	
PA_atk-abh01_a:2141_4	kāyapasādaṃ ghaṭṭeti. Yattha yattha pana pasādo ussanno hoti, tattha tattheva kāyaviññāṇaṃ	2141	
PA_atk-abh01_a:2141_5	uppajjati. Evaṃ ussadavasena ārammaṇaṃ karoti. Ussadavaseneva ca kāyaviññāṇaṃ uppajjati nāma.	2141	
PA_atk-abh01_a:2142_0	Kathaṃ pana cittassa ārammaṇato saṅkanti hotīti? Dvīhākārehi hoti – ajjhāsayato vā	2142	
PA_atk-abh01_a:2142_1	visayādhimattato vā. Vihārapūjādīsu hi ‘tāni tāni cetiyāni ceva paṭimāyo ca vandissāmi,	2142	
PA_atk-abh01_a:2142_2	potthakammacittakammāni ca olokessāmī’ti ajjhāsayena gato ekaṃ vanditvā vā passitvā	2142	
PA_atk-abh01_a:2142_3	vā itarassa vandanatthāya vā dassanatthāya vā manaṃ katvā vanditumpi passitumpi gacchatiyeva,	2142	
PA_atk-abh01_a:2142_4	evaṃ ajjhāsayato saṅkamati nāma.	2142	
PA_atk-abh01_a:2143_0	Kelāsakūṭapaṭibhāgaṃ pana mahācetiyaṃ olokento ṭhitopi aparabhāge sabbatūriyesu paggahitesu	2143	
PA_atk-abh01_a:2143_1	rūpārammaṇaṃ vissajjetvā saddārammaṇaṃ saṅkamati. Manuññagandhesu pupphesu vā gandhesu	2143	
PA_atk-abh01_a:2143_2	vā ābhatesu saddārammaṇaṃ vissajjetvā gandhārammaṇaṃ saṅkamati. Evaṃ visayādhimattato saṅkamati nāma.	2143	
PA_atk-abh01_a:2144_0	651. Āpodhātuniddese āpoti sabhāvaniddeso. Āpova āpogataṃ. Sinehavasena sineho, sinehova	2144	
PA_atk-abh01_a:2144_1	sinehagataṃ. Bandhanattaṃ rūpassāti pathavīdhātuādikassa bhūtarūpassa bandhanabhāvo.	2144	
PA_atk-abh01_a:2144_2	Ayopiṇḍiādīni hi āpodhātu ābandhitvā baddhāni karoti. Tāya ābaddhattā tāni baddhāni	2144	
PA_atk-abh01_a:2144_3	nāma honti. Pāsāṇapabbatatālaṭṭhihatthidantagosiṅgādīsupi eseva nayo. Sabbāni hetāni	2144	
PA_atk-abh01_a:2144_4	āpodhātu eva ābandhitvā baddhāni karoti. Āpodhātuyā ābaddhattāva baddhāni honti.	2144	
PA_atk-abh01_a:2145_0	Kiṃ pana pathavīdhātu sesadhātūnaṃ patiṭṭhā hoti na hotīti hoti phusitvā hoti udāhu	2145	
PA_atk-abh01_a:2145_1	aphusitvā? Āpodhātu vā sesā ābandhamānā phusitvā ābandhati udāhu aphusitvāti? Pathavīdhātu	2145	
PA_atk-abh01_a:2145_2	tāva āpodhātuyā aphusitvāva patiṭṭhā hoti, tejodhātuyā ca vāyodhātuyā ca phusitvā.	2145	
PA_atk-abh01_a:2145_3	Āpodhātu pana pathavīdhātumpi tejovāyodhātuyopi aphusitvāva ābandhati. Yadi phusitvā	2145	
PA_atk-abh01_a:2145_4	ābandheyya phoṭṭhabbāyatanaṃ nāma bhaveyya.	2145	
PA_atk-abh01_a:2146_0	Tejodhātuvāyodhātūnampi sesadhātūsu sakasakakiccakaraṇe eseva nayo. Tejodhātu hi	2146	
PA_atk-abh01_a:2146_1	pathavīdhātuṃ phusitvā jhāpeti. Sā pana na uṇhā hutvā jhāyati. Yadi uṇhā hutvā jhāyeyya	2146	
PA_atk-abh01_a:2146_2	uṇhattalakkhaṇā nāma bhaveyya. Āpodhātuṃ pana aphusitvāva tāpeti. Sāpi tapamānā na	2146	
PA_atk-abh01_a:2146_3	uṇhā hutvā tapati. Yadi uṇhā hutvā tapeyya uṇhattalakkhaṇā nāma bhaveyya. Vāyodhātuṃ	2146	
PA_atk-abh01_a:2146_4	pana phusitvāva tāpeti. Sāpi tapamānā na uṇhā hutvā tapati. Yadi uṇhā hutvā tapeyya	2146	
PA_atk-abh01_a:2146_5	uṇhattalakkhaṇā nāma bhaveyya. Vāyodhātu pathavīdhātuṃ phusitvā vitthambheti, tathā	2146	
PA_atk-abh01_a:2146_6	tejodhātuṃ āpodhātuṃ pana aphusitvāva vitthambheti.	2146	
PA_atk-abh01_a:2147_0	Ucchurasaṃ pacitvā phāṇitapiṇḍe kariyamāne āpodhātu thaddhā hoti na hotīti? Na hoti.	2147	
PA_atk-abh01_a:2147_1	Sā hi paggharaṇalakkhaṇā. Pathavīdhātu kakkhaḷalakkhaṇā. Omattaṃ pana āpo adhimattapathavīgatikaṃ	2147	
PA_atk-abh01_a:2147_2	jātaṃ. Sā hi rasākārena ṭhitabhāvaṃ vijahati, lakkhaṇaṃ na vijahati. Phāṇitapiṇḍe	2147	
PA_atk-abh01_a:2147_3	vilīyamānepi pathavīdhātu na vilīyati. Kakkhaḷalakkhaṇā hi pathavīdhātu paggharaṇalakkhaṇā	2147	
PA_atk-abh01_a:2147_4	āpodhātu. Omattā pana pathavī adhimattaāpagatikā hoti. Sā piṇḍākārena ṭhitabhāvaṃ	2147	
PA_atk-abh01_a:2147_5	vijahati, lakkhaṇaṃ na vijahati. Catunnañhi mahābhūtānaṃ bhāvaññathattameva hoti,	2147	
PA_atk-abh01_a:2147_6	lakkhaṇaññathattaṃ nāma natthi. Tassa abhāvo aṭṭhānaparikappasuttena dīpito. Vuttañhetaṃ –	2147	
PA_atk-abh01_a:2148	“Siyā, ānanda, catunnaṃ mahābhūtānaṃ aññathattaṃ, pathavīdhātuyā…pe… vāyodhātuyā; na tveva buddhe aveccappasādena samannāgatassa ariyasāvakassa siyā aññathatta”nti.	214	
PA_atk-abh01_a:2149_0	Ayañhettha attho – ānanda, kakkhaḷattalakkhaṇā pathavīdhātu parivattitvā paggharaṇalakkhaṇā	2149	
PA_atk-abh01_a:2149_1	āpodhātu nāma bhaveyya, ariyasāvakassa pana aññathattaṃ nāma natthīti. Evamettha	2149	
PA_atk-abh01_a:2149_2	aṭṭhānaparikappo āgato.	2149	
PA_atk-abh01_a:2150_0	652. Ito paresu upādiṇṇarūpādiniddesesu upādiṇṇapadādīnaṃ attho mātikākathāyaṃ vuttanayeneva	2150	
PA_atk-abh01_a:2150_1	veditabbo. Cakkhāyatanādīni heṭṭhā vitthāritāneva. Tattha tattha pana visesamattameva vakkhāma.	2150	
PA_atk-abh01_a:2151_0	Upādiṇṇaniddese tāva cakkhāyatanādīni ekantaupādiṇṇattā vuttāni. Yasmā pana rūpāyatanādīni	2151	
PA_atk-abh01_a:2151_1	upādiṇṇānipi atthi anupādiṇṇānipi, tasmā tāni yaṃ vā panāti saṅkhepato dassetvā puna	2151	
PA_atk-abh01_a:2151_2	kammassa katattā rūpāyatanantiādinā nayena vitthāritāni. Iminā upāyena sabbayevāpanakesu attho veditabbo.	2151	
PA_atk-abh01_a:2152_0	Kasmā pana ‘kammassa katattā’ti ca ‘na kammassa katattā’ti ca ubhinnampi niddese	2152	
PA_atk-abh01_a:2152_1	‘jaratā ca aniccatā ca’ na gahitā, anupādiṇṇādīnaṃyeva niddesesu gahitāti? Na kammassa	2152	
PA_atk-abh01_a:2152_2	katattāti ettha tāva kammato aññapaccayasamuṭṭhānaṃ saṅgahitaṃ. ‘Kammassa katattā’ti	2152	
PA_atk-abh01_a:2152_3	ettha kammasamuṭṭhānameva. Imāni ca dve rūpāni neva kammato na aññasmā rūpajanakapaccayā	2152	
PA_atk-abh01_a:2152_4	uppajjanti, tasmā na gahitāni. Sā ca nesaṃ anuppatti parato āvi bhavissati. Anupādiṇṇantiādīsu	2152	
PA_atk-abh01_a:2152_5	pana kevalaṃ anupādiṇṇādiggahaṇena kammādisamuṭṭhānatā paṭikkhittā, naaññapaccayasamuṭṭhānatā	2152	
PA_atk-abh01_a:2152_6	anuññātā. Tasmā tattha gahitānīti veditabbāni.	2152	
PA_atk-abh01_a:2153_0	666. Cittasamuṭṭhānaniddese kāyaviññatti vacīviññattīti idaṃ dvayaṃ yasmā ekantacittasamuṭṭhānāni	2153	
PA_atk-abh01_a:2153_1	bhūtāni upādāya paññāyati, tasmā vuttaṃ. Paramatthato pana tassa nissayabhūtāni bhūtāneva	2153	
PA_atk-abh01_a:2153_2	cittasamuṭṭhānāni, taṃnissitattā. Yathā aniccassa rūpassa jarāmaraṇaṃ aniccaṃ nāma	2153	
PA_atk-abh01_a:2153_3	hoti, evamidampi cittasamuṭṭhānaṃ nāma jātaṃ.	2153	
PA_atk-abh01_a:2154	668. Cittasahabhuniddesepi eseva nayo. Yāva cittaṃ tāva paññāyanato idameva dvayaṃ vuttaṃ. Na panetaṃ cittena saha bhūtāni viya, cetanādayo viya ca uppajjati.	215	
PA_atk-abh01_a:2155	670. Cittānuparivattitāyapi eseva nayo. Yāva cittaṃ tāva paññāyanato eva hetaṃ dvayaṃ cittānuparivattīti vuttaṃ.	215	
PA_atk-abh01_a:2156	674. Oḷārikanti vatthārammaṇabhūtattā saṃṅghaṭṭanavasena gahetabbato thūlaṃ. Vuttavipallāsato sukhumaṃ veditabbaṃ.	215	
PA_atk-abh01_a:2157_0	676. Dūreti ghaṭṭanavasena aggahetabbattā dubbiññeyyabhāvena samīpe ṭhitampi dūre.	2157	
PA_atk-abh01_a:2157_1	Itaraṃ pana ghaṭṭanavasena gahetabbattā suviññeyyabhāvena dūre ṭhitampi santike.	2157	
PA_atk-abh01_a:2157_2	Cakkhāyatanādiniddesā heṭṭhā vuttanayeneva vitthārato veditabbā. Idaṃ tāva duvidhena	2157	
PA_atk-abh01_a:2157_3	rūpasaṅgahe visesamattaṃ. Tividhasaṅgaho uttānatthova.	2157	
PA_atk-abh01_a:2158	Catukkaniddesavaṇṇanā	215	
PA_atk-abh01_a:2159_0	966. Catubbidhasaṅgahāvasāne diṭṭhādīnaṃ pacchimapadassa bhedābhāvena ādito paṭṭhāya	2159	
PA_atk-abh01_a:2159_1	pucchaṃ akatvāva rūpāyatanaṃ diṭṭhaṃ saddāyatanaṃ sutantiādi vuttaṃ. Tattha rūpāyatanaṃ	2159	
PA_atk-abh01_a:2159_2	cakkhunā oloketvā dakkhituṃ sakkāti ‘diṭṭhaṃ’ nāma jātaṃ. Saddāyatanaṃ sotena sutvā	2159	
PA_atk-abh01_a:2159_3	jānituṃ sakkāti ‘sutaṃ’ nāma jātaṃ. Gandhāyatanādittayaṃ ghānajivhākāyehi patvā gahetabbato	2159	
PA_atk-abh01_a:2159_4	munitvā jānitabbaṭṭhena mutaṃ nāma jātaṃ. Phusitvā viññāṇuppattikāraṇato ‘mutaṃ’	2159	
PA_atk-abh01_a:2159_5	nāmātipi vuttaṃ. Sabbameva pana rūpaṃ manoviññāṇena jānitabbanti manasā viññātaṃ nāma jātaṃ.	2159	
PA_atk-abh01_a:2160	Pañcakaniddesavaṇṇanā	216	
PA_atk-abh01_a:2161_0	967. Pañcavidhasaṅgahaniddese kakkhaḷanti thaddhaṃ. Kharameva kharagataṃ, pharusanti	2161	
PA_atk-abh01_a:2161_1	attho. Itare dvepi sabhāvaniddesā eva. Ajjhattanti niyakajjhattaṃ. Bahiddhāti bāhiraṃ.	2161	
PA_atk-abh01_a:2161_2	Upādiṇṇanti na kammasamuṭṭhānameva. Avisesena pana sarīraṭṭhakassetaṃ gahaṇaṃ. Sarīraṭṭhakañhi	2161	
PA_atk-abh01_a:2161_3	upādiṇṇaṃ vā hotu anupādiṇṇaṃ vā, ādinnagahitaparāmaṭṭhavasena sabbaṃ upādiṇṇameva nāma.	2161	
PA_atk-abh01_a:2162_0	969. Tejogatanti sabbatejesu gataṃ uṇhattalakkhaṇaṃ, tejo eva vā tejobhāvaṃ gatanti	2162	
PA_atk-abh01_a:2162_1	‘tejogataṃ’. Usmāti usmākāro. Usmāgatanti usmābhāvaṃ gataṃ. Usmākārassevetaṃ nāmaṃ.	2162	
PA_atk-abh01_a:2162_2	Usumanti balavausmā. Usumameva usumabhāvaṃ gatanti usumagataṃ.	2162	
PA_atk-abh01_a:2163	970. Vāyanakavasena vāyo. Vāyova vāyobhāvaṃ gatattā vāyogataṃ. Thambhitattanti uppalanāḷatacādīnaṃ viya vātapuṇṇānaṃ thambhitabhāvo rūpassa.	216	
PA_atk-abh01_a:2164	Chakkādiniddesavaṇṇanā	216	
PA_atk-abh01_a:2165_0	972-4. Chabbidhādisaṅgahānaṃ tiṇṇaṃ osānapadassa bhedābhāvato ādito paṭṭhāya apucchitvāva	2165	
PA_atk-abh01_a:2165_1	niddeso kato. Tattha cakkhuviññāṇena jānituṃ sakkāti cakkhuviññeyyaṃ…pe… manoviññāṇena	2165	
PA_atk-abh01_a:2165_2	jānituṃ sakkāti manoviññeyyaṃ. Tividhāya manodhātuyā jānituṃ sakkāti manodhātuviññeyyaṃ	2165	
PA_atk-abh01_a:2165_3	sabbaṃ rūpanti ettha yasmā ekaṃ rūpampi manoviññāṇadhātuyā ajānitabbaṃ nāma natthi,	2165	
PA_atk-abh01_a:2165_4	tasmā ‘sabbaṃ rūpa’nti vuttaṃ. Sammāsambuddhena hi abhidhammaṃ patvā nayaṃ kātuṃ	2165	
PA_atk-abh01_a:2165_5	yuttaṭṭhāne nayo akato nāma natthi. Idañca ekarūpassāpi manoviññāṇadhātuyā ajānitabbassa	2165	
PA_atk-abh01_a:2165_6	abhāvena nayaṃ kātuṃ yuttaṭṭhānaṃ nāma, tasmā nayaṃ karonto ‘sabbaṃ rūpa’nti āha.	2165	
PA_atk-abh01_a:2166	974. Sukhasamphassoti sukhavedanāpaṭilābhapaccayo. Dukkhasamphassoti dukkhavedanāpaṭilābhapaccayo. Idhāpi phoṭṭhabbārammaṇassa sukhadukkhassa sabbhāvato ayaṃ nayo dinno.	216	
PA_atk-abh01_a:2167	Navakādiniddesavaṇṇanā	216	
PA_atk-abh01_a:2168_0	975. Navake pana indriyarūpassa nāma atthitāya nayo dinno. Tasseva sappaṭighaappaṭighatāya	2168	
PA_atk-abh01_a:2168_1	dasake nayo dinno. Ekādasake aḍḍhekādasa āyatanāni vibhattāni. Tesaṃ niddesavārā	2168	
PA_atk-abh01_a:2168_2	heṭṭhā vuttanayena vitthārato veditabbā. Sesaṃ sabbattha uttānatthameva.	2168	
PA_atk-abh01_a:2169	Pakiṇṇakakathā	216	
PA_atk-abh01_a:2170	Imesu pana rūpesu asammohatthaṃ samodhānaṃ samuṭṭhānaṃ parinipphannañca saṅkhatanti idaṃ ‘pakiṇṇakaṃ’ veditabbaṃ.	217	
PA_atk-abh01_a:2171_0	Tattha ‘samodhāna’nti sabbameva hidaṃ rūpaṃ samodhānato cakkhāyatanaṃ…pe… kabaḷīkāro	2171	
PA_atk-abh01_a:2171_1	āhāro, phoṭṭhabbāyatanaṃ āpodhātūti pañcavīsatisaṅkhyaṃ hoti. Taṃ vatthurūpena saddhiṃ	2171	
PA_atk-abh01_a:2171_2	chabbīsatisaṅkhyaṃ veditabbaṃ. Ito aññaṃ rūpaṃ nāma natthi. Keci pana ‘middharūpaṃ	2171	
PA_atk-abh01_a:2171_3	nāma atthī’ti vadanti. Te “addhā munīsi sambuddho, natthi nīvaraṇā tavā”tiādīni vatvā	2171	
PA_atk-abh01_a:2171_4	middharūpaṃ nāma natthīti paṭisedhetabbā. Apare balarūpena saddhiṃ sattavīsati, sambhavarūpena	2171	
PA_atk-abh01_a:2171_5	saddhiṃ aṭṭhavīsati, jātirūpena saddhiṃ ekūnatiṃsati, rogarūpena saddhiṃ samatiṃsati	2171	
PA_atk-abh01_a:2171_6	rūpānīti vadanti. Tepi tesaṃ visuṃ abhāvaṃ dassetvā paṭikkhipitabbā. Vāyodhātuyā	2171	
PA_atk-abh01_a:2171_7	hi gahitāya balarūpaṃ gahitameva, aññaṃ balarūpaṃ nāma natthi. Āpodhātuyā sambhavarūpaṃ,	2171	
PA_atk-abh01_a:2171_8	upacayasantatīhi jātirūpaṃ, jaratāaniccatāhi gahitāhi rogarūpaṃ gahitameva. Aññaṃ	2171	
PA_atk-abh01_a:2171_9	rogarūpaṃ nāma natthi. Yopi kaṇṇarogādi ābādho so visamapaccayasamuṭṭhitadhātumattameva.	2171	
PA_atk-abh01_a:2171_10	Na añño tattha rogo nāma atthīti samodhānato chabbīsatimeva rūpāni.	21711	
PA_atk-abh01_a:2172	‘Samuṭṭhāna’nti kati rūpāni katisamuṭṭhānāni? Dasa ekasamuṭṭhānāni, ekaṃ dvisamuṭṭhānaṃ, tīṇi tisamuṭṭhānāni, nava catusamuṭṭhānāni, dve na kenaci samuṭṭhahanti.	217	
PA_atk-abh01_a:2173_0	Tattha cakkhupasādo…pe… jīvitindriyanti imāni aṭṭha ekantaṃ kammatova samuṭṭhahanti.	2173	
PA_atk-abh01_a:2173_1	Kāyaviññattivacīviññattidvayaṃ ekantena cittato samuṭṭhātīti dasa ‘ekasamuṭṭhānāni’	2173	
PA_atk-abh01_a:2173_2	nāma. Saddo ututo ca cittato ca samuṭṭhātīti eko ‘dvisamuṭṭhāno’ nāma. Tattha aviññāṇakasaddo	2173	
PA_atk-abh01_a:2173_3	ututo samuṭṭhāti, saviññāṇakasaddo cittato. Lahutādittayaṃ pana utucittāhārehi samuṭṭhātīti	2173	
PA_atk-abh01_a:2173_4	tīṇi ‘tisamuṭṭhānāni’ nāma. Avasesāni nava rūpāni tehi kammena cāti catūhi samuṭṭhahantīti	2173	
PA_atk-abh01_a:2173_5	nava ‘catusamuṭṭhānāni’ nāma. Jaratā aniccatā pana etesu ekatopi na samuṭṭhahantīti	2173	
PA_atk-abh01_a:2173_6	dve ‘na kenaci samuṭṭhahanti’ nāma. Kasmā? Ajāyanato. Na hi etāni jāyanti. Kasmā?	2173	
PA_atk-abh01_a:2173_7	Jātassa pākabhedattā. Uppannañhi rūpaṃ jīrati bhijjatīti avassaṃ panetaṃ sampaṭicchitabbaṃ.	2173	
PA_atk-abh01_a:2173_8	Na hi uppannaṃ rūpaṃ arūpaṃ vā akkhayaṃ nāma dissati. Yāva pana na bhijjati tāvassa	2173	
PA_atk-abh01_a:2173_9	paripākoti siddhametaṃ. ‘Jātassa pākabhedattā’ti yadi ca tāni jāyeyyuṃ tesampi pākabhedā	2173	
PA_atk-abh01_a:2173_10	bhaveyyuṃ. Na ca pāko paccati, bhedo vā bhijjatīti jātassa pākabhedattā netaṃ dvayaṃ jāyati.	21731	
PA_atk-abh01_a:2174_0	Tattha siyā – yathā ‘kammassa katattā’ti ādiniddesesu ‘rūpassa upacayo rūpassa santatī’ti	2174	
PA_atk-abh01_a:2174_1	vacanena ‘jāti’ jāyatīti sampaṭicchitaṃ hoti, evaṃ ‘pāko’pi paccatu ‘bhedo’pi bhijjatūti.	2174	
PA_atk-abh01_a:2174_2	“Na tattha ‘jāti jāyatī’ti sampaṭicchitaṃ. Ye pana dhammā kammādīhi nibbattanti tesaṃ	2174	
PA_atk-abh01_a:2174_3	abhinibbattibhāvato jātiyā tappaccayabhāvavohāro anumato. Na pana paramatthato jāti	2174	
PA_atk-abh01_a:2174_4	jāyati. Jāyamānassa hi abhinibbattimattaṃ jātī”ti.	2174	
PA_atk-abh01_a:2175_0	Tattha siyā – ‘yatheva jāti yesaṃ dhammānaṃ abhinibbatti tappaccayabhāvavohāraṃ abhinibbattivohārañca	2175	
PA_atk-abh01_a:2175_1	labhati, tathā pākabhedāpi yesaṃ dhammānaṃ pākabhedā tappaccayabhāvavohāraṃ abhinibbattivohārañca	2175	
PA_atk-abh01_a:2175_2	labhantu. Evaṃ idampi dvayaṃ kammādisamuṭṭhānamevāti vattabbaṃ bhavissatī’ti. ‘Na	2175	
PA_atk-abh01_a:2175_3	pākabhedā taṃ vohāraṃ labhanti. Kasmā? Janakapaccayānubhāvakkhaṇe abhāvato. Janakapaccayānañhi	2175	
PA_atk-abh01_a:2175_4	uppādetabbadhammassa uppādakkhaṇeyeva ānubhāvo, na tato uttari. Tehi abhinibbattitadhammakkhaṇasmiñca	2175	
PA_atk-abh01_a:2175_5	jāti paññāyamānā tappaccayabhāvavohāraṃ abhinibbattivohārañca labhati, tasmiṃ khaṇe	2175	
PA_atk-abh01_a:2175_6	sabbhāvato; na itaradvayaṃ, tasmiṃ khaṇe abhāvatoti nevetaṃ jāyatī’ti vattabbaṃ.	2175	
PA_atk-abh01_a:2175_7	“Jarāmaraṇaṃ, bhikkhave, aniccaṃ saṅkhataṃ paṭiccasamuppanna”nti āgatattā idampi	2175	
PA_atk-abh01_a:2175_8	dvayaṃ jāyatīti ce – ‘na, pariyāyadesitattā. Tattha hi paṭiccasamuppannānaṃ dhammānaṃ	2175	
PA_atk-abh01_a:2175_9	jarāmaraṇattā pariyāyena taṃ paṭiccasamuppanna’nti vuttaṃ.	2175	
PA_atk-abh01_a:2176_0	‘Yadi evaṃ, tayampetaṃ ajātattā sasavisāṇaṃ viya natthi; nibbānaṃ viya vā nicca’nti	2176	
PA_atk-abh01_a:2176_1	ce – na, nissayapaṭibaddhavuttito; pathavīādīnañhi nissayānaṃ bhāve jātiādittayaṃ	2176	
PA_atk-abh01_a:2176_2	paññāyati, tasmā na natthi. Tesañca abhāve na paññāyati, tasmā na niccaṃ. Etampi	2176	
PA_atk-abh01_a:2176_3	ca abhinivesaṃ paṭisedhetuṃ eva idaṃ vuttaṃ – “jarāmaraṇaṃ, bhikkhave, aniccaṃ saṅkhataṃ	2176	
PA_atk-abh01_a:2176_4	paṭiccasamuppanna”nti. Evamādīhi nayehi tāni dve rūpāni na kehici samuṭṭhahantīti veditabbaṃ.	2176	
PA_atk-abh01_a:2177_0	Apica ‘samuṭṭhāna’nti ettha ayamaññopi attho. Tassāyaṃ mātikā – ‘kammajaṃ kammapaccayaṃ	2177	
PA_atk-abh01_a:2177_1	kammapaccayautusamuṭṭhānaṃ, āhārasamuṭṭhānaṃ āhārapaccayaṃ āhārapaccayautusamuṭṭhānaṃ,	2177	
PA_atk-abh01_a:2177_2	utusamuṭṭhānaṃ utupaccayaṃ utupaccayautusamuṭṭhānaṃ, cittasamuṭṭhānaṃ cittapaccayaṃ	2177	
PA_atk-abh01_a:2177_3	cittapaccayautusamuṭṭhāna’nti.	2177	
PA_atk-abh01_a:2178_0	Tattha cakkhupasādādi aṭṭhavidhaṃ rūpaṃ saddhiṃ hadayavatthunā ‘kammajaṃ’ nāma. Kesamassu	2178	
PA_atk-abh01_a:2178_1	hatthidantā assavālā camaravālāti evamādi ‘kammapaccayaṃ’ nāma. Cakkaratanaṃ devatānaṃ	2178	
PA_atk-abh01_a:2178_2	uyyānavimānādīnīti evamādi ‘kammapaccayautusamuṭṭhānaṃ’ nāma.	2178	
PA_atk-abh01_a:2179_0	Āhārato samuṭṭhitaṃ suddhaṭṭhakaṃ ‘āhārasamuṭṭhānaṃ’ nāma. Kabaḷīkāro āhāro dvinnampi	2179	
PA_atk-abh01_a:2179_1	rūpasantatīnaṃ paccayo hoti āhārasamuṭṭhānassa ca upādinnassa ca. Āhārasamuṭṭhānassa	2179	
PA_atk-abh01_a:2179_2	janako hutvā paccayo hoti, kammajassa anupālako hutvāti idaṃ āhārānupālitaṃ kammajarūpaṃ	2179	
PA_atk-abh01_a:2179_3	‘āhārapaccayaṃ’ nāma. Visabhāgāhāraṃ sevitvā ātape gacchantassa tilakakāḷakuṭṭhādīni	2179	
PA_atk-abh01_a:2179_4	uppajjanti, idaṃ ‘āhārapaccayautusamuṭṭhānaṃ’ nāma.	2179	
PA_atk-abh01_a:2180_0	Ututo samuṭṭhitaṃ suddhaṭṭhakaṃ ‘utusamuṭṭhānaṃ’ nāma. Tasmiṃ utu aññaṃ aṭṭhakaṃ	2180	
PA_atk-abh01_a:2180_1	samuṭṭhāpeti, idaṃ ‘utupaccayaṃ’ nāma. Tasmimpi utu aññaṃ aṭṭhakaṃ samuṭṭhāpeti,	2180	
PA_atk-abh01_a:2180_2	idaṃ ‘utupaccayautusamuṭṭhānaṃ’ nāma. Evaṃ tissoyeva santatiyo ghaṭṭetuṃ sakkoti.	2180	
PA_atk-abh01_a:2180_3	Na tato paraṃ. Imamatthaṃ anupādinnakenāpi dīpetuṃ vaṭṭati. Utusamuṭṭhāno nāma valāhako.	2180	
PA_atk-abh01_a:2180_4	Utupaccayā nāma vuṭṭhidhārā. Deve pana vuṭṭhe bījāni virūhanti, pathavī gandhaṃ muñcati,	2180	
PA_atk-abh01_a:2180_5	pabbatā nīlā khāyanti, samuddo vaḍḍhati, etaṃ utupaccayautusamuṭṭhānaṃ nāma.	2180	
PA_atk-abh01_a:2181_0	Cittato samuṭṭhitaṃ suddhaṭṭhakaṃ ‘cittasamuṭṭhānaṃ’ nāma. “Pacchājātā cittacetasikā	2181	
PA_atk-abh01_a:2181_1	dhammā purejātassa imassa kāyassa pacchājātapaccayena paccayo”ti idaṃ ‘cittapaccayaṃ’	2181	
PA_atk-abh01_a:2181_2	nāma. Ākāse antalikkhe hatthimpi dasseti, assampi dasseti, rathampi dasseti, vividhampi	2181	
PA_atk-abh01_a:2181_3	senābyūhaṃ dassetitī idaṃ ‘cittapaccayautusamuṭṭhānaṃ’ nāma.	2181	
PA_atk-abh01_a:2182_0	‘Parinipphanna’nti pannarasa rūpāni parinipphannāni nāma, dasa aparinipphannāni nāma.	2182	
PA_atk-abh01_a:2182_1	‘Yadi aparinipphannā, asaṅkhatā nāma bhaveyyuṃ’. “Tesaṃyeva pana rūpānaṃ kāyavikāro	2182	
PA_atk-abh01_a:2182_2	‘kāyaviññatti’ nāma, vacīvikāro ‘vacīviññatti’ nāma, chiddaṃ vivaraṃ ‘ākāsadhātu’	2182	
PA_atk-abh01_a:2182_3	nāma, lahubhāvo ‘lahutā’ nāma, mudubhāvo ‘mudutā’ nāma, kammaññabhāvo ‘kammaññatā’	2182	
PA_atk-abh01_a:2182_4	nāma, nibbatti ‘upacayo’ nāma, pavatti ‘santati’ nāma, jīraṇākāro ‘jaratā’ nāma,	2182	
PA_atk-abh01_a:2182_5	hutvā abhāvākāro ‘aniccatā’ nāmāti. Sabbaṃ parinipphannaṃ saṅkhatameva hotī”ti.	2182	
PA_atk-abh01_a:2183	Aṭṭhasāliniyā dhammasaṅgahaaṭṭhakathāya	218	
PA_atk-abh01_a:2184	Rūpakaṇḍavaṇṇanā niṭṭhitā.	218	
PA_atk-abh01_a:2185	3. Nikkhepakaṇḍo	218	
PA_atk-abh01_a:2186	Tikanikkhepakathā	218	
PA_atk-abh01_a:2187_0	985. Ettāvatā kusalattiko sabbesaṃ kusalādidhammānaṃ padabhājananayena vitthārito	2187	
PA_atk-abh01_a:2187_1	hoti. Yasmā pana yvāyaṃ kusalattikassa vibhajananayo vutto, sesatikadukānampi eseva	2187	
PA_atk-abh01_a:2187_2	vibhajananayo hoti – yathā hi ettha, evaṃ ‘katame dhammā sukhāya vedanāya sampayuttā?	2187	
PA_atk-abh01_a:2187_3	Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ	2187	
PA_atk-abh01_a:2187_4	rūpārammaṇaṃ vā…pe… ye vā pana tasmiṃ samaye aññepi atthi paṭiccasamuppannā arūpino	2187	
PA_atk-abh01_a:2187_5	dhammā ṭhapetvā vedanākhandhaṃ, ime dhammā sukhāya vedanāya sampayuttā’tiādinā anukkamena	2187	
PA_atk-abh01_a:2187_6	sabbatikadukesu sakkā paṇḍitehi vibhājananayaṃ sallakkhetuṃ – tasmā taṃ vitthāradesanaṃ	2187	
PA_atk-abh01_a:2187_7	nikkhipitvā, aññena nātisaṅkhepanātivitthāranayena sabbatikadukadhammavibhāgaṃ dassetuṃ	2187	
PA_atk-abh01_a:2187_8	katame dhammā kusalāti nikkhepakaṇḍaṃ āraddhaṃ. Cittuppādakaṇḍañhi vitthāradesanā,	2187	
PA_atk-abh01_a:2187_9	aṭṭhakathākaṇḍaṃ saṅkhepadesanā. Idaṃ pana nikkhepakaṇḍaṃ cittuppādakaṇḍaṃ upādāya	2187	
PA_atk-abh01_a:2187_10	saṅkhepo, aṭṭhakathākaṇḍaṃ upādāya vitthāroti saṅkhittavitthāradhātukaṃ hoti. Tayidaṃ,	21871	
PA_atk-abh01_a:2187_11	vitthāradesanaṃ nikkhipitvā desitattāpi, heṭṭhā vuttakāraṇavasenāpi, nikkhepakaṇḍaṃ	21871	
PA_atk-abh01_a:2187_12	nāmāti veditabbaṃ. Vuttañhetaṃ –	21871	
PA_atk-abh01_a:2188	Mūlato khandhato cāpi, dvārato cāpi bhūmito;	218	
PA_atk-abh01_a:2189	Atthato dhammato cāpi, nāmato cāpi liṅgato;	218	
PA_atk-abh01_a:2190	Nikkhipitvā desitattā, nikkhepoti pavuccatīti.	219	
PA_atk-abh01_a:2191_0	Idañhi tīṇi kusalamūlānītiādinā nayena mūlato nikkhipitvā desitaṃ. Taṃsampayutto	2191	
PA_atk-abh01_a:2191_1	vedanākkhandhoti khandhato. Taṃsamuṭṭhānaṃ kāyakammanti dvārato. Kāyadvārappavattañhi	2191	
PA_atk-abh01_a:2191_2	kammaṃ kāyakammanti vuccati. Sukhabhūmiyaṃ, kāmāvacareti bhūmito nikkhipitvā desitaṃ.	2191	
PA_atk-abh01_a:2191_3	Tattha tattha atthadhammanāmaliṅgānaṃ vasena desitattā atthādīhi nikkhipitvā desitaṃ nāmāti veditabbaṃ.	2191	
PA_atk-abh01_a:2192_0	Tattha kusalapadaniddese tāva tīṇīti gaṇanaparicchedo. Kusalāni ca tāni mūlāni ca,	2192	
PA_atk-abh01_a:2192_1	kusalānaṃ vā dhammānaṃ hetupaccayapabhavajanakasamuṭṭhānanibbattakaṭṭhena mūlānīti	2192	
PA_atk-abh01_a:2192_2	kusalamūlāni. Evaṃ atthavasena dassetvā idāni nāmavasena dassetuṃ alobho adoso amohoti	2192	
PA_atk-abh01_a:2192_3	āha. Ettāvatā yasmā mūlena muttaṃ kusalaṃ nāma natthi, tasmā catubhūmakakusalaṃ tīhi	2192	
PA_atk-abh01_a:2192_4	mūlehi pariyādiyitvā dassesi dhammarājā. Taṃsampayuttoti tehi alobhādīhi sampayutto.	2192	
PA_atk-abh01_a:2192_5	Tattha alobhena sampayutte saṅkhārakkhandhe, adosāmohāpi alobhena sampayuttasaṅkhārakkhandhagaṇanaṃyeva	2192	
PA_atk-abh01_a:2192_6	gacchanti. Sesadvayavasena sampayogepi eseva nayo. Iti catubhūmakakusalaṃ puna taṃsampayuttakacatukkhandhavasena	2192	
PA_atk-abh01_a:2192_7	pariyādiyitvā dassesi dhammarājā. Taṃsamuṭṭhānanti tehi alobhādīhi samuṭṭhitaṃ. Imināpi	2192	
PA_atk-abh01_a:2192_8	nayena tadeva catubhūmikakusalaṃ tiṇṇaṃ kammadvārānaṃ vasena pariyādiyitvā dassesi	2192	
PA_atk-abh01_a:2192_9	dhammarājā. Evaṃ tāva kusalaṃ tīsu ṭhānesu pariyādiyitvā dassitaṃ.	2192	
PA_atk-abh01_a:2193_0	986. Akusalepi eseva nayo. Dvādasannañhi akusalacittānaṃ ekampi mūlena muttaṃ nāma	2193	
PA_atk-abh01_a:2193_1	natthīti mūlena pariyādiyitvā dassesi dhammarājā. Taṃsampayuttacatukkhandhato ca	2193	
PA_atk-abh01_a:2193_2	uddhaṃ akusalaṃ nāma natthīti tāneva dvādasa akusalacittāni catukkhandhavasena pariyādiyitvā	2193	
PA_atk-abh01_a:2193_3	dassesi. Dhammarājā kāyakammādivasena pana nesaṃ pavattisabbhāvato kammadvāravasena	2193	
PA_atk-abh01_a:2193_4	pariyādiyitvā dassesi dhammarājā. Yaṃ panettha tadekaṭṭhā ca kilesātiādi vuttaṃ,	2193	
PA_atk-abh01_a:2193_5	tattha ekasmiṃ citte puggale vā ṭhitanti ‘ekaṭṭhaṃ’. Tattha ekasmiṃ citte ṭhitaṃ	2193	
PA_atk-abh01_a:2193_6	sahajekaṭṭhaṃ nāma hoti. Ekasmiṃ puggale ṭhitaṃ pahānekaṭṭhaṃ nāma. Tena lobhādinā	2193	
PA_atk-abh01_a:2193_7	aññena vā tattha tattha niddiṭṭhena saha ekasmiṃ ṭhitanti tadekaṭṭhaṃ. Tattha ‘katame	2193	
PA_atk-abh01_a:2193_8	dhammā saṃkiliṭṭhasaṃkilesikā? Tīṇi akusalamūlāni – lobho doso moho, tadekaṭṭhā ca	2193	
PA_atk-abh01_a:2193_9	kilesā’ti saṃkiliṭṭhattike; ‘katame dhammā hīnā? Tīṇi akusalamūlāni – lobho doso	2193	
PA_atk-abh01_a:2193_10	moho, tadekaṭṭhā ca kilesā’ti hīnattike ‘katame dhammā akusalā? Tīṇi akusalamūlāni	21931	
PA_atk-abh01_a:2193_11	– lobho doso moho, tadekaṭṭhā ca kilesā’ti imasmiṃ kusalattike; ‘katame dhammā saṃkiliṭṭhā?	21931	
PA_atk-abh01_a:2193_12	Tīṇi akusalamūlāni – lobho doso moho, tadekaṭṭhā ca kilesā’ti kilesagocchake ‘katame	21931	
PA_atk-abh01_a:2193_13	dhammā saraṇā? Tīṇi akusalamūlāni – lobho doso moho, tadekaṭṭhā ca kilesāti saraṇaduke’ti	21931	
PA_atk-abh01_a:2193_14	– imesu ettakesu ṭhānesu ‘sahajekaṭṭhaṃ’ āgataṃ.	21931	
PA_atk-abh01_a:2194_0	Dassanenapahātabbattike pana ‘imāni tīṇi saṃyojanāni, tadekaṭṭhā ca kilesā’ti, dassanenapahātabbahetukattikepi	2194	
PA_atk-abh01_a:2194_1	‘imāni tīṇi saṃyojanāni, tadekaṭṭhā ca kilesā’ti, puna tattheva tīṇi saṃyojanāni	2194	
PA_atk-abh01_a:2194_2	– sakkāyadiṭṭhi vicikicchā sīlabbataparāmāso, ime dhammā dassanenapahātabbā; tadekaṭṭho	2194	
PA_atk-abh01_a:2194_3	lobho doso moho, ime dhammā dassanenapahātabbahetū; tadekaṭṭhā ca kilesā taṃsampayutto	2194	
PA_atk-abh01_a:2194_4	vedanākhandho…pe… viññāṇakkhandho, taṃsamuṭṭhānaṃ kāyakammaṃ vacīkammaṃ manokammaṃ,	2194	
PA_atk-abh01_a:2194_5	ime dhammā dassanenapahātabbahetukāti; sammappadhānavibhaṅge “tattha katame pāpakā	2194	
PA_atk-abh01_a:2194_6	akusalā dhammā? Tīṇi akusalamūlāni – lobho doso moho, tadekaṭṭhā ca kilesā”ti – imesu	2194	
PA_atk-abh01_a:2194_7	pana ettakesu ṭhānesu ‘pahānekaṭṭhaṃ’ āgatanti veditabbaṃ.	2194	
PA_atk-abh01_a:2195_0	987. Abyākatapadaniddeso uttānatthoyevāti. Imasmiṃ tike tīṇi lakkhaṇāni tisso paññattiyo	2195	
PA_atk-abh01_a:2195_1	kasiṇugghāṭimākāsaṃ ajaṭākāsaṃ ākiñcaññāyatanassa ārammaṇaṃ nirodhasamāpatti ca na labbhatīti vuttaṃ.	2195	
PA_atk-abh01_a:2196_0	988. Vedanāttikaniddese sukhabhūmiyanti ettha yathā tambabhūmi kaṇhabhūmīti tambakaṇhabhūmiyova	2196	
PA_atk-abh01_a:2196_1	vuccanti, evaṃ sukhampi sukhabhūmi nāma. Yathā ucchubhūmi sālibhūmīti ucchusālīnaṃ	2196	
PA_atk-abh01_a:2196_2	uppajjanaṭṭhānāni vuccanti, evaṃ sukhassa uppajjanaṭṭhānaṃ cittampi sukhabhūmi nāma.	2196	
PA_atk-abh01_a:2196_3	Taṃ idha adhippetaṃ. Yasmā pana sā kāmāvacare vā hoti, rūpāvacarādīsu vā, tasmāssā	2196	
PA_atk-abh01_a:2196_4	taṃ pabhedaṃ dassetuṃ kāmāvacaretiādi vuttaṃ. Sukhavedanaṃ ṭhapetvāti yā sā sukhabhūmiyaṃ	2196	
PA_atk-abh01_a:2196_5	sukhavedanā, taṃ ṭhapetvā. Taṃsampayuttoti tāya ṭhapitāya sukhavedanāya sampayutto.	2196	
PA_atk-abh01_a:2196_6	Sesapadadvayepi imināva nayena attho veditabboti.	2196	
PA_atk-abh01_a:2197_0	Imasmiṃ tike tisso vedanā, sabbaṃ rūpaṃ, nibbānanti idampi na labbhati. Ayañhi tiko	2197	
PA_atk-abh01_a:2197_1	kusalattike ca alabbhamānehi imehi ca tīhi koṭṭhāsehi muttako nāma. Ito paresu pana	2197	
PA_atk-abh01_a:2197_2	tikadukesu pāḷito ca atthato ca yaṃ vattabbaṃ siyā taṃ sabbaṃ padānukkamena mātikākathāyañceva	2197	
PA_atk-abh01_a:2197_3	kusalādīnaṃ niddese ca vuttameva. Yaṃ pana yattha visesamattaṃ tadeva vakkhāma.	2197	
PA_atk-abh01_a:2198_0	991. Tattha vipākattike tāva kiñcāpi arūpadhammā viya rūpadhammāpi kammasamuṭṭhānā	2198	
PA_atk-abh01_a:2198_1	atthi, anārammaṇattā pana te kammasarikkhakā na hontīti sārammaṇā arūpadhammāva kammasarikkhakattā	2198	
PA_atk-abh01_a:2198_2	vipākāti vuttā, bījasarikkhakaṃ phalaṃ viya. Sālibījasmiñhi vapite aṅkurapattādīsu	2198	
PA_atk-abh01_a:2198_3	nikkhantesupi sāliphalanti na vuccati. Yadā pana sālisīsaṃ pakkaṃ hoti pariṇataṃ,	2198	
PA_atk-abh01_a:2198_4	tadā bījasarikkhako sāli eva sāliphalanti vuccati. Aṅkurapattādīni pana bījajātāni	2198	
PA_atk-abh01_a:2198_5	bījato nibbattānīti vuccanti, evameva rūpampi kammajanti vā upādiṇṇanti vā vattuṃ vaṭṭati.	2198	
PA_atk-abh01_a:2199_0	994. Upādiṇṇattike kiñcāpi khīṇāsavassa khandhā ‘amhākaṃ mātulatthero amhākaṃ cūḷapitutthero’ti	2199	
PA_atk-abh01_a:2199_1	vadantānaṃ paresaṃ upādānassa paccayā honti, maggaphalanibbānāni pana aggahitāni	2199	
PA_atk-abh01_a:2199_2	aparāmaṭṭhāni anupādiṇṇāneva. Tāni hi, yathā divasaṃ santatto ayoguḷo makkhikānaṃ	2199	
PA_atk-abh01_a:2199_3	abhinisīdanassa paccayo na hoti, evameva tejussadattā taṇhāmānadiṭṭhivasena gahaṇassa	2199	
PA_atk-abh01_a:2199_4	paccayā na honti. Tena vuttaṃ – ime dhammā anupādiṇṇaanupādāniyāti.	2199	
PA_atk-abh01_a:2200	998. Asaṃkiliṭṭhaasaṃkilesikesupi eseva nayo.	220	
PA_atk-abh01_a:2201	1000. Vitakkattike vitakkasahajātena vicārena saddhiṃ kusalattike alabbhamānāva na labbhanti.	220	
PA_atk-abh01_a:2202_0	1003. Pītisahagatattike pītiādayo attanā sahajātadhammānaṃ pītisahagatādibhāvaṃ datvā	2202	
PA_atk-abh01_a:2202_1	sayaṃ piṭṭhivaṭṭakā jātā. Imasmiñhi tike dve domanassasahagatacittuppādā dukkhasahagataṃ	2202	
PA_atk-abh01_a:2202_2	kāyaviññāṇaṃ upekkhāvedanā rūpaṃ nibbānanti – idampi na labbhati. Ayañhi tiko kusalattike	2202	
PA_atk-abh01_a:2202_3	ca alabbhamānehi imehi ca pañcahi koṭṭhāsehi muttako nāma.	2202	
PA_atk-abh01_a:2203_0	1006. Dassanenapahātabbattike saññojanānīti bandhanāni. Sakkāyadiṭṭhīti vijjamānaṭṭhena	2203	
PA_atk-abh01_a:2203_1	sati khandhapañcakasaṅkhāte kāye; sayaṃ vā satī tasmiṃ kāye diṭṭhīti ‘sakkāyadiṭṭhi’.	2203	
PA_atk-abh01_a:2203_2	Sīlena sujjhituṃ sakkā, vatena sujjhituṃ sakkā, sīlavatehi sujjhituṃ sakkāti gahitasamādānaṃ	2203	
PA_atk-abh01_a:2203_3	pana sīlabbataparāmāso nāma.	2203	
PA_atk-abh01_a:2204_0	1007. Idhāti desāpadese nipāto. Svāyaṃ katthaci lokaṃ upādāya vuccati. Yathāha –	2204	
PA_atk-abh01_a:2204_1	“idha tathāgato loke uppajjatī”ti. Katthaci sāsanaṃ. Yathāha – “idheva, bhikkhave,	2204	
PA_atk-abh01_a:2204_2	samaṇo idha dutiyo samaṇo”ti. Katthaci okāsaṃ. Yathāha –	2204	
PA_atk-abh01_a:2205	“Idheva tiṭṭhamānassa, devabhūtassa me sato;	220	
PA_atk-abh01_a:2206	Punarāyu ca me laddho, evaṃ jānāhi mārisā”ti. ;	220	
PA_atk-abh01_a:2207	Katthaci padapūraṇamattameva. Yathāha – “idhāhaṃ, bhikkhave, bhuttāvī assaṃ pavārito”ti. Idha pana lokaṃ upādāya vuttoti veditabbo.	220	
PA_atk-abh01_a:2208_0	Assutavā puthujjanoti ettha pana ‘āgamādhigamābhāvā ñeyyo assutavā iti’. Yassa hi	2208	
PA_atk-abh01_a:2208_1	khandhadhātuāyatanapaccayākārasatipaṭṭhānādīsu uggahaparipucchāvinicchayarahitattā	2208	
PA_atk-abh01_a:2208_2	diṭṭhipaṭisedhako neva ‘āgamo’, paṭipattiyā adhigantabbassa anadhigatattā neva ‘adhigamo’	2208	
PA_atk-abh01_a:2208_3	atthi, so ‘āgamādhigamābhāvā ñeyyo assutavā iti’. Svāyaṃ –	2208	
PA_atk-abh01_a:2209	Puthūnaṃ jananādīhi, kāraṇehi puthujjano;	220	
PA_atk-abh01_a:2210	Puthujjanantogadhattā, puthuvāyaṃ jano iti. ;	221	
PA_atk-abh01_a:2211_0	So hi puthūnaṃ nānappakārānaṃ kilesādīnaṃ jananādīhi kāraṇehi puthujjano. Yathāha	2211	
PA_atk-abh01_a:2211_1	– “puthu kilese janentīti puthujjanā. Puthu avihatasakkāyadiṭṭhikāti puthujjanā.	2211	
PA_atk-abh01_a:2211_2	Puthu satthārānaṃ mukhullokikāti puthujjanā. Puthu sabbagatīhi avuṭṭhitāti puthujjanā.	2211	
PA_atk-abh01_a:2211_3	Puthu nānābhisaṅkhāre abhisaṅkharontīti puthujjanā. Puthu nānāoghehi vuyhantīti puthujjanā.	2211	
PA_atk-abh01_a:2211_4	Puthu nānāsantāpehi santappantīti puthujjanā. Puthu nānāpariḷāhehi pariḍayhantīti	2211	
PA_atk-abh01_a:2211_5	puthujjanā. Puthu pañcasu kāmaguṇesu rattā giddhā gadhitā mucchitā ajjhosannā laggā	2211	
PA_atk-abh01_a:2211_6	laggitā palibuddhāti puthujjanā. Puthu pañcahi nīvaraṇehi āvutā nivutā ovutā pihitā	2211	
PA_atk-abh01_a:2211_7	paṭicchannā paṭikujjitāti puthujjanā”ti. Puthūnaṃ vā gaṇanapathamatītānaṃ ariyadhammaparammukhānaṃ	2211	
PA_atk-abh01_a:2211_8	nīcadhammasamācārānaṃ janānaṃ antogadhattāpi puthujjanā. Puthu vā ayaṃ – visuṃyeva	2211	
PA_atk-abh01_a:2211_9	saṅkhyaṃ gato, visaṃsaṭṭho sīlasutādiguṇayuttehi ariyehi – janotipi puthujjano. Evametehi	2211	
PA_atk-abh01_a:2211_10	‘assutavā puthujjano’ti dvīhi padehi ye te –	22111	
PA_atk-abh01_a:2212	“Duve puthujjanā vuttā, buddhenādiccabandhunā;	221	
PA_atk-abh01_a:2213	Andho puthujjano eko, kalyāṇeko puthujjano”ti. ;	221	
PA_atk-abh01_a:2214	Dve puthujjanā vuttā, tesu andhaputhujjano vutto hotīti veditabbo.	221	
PA_atk-abh01_a:2215_0	Ariyānaṃ adassāvītiādīsu ariyāti ārakattā kilesehi, anaye na iriyanato, aye iriyanato,	2215	
PA_atk-abh01_a:2215_1	sadevakena lokena ca araṇīyato buddhā ca paccekabuddhā ca buddhasāvakā ca vuccanti.	2215	
PA_atk-abh01_a:2215_2	Buddhā eva vā idha ariyā. Yathāha – “sadevake, bhikkhave, loke…pe… tathāgato ariyoti vuccatī”ti.	2215	
PA_atk-abh01_a:2216_0	Sappurisāti ettha pana paccekabuddhā tathāgatasāvakā ca sappurisāti veditabbā. Te	2216	
PA_atk-abh01_a:2216_1	hi lokuttaraguṇayogena sobhanā purisāti sappurisā. Sabbeva vā ete dvedhāpi vuttā.	2216	
PA_atk-abh01_a:2216_2	Buddhāpi hi ariyā ca sappurisā ca paccekabuddhā buddhasāvakāpi. Yathāha –	2216	
PA_atk-abh01_a:2217	“Yo ve kataññū katavedi dhīro,	221	
PA_atk-abh01_a:2218	Kalyāṇamitto daḷhabhatti ca hoti;	221	
PA_atk-abh01_a:2219	Dukhitassa sakkacca karoti kiccaṃ,	221	
PA_atk-abh01_a:2220	Tathāvidhaṃ sappurisaṃ vadantī”ti. ;	222	
PA_atk-abh01_a:2221_0	‘Kalyāṇamitto daḷhabhatti ca hotī’ti ettāvatā hi buddhasāvako vutto. Kataññutādīhi	2221	
PA_atk-abh01_a:2221_1	paccekabuddhā buddhāti. Idāni yo tesaṃ ariyānaṃ adassanasīlo, na ca dassane sādhukārī,	2221	
PA_atk-abh01_a:2221_2	so ariyānaṃ adassāvīti veditabbo. So cakkhunā adassāvī ñāṇena adassāvīti duvidho.	2221	
PA_atk-abh01_a:2221_3	Tesu ñāṇena adassāvī idha adhippeto. Maṃsacakkhunā hi dibbacakkhunā vā ariyā diṭṭhāpi	2221	
PA_atk-abh01_a:2221_4	adiṭṭhāva honti, tesaṃ cakkhūnaṃ vaṇṇamattaggahaṇato, na ariyabhāvagocarato. Soṇasiṅgālādayopi	2221	
PA_atk-abh01_a:2221_5	cakkhunā ariye passanti, na ca te ariyānaṃ dassāvino.	2221	
PA_atk-abh01_a:2222_0	Tatridaṃ vatthu – cittalapabbatavāsino kira khīṇāsavattherassa upaṭṭhāko vuḍḍhapabbajito	2222	
PA_atk-abh01_a:2222_1	ekadivasaṃ therena saddhiṃ piṇḍāya caritvā therassa pattacīvaraṃ gahetvā piṭṭhito	2222	
PA_atk-abh01_a:2222_2	āgacchanto theraṃ pucchi – ‘ariyā nāma bhante kīdisā’ti? Thero āha – ‘idhekacco mahallako	2222	
PA_atk-abh01_a:2222_3	ariyānaṃ pattacīvaraṃ gahetvā vattapaṭipattiṃ katvā saha carantopi neva ariye jānāti,	2222	
PA_atk-abh01_a:2222_4	evaṃdujjānāvuso, ariyā’ti. Evaṃ vuttepi so neva aññāsi. Tasmā na cakkhunā dassanaṃ	2222	
PA_atk-abh01_a:2222_5	‘dassanaṃ’, ñāṇadassanameva ‘dassanaṃ’. Yathāha – “kiṃ te vakkali iminā pūtikāyena	2222	
PA_atk-abh01_a:2222_6	diṭṭhena? Yo kho, vakkali, dhammaṃ passati, so maṃ passatī”ti. Tasmā cakkhunā passantopi,	2222	
PA_atk-abh01_a:2222_7	ñāṇena ariyehi diṭṭhaṃ aniccādilakkhaṇaṃ apassanto, ariyādhigatañca dhammaṃ anadhigacchanto,	2222	
PA_atk-abh01_a:2222_8	ariyakaradhammānaṃ ariyabhāvassa ca adiṭṭhattā, ‘ariyānaṃ adassāvī’ti veditabbo.	2222	
PA_atk-abh01_a:2223	Ariyadhammassa akovidoti satipaṭṭhānādibhede ariyadhamme akusalo. Ariyadhamme avinītoti, ettha pana	222	
PA_atk-abh01_a:2224	Duvidho vinayo nāma, ekamekettha pañcadhā;	222	
PA_atk-abh01_a:2225	Abhāvato tassa ayaṃ, avinītoti vuccati.	222	
PA_atk-abh01_a:2226_0	Ayañhi saṃvaravinayo pahānavinayoti duvidho vinayo. Ettha ca duvidhepi vinaye ekameko	2226	
PA_atk-abh01_a:2226_1	vinayo pañcadhā bhijjati. Saṃvaravinayopi hi sīlasaṃvaro satisaṃvaro ñāṇasaṃvaro	2226	
PA_atk-abh01_a:2226_2	khantisaṃvaro vīriyasaṃvaroti pañcavidho. Pahānavinayopi tadaṅgapahānaṃ vikkhambhanapahānaṃ	2226	
PA_atk-abh01_a:2226_3	samucchedapahānaṃ paṭippassaddhipahānaṃ nissaraṇapahānanti pañcavidho.	2226	
PA_atk-abh01_a:2227	Tattha “iminā pātimokkhasaṃvarena upeto hoti samupeto”ti ayaṃ sīlasaṃvaro. “Rakkhati cakkhundriyaṃ, cakkhundriye saṃvaraṃ āpajjatī”ti ayaṃ satisaṃvaro.	222	
PA_atk-abh01_a:2228	“Yāni sotāni lokasmiṃ, (ajitāti bhagavā)	222	
PA_atk-abh01_a:2229	Sati tesaṃ nivāraṇaṃ;	222	
PA_atk-abh01_a:2230	Sotānaṃ saṃvaraṃ brūmi,	223	
PA_atk-abh01_a:2231	Paññāyete pidhīyare”ti. –	223	
PA_atk-abh01_a:2232_0	Ayaṃ ñāṇasaṃvaro nāma. “Khamo hoti sītassa uṇhassā”ti ayaṃ khantisaṃvaro. “Uppannaṃ	2232	
PA_atk-abh01_a:2232_1	kāmavitakkaṃ nādhivāsetī”ti ayaṃ vīriyasaṃvaro. Sabbopi cāyaṃ saṃvaro yathāsakaṃ	2232	
PA_atk-abh01_a:2232_2	saṃvaritabbānaṃ vinetabbānañca kāyaduccaritādīnaṃ saṃvaraṇato saṃvaro, vinayanato	2232	
PA_atk-abh01_a:2232_3	vinayoti vuccati. Evaṃ tāva ‘saṃvaravinayo’ pañcadhā bhijjatīti veditabbo.	2232	
PA_atk-abh01_a:2233_0	Tathā yaṃ nāmarūpaparicchedādīsu vipassanāñāṇesu paṭipakkhabhāvato, dīpālokeneva	2233	
PA_atk-abh01_a:2233_1	tamassa, tena tena vipassanāñāṇena tassa tassa anatthassa pahānaṃ, seyyathidaṃ –	2233	
PA_atk-abh01_a:2233_2	nāmarūpavavatthānena sakkāyadiṭṭhiyā, paccayapariggahena ahetuvisamahetudiṭṭhīnaṃ,	2233	
PA_atk-abh01_a:2233_3	tasseva aparabhāgena kaṅkhāvitaraṇena kathaṃkathibhāvassa, kalāpasammasanena ‘ahaṃ	2233	
PA_atk-abh01_a:2233_4	mamā’ti gāhassa, maggāmaggavavatthānena amagge maggasaññāya, udayadassanena ucchedadiṭṭhiyā,	2233	
PA_atk-abh01_a:2233_5	vayadassanena sassatadiṭṭhiyā, bhayadassanena sabhaye abhayasaññāya, ādīnavadassanena	2233	
PA_atk-abh01_a:2233_6	assādasaññāya, nibbidānupassanāya abhiratisaññāya, muccitukamyatāñāṇena amuccitukāmatāya,	2233	
PA_atk-abh01_a:2233_7	upekkhāñāṇena anupekkhāya, anulomena dhammaṭṭhitiyaṃ nibbāne ca paṭilomabhāvassa,	2233	
PA_atk-abh01_a:2233_8	gotrabhunā saṅkhāranimittaggāhassa pahānaṃ, etaṃ ‘tadaṅgapahānaṃ’ nāma.	2233	
PA_atk-abh01_a:2234_0	Yaṃ pana upacārappanābhedena samādhinā pavattibhāvanivāraṇato, ghaṭappahāreneva udakapiṭṭhe	2234	
PA_atk-abh01_a:2234_1	sevālassa, tesaṃ tesaṃ nīvaraṇādidhammānaṃ pahānaṃ, etaṃ ‘vikkhambhanapahānaṃ’ nāma.	2234	
PA_atk-abh01_a:2234_2	“Yaṃ catunnaṃ ariyamaggānaṃ bhāvitattā taṃtaṃmaggavato attano attano santāne diṭṭhigatānaṃ	2234	
PA_atk-abh01_a:2234_3	pahānāyā”tiādinā nayena vuttassa samudayapakkhikassa kilesagaṇassa accantaṃ appavattibhāvena	2234	
PA_atk-abh01_a:2234_4	pahānaṃ, idaṃ ‘samucchedapahānaṃ’ nāma. Yaṃ pana phalakkhaṇe paṭippassaddhattaṃ kilesānaṃ,	2234	
PA_atk-abh01_a:2234_5	etaṃ ‘paṭippassaddhipahānaṃ’ nāma. Yaṃ sabbasaṅkhatanissaṭattā pahīnasabbasaṅkhataṃ	2234	
PA_atk-abh01_a:2234_6	nibbānaṃ, etaṃ ‘nissaraṇapahānaṃ’ nāma. Sabbampi cetaṃ pahānaṃ yasmā cāgaṭṭhena pahānaṃ,	2234	
PA_atk-abh01_a:2234_7	vinayanaṭṭhena vinayo, tasmā ‘pahānavinayo’ti vuccati. Taṃtaṃpahānavato vā tassa	2234	
PA_atk-abh01_a:2234_8	tassa vinayassa sambhavatopetaṃ pahānavinayoti vuccati. Evaṃ pahānavinayopi pañcadhā	2234	
PA_atk-abh01_a:2234_9	bhijjatīti veditabbo.	2234	
PA_atk-abh01_a:2235_0	Evamayaṃ saṅkhepato duvidho, bhedato ca dasavidho vinayo, bhinnasaṃvarattā, pahātabbassa	2235	
PA_atk-abh01_a:2235_1	ca appahīnattā, yasmā etassa assutavato puthujjanassa natthi, tasmā abhāvato tassa,	2235	
PA_atk-abh01_a:2235_2	ayaṃ ‘avinīto’ti vuccatīti. Esa nayo sappurisānaṃ adassāvī sappurisadhammassa akovido	2235	
PA_atk-abh01_a:2235_3	sappurisadhamme avinītoti etthāpi. Ninnānākaraṇañhetaṃ atthato. Yathāha – “yeva te	2235	
PA_atk-abh01_a:2235_4	ariyā teva te sappurisā, yeva te sappurisā teva te ariyā. Yo eva so ariyānaṃ dhammo	2235	
PA_atk-abh01_a:2235_5	so eva so sappurisānaṃ dhammo, yo eva so sappurisānaṃ dhammo so eva so ariyānaṃ dhammo.	2235	
PA_atk-abh01_a:2235_6	Yeva te ariyavinayā teva te sappurisavinayā, yeva te sappurisavinayā teva te ariyavinayā.	2235	
PA_atk-abh01_a:2235_7	Ariyeti vā sappuriseti vā, ariyadhammeti vā sappurisadhammeti vā, ariyavinayeti vā	2235	
PA_atk-abh01_a:2235_8	sappurisavinayeti vā, esese eke ekaṭṭhe same samabhāge tajjāte taññevā”ti.	2235	
PA_atk-abh01_a:2236_0	Rūpaṃ attato samanupassatīti idhekacco rūpaṃ attato samanupassati – ‘yaṃ rūpaṃ so	2236	
PA_atk-abh01_a:2236_1	ahaṃ, yo ahaṃ taṃ rūpa’nti rūpañca attānañca advayaṃ samanupassati. “Seyyathāpi nāma	2236	
PA_atk-abh01_a:2236_2	telappadīpassa jhāyato yā acci so vaṇṇo, yo vaṇṇo sā accīti acciñca vaṇṇañca advayaṃ	2236	
PA_atk-abh01_a:2236_3	samanupassati,” evameva idhekacco rūpaṃ attato samanupassatīti evaṃ rūpaṃ attāti	2236	
PA_atk-abh01_a:2236_4	diṭṭhipassanāya passati. Rūpavantaṃ vā attānanti ‘arūpaṃ attā’ti gahetvā, chāyāvantaṃ	2236	
PA_atk-abh01_a:2236_5	rukkhaṃ viya, taṃ rūpavantaṃ samanupassati. Attani vā rūpanti ‘arūpameva attā’ti	2236	
PA_atk-abh01_a:2236_6	gahetvā, pupphamhi gandhaṃ viya, attani rūpaṃ samanupassati. Rūpasmiṃ vā attānanti	2236	
PA_atk-abh01_a:2236_7	‘arūpameva attā’ti gahetvā, karaṇḍake maṇiṃ viya, attānaṃ rūpasmiṃ samanupassati.	2236	
PA_atk-abh01_a:2236_8	Vedanādīsupi eseva nayo.	2236	
PA_atk-abh01_a:2237_0	Tattha ‘rūpaṃ attato samanupassatī’ti suddharūpameva attāti kathitaṃ. ‘Rūpavantaṃ	2237	
PA_atk-abh01_a:2237_1	vā attānaṃ, attani vā rūpaṃ, rūpasmiṃ vā attānaṃ; vedanaṃ attato samanupassati… saññaṃ…	2237	
PA_atk-abh01_a:2237_2	saṅkhāre… viññāṇaṃ attato samanupassatī’ti imesu sattasu ṭhānesu ‘arūpaṃ attā’ti	2237	
PA_atk-abh01_a:2237_3	kathitaṃ. Vedanāvantaṃ vā attānaṃ, attani vā vedanaṃ, vedanāya vā attānanti evaṃ	2237	
PA_atk-abh01_a:2237_4	catūsu khandhesu tiṇṇaṃ tiṇṇaṃ vasena dvādasasu ṭhānesu ‘rūpārūpamissako attā’ kathito.	2237	
PA_atk-abh01_a:2237_5	Tattha ‘rūpaṃ attato samanupassati vedanaṃ… saññaṃ… saṅkhāre… viññāṇaṃ attato samanupassatī’ti	2237	
PA_atk-abh01_a:2237_6	imesu pañcasu ṭhānesu ucchedadiṭṭhi kathitā. Avasesesu sassatadiṭṭhi. Evamettha pannarasa	2237	
PA_atk-abh01_a:2237_7	bhavadiṭṭhiyo pañca vibhavadiṭṭhiyo honti. Tā sabbāpi maggāvaraṇā, na saggāvaraṇā,	2237	
PA_atk-abh01_a:2237_8	paṭhamamaggavajjhāti veditabbā.	2237	
PA_atk-abh01_a:2238_0	1008. Satthari kaṅkhatīti satthu sarīre vā guṇe vā ubhayattha vā kaṅkhati. Sarīre	2238	
PA_atk-abh01_a:2238_1	kaṅkhamāno ‘dvattiṃsavaralakkhaṇapaṭimaṇḍitaṃ nāma sarīraṃ atthi nu kho natthī’ti	2238	
PA_atk-abh01_a:2238_2	kaṅkhati. Guṇe kaṅkhamāno ‘atītānāgatapaccuppannajānanasamatthaṃ sabbaññutañāṇaṃ	2238	
PA_atk-abh01_a:2238_3	atthi nu kho natthī’ti kaṅkhati. Ubhayattha kaṅkhamāno ‘asītianubyañjanabyāmappabhānurañjitāya	2238	
PA_atk-abh01_a:2238_4	sarīranipphattiyā samannāgato sabbañeyyajānanasamatthaṃ sabbaññutaññāṇaṃ paṭivijjhitvā	2238	
PA_atk-abh01_a:2238_5	ṭhito lokatārako buddho nāma atthi nu kho natthī’ti kaṅkhati. Ayañhissa attabhāve	2238	
PA_atk-abh01_a:2238_6	guṇe vā kaṅkhanato ubhayattha kaṅkhati nāma. Vicikicchatīti ārammaṇaṃ nicchetuṃ asakkonto	2238	
PA_atk-abh01_a:2238_7	kicchati kilamati. Nādhimuccatīti tattheva adhimokkhaṃ na labhati. Na sampasīdatīti	2238	
PA_atk-abh01_a:2238_8	cittaṃ anāvilaṃ katvā pasīdituṃ na sakkoti, guṇesu nappasīdati.	2238	
PA_atk-abh01_a:2239_0	Dhamme kaṅkhatītiādīsu pana ‘kilese pajahantā cattāro ariyamaggā, paṭippassaddhakilesāni	2239	
PA_atk-abh01_a:2239_1	cattāri sāmaññaphalāni, maggaphalānaṃ ārammaṇapaccayabhūtaṃ amataṃ mahānibbānaṃ nāma	2239	
PA_atk-abh01_a:2239_2	atthi nu kho natthī’ti kaṅkhantopi ‘ayaṃ dhammo niyyāniko nu kho aniyyāniko’ti kaṅkhantopi	2239	
PA_atk-abh01_a:2239_3	dhamme kaṅkhati nāma. ‘Cattāro maggaṭṭhakā cattāro phalaṭṭhakāti idaṃ saṅgharatanaṃ	2239	
PA_atk-abh01_a:2239_4	atthi nu kho natthī’ti kaṅkhantopi, ‘ayaṃ saṅgho suppaṭipanno nu kho duppaṭipanno’ti	2239	
PA_atk-abh01_a:2239_5	kaṅkhantopi, ‘etasmiṃ saṅgharatane dinnassa vipākaphalaṃ atthi nu kho natthī’ti kaṅkhantopi	2239	
PA_atk-abh01_a:2239_6	saṅghe kaṅkhati nāma. ‘Tisso pana sikkhā atthi nu kho natthī’ti kaṅkhantopi, ‘tisso	2239	
PA_atk-abh01_a:2239_7	sikkhā sikkhitapaccayena ānisaṃso atthi nu kho natthī’ti kaṅkhantopi sikkhāya kaṅkhati nāma.	2239	
PA_atk-abh01_a:2240_0	Pubbanto vuccati atītāni khandhadhātāyatanāni. Aparanto anāgatāni. Tattha atītesu	2240	
PA_atk-abh01_a:2240_1	khandhādīsu ‘atītāni nu kho, na nu kho’ti kaṅkhanto pubbante kaṅkhati nāma. Anāgatesu	2240	
PA_atk-abh01_a:2240_2	‘anāgatāni nu kho, na nu kho’ti kaṅkhanto aparante kaṅkhati nāma. Ubhayattha kaṅkhanto	2240	
PA_atk-abh01_a:2240_3	pubbantāparante kaṅkhati nāma. ‘Dvādasapadikaṃ paccayavaṭṭaṃ atthi nu kho natthī’ti	2240	
PA_atk-abh01_a:2240_4	kaṅkhanto idappaccayatāpaṭiccasamuppannesu dhammesu kaṅkhati nāma. Tatrāyaṃ vacanattho	2240	
PA_atk-abh01_a:2240_5	– imesaṃ jarāmaraṇādīnaṃ paccayā ‘idappaccayā’. Idappaccayānaṃ bhāvo ‘idappaccayatā’.	2240	
PA_atk-abh01_a:2240_6	Idappaccayā eva vā ‘idappaccayatā’; jātiādīnametaṃ adhivacanaṃ. Jātiādīsu taṃ taṃ	2240	
PA_atk-abh01_a:2240_7	paṭicca āgamma samuppannāti ‘paṭiccasamuppannā’. Idaṃ vuttaṃ hoti – idappaccayatāya	2240	
PA_atk-abh01_a:2240_8	ca paṭiccasamuppannesu ca dhammesu kaṅkhatīti.	2240	
PA_atk-abh01_a:2241_0	1009. Sīlenāti gosīlādinā. Vatenāti govatādināva. Sīlabbatenāti tadubhayena. Suddhīti	2241	
PA_atk-abh01_a:2241_1	kilesasuddhi; paramatthasuddhibhūtaṃ vā nibbānameva. Tadekaṭṭhāti idha pahānekaṭṭhaṃ	2241	
PA_atk-abh01_a:2241_2	dhuraṃ. Imissā ca pāḷiyā diṭṭhikileso vicikicchākilesoti dveyeva āgatā. Lobho doso	2241	
PA_atk-abh01_a:2241_3	moho māno thinaṃ uddhaccaṃ ahirikaṃ anottappanti ime pana aṭṭha anāgatā. Āharitvā	2241	
PA_atk-abh01_a:2241_4	pana dīpetabbā. Ettha hi diṭṭhivicikicchāsu pahīyamānāsu apāyagamanīyo lobho doso	2241	
PA_atk-abh01_a:2241_5	moho māno thinaṃ uddhaccaṃ ahirikaṃ anottappanti sabbepime pahānekaṭṭhā hutvā pahīyanti.	2241	
PA_atk-abh01_a:2241_6	Sahajekaṭṭhaṃ pana āharitvā dīpetabbaṃ. Sotāpattimaggena hi cattāri diṭṭhisahagatāni	2241	
PA_atk-abh01_a:2241_7	vicikicchāsahagatañcāti pañca cittāni pahīyanti. Tattha dvīsu asaṅkhārikadiṭṭhicittesu	2241	
PA_atk-abh01_a:2241_8	pahīyantesu tehi sahajāto lobho moho uddhaccaṃ ahirikaṃ anottappanti ime kilesā sahajekaṭṭhavasena	2241	
PA_atk-abh01_a:2241_9	pahīyanti. Sesadiṭṭhikileso ca vicikicchākileso ca pahānekaṭṭhavasena pahīyanti.	2241	
PA_atk-abh01_a:2241_10	Diṭṭhigatasampayuttasasaṅkhārikacittesupi pahīyantesu tehi sahajāto lobho moho thinaṃ	22411	
PA_atk-abh01_a:2241_11	uddhaccaṃ ahirikaṃ anottappanti ime kilesā sahajekaṭṭhavasena pahīyanti. Sesadiṭṭhikileso	22411	
PA_atk-abh01_a:2241_12	ca vicikicchākileso ca pahānekaṭṭhavasena pahīyanti. Evaṃ pahānekaṭṭhasmiṃyeva sahajekaṭṭhaṃ	22411	
PA_atk-abh01_a:2241_13	labbhatīti idaṃ sahajekaṭṭhaṃ āharitvā dīpayiṃsu.	22411	
PA_atk-abh01_a:2242_0	Taṃsampayuttoti tehi tadekaṭṭhehi aṭṭhahi kilesehi sampayutto. Vinibbhogaṃ vā katvā	2242	
PA_atk-abh01_a:2242_1	tena lobhena tena dosenāti evaṃ ekekena sampayuttatā dīpetabbā. Tattha lobhe gahite,	2242	
PA_atk-abh01_a:2242_2	moho māno thinaṃ uddhaccaṃ ahirikaṃ anottappanti ayaṃ saṅkhārakkhandhe kilesagaṇo	2242	
PA_atk-abh01_a:2242_3	lobhasampayutto nāma. Dose gahite, moho thinaṃ uddhaccaṃ ahirikaṃ anottappanti ayaṃ	2242	
PA_atk-abh01_a:2242_4	kilesagaṇo dosasampayutto nāma. Mohe gahite, lobho doso māno thinaṃ uddhaccaṃ ahirikaṃ	2242	
PA_atk-abh01_a:2242_5	anottappanti ayaṃ kilesagaṇo mohasampayutto nāma. Māne gahite, tena sahuppanno lobho	2242	
PA_atk-abh01_a:2242_6	moho thinaṃ uddhaccaṃ ahirikaṃ anottappanti ayaṃ kilesagaṇo mānasampayutto nāma.	2242	
PA_atk-abh01_a:2242_7	Iminā upāyena tena thinena tena uddhaccena tena ahirikena tena anottappena sampayutto	2242	
PA_atk-abh01_a:2242_8	taṃsampayuttoti yojanā kātabbā. Taṃsamuṭṭhānanti tena lobhena…pe… tena anottappena	2242	
PA_atk-abh01_a:2242_9	samuṭṭhitanti attho.	2242	
PA_atk-abh01_a:2243_0	Ime dhammā dassanena pahātabbāti ettha dassanaṃ nāma sotāpattimaggo; tena pahātabbāti	2243	
PA_atk-abh01_a:2243_1	attho. ‘Kasmā pana sotāpattimaggo dassanaṃ nāma jāto’ti? ‘Paṭhamaṃ nibbānadassanato’.	2243	
PA_atk-abh01_a:2243_2	‘Nanu gotrabhu paṭhamataraṃ passatī’ti? ‘No na passati; disvāpi kattabbakiccaṃ pana	2243	
PA_atk-abh01_a:2243_3	na karoti, saṃyojanānaṃ appahānato. Tasmā passatī’ti na vattabbo. Yattha katthaci	2243	
PA_atk-abh01_a:2243_4	rājānaṃ disvāpi paṇṇākāraṃ datvā kiccanipphattiyā adiṭṭhattā ‘ajjāpi rājānaṃ na passāmī’ti	2243	
PA_atk-abh01_a:2243_5	vadanto cettha jānapadapuriso nidassanaṃ.	2243	
PA_atk-abh01_a:2244_0	1011. Avaseso lobhoti dassanena pahīnāvaseso. Lobho dosamohesupi eseva nayo. Dassanena	2244	
PA_atk-abh01_a:2244_1	hi apāyagamanīyāva pahīnā. Tehi pana aññe dassetuṃ idaṃ vuttaṃ. ‘Tadekaṭṭhā’ti tehi	2244	
PA_atk-abh01_a:2244_2	pāḷiyaṃ āgatehi tīhi kilesehi sampayogatopi pahānatopi ekaṭṭhā pañca kilesā. Neva	2244	
PA_atk-abh01_a:2244_3	dassanena na bhāvanāyāti idaṃ saṃyojanādīnaṃ viya tehi maggehi appahātabbataṃ sandhāya	2244	
PA_atk-abh01_a:2244_4	vuttaṃ. Yaṃ pana “sotāpattimaggañāṇena abhisaṅkhāraviññāṇassa nirodhena satta bhave	2244	
PA_atk-abh01_a:2244_5	ṭhapetvā anamatagge saṃsāravaṭṭe ye uppajjeyyuṃ, nāmañca rūpañca etthete nirujjhantī”tiādinā	2244	
PA_atk-abh01_a:2244_6	nayena kusalādīnampi pahānaṃ anuññātaṃ, taṃ tesaṃ maggānaṃ abhāvitattā ye uppajjeyyuṃ,	2244	
PA_atk-abh01_a:2244_7	te upanissayapaccayānaṃ kilesānaṃ pahīnattā pahīnāti imaṃ pariyāyaṃ sandhāya vuttanti veditabbaṃ.	2244	
PA_atk-abh01_a:2245_0	1013. Dassanenapahātabbahetukattike ime dhammā dassanena pahātabbahetukāti niṭṭhapetvā,	2245	
PA_atk-abh01_a:2245_1	puna ‘tīṇi saṃyojanānī’tiādi pahātabbe dassetvā, tadekaṭṭhabhāvena hetū ceva sahetuke	2245	
PA_atk-abh01_a:2245_2	ca dassetuṃ vuttaṃ. Tattha ‘kiñcāpi dassanena pahātabbesu hetūsu lobhasahagato moho	2245	
PA_atk-abh01_a:2245_3	lobhena sahetuko hoti, dosasahagato moho dosena, lobhadosā ca mohenāti pahātabbahetukapadepete	2245	
PA_atk-abh01_a:2245_4	saṅgahaṃ gacchanti, vicikicchāsahagato pana moho aññassa sampayuttahetuno abhāvena	2245	
PA_atk-abh01_a:2245_5	hetuyeva, na sahetukoti tassa pahānaṃ dassetuṃ ime dhammā dassanena pahātabbahetū’ti vuttaṃ.	2245	
PA_atk-abh01_a:2246_0	1018. Dutiyapade uddhaccasahagatassa mohassa pahānaṃ dassetuṃ ime dhammā bhāvanāya	2246	
PA_atk-abh01_a:2246_1	pahātabbahetūti vuttaṃ. So hi attanā sampayuttadhamme sahetuke katvā piṭṭhivaṭṭako	2246	
PA_atk-abh01_a:2246_2	jāto, vicikicchāsahagato viya aññassa sampayuttahetuno abhāvā pahātabbahetukapadaṃ	2246	
PA_atk-abh01_a:2246_3	na bhajati. Tatiyapade avasesā akusalāti puna akusalaggahaṇaṃ vicikicchuddhaccasahagatānaṃ	2246	
PA_atk-abh01_a:2246_4	mohānaṃ saṅgahatthaṃ kataṃ. Te hi sampayuttahetuno abhāvā pahātabbahetukā nāma na honti.	2246	
PA_atk-abh01_a:2247_0	1029. Parittārammaṇattike ārabbhāti ārammaṇaṃ katvā. Sayañhi parittā vā hontu mahaggatā	2247	
PA_atk-abh01_a:2247_1	vā, parittadhamme ārammaṇaṃ katvā uppannā parittārammaṇā, mahaggate ārammaṇaṃ katvā	2247	
PA_atk-abh01_a:2247_2	uppannā mahaggatārammaṇā, appamāṇe ārammaṇaṃ katvā uppannā appamāṇārammaṇā. Te pana	2247	
PA_atk-abh01_a:2247_3	parittāpi honti mahaggatāpi appamāṇāpi.	2247	
PA_atk-abh01_a:2248_0	1035. Micchattattike ānantarikānīti anantarāyena phaladāyakāni; mātughātakakammādīnametaṃ	2248	
PA_atk-abh01_a:2248_1	adhivacanaṃ. Tesu hi ekasmimpi kamme kate taṃ paṭibāhitvā aññaṃ kammaṃ attano vipākassa	2248	
PA_atk-abh01_a:2248_2	okāsaṃ kātuṃ na sakkoti. Sineruppamāṇepi hi suvaṇṇathūpe katvā cakkavāḷamattaṃ vā	2248	
PA_atk-abh01_a:2248_3	ratanamayapākāraṃ vihāraṃ kāretvā taṃ pūretvā nisinnassa buddhappamukhassa saṅghassa	2248	
PA_atk-abh01_a:2248_4	yāvajīvaṃ cattāro paccaye dadatopi taṃ kammaṃ etesaṃ kammānaṃ vipākaṃ paṭibāhetuṃ	2248	
PA_atk-abh01_a:2248_5	na sakkoti eva. Yā ca micchādiṭṭhi niyatāti ahetukavādaakiriyavādanatthikavādesu	2248	
PA_atk-abh01_a:2248_6	aññatarā. Tañhi gahetvā ṭhitaṃ puggalaṃ buddhasatampi buddhasahassampi bodhetuṃ na sakkoti.	2248	
PA_atk-abh01_a:2249	1038. Maggārammaṇattike ariyamaggaṃ ārabbhāti lokuttaramaggaṃ ārammaṇaṃ katvā. Te pana parittāpi honti mahaggatāpi.	224	
PA_atk-abh01_a:2250_0	1039. Maggahetukaniddese paṭhamanayena paccayaṭṭhena hetunā maggasampayuttānaṃ khandhānaṃ	2250	
PA_atk-abh01_a:2250_1	sahetukabhāvo dassito. Dutiyanayena maggabhūtena sammādiṭṭhisaṅkhātena hetunā sesamaggaṅgānaṃ	2250	
PA_atk-abh01_a:2250_2	sahetukabhāvo dassito. Tatiyanayena magge uppannahetūhi sammādiṭṭhiyā sahetukabhāvo	2250	
PA_atk-abh01_a:2250_3	dassitoti veditabbo.	2250	
PA_atk-abh01_a:2251_0	1040. Adhipatiṃ karitvāti ārammaṇādhipatiṃ katvā. Te ca kho parittadhammāva honti.	2251	
PA_atk-abh01_a:2251_1	Ariyasāvakānañhi attano maggaṃ garuṃ katvā paccavekkhaṇakāle ārammaṇādhipati labbhati.	2251	
PA_atk-abh01_a:2251_2	Cetopariyañāṇena pana ariyasāvako parassa maggaṃ paccavekkhamāno garuṃ karontopi	2251	
PA_atk-abh01_a:2251_3	attanā paṭividdhamaggaṃ viya garuṃ na karoti. ‘Yamakapāṭihāriyaṃ karontaṃ tathāgataṃ	2251	
PA_atk-abh01_a:2251_4	disvā tassa maggaṃ garuṃ karoti na karotī’ti? Karoti, na pana attano maggaṃ viya.	2251	
PA_atk-abh01_a:2251_5	Arahā na kiñci dhammaṃ garuṃ karoti ṭhapetvā maggaṃ phalaṃ nibbānanti. Etthāpi ayamevattho.	2251	
PA_atk-abh01_a:2251_6	Vīmaṃsādhipateyyanti idaṃ sahajātādhipatiṃ dassetuṃ vuttaṃ. Chandañhi jeṭṭhakaṃ katvā	2251	
PA_atk-abh01_a:2251_7	maggaṃ bhāventassa chando adhipati nāma hoti, na maggo. Sesadhammāpi chandādhipatino	2251	
PA_atk-abh01_a:2251_8	nāma honti, na maggādhipatino. Cittepi eseva nayo. Vīmaṃsaṃ pana jeṭṭhakaṃ katvā	2251	
PA_atk-abh01_a:2251_9	maggaṃ bhāventassa vīmaṃsādhipati ceva hoti maggo cāti. Sesadhammā maggādhipatino	2251	
PA_atk-abh01_a:2251_10	nāma honti. Vīriyepi eseva nayo.	22511	
PA_atk-abh01_a:2252_0	1041. Uppannattikaniddese jātāti nibbattā, paṭiladdhattabhāvā. Bhūtātiādīni tesaṃyeva	2252	
PA_atk-abh01_a:2252_1	vevacanāni. Jātā eva hi bhāvappattiyā bhūtā. Paccayasaṃyoge jātattā sañjātā. Nibbattilakkhaṇappattattā	2252	
PA_atk-abh01_a:2252_2	nibbattā. Upasaggena pana padaṃ vaḍḍhetvā abhinibbattāti vuttā. Pākaṭībhūtāti pātubhūtā.	2252	
PA_atk-abh01_a:2252_3	Pubbantato uddhaṃ pannāti uppannā. Upasaggena padaṃ vaḍḍhetvā samuppannāti vuttā.	2252	
PA_atk-abh01_a:2252_4	Nibbattaṭṭheneva uddhaṃ ṭhitāti uṭṭhitā. Paccayasaṃyoge uṭṭhitāti samuṭṭhitā. Puna	2252	
PA_atk-abh01_a:2252_5	uppannātivacane kāraṇaṃ heṭṭhā vuttanayeneva veditabbaṃ. Uppannaṃsena saṅgahitāti	2252	
PA_atk-abh01_a:2252_6	uppannakoṭṭhāsena gaṇanaṃ gatā. Rūpaṃ vedanā saññā saṅkhārā viññāṇanti idaṃ nesaṃ	2252	
PA_atk-abh01_a:2252_7	sabhāvadassanaṃ. Dutiyapadaniddeso vuttapaṭisedhanayena veditabbo. Tatiyapadaniddeso uttānatthoyeva.	2252	
PA_atk-abh01_a:2253_0	Ayaṃ pana tiko dvinnaṃ addhānaṃ vasena pūretvā dassito. Laddhokāsassa hi kammassa	2253	
PA_atk-abh01_a:2253_1	vipāko duvidho – khaṇappatto, ca appatto ca. Tattha ‘khaṇappatto’ uppanno nāma. ‘Appatto’	2253	
PA_atk-abh01_a:2253_2	cittānantare vā uppajjatu, kappasatasahassātikkame vā. Dhuvapaccayaṭṭhena natthi	2253	
PA_atk-abh01_a:2253_3	nāma na hoti, uppādino dhammā nāma jāto. Yathā hi – “tiṭṭhateva sāyaṃ, poṭṭhapāda,	2253	
PA_atk-abh01_a:2253_4	arūpī attā saññāmayo. Atha imassa purisassa aññā ca saññā uppajjanti aññā ca saññā	2253	
PA_atk-abh01_a:2253_5	nirujjhantī”ti. Ettha āruppe kāmāvacarasaññāpavattikāle kiñcāpi mūlabhavaṅgasaññā	2253	
PA_atk-abh01_a:2253_6	niruddhā kāmāvacarasaññāya pana niruddhakāle avassaṃ sā uppajjissatīti arūpasaṅkhāto	2253	
PA_atk-abh01_a:2253_7	attā natthīti saṅkhyaṃ agantvā ‘tiṭṭhateva’ nāmāti jāto. Evameva laddhokāsassa kammassa	2253	
PA_atk-abh01_a:2253_8	vipāko duvidho…pe… dhuvapaccayaṭṭhena natthi nāma na hoti, uppādino dhammā nāma jāto.	2253	
PA_atk-abh01_a:2254_0	Yadi pana āyūhitaṃ kusalākusalakammaṃ sabbaṃ vipākaṃ dadeyya, aññassa okāso na bhaveyya.	2254	
PA_atk-abh01_a:2254_1	Taṃ pana duvidhaṃ hoti – dhuvavipākaṃ, adhuvavipākañca. Tattha pañca ānantariyakammāni,	2254	
PA_atk-abh01_a:2254_2	aṭṭha samāpattiyo, cattāro ariyamaggāti etaṃ ‘dhuvavipākaṃ’ nāma. Taṃ pana khaṇappattampi	2254	
PA_atk-abh01_a:2254_3	atthi, appattampi. Tattha ‘khaṇappattaṃ’ uppannaṃ nāma. ‘Appattaṃ’ anuppannaṃ nāma.	2254	
PA_atk-abh01_a:2254_4	Tassa vipāko cittānantare vā uppajjatu kappasatasahassātikkame vā. Dhuvapaccayaṭṭhena	2254	
PA_atk-abh01_a:2254_5	anuppannaṃ nāma na hoti, uppādino dhammā nāma jātaṃ. Metteyyabodhisattassa maggo	2254	
PA_atk-abh01_a:2254_6	anuppanno nāma, phalaṃ uppādino dhammāyeva nāma jātaṃ.	2254	
PA_atk-abh01_a:2255_0	1044. Atītattikaniddese atītāti khaṇattayaṃ atikkantā. Niruddhāti nirodhappattā.	2255	
PA_atk-abh01_a:2255_1	Vigatāti vibhavaṃ gatā, vigacchitā vā. Vipariṇatāti pakativijahanena vipariṇāmaṃ	2255	
PA_atk-abh01_a:2255_2	gatā. Nirodhasaṅkhātaṃ atthaṃ gatāti atthaṅgatā. Abbhatthaṅgatāti upasaggena padaṃ	2255	
PA_atk-abh01_a:2255_3	vaḍḍhitaṃ. Uppajjitvā vigatāti nibbattitvā vigacchitā. Puna atītavacane kāraṇaṃ heṭṭhā	2255	
PA_atk-abh01_a:2255_4	vuttameva. Parato anāgatādīsupi eseva nayo. Atītaṃsena saṅgahitāti atītakoṭṭhāsena	2255	
PA_atk-abh01_a:2255_5	gaṇanaṃ gatā. Katame teti? Rūpaṃ vedanā saññā saṅkhārā viññāṇaṃ. Parato anāgatādīsupi eseva nayo.	2255	
PA_atk-abh01_a:2256	1047. Atītārammaṇattikaniddese atīte dhamme ārabbhātiādīsu parittamahaggatāva dhammā veditabbā. Te hi atītādīni ārabbha uppajjanti.	225	
PA_atk-abh01_a:2257_0	1050. Ajjhattattikaniddese tesaṃ tesanti padadvayena sabbasatte pariyādiyati. Ajjhattaṃ	2257	
PA_atk-abh01_a:2257_1	paccattanti ubhayaṃ niyakajjhattādhivacanaṃ. Niyatāti attani jātā. Pāṭipuggalikāti	2257	
PA_atk-abh01_a:2257_2	pāṭiyekkassa pāṭiyekkassa puggalassa santakā. Upādiṇṇāti sarīraṭṭhakā. Te hi kammanibbattā	2257	
PA_atk-abh01_a:2257_3	vā hontu mā vā, ādinnagahitaparāmaṭṭhavasena pana idha upādiṇṇāti vuttā.	2257	
PA_atk-abh01_a:2258	1051. Parasattānanti attānaṃ ṭhapetvā avasesasattānaṃ. Parapuggalānanti tasseva vevacanaṃ. Sesaṃ heṭṭhā vuttasadisameva. Tadubhayanti taṃ ubhayaṃ.	225	
PA_atk-abh01_a:2259_0	1053. Ajjhattārammaṇattikassa paṭhamapade parittamahaggatā dhammā veditabbā. Dutiye	2259	
PA_atk-abh01_a:2259_1	appamāṇāpi. Tatiye parittamahaggatāva. Appamāṇā pana kālena bahiddhā kālena ajjhattaṃ	2259	
PA_atk-abh01_a:2259_2	ārammaṇaṃ na karonti. Sanidassanattikaniddeso uttānoyevāti.	2259	
PA_atk-abh01_a:2260	Dukanikkhepakathā	226	
PA_atk-abh01_a:2261_0	1062. Dukesu adosaniddese mettāyanavasena metti. Mettākāro mettāyanā. Mettāya ayitassa	2261	
PA_atk-abh01_a:2261_1	mettāsamaṅgino cittassa bhāvo mettāyitattaṃ. Anudayatīti anuddā, rakkhatīti attho.	2261	
PA_atk-abh01_a:2261_2	Anuddākāro anuddāyanā. Anuddāyitassa bhāvo anuddāyitattaṃ. Hitassa esanavasena hitesitā.	2261	
PA_atk-abh01_a:2261_3	Anukampanavasena anukampā. Sabbehipi imehi padehi upacārappanāppattā mettāva vuttā.	2261	
PA_atk-abh01_a:2261_4	Sesapadehi lokiyalokuttaro adoso kathito.	2261	
PA_atk-abh01_a:2262_0	1063. Amohaniddese dukkhe ñāṇanti dukkhasacce paññā. Dukkhasamudayetiādīsupi eseva	2262	
PA_atk-abh01_a:2262_1	nayo. Ettha ca dukkhe ñāṇaṃ savanasammasanapaṭivedhapaccavekkhaṇāsu vattati. Tathā	2262	
PA_atk-abh01_a:2262_2	dukkhasamudaye. Nirodhe pana savanapaṭivedhapaccavekkhaṇāsu eva. Tathā paṭipadāya.	2262	
PA_atk-abh01_a:2262_3	Pubbanteti atītakoṭṭhāse. Aparanteti anāgatakoṭṭhāse. Pubbantāparanteti tadubhaye.	2262	
PA_atk-abh01_a:2262_4	Idappaccayatāpaṭiccasamuppannesu dhammesu ñāṇanti ayaṃ paccayo, idaṃ paccayuppannaṃ,	2262	
PA_atk-abh01_a:2262_5	idaṃ paṭicca idaṃ nibbattanti, evaṃ paccayesu ca paccayuppannadhammesu ca ñāṇaṃ.	2262	
PA_atk-abh01_a:2263_0	1065. Lobhaniddesepi heṭṭhā anāgatānaṃ padānaṃ ayamattho – rañjanavasena rāgo. Balavarañjanaṭṭhena	2263	
PA_atk-abh01_a:2263_1	sārāgo. Visayesu sattānaṃ anunayanato anunayo. Anurujjhatīti anurodho, kāmetīti attho.	2263	
PA_atk-abh01_a:2263_2	Yattha katthaci bhave sattā etāya nandanti, sayaṃ vā nandatīti nandī. Nandī ca sā	2263	
PA_atk-abh01_a:2263_3	rañjanaṭṭhena rāgo cāti nandīrāgo. Tattha ekasmiṃ ārammaṇe sakiṃ uppannā taṇhā ‘nandī’.	2263	
PA_atk-abh01_a:2263_4	Punappunaṃ uppajjamānā ‘nandīrāgo’ti vuccati. Cittassa sārāgoti yo heṭṭhā balavarañjanaṭṭhena	2263	
PA_atk-abh01_a:2263_5	sārāgoti vutto, so na sattassa, cittasseva sārāgoti attho.	2263	
PA_atk-abh01_a:2264_0	Icchanti etāya ārammaṇānīti icchā. Bahalakilesabhāvena mucchanti etāya pāṇinoti mucchā.	2264	
PA_atk-abh01_a:2264_1	Gilitvā pariniṭṭhapetvā gahaṇavasena ajjhosānaṃ. Iminā sattā gijjhanti, gedhaṃ āpajjantīti	2264	
PA_atk-abh01_a:2264_2	gedho; bahalaṭṭhena vā gedho. “Gedhaṃ vā pavanasaṇḍa”nti hi bahalaṭṭheneva vuttaṃ.	2264	
PA_atk-abh01_a:2264_3	Anantarapadaṃ upasaggavasena vaḍḍhitaṃ. Sabbatobhāgena vā gedhoti paligedho. Sañjanti	2264	
PA_atk-abh01_a:2264_4	etenāti saṅgo; lagganaṭṭhena vā saṅgo. Osīdanaṭṭhena paṅko. Ākaḍḍhanavasena ejā.	2264	
PA_atk-abh01_a:2264_5	“Ejā imaṃ purisaṃ parikaḍḍhati tassa tasseva bhavassa abhinibbattiyā”ti hi vuttaṃ.	2264	
PA_atk-abh01_a:2264_6	Vañcanaṭṭhena māyā. Vaṭṭasmiṃ sattānaṃ jananaṭṭhena janikā. “Taṇhā janeti purisaṃ	2264	
PA_atk-abh01_a:2264_7	cittamassa vidhāvatī”ti hi vuttaṃ. Vaṭṭasmiṃ satte dukkhena saṃyojayamānā janetīti	2264	
PA_atk-abh01_a:2264_8	sañjananī. Ghaṭanaṭṭhena sibbinī. Ayañhi vaṭṭasmiṃ satte cutipaṭisandhivasena sibbati	2264	
PA_atk-abh01_a:2264_9	ghaṭeti, tunnakāro viya pilotikāya pilotikaṃ; tasmā ghaṭanaṭṭhena sibbinīti vuttā.	2264	
PA_atk-abh01_a:2264_10	Anekappakāraṃ visayajālaṃ taṇhāvipphanditanivesasaṅkhātaṃ vā jālamassā atthīti jālinī.	22641	
PA_atk-abh01_a:2265_0	Ākaḍḍhanaṭṭhena sīghasotā saritā viyāti saritā. Allaṭṭhena vā saritā. Vuttañhetaṃ	2265	
PA_atk-abh01_a:2265_1	– “saritāni sinehitāni ca somanassāni bhavanti jantuno”ti. Allāni ceva siniddhāni	2265	
PA_atk-abh01_a:2265_2	cāti ayañhettha attho. Visatāti visattikā. Visaṭāti visattikā. Visālāti visattikā.	2265	
PA_atk-abh01_a:2265_3	Visakkatīti visattikā. Visaṃvādikāti visattikā. Visaṃharatīti visattikā. Visamūlāti	2265	
PA_atk-abh01_a:2265_4	visattikā. Visaphalāti visattikā. Visaparibhogāti visattikā. Visatā vā pana sā taṇhā	2265	
PA_atk-abh01_a:2265_5	rūpe sadde gandhe rase phoṭṭhabbe dhamme kule gaṇe vitthatāti visattikā. Anayabyasanapāpanaṭṭhena	2265	
PA_atk-abh01_a:2265_6	kummānubandhasuttakaṃ viyāti suttaṃ. Vuttañhetaṃ – “suttakanti kho, bhikkhave, nandīrāgassetaṃ	2265	
PA_atk-abh01_a:2265_7	adhivacana”nti. Rūpādīsu vitthataṭṭhena visaṭā. Tassa tassa paṭilābhatthāya satte	2265	
PA_atk-abh01_a:2265_8	āyūhāpetīti āyūhinī. Ukkaṇṭhituṃ appadānato sahāyaṭṭhena dutiyā. Ayañhi sattānaṃ	2265	
PA_atk-abh01_a:2265_9	vaṭṭasmiṃ ukkaṇṭhituṃ na deti, gatagataṭṭhāne piyasahāyo viya abhiramāpeti. Tena vuttaṃ –	2265	
PA_atk-abh01_a:2266	“Taṇhādutiyo puriso, dīghamaddhāna saṃsaraṃ;	226	
PA_atk-abh01_a:2267	Itthabhāvaññathābhāvaṃ, saṃsāraṃ nātivattatī”ti. ;	226	
PA_atk-abh01_a:2268_0	Paṇidhānakavasena paṇidhi. Bhavanettīti bhavarajju. Etāya hi sattā, rajjuyā gīvāya	2268	
PA_atk-abh01_a:2268_1	baddhā goṇā viya, icchiticchitaṭṭhānaṃ niyyanti. Taṃ taṃ ārammaṇaṃ vanati bhajati	2268	
PA_atk-abh01_a:2268_2	allīyatīti vanaṃ. Vanati yācatīti vā vanaṃ. Vanathoti byañjanena padaṃ vaḍḍhitaṃ.	2268	
PA_atk-abh01_a:2268_3	Anatthadukkhānaṃ vā samuṭṭhāpanaṭṭhena gahanaṭṭhena ca vanaṃ viyāti ‘vanaṃ’; balavataṇhāyetaṃ	2268	
PA_atk-abh01_a:2268_4	nāmaṃ. Gahanataraṭṭhena pana tato balavataro ‘vanatho’ nāma. Tena vuttaṃ –	2268	
PA_atk-abh01_a:2269	“Vanaṃ chindatha mā rukkhaṃ, vanato jāyate bhayaṃ;	226	
PA_atk-abh01_a:2270	Chetvā vanañca vanathañca, nibbanā hotha bhikkhavo”ti. ;	227	
PA_atk-abh01_a:2271_0	Santhavanavasena santhavo; saṃsaggoti attho. So duvidho – taṇhāsanthavo mittasanthavo	2271	
PA_atk-abh01_a:2271_1	ca. Tesu idha taṇhāsanthavo adhippeto. Sinehavasena sineho. Ālayakaraṇavasena apekkhatīti	2271	
PA_atk-abh01_a:2271_2	apekkhā. Vuttampi cetaṃ – “imāni te deva caturāsītinagarasahassāni kusāvatīrājadhānīpamukhāni.	2271	
PA_atk-abh01_a:2271_3	Ettha deva chandaṃ janehi, jīvite apekkhaṃ karohī”ti. Ālayaṃ karohīti ayañhettha	2271	
PA_atk-abh01_a:2271_4	attho. Pāṭiyekke pāṭiyekke ārammaṇe bandhatīti paṭibandhu. Ñātakaṭṭhena vā pāṭiyekko	2271	
PA_atk-abh01_a:2271_5	bandhūtipi paṭibandhu. Niccasannissitaṭṭhena hi sattānaṃ taṇhāsamo bandhu nāma natthi.	2271	
PA_atk-abh01_a:2272_0	Ārammaṇānaṃ asanato āsā. Ajjhottharaṇato ceva tittiṃ anupagantvāva paribhuñjanato	2272	
PA_atk-abh01_a:2272_1	cāti attho. Āsisanavasena āsisanā. Āsisitassa bhāvo āsisitattaṃ. Idāni tassā pavattiṭṭhānaṃ	2272	
PA_atk-abh01_a:2272_2	dassetuṃ rūpāsātiādi vuttaṃ. Tattha āsisanavasena āsāti āsāya atthaṃ gahetvā rūpe	2272	
PA_atk-abh01_a:2272_3	āsā rūpāsāti evaṃ navapi padāni veditabbāni. Ettha ca purimāni pañca pañcakāmaguṇavasena	2272	
PA_atk-abh01_a:2272_4	vuttāni. Parikkhāralobhavasena chaṭṭhaṃ. Taṃ visesato pabbajitānaṃ. Tato parāni tīṇi	2272	
PA_atk-abh01_a:2272_5	atittiyavatthuvasena gahaṭṭhānaṃ. Na hi tesaṃ dhanaputtajīvitehi aññaṃ piyataraṃ	2272	
PA_atk-abh01_a:2272_6	atthi. ‘Etaṃ mayhaṃ etaṃ mayha’nti vā ‘asukena me idaṃ dinnaṃ idaṃ dinna’nti vā evaṃ	2272	
PA_atk-abh01_a:2272_7	satte jappāpetīti jappā. Parato dve padāni upasaggena vaḍḍhitāni. Tato paraṃ aññenākārena	2272	
PA_atk-abh01_a:2272_8	vibhajituṃ āraddhattā puna jappāti vuttaṃ. Jappanākāro jappanā. Jappitassa bhāvo	2272	
PA_atk-abh01_a:2272_9	jappitattaṃ. Punappunaṃ visaye lumpati ākaḍḍhatīti lolupo. Lolupassa bhāvo loluppaṃ.	2272	
PA_atk-abh01_a:2272_10	Loluppākāro loluppāyanā. Loluppasamaṅgino bhāvo loluppāyitattaṃ.	22721	
PA_atk-abh01_a:2273_0	Pucchañjikatāti yāya taṇhāya lābhaṭṭhānesu, pucchaṃ cālayamānā sunakhā viya, kampamānā	2273	
PA_atk-abh01_a:2273_1	vicaranti, taṃ tassā kampanataṇhāya nāmaṃ. Sādhu manāpamanāpe visaye kāmetīti sādhukāmo.	2273	
PA_atk-abh01_a:2273_2	Tassa bhāvo sādhukamyatā. Mātā mātucchātiādike ayuttaṭṭhāne rāgoti adhammarāgo. Yuttaṭṭhānepi	2273	
PA_atk-abh01_a:2273_3	balavā hutvā uppannalobho visamalobho. “Rāgo visama”ntiādivacanato vā yuttaṭṭhāne	2273	
PA_atk-abh01_a:2273_4	vā ayuttaṭṭhāne vā uppanno chandarāgo adhammaṭṭhena ‘adhammarāgo’, visamaṭṭhena ‘visamalobho’ti veditabbo.	2273	
PA_atk-abh01_a:2274_0	Ārammaṇānaṃ nikāmanavasena nikanti. Nikāmanākāro nikāmanā. Patthanāvasena patthanā.	2274	
PA_atk-abh01_a:2274_1	Pihāyanavasena pihanā. Suṭṭhu patthanā sampatthanā. Pañcasu kāmaguṇesu taṇhā kāmataṇhā.	2274	
PA_atk-abh01_a:2274_2	Rūpārūpabhave taṇhā bhavataṇhā. Ucchedasaṅkhāte vibhave taṇhā vibhavataṇhā. Suddhe	2274	
PA_atk-abh01_a:2274_3	rūpabhavasmiṃyeva taṇhā rūpataṇhā. Arūpabhave taṇhā arūpataṇhā. Ucchedadiṭṭhisahagato	2274	
PA_atk-abh01_a:2274_4	rāgo diṭṭhirāgo. Nirodhe taṇhā nirodhataṇhā. Rūpe taṇhā rūpataṇhā. Sadde taṇhā saddataṇhā.	2274	
PA_atk-abh01_a:2274_5	Gandhataṇhādīsupi eseva nayo. Oghādayo vuttatthāva.	2274	
PA_atk-abh01_a:2275_0	Kusaladhamme āvaratīti āvaraṇaṃ. Chādanavasena chādanaṃ. Satte vaṭṭasmiṃ bandhatīti	2275	
PA_atk-abh01_a:2275_1	bandhanaṃ. Cittaṃ upagantvā kilissati saṃkiliṭṭhaṃ karotīti upakkileso. Thāmagataṭṭhena	2275	
PA_atk-abh01_a:2275_2	anusetīti anusayo. Uppajjamānā cittaṃ pariyuṭṭhātīti pariyuṭṭhānaṃ; uppajjituṃ appadānena	2275	
PA_atk-abh01_a:2275_3	kusalacāraṃ gaṇhātīti attho. “Corā magge pariyuṭṭhiṃsu dhuttā magge pariyuṭṭhiṃsū”tiādīsu	2275	
PA_atk-abh01_a:2275_4	hi maggaṃ gaṇhiṃsūti attho. Evamidhāpi gahaṇaṭṭhena pariyuṭṭhānaṃ veditabbaṃ. Paliveṭhanaṭṭhena	2275	
PA_atk-abh01_a:2275_5	latā viyāti latā. “Latā ubbhijja tiṭṭhatī”ti āgataṭṭhānepi ayaṃ taṇhā latāti vuttā.	2275	
PA_atk-abh01_a:2275_6	Vividhāni vatthūni icchatīti vevicchaṃ. Vaṭṭadukkhassa mūlanti dukkhamūlaṃ. Tasseva	2275	
PA_atk-abh01_a:2275_7	dukkhassa nidānanti dukkhanidānaṃ. Taṃ dukkhaṃ ito pabhavatīti dukkhappabhavo. Bandhanaṭṭhena	2275	
PA_atk-abh01_a:2275_8	pāso viyāti pāso. Mārassa pāso mārapāso. Duruggilanaṭṭhena baḷisaṃ viyāti baḷisaṃ.	2275	
PA_atk-abh01_a:2275_9	Mārassa baḷisaṃ mārabaḷisaṃ. Taṇhābhibhūtā mārassa visayaṃ nātikkamanti, tesaṃ upari	2275	
PA_atk-abh01_a:2275_10	māro vasaṃ vattetīti iminā pariyāyena mārassa visayoti māravisayo. Sandanaṭṭhena	22751	
PA_atk-abh01_a:2275_11	taṇhāva nadī taṇhānadī. Ajjhottharaṇaṭṭhena taṇhāva jālaṃ taṇhājālaṃ. Yathā sunakhā	22751	
PA_atk-abh01_a:2275_12	gaddulabaddhā yadicchakaṃ nīyanti, evaṃ taṇhābaddhā sattāpīti daḷhabandhanaṭṭhena	22751	
PA_atk-abh01_a:2275_13	gaddulaṃ viyāti gaddulaṃ. Taṇhāva gaddulaṃ taṇhāgaddulaṃ. Duppūraṇaṭṭhena taṇhāva	22751	
PA_atk-abh01_a:2275_14	samuddo taṇhāsamuddo.	22751	
PA_atk-abh01_a:2276_0	1066. Dosaniddese anatthaṃ me acarīti avuḍḍhiṃ me akāsi. Iminā upāyena sabbapadesu	2276	
PA_atk-abh01_a:2276_1	attho veditabbo. Aṭṭhāne vā pana āghātoti akāraṇe kopo – ekacco hi ‘devo ativassatī’ti	2276	
PA_atk-abh01_a:2276_2	kuppati, ‘na vassatī’ti kuppati, ‘sūriyo tappatī’ti kuppati, ‘na tappatī’ti kuppati,	2276	
PA_atk-abh01_a:2276_3	vāte vāyantepi kuppati, avāyantepi kuppati, sammajjituṃ asakkonto bodhipaṇṇānaṃ kuppati,	2276	
PA_atk-abh01_a:2276_4	cīvaraṃ pārupituṃ asakkonto vātassa kuppati, upakkhalitvā khāṇukassa kuppati idaṃ	2276	
PA_atk-abh01_a:2276_5	sandhāya vuttaṃ – aṭṭhāne vā pana āghāto jāyatīti. Tattha heṭṭhā navasu ṭhānesu satte	2276	
PA_atk-abh01_a:2276_6	ārabbha uppannattā kammapathabhedo hoti. Aṭṭhānāghāto pana saṅkhāresu uppanno kammapathabhedaṃ	2276	
PA_atk-abh01_a:2276_7	na karoti. Cittaṃ āghātento uppannoti cittassa āghāto. Tato balavataro paṭighāto.	2276	
PA_atk-abh01_a:2276_8	Paṭihaññanavasena paṭighaṃ. Paṭivirujjhatīti paṭivirodho. Kuppanavasena kopo. Pakopo	2276	
PA_atk-abh01_a:2276_9	sampakopoti upasaggena padaṃ vaḍḍhitaṃ. Dussanavasena doso. Padoso sampadosoti upasaggena	2276	
PA_atk-abh01_a:2276_10	padaṃ vaḍḍhitaṃ. Cittassa byāpattīti cittassa vipannatā, viparivattanākāro. Manaṃ	22761	
PA_atk-abh01_a:2276_11	padūsayamāno uppajjatīti manopadoso. Kujjhanavasena kodho. Kujjhanākāro kujjhanā.	22761	
PA_atk-abh01_a:2276_12	Kujjhitassa bhāvo kujjhitattaṃ.	22761	
PA_atk-abh01_a:2277_0	Idāni akusalaniddese vuttanayaṃ dassetuṃ doso dussanātiādi vuttaṃ. Tasmā “yo evarūpo	2277	
PA_atk-abh01_a:2277_1	cittassa āghāto…pe… kujjhitatta”nti ca idha vutto, “doso dussanā”tiādinā nayena heṭṭhā	2277	
PA_atk-abh01_a:2277_2	vutto, ayaṃ vuccati dosoti. Evamettha yojanā kātabbā. Evañhi sati punaruttidoso paṭisedhito	2277	
PA_atk-abh01_a:2277_3	hoti. Mohaniddeso amohaniddese vuttapaṭipakkhanayena veditabbo. Sabbākārena panesa	2277	
PA_atk-abh01_a:2277_4	vibhaṅgaṭṭhakathāyaṃ āvi bhavissati.	2277	
PA_atk-abh01_a:2278_0	1079. Tehi dhammehi ye dhammā sahetukāti tehi hetudhammehi ye aññe hetudhammā vā	2278	
PA_atk-abh01_a:2278_1	nahetudhammā vā te sahetukā. Ahetukapadepi eseva nayo. Ettha ca hetu hetuyeva ca	2278	
PA_atk-abh01_a:2278_2	hoti, tiṇṇaṃ vā dvinnaṃ vā ekato uppattiyaṃ sahetuko ca. Vicikicchuddhaccasahagato	2278	
PA_atk-abh01_a:2278_3	pana moho hetu ahetuko. Hetusampayuttadukaniddesepi eseva nayo.	2278	
PA_atk-abh01_a:2279_0	1091. Saṅkhatadukaniddese purimaduke vuttaṃ asaṅkhatadhātuṃ sandhāya yo eva so dhammoti	2279	
PA_atk-abh01_a:2279_1	ekavacananiddeso kato. Purimaduke pana bahuvacanavasena pucchāya uddhaṭattā ime dhammā	2279	
PA_atk-abh01_a:2279_2	appaccayāti pucchānusandhinayena bahuvacanaṃ kataṃ. Ime dhammā sanidassanātiādīsupi eseva nayo.	2279	
PA_atk-abh01_a:2280_0	1101. Kenaci viññeyyadukaniddese cakkhuviññeyyāti cakkhuviññāṇena vijānitabbā. Sesapadesupi	2280	
PA_atk-abh01_a:2280_1	eseva nayo. Ettha ca kenaci viññeyyāti cakkhuviññāṇādīsu kenaci ekena cakkhuviññāṇena	2280	
PA_atk-abh01_a:2280_2	vā sotaviññāṇena vā vijānitabbā. Kenaci na viññeyyāti teneva cakkhuviññāṇena vā sotaviññāṇena	2280	
PA_atk-abh01_a:2280_3	vā na vijānitabbā. ‘Evaṃ sante dvinnampi padānaṃ atthanānattato duko hotī’ti heṭṭhā	2280	
PA_atk-abh01_a:2280_4	vuttattā ‘ye te dhammā cakkhuviññeyyā na te dhammā sotaviññeyyā’ti ayaṃ duko na hoti.	2280	
PA_atk-abh01_a:2280_5	Rūpaṃ pana cakkhuviññeyyaṃ saddo na cakkhuviññeyyoti imamatthaṃ gahetvā ‘ye te dhammā	2280	
PA_atk-abh01_a:2280_6	cakkhuviññeyyā na te dhammā sotaviññeyyā, ye vā pana te dhammā sotaviññeyyā na te	2280	
PA_atk-abh01_a:2280_7	dhammā cakkhuviññeyyā’ti ayameko dukoti veditabbo. Evaṃ ekekaindriyamūlake cattāro	2280	
PA_atk-abh01_a:2280_8	cattāro katvā vīsati dukā vibhattāti veditabbā.	2280	
PA_atk-abh01_a:2281_0	Kiṃ pana ‘manoviññāṇena kenaci viññeyyā kenaci na viññeyyā’ natthi? Tenettha dukā	2281	
PA_atk-abh01_a:2281_1	na vuttāti? No natthi, vavatthānābhāvato pana na vuttā. Na hi, yathā cakkhuviññāṇena	2281	
PA_atk-abh01_a:2281_2	aviññeyyā evāti vavatthānaṃ atthi, evaṃ manoviññāṇenāpīti vavatthānābhāvato ettha	2281	
PA_atk-abh01_a:2281_3	dukā na vuttā. Manoviññāṇena pana kenaci viññeyyā ceva aviññeyyā cāti ayamattho atthi.	2281	
PA_atk-abh01_a:2281_4	Tasmā so avuttopi yathālābhavasena veditabbo. Manoviññāṇanti hi saṅkhyaṃ gatehi kāmāvacaradhammehi	2281	
PA_atk-abh01_a:2281_5	kāmāvacaradhammā eva tāva kehici viññeyyā kehici aviññeyyā. Tehiyeva rūpāvacarādidhammāpi	2281	
PA_atk-abh01_a:2281_6	kehici viññeyyā kehici aviññeyyā. Rūpāvacarehipi kāmāvacarā kehici viññeyyā kehici	2281	
PA_atk-abh01_a:2281_7	aviññeyyā. Teheva rūpāvacarādayopi kehici viññeyyā kehici aviññeyyā. Arūpāvacarehi	2281	
PA_atk-abh01_a:2281_8	pana kāmāvacarā rūpāvacarā apariyāpannā ca neva viññeyyā. Arūpāvacarā pana kehici	2281	
PA_atk-abh01_a:2281_9	viññeyyā kehici aviññeyyā. Tepi ca kecideva viññeyyā keci aviññeyyā. Apariyāpannehi	2281	
PA_atk-abh01_a:2281_10	kāmāvacarādayo neva viññeyyā. Apariyāpannā pana nibbānena aviññeyyattā kehici viññeyyā	22811	
PA_atk-abh01_a:2281_11	kehici aviññeyyā. Tepi ca maggaphalānaṃ aviññeyyattā kecideva viññeyyā keci aviññeyyāti.	22811	
PA_atk-abh01_a:2282_0	1102. Āsavaniddese pañcakāmaguṇiko rāgo kāmāsavo nāma. Rūpārūpabhavesu chandarāgo	2282	
PA_atk-abh01_a:2282_1	jhānanikanti sassatadiṭṭhisahajāto rāgo bhavavasena patthanā bhavāsavo nāma. Dvāsaṭṭhi	2282	
PA_atk-abh01_a:2282_2	diṭṭhiyo diṭṭhāsavo nāma. Aṭṭhasu ṭhānesu aññāṇaṃ avijjāsavo nāma. Tattha tattha	2282	
PA_atk-abh01_a:2282_3	āgatesu pana āsavesu asammohatthaṃ ekavidhādibhedo veditabbo. Atthato hete cirapārivāsiyaṭṭhena	2282	
PA_atk-abh01_a:2282_4	āsavāti evaṃ ekavidhāva honti. Vinaye pana “diṭṭhadhammikānaṃ āsavānaṃ saṃvarāya	2282	
PA_atk-abh01_a:2282_5	samparāyikānaṃ āsavānaṃ paṭighātāyā”ti duvidhena āgatā. Suttante saḷāyatane tāva	2282	
PA_atk-abh01_a:2282_6	“tayome, āvuso, āsavā – kāmāsavo bhavāsavo avijjāsavo”ti tividhena āgatā. Nibbedhikapariyāye	2282	
PA_atk-abh01_a:2282_7	“atthi, bhikkhave, āsavā nirayagamanīyā, atthi āsavā tiracchānayonigamanīyā, atthi	2282	
PA_atk-abh01_a:2282_8	āsavā pettivisayagamanīyā, atthi āsavā manussalokagamanīyā, atthi āsavā devalokagamanīyā”ti	2282	
PA_atk-abh01_a:2282_9	pañcavidhena āgatā. Chakkanipāte āhuneyyasutte – “atthi āsavā saṃvarā pahātabbā,	2282	
PA_atk-abh01_a:2282_10	atthi āsavā paṭisevanā pahātabbā, atthi āsavā adhivāsanā pahātabbā, atthi āsavā parivajjanā	22821	
PA_atk-abh01_a:2282_11	pahātabbā, atthi āsavā vinodanā pahātabbā, atthi āsavā bhāvanā pahātabbā”ti chabbidhena	22821	
PA_atk-abh01_a:2282_12	āgatā. Sabbāsavapariyāye ‘dassanapahātabbehi’ saddhiṃ sattavidhena āgatā. Idha panete	22821	
PA_atk-abh01_a:2282_13	kāmāsavādibhedato catubbidhena āgatā. Tatrāyaṃ vacanattho – pañcakāmaguṇasaṅkhāte	22821	
PA_atk-abh01_a:2282_14	kāme āsavo ‘kāmāsavo’. Rūpārūpasaṅkhāte kammato ca upapattito ca duvidhepi bhave	22821	
PA_atk-abh01_a:2282_15	āsavo ‘bhavāsavo’. Diṭṭhi eva āsavo ‘diṭṭhāsavo’. Avijjāva āsavo ‘avijjāsavo’.	22821	
PA_atk-abh01_a:2283_0	1103. Kāmesūti pañcasu kāmaguṇesu. Kāmacchandoti kāmasaṅkhāto chando, na kattukamyatāchando,	2283	
PA_atk-abh01_a:2283_1	na dhammacchando. Kāmanavasena rajjanavasena ca kāmoyeva rāgo kāmarāgo. Kāmanavasena	2283	
PA_atk-abh01_a:2283_2	nandanavasena ca kāmova nandīti kāmanandī. Evaṃ sabbattha kāmatthaṃ viditvā taṇhāyanaṭṭhena	2283	
PA_atk-abh01_a:2283_3	kāmataṇhā, sinehanaṭṭhena kāmasineho, pariḍayhanaṭṭhena kāmapariḷāho, mucchanaṭṭhena	2283	
PA_atk-abh01_a:2283_4	kāmamucchā, gilitvā pariniṭṭhāpanaṭṭhena kāmajjhosānanti veditabbaṃ. Ayaṃ vuccatīti	2283	
PA_atk-abh01_a:2283_5	ayaṃ aṭṭhahi padehi vibhatto kāmāsavo nāma vuccati.	2283	
PA_atk-abh01_a:2284	1104. Bhavesu bhavachandoti rūpārūpabhavesu bhavapatthanāvaseneva pavatto chando ‘bhavachando’. Sesapadānipi imināva nayena veditabbāni.	228	
PA_atk-abh01_a:2285_0	1105. Sassato lokoti vātiādīhi dasahākārehi diṭṭhippabhedova vutto. Tattha sassato	2285	
PA_atk-abh01_a:2285_1	lokoti ettha khandhapañcakaṃ lokoti gahetvā ‘ayaṃ loko nicco dhuvo sabbakāliko’ti	2285	
PA_atk-abh01_a:2285_2	gaṇhantassa ‘sassata’nti gahaṇākārappavattā diṭṭhi. Asassatoti tameva lokaṃ ‘ucchijjati	2285	
PA_atk-abh01_a:2285_3	vinassatī’ti gaṇhantassa ucchedagahaṇākārappavattā diṭṭhi. Antavāti parittakasiṇalābhino	2285	
PA_atk-abh01_a:2285_4	‘suppamatte vā sarāvamatte vā’ kasiṇe samāpannassa antosamāpattiyaṃ pavattitarūpārūpadhamme	2285	
PA_atk-abh01_a:2285_5	lokoti ca kasiṇaparicchedantena ca ‘antavā’ti gaṇhantassa ‘antavā loko’ti gahaṇākārappavattā	2285	
PA_atk-abh01_a:2285_6	diṭṭhi. Sā sassatadiṭṭhipi hoti ucchedadiṭṭhipi. Vipulakasiṇalābhino pana tasmiṃ	2285	
PA_atk-abh01_a:2285_7	kasiṇe samāpannassa antosamāpattiyaṃ pavattitarūpārūpadhamme lokoti ca kasiṇaparicchedantena	2285	
PA_atk-abh01_a:2285_8	ca ‘ananto’ti gaṇhantassa ‘anantavā loko’ti gahaṇākārappavattā diṭṭhi. Sā sassatadiṭṭhipi	2285	
PA_atk-abh01_a:2285_9	hoti, ucchedadiṭṭhipi.	2285	
PA_atk-abh01_a:2286_0	Taṃ jīvaṃ taṃ sarīranti bhedanadhammassa sarīrasseva ‘jīva’nti gahitattā sarīre ucchijjamāne	2286	
PA_atk-abh01_a:2286_1	‘jīvampi ucchijjatī’ti ucchedagahaṇākārappavattā diṭṭhi. Dutiyapade sarīrato aññassa	2286	
PA_atk-abh01_a:2286_2	jīvassa gahitattā sarīre ucchijjamānepi ‘jīvaṃ na ucchijjatī’ti sassatagahaṇākārappavattā	2286	
PA_atk-abh01_a:2286_3	diṭṭhi. Hoti tathāgato paraṃ maraṇātiādīsu satto tathāgato nāma. So paraṃ maraṇā	2286	
PA_atk-abh01_a:2286_4	hotīti gaṇhato paṭhamā sassatadiṭṭhi. Na hotīti gaṇhato dutiyā ucchedadiṭṭhi. Hoti	2286	
PA_atk-abh01_a:2286_5	ca na ca hotīti gaṇhato tatiyā ekaccasassatadiṭṭhi. Neva hoti na nahotīti gaṇhato	2286	
PA_atk-abh01_a:2286_6	catutthā amarāvikkhepadiṭṭhi. Ime dhammā āsavāti ime kāmāsavañca bhavāsavañca rāgavasena	2286	
PA_atk-abh01_a:2286_7	ekato katvā, saṅkhepato tayo, vitthārato cattāro dhammā āsavā nāma.	2286	
PA_atk-abh01_a:2287_0	Yo pana brahmānaṃ vimānakapparukkhaābharaṇesu chandarāgo uppajjati, so kāmāsavo hoti	2287	
PA_atk-abh01_a:2287_1	na hotīti? Na hoti. Kasmā? Pañcakāmaguṇikassa rāgassa idheva pahīnattā. Hetugocchakaṃ	2287	
PA_atk-abh01_a:2287_2	pana patvā lobho hetu nāma hoti. Ganthagocchakaṃ patvā abhijjhākāyagantho nāma. Kilesagocchakaṃ	2287	
PA_atk-abh01_a:2287_3	patvā lobho kileso nāma hoti. Diṭṭhisahajāto pana rāgo kāmāsavo hoti na hotīti? Na	2287	
PA_atk-abh01_a:2287_4	hoti; diṭṭhirāgo nāma hoti. Vuttañhetaṃ “diṭṭhirāgaratte purisapuggale dinnadānaṃ	2287	
PA_atk-abh01_a:2287_5	na mahapphalaṃ hoti, na mahānisaṃsa”nti.	2287	
PA_atk-abh01_a:2288_0	Ime pana āsave kilesapaṭipāṭiyāpi āharituṃ vaṭṭati, maggapaṭipāṭiyāpi. Kilesapaṭipāṭiyā	2288	
PA_atk-abh01_a:2288_1	kāmāsavo anāgāmimaggena pahīyati, bhavāsavo arahattamaggena, diṭṭhāsavo sotāpattimaggena,	2288	
PA_atk-abh01_a:2288_2	avijjāsavo arahattamaggena. Maggapaṭipāṭiyā sotāpattimaggena diṭṭhāsavo pahīyati,	2288	
PA_atk-abh01_a:2288_3	anāgāmimaggena kāmāsavo, arahattamaggena bhavāsavo avijjāsavo cāti.	2288	
PA_atk-abh01_a:2289_0	1121. Saṃyojanesu mānaniddese seyyohamasmīti mānoti uttamaṭṭhena ‘ahaṃ seyyo’ti evaṃ	2289	
PA_atk-abh01_a:2289_1	uppannamāno. Sadisohamasmīti mānoti samasamaṭṭhena ‘ahaṃ sadiso’ti evaṃ uppannamāno.	2289	
PA_atk-abh01_a:2289_2	Hīnohamasmīti mānoti lāmakaṭṭhena ‘ahaṃ hīno’ti evaṃ uppannamāno. Evaṃ seyyamāno	2289	
PA_atk-abh01_a:2289_3	sadisamāno hīnamānoti ime tayo mānā tiṇṇaṃ janānaṃ uppajjanti. Seyyassāpi hi ‘ahaṃ	2289	
PA_atk-abh01_a:2289_4	seyyo sadiso hīno’ti tayo mānā uppajjanti. Sadisassāpi, hīnassāpi. Tattha seyyassa	2289	
PA_atk-abh01_a:2289_5	seyyamānova yāthāvamāno, itare dve ayāthāvamānā. Sadisassa sadisamānova…pe… hīnassa	2289	
PA_atk-abh01_a:2289_6	hīnamānova yāthāvamāno, itare dve ayāthāvamānā. Iminā kiṃ kathitaṃ? Ekassa tayo mānā	2289	
PA_atk-abh01_a:2289_7	uppajjantīti kathitaṃ. Khuddakavatthuke pana paṭhamakamānabhājanīye eko māno tiṇṇaṃ	2289	
PA_atk-abh01_a:2289_8	janānaṃ uppajjatīti kathito.	2289	
PA_atk-abh01_a:2290_0	Mānakaraṇavasena māno. Maññanā maññitattanti ākārabhāvaniddesā. Ussitaṭṭhena unnati.	2290	
PA_atk-abh01_a:2290_1	Yassuppajjati taṃ puggalaṃ unnāmeti, ukkhipitvā ṭhapetīti unnamo. Samussitaṭṭhena	2290	
PA_atk-abh01_a:2290_2	dhajo. Ukkhipanaṭṭhena cittaṃ sampaggaṇhātīti sampaggāho. Ketu vuccati bahūsu dhajesu	2290	
PA_atk-abh01_a:2290_3	accuggatadhajo. Mānopi punappunaṃ uppajjamāno aparāpare upādāya accuggataṭṭhena ketu	2290	
PA_atk-abh01_a:2290_4	viyāti ‘ketu’. Ketuṃ icchatīti ketukamyaṃ, tassa bhāvo ketukamyatā. Sā pana cittassa,	2290	
PA_atk-abh01_a:2290_5	na attano. Tena vuttaṃ – ‘ketukamyatā cittassā’ti. Mānasampayuttañhi cittaṃ ketuṃ	2290	
PA_atk-abh01_a:2290_6	icchati. Tassa ca bhāvo ketukamyatā; ketusaṅkhāto mānoti.	2290	
PA_atk-abh01_a:2291_0	1126. Issāniddese yā paralābhasakkāragarukāramānanavandanapūjanāsu issāti yā etesu	2291	
PA_atk-abh01_a:2291_1	paresaṃ lābhādīsu ‘kiṃ iminā imesa’nti parasampattikhiyyanalakkhaṇā issā. Tattha	2291	
PA_atk-abh01_a:2291_2	lābhoti cīvarādīnaṃ catunnaṃ paccayānaṃ paṭilābho. Issukī hi puggalo parassa taṃ	2291	
PA_atk-abh01_a:2291_3	lābhaṃ khiyyati, ‘kiṃ imassa iminā’ti na icchati. Sakkāroti tesaṃyeva paccayānaṃ	2291	
PA_atk-abh01_a:2291_4	sukatānaṃ sundarānaṃ paṭilābho. Garukāroti garukiriyā, bhāriyakaraṇaṃ. Mānananti	2291	
PA_atk-abh01_a:2291_5	manena piyakaraṇaṃ. Vandananti pañcapatiṭṭhitena vandanaṃ. Pūjanāti gandhamālādīhi	2291	
PA_atk-abh01_a:2291_6	pūjanā. Issāyanavasena issā. Issākāro issāyanā. Issāyitabhāvo issāyitattaṃ. Usūyādīni issādivevacanāni.	2291	
PA_atk-abh01_a:2292_0	Imissā pana issāya khiyyanalakkhaṇaṃ āgārikenāpi anāgārikenāpi dīpetabbaṃ. Āgāriko	2292	
PA_atk-abh01_a:2292_1	hi ekacco kasivaṇijjādīsu aññatarena ājīvena attano purisakāraṃ nissāya bhaddakaṃ	2292	
PA_atk-abh01_a:2292_2	yānaṃ vā vāhanaṃ vā ratanaṃ vā labhati. Aparo tassa alābhatthiko tena lābhena na	2292	
PA_atk-abh01_a:2292_3	tussati. ‘Kadā nu kho esa imāya sampattiyā parihāyitvā kapaṇo hutvā carissatī’ti	2292	
PA_atk-abh01_a:2292_4	cintetvā ekena kāraṇena tasmiṃ tāya sampattiyā parihīne attamano hoti. Anāgārikopi	2292	
PA_atk-abh01_a:2292_5	eko issāmanako aññaṃ attano sutapariyattiādīni nissāya uppannalābhādisampattiṃ disvā	2292	
PA_atk-abh01_a:2292_6	‘kadā nu kho eso imehi lābhādīhi parihāyissatī’ti cintetvā, yadā taṃ ekena kāraṇena	2292	
PA_atk-abh01_a:2292_7	parihīnaṃ passati, tadā attamano hoti. Evaṃ parasampattikhiyyanalakkhaṇā ‘issā’ti veditabbā.	2292	
PA_atk-abh01_a:2293	1127. Macchariyaniddese vatthuto macchariyadassanatthaṃ ‘pañca macchariyāni āvāsamacchariya’ntiādi vuttaṃ. Tattha āvāse macchariyaṃ āvāsamacchariyaṃ. Sesapadesupi eseva nayo.	229	
PA_atk-abh01_a:2294_0	Āvāso nāma sakalārāmopi pariveṇampi ekovarakopi rattiṭṭhānadivāṭṭhānādīnipi. Tesu	2294	
PA_atk-abh01_a:2294_1	vasantā sukhaṃ vasanti paccaye labhanti. Eko bhikkhu vattasampannasseva pesalassa	2294	
PA_atk-abh01_a:2294_2	bhikkhuno tattha āgamanaṃ na icchati. Āgatopi ‘khippaṃ gacchatū’ti cinteti. Idaṃ	2294	
PA_atk-abh01_a:2294_3	‘āvāsamacchariyaṃ’ nāma. Bhaṇḍanakārakādīnaṃ pana tattha vāsaṃ anicchato āvāsamacchariyaṃ nāma na hoti.	2294	
PA_atk-abh01_a:2295_0	Kulanti upaṭṭhākakulampi ñātikulampi. Tattha aññassa upasaṅkamanaṃ anicchato kulamacchariyaṃ	2295	
PA_atk-abh01_a:2295_1	hoti. Pāpapuggalassa pana upasaṅkamanaṃ anicchantopi maccharī nāma na hoti. So hi	2295	
PA_atk-abh01_a:2295_2	tesaṃ pasādabhedāya paṭipajjati. Pasādaṃ rakkhituṃ samatthasseva pana bhikkhuno tattha	2295	
PA_atk-abh01_a:2295_3	upasaṅkamanaṃ anicchanto maccharī nāma hoti.	2295	
PA_atk-abh01_a:2296_0	Lābhoti catupaccayalābhova. Taṃ aññasmiṃ sīlavanteyeva labhante ‘mā labhatū’ti cintentassa	2296	
PA_atk-abh01_a:2296_1	lābhamacchariyaṃ hoti. Yo pana saddhādeyyaṃ vinipāteti, aparibhogadupparibhogādivasena	2296	
PA_atk-abh01_a:2296_2	vināseti, pūtibhāvaṃ gacchantampi aññassa na deti, taṃ disvā ‘sace imaṃ esa na labheyya,	2296	
PA_atk-abh01_a:2296_3	añño sīlavā labheyya, paribhogaṃ gaccheyyā’ti cintentassa macchariyaṃ nāma natthi.	2296	
PA_atk-abh01_a:2297_0	Vaṇṇo nāma sarīravaṇṇopi guṇavaṇṇopi. Tattha sarīravaṇṇe maccharipuggalo ‘paro pāsādiko	2297	
PA_atk-abh01_a:2297_1	rūpavā’ti vutte taṃ na kathetukāmo hoti. Guṇavaṇṇamaccharī sīlena dhutaṅgena paṭipadāya	2297	
PA_atk-abh01_a:2297_2	ācārena vaṇṇaṃ na kathetukāmo hoti.	2297	
PA_atk-abh01_a:2298_0	Dhammoti pariyattidhammo ca paṭivedhadhammo ca. Tattha ariyasāvakā paṭivedhadhammaṃ	2298	
PA_atk-abh01_a:2298_1	na maccharāyanti, attanā paṭividdhadhamme sadevakassa lokassa paṭivedhaṃ icchanti.	2298	
PA_atk-abh01_a:2298_2	Taṃ pana paṭivedhaṃ ‘pare jānantū’ti icchanti. Tantidhammeyeva pana dhammamacchariyaṃ	2298	
PA_atk-abh01_a:2298_3	nāma hoti. Tena samannāgato puggalo yaṃ guḷhaṃ ganthaṃ vā kathāmaggaṃ vā jānāti taṃ	2298	
PA_atk-abh01_a:2298_4	aññaṃ na jānāpetukāmo hoti. Yo pana puggalaṃ upaparikkhitvā dhammānuggahena, dhammaṃ	2298	
PA_atk-abh01_a:2298_5	vā upaparikkhitvā puggalānuggahena na deti, ayaṃ dhammamaccharī nāma na hoti.	2298	
PA_atk-abh01_a:2299_0	Tattha ekacco puggalo lolo hoti, kālena samaṇo hoti, kālena brāhmaṇo, kālena nigaṇṭho.	2299	
PA_atk-abh01_a:2299_1	Yo hi bhikkhu ‘ayaṃ puggalo paveṇiāgataṃ tantiṃ saṇhaṃ sukhumaṃ dhammantaraṃ bhinditvā	2299	
PA_atk-abh01_a:2299_2	āluḷissatī’ti na deti, ayaṃ puggalaṃ upaparikkhitvā dhammānuggahena na deti nāma.	2299	
PA_atk-abh01_a:2299_3	Yo pana ‘ayaṃ dhammo saṇho sukhumo, sacāyaṃ puggalo gaṇhissati aññaṃ byākaritvā attānaṃ	2299	
PA_atk-abh01_a:2299_4	āvikatvā nassissatī’ti na deti, ayaṃ dhammaṃ upaparikkhitvā puggalānuggahena na deti	2299	
PA_atk-abh01_a:2299_5	nāma. Yo pana ‘sacāyaṃ imaṃ dhammaṃ gaṇhissati, amhākaṃ samayaṃ bhindituṃ samattho	2299	
PA_atk-abh01_a:2299_6	bhavissatī’ti na deti, ayaṃ dhammamaccharī nāma hoti.	2299	
PA_atk-abh01_a:2300_0	Imesu pañcasu macchariyesu āvāsamacchariyena tāva yakkho vā peto vā hutvā tasseva	2300	
PA_atk-abh01_a:2300_1	āvāsassa saṅkāraṃ sīsena ukkhipitvā vicarati. Kulamacchariyena tasmiṃ kule aññesaṃ	2300	
PA_atk-abh01_a:2300_2	dānamānanādīni karonte disvā ‘bhinnaṃ vatidaṃ kulaṃ mamā’ti cintayato lohitampi mukhato	2300	
PA_atk-abh01_a:2300_3	uggacchati, kucchivirecanampi hoti, antānipi khaṇḍākhaṇḍāni hutvā nikkhamanti. Lābhamacchariyena	2300	
PA_atk-abh01_a:2300_4	saṅghassa vā gaṇassa vā santake lābhe maccharāyitvā puggalikaparibhogaṃ viya paribhuñjitvā	2300	
PA_atk-abh01_a:2300_5	yakkho vā peto vā mahāajagaro vā hutvā nibbattati. Sarīravaṇṇaguṇavaṇṇamaccharena	2300	
PA_atk-abh01_a:2300_6	pariyattidhammamacchariyena ca attanova vaṇṇaṃ vaṇṇeti, paresaṃ vaṇṇe ‘kiṃ vaṇṇo	2300	
PA_atk-abh01_a:2300_7	eso’ti taṃ taṃ dosaṃ vadanto pariyattidhammañca kassaci kiñci adento dubbaṇṇo ceva eḷamūgo ca hoti.	2300	
PA_atk-abh01_a:2301_0	Apica āvāsamacchariyena lohagehe paccati. Kulamacchariyena appalābho hoti. Lābhamacchariyena	2301	
PA_atk-abh01_a:2301_1	gūthaniraye nibbattati. Vaṇṇamacchariyena bhave bhave nibbattassa vaṇṇo nāma na hoti.	2301	
PA_atk-abh01_a:2301_2	Dhammamacchariyena kukkuḷaniraye nibbattatīti.	2301	
PA_atk-abh01_a:2302_0	Maccharāyanavasena maccheraṃ. Maccharāyanākāro maccharāyanā. Maccharena ayitassa	2302	
PA_atk-abh01_a:2302_1	maccherasamaṅgino bhāvo maccharāyitattaṃ. ‘Mayhameva hontu mā aññassā’ti sabbāpi	2302	
PA_atk-abh01_a:2302_2	attano sampattiyo byāpetuṃ na icchatīti viviccho. Vivicchassa bhāvo vevicchaṃ, mudumacchariyassetaṃ	2302	
PA_atk-abh01_a:2302_3	nāmaṃ. Kadariyo vuccati anādaro. Tassa bhāvo kadariyaṃ. Thaddhamacchariyassetaṃ nāmaṃ.	2302	
PA_atk-abh01_a:2302_4	Tena hi samannāgato puggalo parampi paresaṃ dadamānaṃ nivāreti. Vuttampi cetaṃ –	2302	
PA_atk-abh01_a:2303	Kadariyo pāpasaṅkappo, micchādiṭṭhi anādaro;	230	
PA_atk-abh01_a:2304	Dadamānaṃ nivāreti, yācamānāna bhojananti. ;	230	
PA_atk-abh01_a:2305_0	Yācake disvā kaṭukabhāvena cittaṃ añcati saṅkocetīti kaṭukañcuko. Tassa bhāvo kaṭukañcukatā.	2305	
PA_atk-abh01_a:2305_1	Aparo nayo – kaṭukañcukatā vuccati kaṭacchuggāho. Samatittikapuṇṇāya hi ukkhaliyā	2305	
PA_atk-abh01_a:2305_2	bhattaṃ gaṇhanto sabbatobhāgena saṅkuṭitena aggakaṭacchunā gaṇhāti, pūretvā gahetuṃ	2305	
PA_atk-abh01_a:2305_3	na sakkoti; evaṃ maccharipuggalassa cittaṃ saṅkucati. Tasmiṃ saṅkucite kāyopi tatheva	2305	
PA_atk-abh01_a:2305_4	saṅkucati, paṭikuṭati, paṭinivattati, na sampasāriyatīti maccheraṃ ‘kaṭukañcukatā’ti vuttaṃ.	2305	
PA_atk-abh01_a:2306_0	Aggahitattaṃ cittassāti paresaṃ upakārakaraṇe dānādinā ākārena yathā na sampasāriyati,	2306	
PA_atk-abh01_a:2306_1	evaṃ āvaritvā gahitabhāvo cittassa. Yasmā pana maccharipuggalo attano santakaṃ paresaṃ	2306	
PA_atk-abh01_a:2306_2	adātukāmo hoti parasantakaṃ gaṇhitukāmo, tasmā ‘idaṃ acchariyaṃ mayhameva hotu, mā	2306	
PA_atk-abh01_a:2306_3	aññassā’ti pavattivasenassa attasampattinigūhanalakkhaṇatā attasampattiggahaṇalakkhaṇatā	2306	
PA_atk-abh01_a:2306_4	vā veditabbā. Sesaṃ imasmiṃ gocchake uttānatthameva.	2306	
PA_atk-abh01_a:2307_0	Imāni pana saṃyojanāni kilesapaṭipāṭiyāpi āharituṃ vaṭṭati maggapaṭipāṭiyāpi. Kilesapaṭipāṭiyā	2307	
PA_atk-abh01_a:2307_1	kāmarāgapaṭighasaṃyojanāni anāgāmimaggena pahīyanti, mānasaṃyojanaṃ arahattamaggena,	2307	
PA_atk-abh01_a:2307_2	diṭṭhivicikicchāsīlabbataparāmāsā sotāpattimaggena, bhavarāgasaṃyojanaṃ arahattamaggena,	2307	
PA_atk-abh01_a:2307_3	issāmacchariyāni sotāpattimaggena, avijjā arahattamaggena. Maggapaṭipāṭiyā diṭṭhivicikicchāsīlabbataparāmāsaissāmacchariyāni	2307	
PA_atk-abh01_a:2307_4	sotāpattimaggena pahīyanti, kāmarāgapaṭighā anāgāmimaggena, mānabhavarāgaavijjā arahattamaggenāti.	2307	
PA_atk-abh01_a:2308_0	1140. Ganthagocchake nāmakāyaṃ gantheti, cutipaṭisandhivasena vaṭṭasmiṃ ghaṭetīti	2308	
PA_atk-abh01_a:2308_1	kāyagantho. Sabbaññubhāsitampi paṭikkhipitvā sassato loko idameva saccaṃ moghamaññanti	2308	
PA_atk-abh01_a:2308_2	iminā ākārena abhinivisatīti idaṃsaccābhiniveso. Yasmā pana abhijjhākāmarāgānaṃ viseso	2308	
PA_atk-abh01_a:2308_3	atthi, tasmā abhijjhākāyaganthassa padabhājane “yo kāmesu kāmacchando kāmarāgo”ti	2308	
PA_atk-abh01_a:2308_4	avatvā yo rāgo sārāgotiādi vuttaṃ. Iminā yaṃ heṭṭhā vuttaṃ ‘brahmānaṃ vimānādīsu	2308	
PA_atk-abh01_a:2308_5	chandarāgo kāmāsavo na hoti, ganthagocchakaṃ patvā abhijjhākāyagantho hotī’ti taṃ	2308	
PA_atk-abh01_a:2308_6	suvuttanti veditabbaṃ. Parato kilesagocchakepi eseva nayo. Ṭhapetvā sīlabbataparāmāsanti	2308	
PA_atk-abh01_a:2308_7	idaṃ yasmā sīlabbataparāmāso ‘idameva sacca’ntiādinā ākārena nābhinivisati, ‘sīlena	2308	
PA_atk-abh01_a:2308_8	suddhī’tiādinā eva pana abhinivisati, tasmā micchādiṭṭhibhūtampi taṃ paṭikkhipanto ‘ṭhapetvā’ti āha.	2308	
PA_atk-abh01_a:2309_0	1162. Nīvaraṇagocchakassa thinamiddhaniddese cittassa akallatāti cittassa gilānabhāvo.	2309	
PA_atk-abh01_a:2309_1	Gilāno hi akallakoti vuccati. Vinayepi vuttaṃ – “nāhaṃ, bhante, akallako”ti. Akammaññatāti	2309	
PA_atk-abh01_a:2309_2	cittagelaññasaṅkhātova akammaññatākāro. Olīyanāti olīyanākāro. Iriyāpathikacittañhi	2309	
PA_atk-abh01_a:2309_3	iriyāpathaṃ sandhāretuṃ asakkontaṃ, rukkhe vagguli viya, khīle laggitaphāṇitavārako	2309	
PA_atk-abh01_a:2309_4	viya ca, olīyati. Tassa taṃ ākāraṃ sandhāya olīyanāti vuttaṃ. Dutiyapadaṃ upasaggavasena	2309	
PA_atk-abh01_a:2309_5	vaḍḍhitaṃ. Līnanti avipphārikatāya paṭikuṭitaṃ. Itare dve ākārabhāvaniddesā. Thinanti	2309	
PA_atk-abh01_a:2309_6	sappipiṇḍo viya avipphārikatāya ghanabhāvena ṭhitaṃ. Thiyanāti ākāraniddeso. Thiyitabhāvo	2309	
PA_atk-abh01_a:2309_7	thiyitattaṃ, avipphāravaseneva thaddhatāti attho.	2309	
PA_atk-abh01_a:2310_0	1163. Kāyassāti khandhattayasaṅkhātassa nāmakāyassa. Akallatā akammaññatāti heṭṭhā	2310	
PA_atk-abh01_a:2310_1	vuttanayameva. Megho viya ākāsaṃ kāyaṃ onayhatīti onāho. Sabbatobhāgena onāho pariyonāho.	2310	
PA_atk-abh01_a:2310_2	Abbhantare samorundhatīti antosamorodho. Yathā hi nagare rundhitvā gahite manussā	2310	
PA_atk-abh01_a:2310_3	bahi nikkhamituṃ na labhanti, evampi middhena samoruddhā dhammā vipphāravasena nikkhamituṃ	2310	
PA_atk-abh01_a:2310_4	na labhanti. Tasmā antosamorodhoti vuttaṃ. Medhatīti middhaṃ; akammaññabhāvena vihiṃsatīti	2310	
PA_atk-abh01_a:2310_5	attho. Supanti tenāti soppaṃ. Akkhidalādīnaṃ pacalabhāvaṃ karotīti pacalāyikā. Supanā	2310	
PA_atk-abh01_a:2310_6	supitattanti ākārabhāvaniddesā. Yaṃ pana tesaṃ purato soppapadaṃ tassa punavacane	2310	
PA_atk-abh01_a:2310_7	kāraṇaṃ vuttameva. Idaṃ vuccati thinamiddhanīvaraṇanti idaṃ thinañca middhañca ekato	2310	
PA_atk-abh01_a:2310_8	katvā āvaraṇaṭṭhena thinamiddhanīvaraṇanti vuccati. Yaṃ yebhuyyena sekkhaputhujjanānaṃ	2310	
PA_atk-abh01_a:2310_9	niddāya pubbabhāgaaparabhāgesu uppajjati taṃ arahattamaggena samucchijjati. Khīṇāsavānaṃ	2310	
PA_atk-abh01_a:2310_10	pana karajakāyassa dubbalabhāvena bhavaṅgotaraṇaṃ hoti, tasmiṃ asammisse vattamāne	23101	
PA_atk-abh01_a:2310_11	te supanti, sā nesaṃ niddā nāma hoti. Tenāha bhagavā – “abhijānāmi kho panāhaṃ, aggivessana,	23101	
PA_atk-abh01_a:2310_12	gimhānaṃ pacchime māse catugguṇaṃ saṅghāṭiṃ paññapetvā dakkhiṇena passena sato sampajāno	23101	
PA_atk-abh01_a:2310_13	niddaṃ okkamitā”ti. Evarūpo panāyaṃ karajakāyassa dubbalabhāvo na maggavajjho, upādinnakepi	23101	
PA_atk-abh01_a:2310_14	anupādinnakepi labbhati. Upādinnake labbhamāno yadā khīṇāsavo dīghamaggaṃ gato hoti,	23101	
PA_atk-abh01_a:2310_15	aññataraṃ vā pana kammaṃ katvā kilanto, evarūpe kāle labbhati. Anupādinnake labbhamāno	23101	
PA_atk-abh01_a:2310_16	paṇṇapupphesu labbhati. Ekaccānañhi rukkhānaṃ paṇṇāni sūriyātapena pasāriyanti rattiṃ	23101	
PA_atk-abh01_a:2310_17	paṭikuṭanti, padumapupphādīni sūriyātapena pupphanti, rattiṃ puna paṭikuṭanti. Idaṃ	23101	
PA_atk-abh01_a:2310_18	pana middhaṃ akusalattā khīṇāsavānaṃ na hotīti.	23101	
PA_atk-abh01_a:2311_0	Tattha siyā – “na middhaṃ akusalaṃ. Kasmā? Rūpattā. Rūpañhi abyākataṃ. Idañca rūpaṃ.	2311	
PA_atk-abh01_a:2311_1	Tenevettha ‘kāyassa akallatā akammaññatā’ti kāyaggahaṇaṃ kata”nti. Yadi ‘kāyassā’ti	2311	
PA_atk-abh01_a:2311_2	vuttamattenevetaṃ rūpaṃ, kāyapassaddhādayopi dhammā rūpameva bhaveyyuṃ. ‘Sukhañca	2311	
PA_atk-abh01_a:2311_3	kāyena paṭisaṃvedeti’ ‘kāyena ceva paramasaccaṃ sacchikarotī’ti sukhapaṭisaṃvedanaparamatthasaccasacchikaraṇānipi	2311	
PA_atk-abh01_a:2311_4	rūpakāyeneva siyuṃ. Tasmā na vattabbametaṃ ‘rūpaṃ middha’nti. Nāmakāyo hettha kāyo	2311	
PA_atk-abh01_a:2311_5	nāma. Yadi nāmakāyo, atha kasmā ‘soppaṃ pacalāyikā’ti vuttaṃ? Na hi nāmakāyo supati,	2311	
PA_atk-abh01_a:2311_6	na ca pacalāyatīti. ‘Liṅgādīni viya indriyassa, tassa phalattā. Yathā hi ‘itthiliṅgaṃ	2311	
PA_atk-abh01_a:2311_7	itthinimittaṃ itthikuttaṃ itthākappo’ti imāni liṅgādīni itthindriyassa phalattā vuttāni,	2311	
PA_atk-abh01_a:2311_8	evaṃ imassāpi nāmakāyagelaññasaṅkhātassa middhassa phalattā soppādīni vuttāni. Middhe	2311	
PA_atk-abh01_a:2311_9	hi sati tāni hontīti. Phalūpacārena, middhaṃ arūpampi samānaṃ ‘soppaṃ pacalāyikā	2311	
PA_atk-abh01_a:2311_10	supanā supitatta’nti vuttaṃ.	23111	
PA_atk-abh01_a:2312_0	‘Akkhidalādīnaṃ pacalabhāvaṃ karotīti pacalāyikā’ti vacanatthenāpi cāyamattho sādhitoyevāti	2312	
PA_atk-abh01_a:2312_1	na rūpaṃ middhaṃ. Onāhādīhipi cassa arūpabhāvo dīpitoyeva. Na hi rūpaṃ nāmakāyassa	2312	
PA_atk-abh01_a:2312_2	‘onāho pariyonāho antosamorodho’ hotīti. ‘Nanu ca imināva kāraṇenetaṃ rūpaṃ? Na hi	2312	
PA_atk-abh01_a:2312_3	arūpaṃ kassaci onāho, na pariyonāho, na antosamorodho hotī’ti. Yadi evaṃ, āvaraṇampi	2312	
PA_atk-abh01_a:2312_4	na bhaveyya. Tasmā. Yathā kāmacchandādayo arūpadhammā āvaraṇaṭṭhena nīvaraṇā, evaṃ	2312	
PA_atk-abh01_a:2312_5	imassāpi onāhanādiatthena onāhāditā veditabbā. Apica “pañca nīvaraṇe pahāya cetaso	2312	
PA_atk-abh01_a:2312_6	upakkilese paññāya dubbalīkaraṇe”ti vacanatopetaṃ arūpaṃ. Na hi rūpaṃ cittupakkileso,	2312	
PA_atk-abh01_a:2312_7	na paññāya dubbalīkaraṇaṃ hotīti.	2312	
PA_atk-abh01_a:2313	Kasmā na hoti? Nanu vuttaṃ –	231	
PA_atk-abh01_a:2314	“Santi, bhikkhave, eke samaṇabrāhmaṇā suraṃ pivanti merayaṃ, surāmerayapānā appaṭiviratā, ayaṃ, bhikkhave, paṭhamo samaṇabrāhmaṇānaṃ upakkileso”ti.	231	
PA_atk-abh01_a:2315_0	Aparampi vuttaṃ “cha khome, gahapatiputta, ādīnavā surāmerayamajjapamādaṭṭhānānuyoge	2315	
PA_atk-abh01_a:2315_1	– sandiṭṭhikā dhanajāni, kalahappavaḍḍhanī, rogānaṃ āyatanaṃ, akittisañjananī, kopīnanidaṃsanī,	2315	
PA_atk-abh01_a:2315_2	paññāya dubbalīkaraṇītveva chaṭṭhaṃ padaṃ bhavatī”ti. Paccakkhatopi cetaṃ siddhameva.	2315	
PA_atk-abh01_a:2315_3	Yathā majje udaragate, cittaṃ saṃkilissati, paññā dubbalā hoti, tasmā majjaṃ viya	2315	
PA_atk-abh01_a:2315_4	middhampi cittasaṃkileso ceva paññāya dubbalīkaraṇañca siyāti. Na, paccayaniddesato.	2315	
PA_atk-abh01_a:2315_5	Yadi hi majjaṃ saṃkileso bhaveyya, so “ime pañca nīvaraṇe pahāya cetaso upakkilese”ti	2315	
PA_atk-abh01_a:2315_6	vā, “evameva kho, bhikkhave, pañcime cittassa upakkilesā, yehi upakkilesehi upakkiliṭṭhaṃ	2315	
PA_atk-abh01_a:2315_7	cittaṃ na ceva mudu hoti, na ca kammaniyaṃ, na ca pabhassaraṃ, pabhaṅgu ca, na ca	2315	
PA_atk-abh01_a:2315_8	sammā samādhiyati āsavānaṃ khayāya. Katame pañca? Kāmacchando, bhikkhave, cittassa	2315	
PA_atk-abh01_a:2315_9	upakkileso”ti vā, “katame ca, bhikkhave, cittassa upakkilesā? Abhijjhā visamalobho	2315	
PA_atk-abh01_a:2315_10	cittassa upakkileso”ti vā – evamādīsu upakkilesaniddesesu niddesaṃ āgaccheyya. Yasmā	23151	
PA_atk-abh01_a:2315_11	pana tasmiṃ pīte upakkilesā uppajjanti ye cittasaṃkilesā ceva paññāya ca dubbalīkaraṇā	23151	
PA_atk-abh01_a:2315_12	honti, tasmā taṃ tesaṃ paccayattā paccayaniddesato evaṃ vuttaṃ. Middhaṃ pana sayameva	23151	
PA_atk-abh01_a:2315_13	cittassa saṃkileso ceva paññāya dubbalīkaraṇañcāti arūpameva middhaṃ.	23151	
PA_atk-abh01_a:2316_0	Kiñca bhiyyo? Sampayogavacanato. “Thinamiddhanīvaraṇaṃ avijjānīvaraṇena nīvaraṇañceva	2316	
PA_atk-abh01_a:2316_1	nīvaraṇasampayuttañcā”ti hi vuttaṃ. Tasmā sampayogavacanato nayidaṃ rūpaṃ. Na hi	2316	
PA_atk-abh01_a:2316_2	rūpaṃ sampayuttasaṅkhyaṃ labhatīti. Athāpi siyā – ‘yathālābhavasenetaṃ vuttaṃ. Yathā	2316	
PA_atk-abh01_a:2316_3	hi “sippisambukampi sakkharakathalampi macchagumbampi carantampi tiṭṭhantampī”ti	2316	
PA_atk-abh01_a:2316_4	evaṃ ekato katvā yathālābhavasena vuttaṃ. Sakkharakathalañhi tiṭṭhati yeva na carati,	2316	
PA_atk-abh01_a:2316_5	itaradvayaṃ tiṭṭhatipi caratipi. Evamidhāpi middhaṃ nīvaraṇameva, na sampayuttaṃ,	2316	
PA_atk-abh01_a:2316_6	thinaṃ nīvaraṇampi sampayuttampīti sabbaṃ ekato katvā yathālābhavasena “nīvaraṇañceva	2316	
PA_atk-abh01_a:2316_7	nīvaraṇasampayuttañcā”ti vuttaṃ. Middhaṃ pana yathā sakkharakathalaṃ tiṭṭhateva na	2316	
PA_atk-abh01_a:2316_8	carati, evaṃ nīvaraṇameva, na sampayuttaṃ. Tasmā rūpameva middhanti. Na, rūpabhāvāsiddhito.	2316	
PA_atk-abh01_a:2316_9	Sakkharakathalañhi na caratīti vināpi suttena siddhaṃ. Tasmā tattha yathālābhavasenattho	2316	
PA_atk-abh01_a:2316_10	hotu. Middhaṃ pana rūpanti asiddhametaṃ. Na sakkā tassa iminā suttena rūpabhāvo sādhetunti	23161	
PA_atk-abh01_a:2316_11	middhassa rūpabhāvāsiddhito na idaṃ yathālābhavasena vuttanti arūpameva middhaṃ.	23161	
PA_atk-abh01_a:2317_0	Kiñca bhiyyo? ‘Cattattā’tiādivacanato. Vibhaṅgasmiñhi “vigatathinamiddhoti tassa	2317	
PA_atk-abh01_a:2317_1	thinamiddhassa cattattā vantattā muttattā pahīnattā paṭinissaṭṭhattā, tena vuccati	2317	
PA_atk-abh01_a:2317_2	vigatathinamiddho”ti ca, “idaṃ cittaṃ imamhā thinamiddhā sodheti visodheti parisodheti	2317	
PA_atk-abh01_a:2317_3	moceti vimoceti parimoceti, tena vuccati thinamiddhā cittaṃ parisodheti” cāti – evaṃ	2317	
PA_atk-abh01_a:2317_4	‘cattattā’tiādi vuttaṃ. Na ca ‘rūpaṃ’ evaṃ vuccati, tasmāpi arūpameva middhanti.	2317	
PA_atk-abh01_a:2317_5	Na, cittajassāsambhavavacanato. Tividhañhi middhaṃ – cittajaṃ utujaṃ āhārajañca.	2317	
PA_atk-abh01_a:2317_6	Tasmā yaṃ tattha cittajaṃ tassa vibhaṅge jhānacittehi asambhavo vutto, na arūpabhāvo	2317	
PA_atk-abh01_a:2317_7	sādhitoti rūpameva middhanti. Na, rūpabhāvāsiddhitova. Middhassa hi rūpabhāve siddhe	2317	
PA_atk-abh01_a:2317_8	sakkā etaṃ laddhuṃ. Tattha cittajassāsambhavo vutto. So eva ca na sijjhatīti arūpameva middhaṃ.	2317	
PA_atk-abh01_a:2318_0	Kiñca bhiyyo? Pahānavacanato. Bhagavatā hi “cha, bhikkhave, dhamme pahāya bhabbo	2318	
PA_atk-abh01_a:2318_1	paṭhamajjhānaṃ upasampajja viharituṃ; katame cha? Kāmacchandaṃ, byāpādaṃ, thinamiddhaṃ,	2318	
PA_atk-abh01_a:2318_2	uddhaccaṃ, kakkuccaṃ, vicikicchaṃ; kāmesu kho panassa ādīnavo sammapaññāya sudiṭṭho	2318	
PA_atk-abh01_a:2318_3	hotī”ti ca, “ime pañca nīvaraṇe pahāya balavatiyā paññāya attatthaṃ vā paratthaṃ	2318	
PA_atk-abh01_a:2318_4	vā ñassatī”ti ca ādīsu middhassāpi pahānaṃ vuttaṃ. Na ca rūpaṃ pahātabbaṃ. Yathāha	2318	
PA_atk-abh01_a:2318_5	– “rūpakkhandho abhiññeyyo, pariññeyyo, na pahātabbo, na bhāvetabbo na sacchikātabbo”ti	2318	
PA_atk-abh01_a:2318_6	imassāpi pahānavacanato arūpameva middhanti. Na, rūpassāpi pahānavacanato. “Rūpaṃ,	2318	
PA_atk-abh01_a:2318_7	bhikkhave, na tumhākaṃ, taṃ pajahathā”ti. Ettha hi rūpassāpi pahānaṃ vuttameva. Tasmā	2318	
PA_atk-abh01_a:2318_8	akāraṇametanti. Na, aññathā vuttattā. Tasmiñhi sutte “yo, bhikkhave, rūpe chandarāgavinayo	2318	
PA_atk-abh01_a:2318_9	taṃ tattha pahāna”nti evaṃ chandarāgappahānavasena rūpassa pahānaṃ vuttaṃ, na yathā	2318	
PA_atk-abh01_a:2318_10	“cha dhamme pahāya pañca nīvaraṇe pahāyā”ti evaṃ pahātabbameva vuttanti, aññathā	23181	
PA_atk-abh01_a:2318_11	vuttattā, na rūpaṃ middhaṃ. Tasmā yānetāni “so ime pañca nīvaraṇe pahāya cetaso upakkilese”tiādīni	23181	
PA_atk-abh01_a:2318_12	suttāni vuttāni, etehi ceva aññehi ca suttehi arūpameva middhanti veditabbaṃ. Tathā hi –	23181	
PA_atk-abh01_a:2319_0	“Pañcime, bhikkhave, āvaraṇā nīvaraṇā cetaso ajjhāruhā paññāya dubbalīkaraṇā. Katame	2319	
PA_atk-abh01_a:2319_1	pañca? Kāmacchando, bhikkhave, āvaraṇo nīvaraṇo…pe… thinamiddhaṃ, bhikkhave, āvaraṇaṃ	2319	
PA_atk-abh01_a:2319_2	nīvaraṇaṃ cetaso ajjhāruhaṃ paññāya dubbalīkaraṇa”nti ca, “thinamiddhanīvaraṇaṃ,	2319	
PA_atk-abh01_a:2319_3	bhikkhave, andhakaraṇaṃ acakkhukaraṇaṃ aññāṇakaraṇaṃ paññānirodhikaṃ vighātapakkhikaṃ	2319	
PA_atk-abh01_a:2319_4	anibbānasaṃvattanika”nti ca, “evameva kho, brāhmaṇa, yasmiṃ samaye thinamiddhapariyuṭṭhitena	2319	
PA_atk-abh01_a:2319_5	cetasā viharati thinamiddhaparetenā”ti ca, “ayoniso, bhikkhave, manasikaroto anuppanno	2319	
PA_atk-abh01_a:2319_6	ceva kāmacchando uppajjati…pe… anuppannañceva thinamiddhaṃ uppajjatī”ti ca, “kevalohāyaṃ,	2319	
PA_atk-abh01_a:2319_7	bhikkhave, akusalarāsi yadidaṃ pañca nīvaraṇā”ti ca –	2319	
PA_atk-abh01_a:2320_0	Evamādīni ca anekāni etassa arūpabhāvajotakāneva suttāni vuttāni. Yasmā cetaṃ arūpaṃ	2320	
PA_atk-abh01_a:2320_1	tasmā āruppepi uppajjati. Vuttañhetaṃ mahāpakaraṇe paṭṭhāne – “nīvaraṇaṃ dhammaṃ	2320	
PA_atk-abh01_a:2320_2	paṭicca nīvaraṇo dhammo uppajjati, na purejātapaccayā”ti etassa vibhaṅge “āruppe	2320	
PA_atk-abh01_a:2320_3	kāmacchandanīvaraṇaṃ paṭicca thinamiddhaṃ… uddhaccaṃ avijjānīvaraṇa”nti sabbaṃ vitthāretabbaṃ.	2320	
PA_atk-abh01_a:2320_4	Tasmā sanniṭṭhānamettha gantabbaṃ arūpameva middhanti.	2320	
PA_atk-abh01_a:2321_0	1166. Kukkuccaniddese akappiye kappiyasaññitātiādīni mūlato kukkuccadassanatthaṃ	2321	
PA_atk-abh01_a:2321_1	vuttāni. Evaṃsaññitāya hi kate vītikamme, niṭṭhite vatthujjhācāre, puna sañjātasatinopi	2321	
PA_atk-abh01_a:2321_2	‘duṭṭhu mayā kata’nti evaṃ anutappamānassa pacchānutāpavasenetaṃ uppajjati. Tena	2321	
PA_atk-abh01_a:2321_3	taṃ mūlato dassetuṃ ‘akappiye kappiyasaññitā’tiādi vuttaṃ. Tattha akappiyabhojanaṃ	2321	
PA_atk-abh01_a:2321_4	kappiyasaññī hutvā paribhuñjati, akappiyamaṃsaṃ kappiyamaṃsasaññī hutvā, acchamaṃsaṃ	2321	
PA_atk-abh01_a:2321_5	sūkaramaṃsanti, dīpimaṃsaṃ vā migamaṃsanti khādati; kāle vītivatte kālasaññāya, pavāretvā	2321	
PA_atk-abh01_a:2321_6	appavāritasaññāya, pattasmiṃ raje patite paṭiggahitasaññāya bhuñjati – evaṃ ‘akappiye	2321	
PA_atk-abh01_a:2321_7	kappiyasaññāya’ vītikkamaṃ karoti nāma. Sūkaramaṃsaṃ pana acchamaṃsasaññāya khādamāno,	2321	
PA_atk-abh01_a:2321_8	kāle ca vikālasaññāya bhuñjamāno ‘kappiye akappiyasaññitāya’ vītikkamaṃ karoti nāma.	2321	
PA_atk-abh01_a:2321_9	Anavajjaṃ pana kiñcideva vajjasaññitāya, vajjañca anavajjasaññitāya karonto ‘anavajje	2321	
PA_atk-abh01_a:2321_10	vajjasaññāya vajje ca anavajjasaññāya’ vītikkamaṃ karoti nāma. Yasmā panetaṃ “akataṃ	23211	
PA_atk-abh01_a:2321_11	vata me kalyāṇaṃ, akataṃ kusalaṃ, akataṃ bhīruttāṇaṃ, kataṃ pāpaṃ, kataṃ luddaṃ,	23211	
PA_atk-abh01_a:2321_12	kataṃ kibbisa”nti evaṃ anavajje vajjasaññitāyapi kate vītikkame uppajjati, tasmāssa	23211	
PA_atk-abh01_a:2321_13	aññampi vatthuṃ anujānanto yaṃ evarūpantiādimāha.	23211	
PA_atk-abh01_a:2322_0	Tattha kukkuccapadaṃ vuttatthameva. Kukkuccāyanākāro kukkuccāyanā. Kukkuccena ayitassa	2322	
PA_atk-abh01_a:2322_1	bhāvo kukkuccāyitattaṃ. Cetaso vippaṭisāroti ettha katākatassa sāvajjānavajjassa	2322	
PA_atk-abh01_a:2322_2	vā abhimukhagamanaṃ ‘vippaṭisāro’ nāma. Yasmā pana so kataṃ vā pāpaṃ akataṃ na karoti,	2322	
PA_atk-abh01_a:2322_3	akataṃ vā kalyāṇaṃ kataṃ na karoti, tasmā virūpo kucchito vā paṭisāroti ‘vippaṭisāro’.	2322	
PA_atk-abh01_a:2322_4	So pana cetaso, na sattassāti ñāpanatthaṃ ‘cetaso’ vippaṭisāroti vuttaṃ. Ayamassa	2322	
PA_atk-abh01_a:2322_5	sabhāvaniddeso. Uppajjamānaṃ pana kukkuccaṃ āraggamiva kaṃsapattaṃ manaṃ vilikhamānameva	2322	
PA_atk-abh01_a:2322_6	uppajjati, tasmā manovilekhoti vuttaṃ. Ayamassa kiccaniddeso. Yaṃ pana vinaye “atha	2322	
PA_atk-abh01_a:2322_7	kho āyasmā sāriputto bhagavatā paṭikkhittaṃ anuvasitvā anuvasitvā āvasathapiṇḍaṃ	2322	
PA_atk-abh01_a:2322_8	paribhuñjitu”nti kukkuccāyanto na paṭiggahesīti kukkuccaṃ āgataṃ, na taṃ nīvaraṇaṃ.	2322	
PA_atk-abh01_a:2322_9	Na hi arahato ‘duṭṭhu mayā idaṃ kata’nti evaṃ anutāpo atthi. Nīvaraṇapatirūpakaṃ	2322	
PA_atk-abh01_a:2322_10	panetaṃ ‘kappati na kappatī’ti vīmaṃsanasaṅkhātaṃ vinayakukkuccaṃ nāma.	23221	
PA_atk-abh01_a:2323_0	1176. “Katame dhammā nīvaraṇā ceva nīvaraṇasampayuttā cā”ti padassa niddese yasmā	2323	
PA_atk-abh01_a:2323_1	thinamiddhaṃ aññamaññaṃ na vijahati, tasmā thinamiddhanīvaraṇaṃ avijjānīvaraṇena	2323	
PA_atk-abh01_a:2323_2	nīvaraṇañceva nīvaraṇasampayuttañcāti abhinditvā vuttaṃ. Yasmā pana uddhacce satipi	2323	
PA_atk-abh01_a:2323_3	kukkuccassa abhāvā kukkuccena vināpi uddhaccaṃ uppajjati, tasmā taṃ bhinditvā vuttaṃ.	2323	
PA_atk-abh01_a:2323_4	Yañca yena sampayogaṃ na gacchati, taṃ na yojitanti veditabbaṃ.	2323	
PA_atk-abh01_a:2324_0	Ime pana nīvaraṇe kilesapaṭipāṭiyāpi āharituṃ vaṭṭati maggapaṭipāṭiyāpi. Kilesapaṭipāṭiyā	2324	
PA_atk-abh01_a:2324_1	kāmacchandabyāpādā anāgāmimaggena pahīyanti, thinamiddhuddhaccāni arahattamaggena,	2324	
PA_atk-abh01_a:2324_2	kukkuccavicikicchā sotāpattimaggena, avijjā arahattamaggena. Maggapaṭipāṭiyā sotāpattimaggena	2324	
PA_atk-abh01_a:2324_3	kukkuccavicikicchā pahīyanti, anāgāmimaggena kāmacchandabyāpādā, arahattamaggena	2324	
PA_atk-abh01_a:2324_4	thinamiddhuddhaccāvijjāti.	2324	
PA_atk-abh01_a:2325	1182. Parāmāsagocchake te dhamme ṭhapetvāti pucchāsabhāgena bahuvacanaṃ kataṃ.	232	
PA_atk-abh01_a:2326_0	1219. Upādānaniddese vatthusaṅkhātaṃ kāmaṃ upādiyatīti kāmupādānaṃ kāmo ca so upādānañcātipi	2326	
PA_atk-abh01_a:2326_1	kāmupādānaṃ. Upādānanti daḷhaggahaṇaṃ. Daḷhattho hi ettha upasaddo upāyāsaupakaṭṭhādīsu	2326	
PA_atk-abh01_a:2326_2	viya. Tathā diṭṭhi ca sā upādānañcāti diṭṭhupādānaṃ. Diṭṭhiṃ upādiyatīti diṭṭhupādānaṃ.	2326	
PA_atk-abh01_a:2326_3	‘Sassato attā ca loko cā’tiādīsu hi purimadiṭṭhiṃ uttaradiṭṭhi upādiyahi. Tathā sīlabbataṃ	2326	
PA_atk-abh01_a:2326_4	upādiyatīti sīlabbatupādānaṃ. Sīlabbatañca taṃ upādānañcātipi sīlabbatupādānaṃ. Gosīlagovatādīni	2326	
PA_atk-abh01_a:2326_5	hi ‘evaṃ suddhī’ti abhinivesato sayameva upādānāni. Tathā, vadanti etenāti ‘vādo’;	2326	
PA_atk-abh01_a:2326_6	upādiyanti etenāti ‘upādānaṃ’. Kiṃ vadanti, upādiyanti vā? Attānaṃ. Attano vādupādānaṃ	2326	
PA_atk-abh01_a:2326_7	attavādupādānaṃ; ‘attavādamattameva vā attā’ti upādiyanti etenāti attavādupādānaṃ.	2326	
PA_atk-abh01_a:2327_0	1220. Yo kāmesu kāmacchandoti etthāpi vatthukāmāva anavasesato kāmāti adhippetā.	2327	
PA_atk-abh01_a:2327_1	Tasmā vatthukāmesu kāmacchando idha kāmupādānanti anāgāminopi taṃ siddhaṃ hoti. Pañcakāmaguṇavatthuko	2327	
PA_atk-abh01_a:2327_2	panassa kāmarāgova natthīti.	2327	
PA_atk-abh01_a:2328_0	1221. Diṭṭhupādānaniddese natthi dinnanti. Dinnaṃ nāma atthi, sakkā kassaci kiñci	2328	
PA_atk-abh01_a:2328_1	dātunti jānāti; dinnassa pana phalaṃ vipāko natthīti gaṇhāti. Natthi yiṭṭhanti. Yiṭṭhaṃ	2328	
PA_atk-abh01_a:2328_2	vuccati mahāyāgo. Taṃ yajituṃ sakkāti jānāti; yiṭṭhassa pana phalaṃ vipāko natthīti	2328	
PA_atk-abh01_a:2328_3	gaṇhāti. Natthi hutanti āhunapāhunamaṅgalakiriyā. Taṃ kātuṃ sakkāti jānāti; tassa	2328	
PA_atk-abh01_a:2328_4	pana phalaṃ vipāko natthīti gaṇhāti. Natthi, sukatadukkaṭānanti ettha dasa kusalakammapathā	2328	
PA_atk-abh01_a:2328_5	sukatakammāni nāma. Dasa akusalakammapathā dukkaṭakammāni nāma. Tesaṃ atthibhāvaṃ	2328	
PA_atk-abh01_a:2328_6	jānāti phalaṃ vipāko pana natthīti gaṇhāti. Natthi ayaṃ lokoti paraloke ṭhito imaṃ	2328	
PA_atk-abh01_a:2328_7	lokaṃ natthīti gaṇhāti. Natthi paralokoti idha loke ṭhito paralokaṃ natthīti gaṇhāti.	2328	
PA_atk-abh01_a:2328_8	Natthi mātā natthi pitāti mātāpitūnaṃ atthibhāvaṃ jānāti, tesu katapaccayena koci	2328	
PA_atk-abh01_a:2328_9	phalaṃ vipāko natthīti gaṇhāti. Natthi sattā opapātikāti cavanakaupapajjanakā sattā	2328	
PA_atk-abh01_a:2328_10	natthīti gaṇhāti. Sammaggatā sammā paṭipannāti anulomapaṭipadaṃ paṭipannā dhammikasamaṇabrāhmaṇā	23281	
PA_atk-abh01_a:2328_11	lokasmiṃ natthīti gaṇhāti. Ye imañca lokaṃ parañca lokaṃ sayaṃ abhiññā sacchikatvā	23281	
PA_atk-abh01_a:2328_12	pavedentīti imañca lokaṃ parañca lokaṃ attanāva abhivisiṭṭhena ñāṇena ñatvā pavedanasamattho	23281	
PA_atk-abh01_a:2328_13	sabbaññū buddho nāma natthīti gaṇhāti.	23281	
PA_atk-abh01_a:2329_0	Imāni pana upādānāni kilesapaṭipāṭiyāpi āharituṃ vaṭṭati maggapaṭipāṭiyāpi. Kilesapaṭipāṭiyā	2329	
PA_atk-abh01_a:2329_1	kāmupādānaṃ catūhi maggehi pahīyati, sesāni tīṇi sotāpattimaggena. Maggapaṭipāṭiyā	2329	
PA_atk-abh01_a:2329_2	sotāpattimaggena diṭṭhupādānādīni pahīyanti, catūhi maggehi kāmupādānanti.	2329	
PA_atk-abh01_a:2330_0	1235. Kilesagocchake kilesā eva kilesavatthūni. Vasanti vā ettha akhīṇāsavā sattā	2330	
PA_atk-abh01_a:2330_1	lobhādīsu patiṭṭhitattāti ‘vatthūni’. Kilesā ca te tappatiṭṭhānaṃ sattānaṃ vatthūni	2330	
PA_atk-abh01_a:2330_2	cāti ‘kilesavatthūni’. Yasmā cettha anantarapaccayādibhāvena uppajjamānā kilesāpi	2330	
PA_atk-abh01_a:2330_3	vasanti eva nāma, tasmā kilesānaṃ vatthūnītipi ‘kilesavatthūni’.	2330	
PA_atk-abh01_a:2331_0	1236. Tattha katamo lobho? Yo rāgo sārāgoti ayaṃ pana lobho hetugocchake ganthagocchake	2331	
PA_atk-abh01_a:2331_1	imasmiṃ kilesagocchaketi tīsu ṭhānesu atirekapadasatena niddiṭṭho. Āsavasaṃyojanaoghayoganīvaraṇaupādānagocchakesu	2331	
PA_atk-abh01_a:2331_2	aṭṭhahi aṭṭhahi padehi niddiṭṭho. Svāyaṃ atirekapadasatena niddiṭṭhaṭṭhānepi aṭṭhahi	2331	
PA_atk-abh01_a:2331_3	aṭṭhahi padehi niddiṭṭhaṭṭhānepi nippadesatova gahitoti veditabbo. Tesu hetuganthanīvaraṇaupādānakilesagocchakesu	2331	
PA_atk-abh01_a:2331_4	catumaggavajjhā taṇhā ekeneva koṭṭhāsena ṭhitā. Āsavasaṃyojanaoghayogesu catumaggavajjhāpi	2331	
PA_atk-abh01_a:2331_5	dve koṭṭhāsā hutvā ṭhitā. Kathaṃ? Āsavesu kāmāsavo bhavāsavoti, saṃyojanesu kāmarāgasaṃyojanaṃ	2331	
PA_atk-abh01_a:2331_6	bhavarāgasaṃyojananti, oghesu kāmogho bhavoghoti, yogesu kāmayogo bhavayogoti.	2331	
PA_atk-abh01_a:2332_0	Imāni pana kilesavatthūni kilesapaṭipāṭiyāpi āharituṃ vaṭṭati maggapaṭipāṭiyāpi.	2332	
PA_atk-abh01_a:2332_1	Kilesapaṭipāṭiyā lobho catūhi maggehi pahīyati, doso anāgāmimaggena, mohamānā arahattamaggena,	2332	
PA_atk-abh01_a:2332_2	diṭṭhivicikicchā sotāpattimaggena, thinādīni arahattamaggena. Maggapaṭipāṭiyā sotāpattimaggena	2332	
PA_atk-abh01_a:2332_3	diṭṭhivicikicchā pahīyanti, anāgāmimaggena doso, arahattamaggena sesā sattāti.	2332	
PA_atk-abh01_a:2333_0	1287. Kāmāvacaraniddese heṭṭhatoti heṭṭhābhāgena. Avīcinirayanti vā aggijālānaṃ vā	2333	
PA_atk-abh01_a:2333_1	sattānaṃ vā dukkhavedanāya vīci, antaraṃ, chiddaṃ ettha natthīti avīci. Sukhasaṅkhāto	2333	
PA_atk-abh01_a:2333_2	ayo ettha natthīti nirayo. Niratiatthenapi nirassādatthenapi nirayo. Pariyantaṃ karitvāti	2333	
PA_atk-abh01_a:2333_3	taṃ avīcisaṅkhātaṃ nirayaṃ antaṃ katvā. Uparitoti uparibhāgena. Paranimmitavasavattideveti	2333	
PA_atk-abh01_a:2333_4	paranimmitesu kāmesu vasaṃ vattanato evaṃladdhavohāre deve. Anto karitvāti anto pakkhipitvā.	2333	
PA_atk-abh01_a:2333_5	Yaṃ etasmiṃ antareti ye etasmiṃ okāse. Etthāvacarāti iminā yasmā etasmiṃ antare aññepi	2333	
PA_atk-abh01_a:2333_6	caranti kadāci katthaci sambhavato, tasmā tesaṃ asaṅgaṇhanatthaṃ ‘avacarā’ti vuttaṃ.	2333	
PA_atk-abh01_a:2333_7	Tena ye etasmiṃ antare ogāḷhā hutvā caranti sabbattha sadā ca sambhavato, adhobhāge	2333	
PA_atk-abh01_a:2333_8	caranti avīcinirayassa heṭṭhā bhūtupādāyapavattibhāvena, tesaṃ saṅgaho kato hoti.	2333	
PA_atk-abh01_a:2333_9	Te hi avagāḷhāva caranti, adhobhāgeva carantīti avacarā. Ettha pariyāpannāti iminā	2333	
PA_atk-abh01_a:2333_10	pana yasmā ete etthāvacarā aññatthāpi avacaranti, na pana tattha pariyāpannā honti,	23331	
PA_atk-abh01_a:2333_11	tasmā tesaṃ aññatthāpi avacarantānaṃ pariggaho kato hoti. Idāni te ettha pariyāpannadhamme	23331	
PA_atk-abh01_a:2333_12	rāsisuññatapaccayabhāvato ceva sabhāvato ca dassento khandhātiādimāha.	23331	
PA_atk-abh01_a:2334_0	1289. Rūpāvacaraniddese brahmalokanti paṭhamajjhānabhūmisaṅkhātaṃ brahmaṭṭhānaṃ.	2334	
PA_atk-abh01_a:2334_1	Sesamettha kāmāvacaraniddese vuttanayeneva veditabbaṃ. Samāpannassa vātiādīsu paṭhamapadena	2334	
PA_atk-abh01_a:2334_2	kusalajjhānaṃ vuttaṃ, dutiyena vipākajjhānaṃ, vuttaṃ tatiyena kiriyajjhānaṃ vuttanti veditabbaṃ.	2334	
PA_atk-abh01_a:2335	1291. Arūpāvacaraniddese ākāsānañcāyatanūpageti ākāsānañcāyatanasaṅkhātaṃ bhavaṃ upagate. Dutiyapadepi eseva nayo. Sesaṃ heṭṭhā vuttanayeneva veditabbaṃ.	233	
PA_atk-abh01_a:2336_0	1301. Saraṇadukaniddese yvāyaṃ tīsu akusalamūlesu moho, so lobhasampayutto ca lobhena	2336	
PA_atk-abh01_a:2336_1	saraṇo, dosasampayutto ca dosena saraṇo. Vicikicchuddhaccasampayutto pana moho diṭṭhisampayuttena	2336	
PA_atk-abh01_a:2336_2	ceva rūparāgaarūparāgasaṅkhātena ca rāgaraṇena pahānekaṭṭhabhāvato saraṇo sarajoti veditabbo.	2336	
PA_atk-abh01_a:2337	Suttantikadukanikkhepakathā	233	
PA_atk-abh01_a:2338_0	1303. Suttantikadukesu mātikākathāyaṃ atthato vivecitattā yāni ca nesaṃ niddesapadāni	2338	
PA_atk-abh01_a:2338_1	tesampi heṭṭhā vuttanayeneva suviññeyyattā yebhuyyena uttānatthāni eva. Idaṃ panettha	2338	
PA_atk-abh01_a:2338_2	visesamattaṃ – vijjūpamaduke tāva cakkhumā kira puriso meghandhakāre rattiṃ maggaṃ	2338	
PA_atk-abh01_a:2338_3	paṭipajji. Tassa andhakāratāya maggo na paññāyi. Vijju niccharitvā andhakāraṃ viddhaṃsesi.	2338	
PA_atk-abh01_a:2338_4	Athassa andhakāravigamā maggo pākaṭo ahosi. So dutiyampi gamanaṃ abhinīhari. Dutiyampi	2338	
PA_atk-abh01_a:2338_5	andhakāro otthari. Maggo na paññāyi. Vijju niccharitvā taṃ viddhaṃsesi. Vigate andhakāre	2338	
PA_atk-abh01_a:2338_6	maggo pākaṭo ahosi. Tatiyampi gamanaṃ abhinīhari. Andhakāro otthari. Maggo na paññāyi.	2338	
PA_atk-abh01_a:2338_7	Vijju niccharitvā andhakāraṃ viddhaṃsesi.	2338	
PA_atk-abh01_a:2339_0	Tattha cakkhumato purisassa andhakāre maggapaṭipajjanaṃ viya ariyasāvakassa sotāpattimaggatthāya	2339	
PA_atk-abh01_a:2339_1	vipassanārambho. Andhakāre maggassa apaññāyanakālo viya saccacchādakatamaṃ. Vijjuyā	2339	
PA_atk-abh01_a:2339_2	niccharitvā andhakārassa viddhaṃsitakālo viya sotāpattimaggobhāsena uppajjitvā saccacchādakatamassa	2339	
PA_atk-abh01_a:2339_3	vinoditakālo. Vigate andhakāre maggassa pākaṭakālo viya sotāpattimaggassa catunnaṃ	2339	
PA_atk-abh01_a:2339_4	saccānaṃ pākaṭakālo. Maggassa pākaṭaṃ pana maggasamaṅgipuggalassa pākaṭameva. Dutiyagamanābhinīhāro	2339	
PA_atk-abh01_a:2339_5	viya sakadāgāmimaggatthāya vipassanārambho. Andhakāre maggassa apaññāyanakālo viya	2339	
PA_atk-abh01_a:2339_6	saccacchādakatamaṃ. Dutiyaṃ vijjuyā niccharitvā andhakārassa viddhaṃsitakālo viya	2339	
PA_atk-abh01_a:2339_7	sakadāgāmimaggobhāsena uppajjitvā saccacchādakatamassa vinoditakālo. Vigate andhakāre	2339	
PA_atk-abh01_a:2339_8	maggassa pākaṭakālo viya sakadāgāmimaggassa catunnaṃ saccānaṃ pākaṭakālo. Maggassa	2339	
PA_atk-abh01_a:2339_9	pākaṭaṃ pana maggasamaṅgipuggalassa pākaṭameva. Tatiyagamanābhinīhāro viya anāgāmimaggatthāya	2339	
PA_atk-abh01_a:2339_10	vipassanārambho. Andhakāre maggassa apaññāyanakālo viya saccacchādakatamaṃ. Tatiyaṃ	23391	
PA_atk-abh01_a:2339_11	vijjuyā niccharitvā andhakārassa viddhaṃsitakālo viya anāgāmimaggobhāsena uppajjitvā	23391	
PA_atk-abh01_a:2339_12	saccacchādakatamassa vinoditakālo. Vigate andhakāre maggassa pākaṭakālo viya anāgāmimaggassa	23391	
PA_atk-abh01_a:2339_13	catunnaṃ saccānaṃ pākaṭakālo. Maggassa pākaṭaṃ pana maggasamaṅgipuggalassa pākaṭameva.	23391	
PA_atk-abh01_a:2340_0	Vajirassa pana pāsāṇo vā maṇi vā abhejjo nāma natthi. Yattha patati taṃ vinividdhameva	2340	
PA_atk-abh01_a:2340_1	hoti. Vajiraṃ khepentaṃ asesetvā khepeti. Vajirena gatamaggo nāma puna pākatiko na	2340	
PA_atk-abh01_a:2340_2	hoti. Evameva arahattamaggassa avajjhakileso nāma natthi. Sabbakilese vinivijjhati	2340	
PA_atk-abh01_a:2340_3	vajiraṃ viya. Arahattamaggopi kilese khepento asesetvā khepeti. Vajirena gatamaggassa	2340	
PA_atk-abh01_a:2340_4	puna pākatikattābhāvo viya arahattamaggena pahīnakilesānaṃ puna paccudāvattanaṃ nāma natthīti.	2340	
PA_atk-abh01_a:2341_0	1307. Bāladukaniddese bālesu ahirikānottappāni pākaṭāni, mūlāni ca sesānaṃ bāladhammānaṃ.	2341	
PA_atk-abh01_a:2341_1	Ahiriko hi anottappī ca na kiñci akusalaṃ na karoti nāmāti. Etāni dve paṭhamaṃyeva	2341	
PA_atk-abh01_a:2341_2	visuṃ vuttāni. Sukkapakkhepi ayameva nayo. Tathā kaṇhaduke.	2341	
PA_atk-abh01_a:2342_0	1311. Tapanīyadukaniddese katattā ca akatattā ca tapanaṃ veditabbaṃ. Kāyaduccaritādīni	2342	
PA_atk-abh01_a:2342_1	hi katattā tapanti, kāyasucaritādīni akatattā. Tathā hi puggalo ‘kataṃ me kāyaduccarita’nti	2342	
PA_atk-abh01_a:2342_2	tappati, ‘akataṃ me kāyasucarita’nti tappati. ‘Kataṃ me vacīduccarita’nti tappati…pe…	2342	
PA_atk-abh01_a:2342_3	‘akataṃ me manosucarita’nti tappati. Atapanīyepi eseva nayo. Kalyāṇakārī hi puggalo	2342	
PA_atk-abh01_a:2342_4	‘kataṃ me kāyasucarita’nti na tappati, ‘akataṃ me kāyaduccarita’nti na tappati…pe…	2342	
PA_atk-abh01_a:2342_5	‘akataṃ me manoduccarita’nti na tappatīti.	2342	
PA_atk-abh01_a:2343_0	1313. Adhivacanadukaniddese yā tesaṃ tesaṃ dhammānanti sabbadhammaggahaṇaṃ. Saṅkhāyatīti	2343	
PA_atk-abh01_a:2343_1	saṅkhā, saṃkathiyatīti attho. Kinti saṃkathiyati? Ahanti mamanti paroti parassāti	2343	
PA_atk-abh01_a:2343_2	sattoti bhāvoti posoti puggaloti naroti māṇavoti tissoti dattoti, ‘mañco pīṭhaṃ bhisi	2343	
PA_atk-abh01_a:2343_3	bimbohanaṃ’ ‘vihāro pariveṇaṃ dvāraṃ vātapāna’nti evaṃ anekehi ākārehi saṃkathiyatīti	2343	
PA_atk-abh01_a:2343_4	‘saṅkhā’. Samaññāyatīti samaññā. Kinti samaññāyati? ‘Ahanti…pe… vātapāna’nti samaññāyatīti	2343	
PA_atk-abh01_a:2343_5	‘samaññā’. Paññāpiyatīti paññatti. Vohariyatīti vohāro. Kinti vohariyati? ‘Aha’nti…pe…	2343	
PA_atk-abh01_a:2343_6	‘vātapāna’nti vohariyatīti vohāro.	2343	
PA_atk-abh01_a:2344_0	Nāmanti catubbidhaṃ nāmaṃ – sāmaññanāmaṃ guṇanāmaṃ kittimanāmaṃ opapātikanāmanti.	2344	
PA_atk-abh01_a:2344_1	Tattha paṭhamakappikesu mahājanena sammannitvā ṭhapitattā mahāsammatoti rañño nāmaṃ	2344	
PA_atk-abh01_a:2344_2	‘sāmaññanāmaṃ’ nāma. Yaṃ sandhāya vuttaṃ – “mahājanasammatoti kho, vāseṭṭha, mahāsammato	2344	
PA_atk-abh01_a:2344_3	tveva paṭhamaṃ akkharaṃ upanibbatta”nti. Dhammakathiko paṃsukūliko vinayadharo tepiṭako	2344	
PA_atk-abh01_a:2344_4	saddho pasannoti evarūpaṃ guṇato āgatanāmaṃ ‘guṇanāmaṃ’ nāma. Bhagavā arahaṃ sammāsambuddhotiādīnipi	2344	
PA_atk-abh01_a:2344_5	tathāgatassa anekāni nāmasatāni guṇanāmāneva. Tena vuttaṃ –	2344	
PA_atk-abh01_a:2345	“Asaṅkhyeyyāni nāmāni, saguṇena mahesino;	234	
PA_atk-abh01_a:2346	Guṇena nāmamuddheyyaṃ, api nāmasahassato”ti.	234	
PA_atk-abh01_a:2347_0	Yaṃ pana jātassa kumārakassa nāmaggahaṇadivase dakkhiṇeyyānaṃ sakkāraṃ katvā samīpe	2347	
PA_atk-abh01_a:2347_1	ṭhitā ñātakā kappetvā pakappetvā ‘ayaṃ asukonāmā’ti nāmaṃ karonti, idaṃ ‘kittimanāma’	2347	
PA_atk-abh01_a:2347_2	nāma. Yā pana purimapaññatti pacchimapaññattiyaṃ patati, purimavohāro pacchimavohāre	2347	
PA_atk-abh01_a:2347_3	patati, seyyathidaṃ – purimakappepi cando candoyeva nāma, etarahipi candova. Atīte	2347	
PA_atk-abh01_a:2347_4	sūriyo… samuddo… pathavī… pabbato pabbatoyeva, nāma, etarahipi pabbatoyevāti idaṃ	2347	
PA_atk-abh01_a:2347_5	‘opapātikanāmaṃ’ nāma. Idaṃ catubbidhampi nāmaṃ ettha nāmameva hoti.	2347	
PA_atk-abh01_a:2348_0	Nāmakammanti nāmakaraṇaṃ. Nāmadheyyanti nāmaṭṭhapanaṃ. Niruttīti nāmanirutti. Byañjananti	2348	
PA_atk-abh01_a:2348_1	nāmabyañjanaṃ. Yasmā panetaṃ atthaṃ byañjeti tasmā evaṃ vuttaṃ. Abhilāpoti nāmābhilāpova.	2348	
PA_atk-abh01_a:2348_2	Sabbeva dhammā adhivacanapathāti adhivacanassa nopathadhammo nāma natthi. Ekadhammo	2348	
PA_atk-abh01_a:2348_3	sabbadhammesu nipatati, sabbadhammā ekadhammasmiṃ nipatanti. Kathaṃ? Ayañhi nāmapaññatti	2348	
PA_atk-abh01_a:2348_4	ekadhammo, so sabbesu catubhūmakadhammesu nipatati. Sattopi saṅkhāropi nāmato muttako nāma natthi.	2348	
PA_atk-abh01_a:2349_0	Aṭavīpabbatādīsu rukkhopi jānapadānaṃ bhāro. Te hi ‘ayaṃ kiṃ rukkho nāmā’ti puṭṭhā	2349	
PA_atk-abh01_a:2349_1	‘khadiro’ ‘palāso’ti attanā jānanakanāmaṃ kathenti. Yassa nāmaṃ na jānanti tampi	2349	
PA_atk-abh01_a:2349_2	‘anāmako’ nāmāti vadanti. Tampi tassa nāmadheyyameva hutvā tiṭṭhati. Samudde macchakacchapādīsupi	2349	
PA_atk-abh01_a:2349_3	eseva nayo. Itare dve dukā iminā samānatthā eva.	2349	
PA_atk-abh01_a:2350_0	1316. Nāmarūpaduke nāmakaraṇaṭṭhena ca namanaṭṭhena ca nāmanaṭṭhena ca nāmaṃ. Tattha	2350	
PA_atk-abh01_a:2350_1	cattāro khandhā tāva nāmakaraṇaṭṭhena ‘nāmaṃ’. Yathā hi mahājanasammatattā mahāsammatassa	2350	
PA_atk-abh01_a:2350_2	mahāsammatoti nāmaṃ ahosi, yathā vā mātāpitaro ‘ayaṃ tisso nāma hotu, phusso nāma	2350	
PA_atk-abh01_a:2350_3	hotū’ti evaṃ puttassa kittimanāmaṃ karonti, yathā vā ‘dhammakathiko’ ‘vinayadharo’ti	2350	
PA_atk-abh01_a:2350_4	guṇato nāmaṃ āgacchati, na evaṃ vedanādīnaṃ. Vedanādayo hi mahāpathavīādayo viya	2350	
PA_atk-abh01_a:2350_5	attano nāmaṃ karontāva uppajjanti. Tesu uppannesu tesaṃ nāmaṃ uppannameva hoti. Na	2350	
PA_atk-abh01_a:2350_6	hi vedanaṃ uppannaṃ ‘tvaṃ vedanā nāma hohī’ti koci bhaṇati. Na ca tassā nāmaggahaṇakiccaṃ	2350	
PA_atk-abh01_a:2350_7	atthi. Yathā pathaviyā uppannāya ‘tvaṃ pathavī nāma hohī’ti nāmaggahaṇakiccaṃ natthi,	2350	
PA_atk-abh01_a:2350_8	cakkavāḷasinerucandimasūriyanakkhattesu uppannesu ‘tvaṃ cakkavāḷaṃ nāma hohi tvaṃ	2350	
PA_atk-abh01_a:2350_9	nakkhattaṃ nāma hohī’ti nāmaggahaṇakiccaṃ natthi, nāmaṃ uppannameva hoti, opapātikapaññattiyaṃ	2350	
PA_atk-abh01_a:2350_10	nipatati, evaṃ vedanāya uppannāya ‘tvaṃ vedanā nāma hohī’ti nāmaggahaṇakiccaṃ natthi.	23501	
PA_atk-abh01_a:2350_11	Tāya uppannāya vedanāti nāmaṃ uppannameva hoti. Opapātikapaññattiyaṃ nipatati. Saññādīsupi	23501	
PA_atk-abh01_a:2350_12	eseva nayo. Atītepi hi vedanā vedanāyeva, saññā… saṅkhārā… viññāṇaṃ viññāṇameva.	23501	
PA_atk-abh01_a:2350_13	Anāgatepi, paccuppannepi. Nibbānaṃ pana sadāpi nibbānamevāti. ‘Nāmakaraṇaṭṭhena’ nāmaṃ.	23501	
PA_atk-abh01_a:2351_0	‘Namanaṭṭhenā’pi cettha cattāro khandhā nāmaṃ. Te hi ārammaṇābhimukhā namanti. ‘Nāmanaṭṭhena’	2351	
PA_atk-abh01_a:2351_1	sabbampi nāmaṃ. Cattāro hi khandhā ārammaṇe aññamaññaṃ nāmenti. Nibbānaṃ ārammaṇādhipatipaccayatāya	2351	
PA_atk-abh01_a:2351_2	attani anavajjadhamme nāmeti.	2351	
PA_atk-abh01_a:2352	1318. Avijjābhavataṇhā vaṭṭamūlasamudācāradassanatthaṃ gahitā.	235	
PA_atk-abh01_a:2353_0	1320. Bhavissati attā ca loko cāti khandhapañcakaṃ attā ca loko cāti gahetvā ‘taṃ	2353	
PA_atk-abh01_a:2353_1	bhavissatī’ti gahaṇākārena niviṭṭhā sassatadiṭṭhi. Dutiyā ‘na bhavissatī’ti ākārena	2353	
PA_atk-abh01_a:2353_2	niviṭṭhā ucchedadiṭṭhi.	2353	
PA_atk-abh01_a:2354_0	1326. Pubbantaṃ ārabbhāti atītakoṭṭhāsaṃ ārammaṇaṃ karitvā. Iminā brahmajāle āgatā	2354	
PA_atk-abh01_a:2354_1	aṭṭhārasa pubbantānudiṭṭhiyo gahitā. Aparantaṃ ārabbhāti anāgatakoṭṭhāsaṃ ārammaṇaṃ	2354	
PA_atk-abh01_a:2354_2	karitvā. Iminā tattheva āgatā catucattālīsa aparantānudiṭṭhiyo gahitā.	2354	
PA_atk-abh01_a:2355_0	1332. Dovacassatāniddese sahadhammike vuccamāneti sahadhammikaṃ nāma yaṃ bhagavatā	2355	
PA_atk-abh01_a:2355_1	paññattaṃ sikkhāpadaṃ, tasmiṃ vatthuṃ dassetvā āpattiṃ āropetvā ‘idaṃ nāma tvaṃ āpattiṃ	2355	
PA_atk-abh01_a:2355_2	āpanno, iṅgha desehi vuṭṭhāhi paṭikarohī’ti vuccamāne. Dovacassāyantiādīsu evaṃ codiyamānassa	2355	
PA_atk-abh01_a:2355_3	paṭicodanāya vā appadakkhiṇagāhitāya vā dubbacassa kammaṃ dovacassāyaṃ. Tadeva dovacassantipi	2355	
PA_atk-abh01_a:2355_4	vuccati. Tassa bhāvo dovacassiyaṃ. Itaraṃ tasseva vevacanaṃ. Vippaṭikūlagāhitāti	2355	
PA_atk-abh01_a:2355_5	vilomagāhitā. Vilomagahaṇasaṅkhātena vipaccanīkena sātaṃ assāti vipaccanīkasāto.	2355	
PA_atk-abh01_a:2355_6	‘Paṭāṇikagahaṇaṃ gahetvā ekapadeneva taṃ nissaddamakāsi’nti sukhaṃ paṭilabhantassetaṃ	2355	
PA_atk-abh01_a:2355_7	adhivacanaṃ. Tassa bhāvo vipaccanīkasātatā. Ovādaṃ anādiyanavasena anādarassa bhāvo	2355	
PA_atk-abh01_a:2355_8	anādariyaṃ. Itaraṃ tasseva vevacanaṃ. Anādiyanākāro vā anādaratā. Garuvāsaṃ avasanavasena	2355	
PA_atk-abh01_a:2355_9	uppanno agāravabhāvo agāravatā. Sajeṭṭhakavāsaṃ avasanavasena uppanno appaṭissavabhāvo	2355	
PA_atk-abh01_a:2355_10	appaṭissavatā. Ayaṃ vuccatīti ayaṃ evarūpā dovacassatā nāma vuccati. Atthato panesā	23551	
PA_atk-abh01_a:2355_11	tenākārena pavattā cattāro khandhā, saṅkhārakkhandhoyeva vāti. Pāpamittatādīsupi	23551	
PA_atk-abh01_a:2355_12	eseva nayo. Dovacassatā pāpamittatādayo hi visuṃ cetasikadhammā nāma natthi.	23551	
PA_atk-abh01_a:2356_0	1333. Natthi etesaṃ saddhāti assaddhā; buddhādīni vatthūni na saddahantīti attho.	2356	
PA_atk-abh01_a:2356_1	Dussīlāti sīlassa dunnāmaṃ natthi, nissīlāti attho. Appassutāti sutarahitā. Pañca	2356	
PA_atk-abh01_a:2356_2	macchariyāni etesaṃ atthīti maccharino. Duppaññāti nippaññā. Sevanakavasena sevanā.	2356	
PA_atk-abh01_a:2356_3	Balavasevanā nisevanā. Sabbatobhāgena sevanā saṃsevanā. Upasaggavasena vā padaṃ vaḍḍhitaṃ.	2356	
PA_atk-abh01_a:2356_4	Tīhipi sevanāva kathitā. Bhajanāti upasaṅkamanā. Sambhajanāti sabbatobhāgena bhajanā.	2356	
PA_atk-abh01_a:2356_5	Upasaggavasena vā padaṃ vaḍḍhitaṃ. Bhattīti daḷhabhatti. Sambhattīti sabbatobhāgena	2356	
PA_atk-abh01_a:2356_6	bhatti. Upasaggavasena vā padaṃ vaḍḍhitaṃ. Dvīhipi daḷhabhatti eva kathitā. Taṃsampavaṅkatāti	2356	
PA_atk-abh01_a:2356_7	tesu puggalesu kāyena ceva cittena ca sampavaṅkabhāvo; tanninnatā tappoṇatā tappabbhāratāti attho.	2356	
PA_atk-abh01_a:2357	1334. Sovacassatādukaniddesopi vuttapaṭipakkhanayena veditabbo.	235	
PA_atk-abh01_a:2358_0	1336. Pañcapi āpattikkhandhāti mātikāniddesena ‘pārājikaṃ saṅghādisesaṃ pācittiyaṃ	2358	
PA_atk-abh01_a:2358_1	pāṭidesanīyaṃ dukkaṭa’nti imā pañca āpattiyo. Sattapi āpattikkhandhāti vinayaniddesena	2358	
PA_atk-abh01_a:2358_2	‘pārājikaṃ saṅghādisesaṃ thullaccayaṃ pācittiyaṃ pāṭidesanīyaṃ dukkaṭaṃ dubbhāsita’nti	2358	
PA_atk-abh01_a:2358_3	imā satta āpattiyo. Tattha saha vatthunā tāsaṃ āpattīnaṃ paricchedajānanakapaññā	2358	
PA_atk-abh01_a:2358_4	āpattikusalatā nāma. Saha kammavācāya āpattivuṭṭhānaparicchedajānanakapaññā pana	2358	
PA_atk-abh01_a:2358_5	āpattivuṭṭhānakusalatā nāma.	2358	
PA_atk-abh01_a:2359_0	1338. Samāpajjitabbato samāpatti. Saha parikammena appanāparicchedajānanakapaññā	2359	
PA_atk-abh01_a:2359_1	pana samāpattikusalatā nāma. ‘Cande vā sūriye vā nakkhatte vā ettakaṃ ṭhānaṃ gate	2359	
PA_atk-abh01_a:2359_2	vuṭṭhahissāmī’ti avirajjhitvā tasmiṃyeva samaye vuṭṭhānakapaññāya atthitāya samāpattivuṭṭhānakusalatā nāma.	2359	
PA_atk-abh01_a:2360	1340. Aṭṭhārasannaṃ dhātūnaṃ uggahamanasikārasavanadhāraṇaparicchedajānanakapaññā dhātukusalatā nāma. Tāsaṃyeva uggahamanasikārajānanakapaññā manasikārakusalatā nāma.	236	
PA_atk-abh01_a:2361_0	1342. Dvādasannaṃ āyatanānaṃ uggahamanasikārasavanadhāraṇaparicchedajānanakapaññā	2361	
PA_atk-abh01_a:2361_1	latā nāma. Tīsupi vā etāsu kusalatāsu uggaho manasikāro savanaṃ sammasanaṃ paṭivedho	2361	
PA_atk-abh01_a:2361_2	paccavekkhaṇāti sabbaṃ vaṭṭati. Tattha savanauggahapaccavekkhaṇā lokiyā, paṭivedho	2361	
PA_atk-abh01_a:2361_3	lokuttaro. Sammasanamanasikārā lokiyalokuttaramissakā. ‘Avijjāpaccayā saṅkhārā’tiādīni	2361	
PA_atk-abh01_a:2361_4	paṭiccasamuppādavibhaṅge āvibhavissanti. ‘Iminā pana paccayena idaṃ hotī’ti jānanakapaññā	2361	
PA_atk-abh01_a:2361_5	paṭiccasamuppādakusalatā nāma.	2361	
PA_atk-abh01_a:2362_0	1344. Ṭhānāṭṭhānakusalatādukaniddese hetū paccayāti ubhayampetaṃ aññamaññavevacanaṃ.	2362	
PA_atk-abh01_a:2362_1	Cakkhupasādo hi rūpaṃ ārammaṇaṃ katvā uppajjanakassa cakkhuviññāṇassa hetu ceva paccayo	2362	
PA_atk-abh01_a:2362_2	ca. Tathā sotapasādādayo sotaviññāṇādīnaṃ, ambabījādīni ca ambaphalādīnaṃ. Dutiyanaye	2362	
PA_atk-abh01_a:2362_3	ye ye dhammāti visabhāgapaccayadhammānaṃ nidassanaṃ. Yesaṃ yesanti visabhāgapaccayasamuppannadhammanidassanaṃ.	2362	
PA_atk-abh01_a:2362_4	Na hetū na paccayāti cakkhupasādo saddaṃ ārammaṇaṃ katvā uppajjanakassa sotaviññāṇassa	2362	
PA_atk-abh01_a:2362_5	na hetu na paccayo. Tathā sotapasādādayo avasesaviññāṇādīnaṃ. Ambādayo ca tālādīnaṃ	2362	
PA_atk-abh01_a:2362_6	uppattiyāti evamattho veditabbo.	2362	
PA_atk-abh01_a:2363_0	1346. Ajjavamaddavaniddese nīcacittatāti padamattameva viseso. Tassattho – mānābhāvena	2363	
PA_atk-abh01_a:2363_1	nīcaṃ cittaṃ assāti nīcacitto. Nīcacittassa bhāvo nīcacittatā. Sesaṃ cittujukatācittamudutānaṃ	2363	
PA_atk-abh01_a:2363_2	padabhājanīye āgatameva.	2363	
PA_atk-abh01_a:2364_0	1348. Khantiniddese khamanakavasena khanti. Khamanākāro khamanatā. Adhivāsenti etāya,	2364	
PA_atk-abh01_a:2364_1	attano upari āropetvā vāsenti, na paṭibāhanti, na paccanīkatāya tiṭṭhantīti adhivāsanatā.	2364	
PA_atk-abh01_a:2364_2	Acaṇḍikassa bhāvo acaṇḍikkaṃ. Anasuropoti asuropo vuccati na sammāropitattā duruttavacanaṃ.	2364	
PA_atk-abh01_a:2364_3	Tappaṭipakkhato anasuropo suruttavācāti attho. Evamettha phalūpacārena kāraṇaṃ niddiṭṭhaṃ.	2364	
PA_atk-abh01_a:2364_4	Attamanatā cittassāti somanassavasena cittassa sakamanatā, attano cittasabhāvoyeva,	2364	
PA_atk-abh01_a:2364_5	na byāpannacittatāti attho.	2364	
PA_atk-abh01_a:2365_0	1349. Soraccaniddese kāyiko avītikkamoti tividhaṃ kāyasucaritaṃ. Vācasiko avītikkamoti	2365	
PA_atk-abh01_a:2365_1	catubbidhaṃ vacīsucaritaṃ. Kāyikavācasikoti iminā kāyavacīdvārasamuṭṭhitaṃ ājīvaṭṭhamakasīlaṃ	2365	
PA_atk-abh01_a:2365_2	pariyādiyati. Idaṃ vuccati soraccanti idaṃ pāpato suṭṭhu oratattā soraccaṃ nāma vuccati.	2365	
PA_atk-abh01_a:2365_3	Sabbopi sīlasaṃvaroti idaṃ yasmā na kevalaṃ kāyavācāheva anācāraṃ ācarati manasāpi	2365	
PA_atk-abh01_a:2365_4	ācarati eva, tasmā mānasikasīlaṃ pariyādāya dassetuṃ vuttaṃ.	2365	
PA_atk-abh01_a:2366_0	1350. Sākhalyaniddese aṇḍakāti yathā sadose rukkhe aṇḍakāni uṭṭhahanti, evaṃ sadosatāya	2366	
PA_atk-abh01_a:2366_1	khuṃsanavambhanādivacanehi aṇḍakā jātā. Kakkasāti pūtikā sā yathā nāma pūtirukkho	2366	
PA_atk-abh01_a:2366_2	kakkaso hoti paggharitacuṇṇo evaṃ kakkasā hoti. Sotaṃ ghaṃsayamānā viya pavisati.	2366	
PA_atk-abh01_a:2366_3	Tena vuttaṃ ‘kakkasā’ti. Parakaṭukāti paresaṃ kaṭukā amanāpā dosajananī. Parābhisajjanīti	2366	
PA_atk-abh01_a:2366_4	kuṭilakaṇṭakasākhā viya cammesu vijjhitvā paresaṃ abhisajjanī, gantukāmānampi gantuṃ	2366	
PA_atk-abh01_a:2366_5	adatvā lagganakārī. Kodhasāmantāti kodhassa āsannā. Asamādhisaṃvattanikāti appanāsamādhissa	2366	
PA_atk-abh01_a:2366_6	vā upacārasamādhissa vā asaṃvattanikā. Iti sabbānevetāni sadosavācāya vevacanāni.	2366	
PA_atk-abh01_a:2366_7	Tathārūpiṃ vācaṃ pahāyāti idaṃ pharusavācaṃ appajahitvā ṭhitassa antarantare pavattāpi	2366	
PA_atk-abh01_a:2366_8	saṇhavācā asaṇhavācā eva nāmāti dīpanatthaṃ vuttaṃ.	2366	
PA_atk-abh01_a:2367_0	Neḷāti eḷaṃ vuccati doso. Nāssā eḷanti neḷā; niddosāti attho. “Neḷaṅgo setapacchādo”ti	2367	
PA_atk-abh01_a:2367_1	ettha vuttaneḷaṃ viya. Kaṇṇasukhāti byañjanamadhuratāya kaṇṇānaṃ sukhā, sūcivijjhanaṃ	2367	
PA_atk-abh01_a:2367_2	viya kaṇṇasūlaṃ na janeti. Atthamadhuratāya sarīre kopaṃ ajanetvā pemaṃ janetīti	2367	
PA_atk-abh01_a:2367_3	pemanīyā. Hadayaṃ gacchati, appaṭihaññamānā sukhena cittaṃ pavisatīti hadayaṅgamā.	2367	
PA_atk-abh01_a:2367_4	Guṇaparipuṇṇatāya pure bhavāti porī. Pure saṃvaḍḍhanārī viya sukumārātipi porī. Purassa	2367	
PA_atk-abh01_a:2367_5	esātipi porī; nagaravāsīnaṃ kathāti attho. Nagaravāsino hi yuttakathā honti. Pitimattaṃ	2367	
PA_atk-abh01_a:2367_6	pitāti bhātimattaṃ bhātāti vadanti. Evarūpī kathā bahuno janassa kantā hotīti bahujanakantā.	2367	
PA_atk-abh01_a:2367_7	Kantabhāveneva bahuno janassa manāpā cittavuḍḍhikarāti bahujanamanāpā. Yā tatthāti	2367	
PA_atk-abh01_a:2367_8	yā tasmiṃ puggale. Saṇhavācatāti maṭṭhavācatā. Sakhilavācatāti muduvācatā. Apharusavācatāti akakkhaḷavācatā.	2367	
PA_atk-abh01_a:2368_0	1351. Paṭisanthāraniddese āmisapaṭisanthāroti āmisaalābhena attanā saha paresaṃ chiddaṃ	2368	
PA_atk-abh01_a:2368_1	yathā pihitaṃ hoti paṭicchannaṃ evaṃ āmisena paṭisantharaṇaṃ. Dhammapaṭisanthāroti	2368	
PA_atk-abh01_a:2368_2	dhammassa appaṭilābhena attanā saha paresaṃ chiddaṃ yathā pihitaṃ hoti paṭicchannaṃ,	2368	
PA_atk-abh01_a:2368_3	evaṃ dhammena paṭisantharaṇaṃ. Paṭisanthārako hotīti dveyeva hi lokasannivāsassa	2368	
PA_atk-abh01_a:2368_4	chiddāni, tesaṃ paṭisanthārako hoti. Āmisapaṭisanthārena vā dhammapaṭisanthārena	2368	
PA_atk-abh01_a:2368_5	vāti iminā duvidhena paṭisanthārena paṭisanthārako hoti, paṭisantharati, nirantaraṃ karoti.	2368	
PA_atk-abh01_a:2369_0	Tatrāyaṃ ādito paṭṭhāya kathā – paṭisanthārakena hi bhikkhunā āgantukaṃ āgacchantaṃ	2369	
PA_atk-abh01_a:2369_1	disvāva paccuggantvā pattacīvaraṃ gahetabbaṃ, āsanaṃ dātabbaṃ, tālavaṇṭena bījitabbaṃ,	2369	
PA_atk-abh01_a:2369_2	pādā dhovitvā makkhetabbā, sappiphāṇite sati bhesajjaṃ dātabbaṃ, pānīyena pucchitabbo,	2369	
PA_atk-abh01_a:2369_3	āvāso paṭijaggitabbo. Evaṃ ekadesena āmisapaṭisanthāro kato nāma hoti.	2369	
PA_atk-abh01_a:2370_0	Sāyaṃ pana navakatarepi attano upaṭṭhānaṃ anāgateyeva, tassa santikaṃ gantvā nisīditvā	2370	
PA_atk-abh01_a:2370_1	avisaye apucchitvā tassa visaye pañho pucchitabbo. ‘Tumhe katarabhāṇakā’ti apucchitvā	2370	
PA_atk-abh01_a:2370_2	tumhākaṃ ‘ācariyupajjhāyā kataraṃ ganthaṃ vaḷañjentī’ti pucchitvā pahonakaṭṭhāne	2370	
PA_atk-abh01_a:2370_3	pañho pucchitabbo. Sace kathetuṃ sakkoti iccetaṃ kusalaṃ. No ce sakkoti sayaṃ kathetvā	2370	
PA_atk-abh01_a:2370_4	dātabbaṃ. Evaṃ ekadesena dhammapaṭisanthāro kato nāma hoti.	2370	
PA_atk-abh01_a:2371_0	Sace attano santike vasati taṃ ādāya nibaddhaṃ piṇḍāya caritabbaṃ. Sace gantukāmo	2371	
PA_atk-abh01_a:2371_1	hoti punadivase gamanasabhāgena taṃ ādāya ekasmiṃ gāme piṇḍāya caritvā uyyojetabbo.	2371	
PA_atk-abh01_a:2371_2	Sace aññasmiṃ disābhāge bhikkhū nimantitā honti taṃ bhikkhuṃ icchamānaṃ ādāya gantabbaṃ.	2371	
PA_atk-abh01_a:2371_3	‘Na mayhaṃ esā disā sabhāgā’ti gantuṃ anicchante sesabhikkhū pesetvā taṃ ādāya piṇḍāya	2371	
PA_atk-abh01_a:2371_4	caritabbaṃ. Attanā laddhāmisaṃ tassa dātabbaṃ. Evaṃ ‘āmisapaṭisanthāro’ kato nāma hoti.	2371	
PA_atk-abh01_a:2372_0	Āmisapaṭisanthārakena pana attanā laddhaṃ kassa dātabbanti? Āgantukassa tāva dātabbaṃ.	2372	
PA_atk-abh01_a:2372_1	Sace gilāno vā avassiko vā atthi, tesampi dātabbaṃ. Ācariyupajjhāyānaṃ dātabbaṃ.	2372	
PA_atk-abh01_a:2372_2	Bhaṇḍagāhakassa dātabbaṃ. Sārāṇīyadhammapūrakena pana satavārampi sahassavārampi	2372	
PA_atk-abh01_a:2372_3	āgatāgatānaṃ therāsanato paṭṭhāya dātabbaṃ. Paṭisanthārakena pana yena yena na laddhaṃ,	2372	
PA_atk-abh01_a:2372_4	tassa tassa dātabbaṃ. Bahigāmaṃ nikkhamitvā jiṇṇakaṃ vā anāthaṃ bhikkhuṃ vā bhikkhuniṃ	2372	
PA_atk-abh01_a:2372_5	vā disvā tesampi dātabbaṃ.	2372	
PA_atk-abh01_a:2373_0	Tatridaṃ vatthu – corehi kira guttasālagāme pahate taṅkhaṇaññeva ekā nirodhato vuṭṭhitā	2373	
PA_atk-abh01_a:2373_1	khīṇāsavattherī daharabhikkhuniyā bhaṇḍakaṃ gāhāpetvā mahājanena saddhiṃ maggaṃ paṭipajjitvā	2373	
PA_atk-abh01_a:2373_2	ṭhitamajjhanhike nakulanagaragāmadvāraṃ patvā rukkhamūle nisīdi. Tasmiṃ samaye kāḷavallimaṇḍapavāsī	2373	
PA_atk-abh01_a:2373_3	mahānāgatthero nakulanagaragāme piṇḍāya caritvā nikkhanto theriṃ disvā bhattena āpucchi.	2373	
PA_atk-abh01_a:2373_4	Sā ‘patto me natthī’ti āha. Thero ‘imināva bhuñjathā’ti saha pattena adāsi. Therī	2373	
PA_atk-abh01_a:2373_5	bhattakiccaṃ katvā pattaṃ dhovitvā therassa datvā āha – ‘ajja tāva bhikkhācārena	2373	
PA_atk-abh01_a:2373_6	kilamissatha, ito paṭṭhāya pana vo bhikkhācāraparittāso nāma na bhavissati, tātā’ti.	2373	
PA_atk-abh01_a:2373_7	Tato paṭṭhāya therassa ūnakahāpaṇagghanako piṇḍapāto nāma na uppannapubbo. Ayaṃ ‘āmisapaṭisanthāro’ nāma.	2373	
PA_atk-abh01_a:2374_0	Imaṃ paṭisanthāraṃ katvā bhikkhunā saṅgahapakkhe ṭhatvā tassa bhikkhuno kammaṭṭhānaṃ	2374	
PA_atk-abh01_a:2374_1	kathetabbaṃ, dhammo vācetabbo, kukkuccaṃ vinodetabbaṃ, uppannaṃ kiccaṃ karaṇīyaṃ	2374	
PA_atk-abh01_a:2374_2	kātabbaṃ, abbhānavuṭṭhānamānattaparivāsā dātabbā. Pabbajjāraho pabbājetabbo upasampadāraho	2374	
PA_atk-abh01_a:2374_3	upasampādetabbo. Bhikkhuniyāpi attano santike upasampadaṃ ākaṅkhamānāya kammavācaṃ	2374	
PA_atk-abh01_a:2374_4	kātuṃ vaṭṭati. Ayaṃ ‘dhammapaṭisanthāro’ nāma.	2374	
PA_atk-abh01_a:2375_0	Imehi dvīhi paṭisanthārehi paṭisanthārako bhikkhu anuppannaṃ lābhaṃ uppādeti, uppannaṃ	2375	
PA_atk-abh01_a:2375_1	thāvaraṃ karoti, sabhayaṭṭhāne attano jīvitaṃ rakkhati coranāgarañño pattaggahaṇahattheneva	2375	
PA_atk-abh01_a:2375_2	aggaṃ gahetvā patteneva bhattaṃ ākiranto thero viya. Aladdhalābhuppādane pana ito	2375	
PA_atk-abh01_a:2375_3	palāyitvā paratīraṃ gatena mahānāgaraññā ekassa therassa santike saṅgahaṃ labhitvā	2375	
PA_atk-abh01_a:2375_4	puna āgantvā rajje patiṭṭhitena setambaṅgaṇe yāvajīvaṃ pavattitaṃ mahābhesajjadānavatthu	2375	
PA_atk-abh01_a:2375_5	kathetabbaṃ. Uppannalābhathāvarakaraṇe dīghabhāṇakaabhayattherassa hatthato paṭisanthāraṃ	2375	
PA_atk-abh01_a:2375_6	labhitvā cetiyapabbate corehi bhaṇḍakassa aviluttabhāve vatthu kathetabbaṃ.	2375	
PA_atk-abh01_a:2376_0	1352. Indriyesu aguttadvāratāniddese cakkhunā rūpaṃ disvāti kāraṇavasena cakkhūti	2376	
PA_atk-abh01_a:2376_1	laddhavohārena rūpadassanasamatthena cakkhuviññāṇena rūpaṃ disvā. Porāṇā panāhu –	2376	
PA_atk-abh01_a:2376_2	“cakkhu rūpaṃ na passati, acittakattā; cittaṃ na passati, acakkhukattā; dvārārammaṇasaṅghaṭṭanena	2376	
PA_atk-abh01_a:2376_3	pana pasādavatthukena cittena passati. Īdisī panesā ‘dhanunā vijjatī’tiādīsu viya	2376	
PA_atk-abh01_a:2376_4	sasambhārakathā nāma hoti. Tasmā cakkhuviññāṇena rūpaṃ disvā”ti ayamevettha atthoti.	2376	
PA_atk-abh01_a:2376_5	Nimittaggāhīti itthipurisanimittaṃ vā subhanimittādikaṃ vā kilesavatthubhūtaṃ nimittaṃ	2376	
PA_atk-abh01_a:2376_6	chandarāgavasena gaṇhāti, diṭṭhamatteyeva na saṇṭhāti. Anubyañjanaggāhīti kilesānaṃ	2376	
PA_atk-abh01_a:2376_7	anubyañjanato pākaṭabhāvakaraṇato anubyañjananti laddhavohāraṃ hatthapādasitahasitakathitaālokitavilokitādibhedaṃ	2376	
PA_atk-abh01_a:2376_8	ākāraṃ gaṇhāti. Yatvādhikaraṇamenantiādimhi yaṃkāraṇā yassa cakkhundriyāsaṃvarassa	2376	
PA_atk-abh01_a:2376_9	hetu, etaṃ puggalaṃ satikavāṭena cakkhundriyaṃ asaṃvutaṃ apihitacakkhudvāraṃ hutvā	2376	
PA_atk-abh01_a:2376_10	viharantaṃ ete abhijjhādayo dhammā anvāssaveyyuṃ anubandheyyuṃ ajjhotthareyyuṃ. Tassa	23761	
PA_atk-abh01_a:2376_11	saṃvarāya na paṭipajjatīti tassa cakkhundriyassa satikavāṭena pidahanatthāya na paṭipajjati.	23761	
PA_atk-abh01_a:2376_12	Evaṃbhūtoyeva ca na rakkhati cakkhundriyaṃ, na cakkhundriye saṃvaraṃ āpajjatīti vuccati.	23761	
PA_atk-abh01_a:2377_0	Tattha kiñcāpi cakkhundriye saṃvaro vā asaṃvaro vā natthi, na hi cakkhupasādaṃ nissāya	2377	
PA_atk-abh01_a:2377_1	sati vā muṭṭhassaccaṃ vā uppajjati. Apica yadā rūpārammaṇaṃ cakkhussa āpāthamāgacchati	2377	
PA_atk-abh01_a:2377_2	tadā bhavaṅge dvikkhattuṃ uppajjitvā niruddhe kiriyamanodhātu āvajjanakiccaṃ sādhayamānā	2377	
PA_atk-abh01_a:2377_3	uppajjitvā nirujjhati. Tato cakkhuviññāṇaṃ dassanakiccaṃ, tato vipākamanodhātu sampaṭicchanakiccaṃ,	2377	
PA_atk-abh01_a:2377_4	tato vipākāhetukamanoviññāṇadhātu santīraṇakiccaṃ, tato kiriyāhetukamanoviññāṇadhātu	2377	
PA_atk-abh01_a:2377_5	voṭṭhabbanakiccaṃ sādhayamānā uppajjitvā nirujjhati. Tadanantaraṃ javanaṃ javati.	2377	
PA_atk-abh01_a:2377_6	Tatrāpi neva bhavaṅgasamaye na āvajjanādīnaṃ aññatarasamaye saṃvaro vā asaṃvaro vā	2377	
PA_atk-abh01_a:2377_7	atthi. Javanakkhaṇe pana dussīlyaṃ vā muṭṭhassaccaṃ vā aññāṇaṃ vā akkhanti vā kosajjaṃ	2377	
PA_atk-abh01_a:2377_8	vā uppajjati, asaṃvaro hoti.	2377	
PA_atk-abh01_a:2378_0	Evaṃ honto pana so ‘cakkhundriye asaṃvaro’ti vuccati. Kasmā? Yasmā tasmiṃ asaṃvare	2378	
PA_atk-abh01_a:2378_1	sati dvārampi aguttaṃ hoti, bhavaṅgampi, āvajjanādīnipi vīthicittāni. Yathā kiṃ?	2378	
PA_atk-abh01_a:2378_2	Yathā nagare catūsu dvāresu asaṃvutesu kiñcāpi antogharadvārakoṭṭhakagabbhādayo susaṃvutā,	2378	
PA_atk-abh01_a:2378_3	tathāpi antonagare sabbaṃ bhaṇḍaṃ arakkhitaṃ agopitameva hoti. Nagaradvārena hi pavisitvā	2378	
PA_atk-abh01_a:2378_4	corā yadicchakaṃ kareyyuṃ. Evameva javane dussīlyādīsu uppannesu tasmiṃ asaṃvare	2378	
PA_atk-abh01_a:2378_5	sati dvārampi aguttaṃ hoti, bhavaṅgampi, āvajjanādīnipi vīthicittānīti.	2378	
PA_atk-abh01_a:2379_0	Sotena saddaṃ sutvātiādīsupi eseva nayo. Yā imesanti evaṃ saṃvaraṃ anāpajjantassa	2379	
PA_atk-abh01_a:2379_1	imesaṃ channaṃ indriyānaṃ yā agutti yā agopanā yo anārakkho yo asaṃvaro, athakanaṃ, apidahananti attho.	2379	
PA_atk-abh01_a:2380_0	1353. Bhojane amattaññutāniddese idhekaccoti imasmiṃ sattaloke ekacco. Appaṭisaṅkhāti	2380	
PA_atk-abh01_a:2380_1	paṭisaṅkhānapaññāya ajānitvā anupadhāretvā. Ayonisoti anupāyena. Āhāranti asitapītādiajjhoharaṇīyaṃ.	2380	
PA_atk-abh01_a:2380_2	Āhāretīti paribhuñjati ajjhoharati. Davāyātiādi anupāyadassanatthaṃ vuttaṃ. Anupāyena	2380	
PA_atk-abh01_a:2380_3	hi āhārento davatthāya madatthāya maṇḍanatthāya vibhūsanatthāya vā āhāreti, no idamatthitaṃ	2380	
PA_atk-abh01_a:2380_4	paṭicca. Yā tattha asantuṭṭhitāti yā tasmiṃ ayoniso āhāraparibhoge asantussanā asantuṭṭhibhāvo.	2380	
PA_atk-abh01_a:2380_5	Amattaññutāti amattaññubhāvo, pamāṇasaṅkhātāya mattāya ajānanaṃ. Ayaṃ vuccatīti ayaṃ	2380	
PA_atk-abh01_a:2380_6	apaccavekkhitaparibhogavasena pavattā bhojane amattaññutā nāma vuccati.	2380	
PA_atk-abh01_a:2381_0	1354. Indriyesu guttadvāratāniddese cakkhunātiādi vuttanayeneva veditabbaṃ. Na nimittaggāhī	2381	
PA_atk-abh01_a:2381_1	hotīti chandarāgavasena vuttappakāraṃ nimittaṃ na gaṇhāti. Evaṃ sesapadānipi vuttapaṭipakkhanayeneva	2381	
PA_atk-abh01_a:2381_2	veditabbāni. Yathā ca heṭṭhā ‘javane dussīlyādīsu uppannesu tasmiṃ asaṃvare sati,	2381	
PA_atk-abh01_a:2381_3	dvārampi aguttaṃ hoti, bhavaṅgampi, āvajjanādīnipi vīthicittānī’ti vuttaṃ, evamidha	2381	
PA_atk-abh01_a:2381_4	tasmiṃ sīlādīsu uppannesu dvārampi guttaṃ hoti, bhavaṅgampi, āvajjanādīnipi vīthicittāni.	2381	
PA_atk-abh01_a:2381_5	Yathā kiṃ? Yathā nagaradvāresu susaṃvutesu, kiñcāpi antogharādayo asaṃvutā honti,	2381	
PA_atk-abh01_a:2381_6	tathāpi antonagare sabbaṃ bhaṇḍaṃ surakkhitaṃ sugopitameva hoti – nagaradvāresu pihitesu	2381	
PA_atk-abh01_a:2381_7	corānaṃ paveso natthi – evameva javane sīlādīsu uppannesu dvārampi guttaṃ hoti, bhavaṅgampi,	2381	
PA_atk-abh01_a:2381_8	āvajjanādīnipi vīthicittāni. Tasmā javanakkhaṇe uppajjamānopi ‘cakkhundriye saṃvaro’ti	2381	
PA_atk-abh01_a:2381_9	vutto. Sotena saddaṃ sutvātiādīsupi eseva nayo.	2381	
PA_atk-abh01_a:2382	1355. Bhojane mattaññutāniddese paṭisaṅkhā yoniso āhāraṃ āhāretīti paṭisaṅkhānapaññāya jānitvā upāyena āhāraṃ paribhuñjati. Idāni taṃ upāyaṃ dassetuṃ neva davāyātiādi vuttaṃ.	238	
PA_atk-abh01_a:2383_0	Tattha ‘neva davāyā’ti davatthāya na āhāreti. Tattha naṭalaṅghakādayo davatthāya	2383	
PA_atk-abh01_a:2383_1	āhārenti nāma. Yañhi bhojanaṃ bhuttassa naccagītakabyasilokasaṅkhāto davo atirekatarena	2383	
PA_atk-abh01_a:2383_2	paṭibhāti, taṃ bhojanaṃ adhammena visamena pariyesitvā te āhārenti. Ayaṃ pana bhikkhu evaṃ na āhāreti.	2383	
PA_atk-abh01_a:2384_0	Na madāyāti mānamadapurisamadānaṃ vaḍḍhanatthāya na āhāreti. Tattha rājarājamahāmattā	2384	
PA_atk-abh01_a:2384_1	madatthāya āhārenti nāma. Te hi attano mānamadapurisamadānaṃ vaḍḍhanatthāya piṇḍarasabhojanādīni	2384	
PA_atk-abh01_a:2384_2	paṇītabhojanāni bhuñjanti. Ayaṃ pana bhikkhu evaṃ na āhāreti.	2384	
PA_atk-abh01_a:2385_0	Na maṇḍanāyāti sarīramaṇḍanatthāya na āhāreti. Tattha rūpūpajīviniyo mātugāmā antepurikādayo	2385	
PA_atk-abh01_a:2385_1	ca sappiphāṇitaṃ nāma pivanti, te hi siniddhaṃ muduṃ mandaṃ bhojanaṃ āhārenti ‘evaṃ	2385	
PA_atk-abh01_a:2385_2	no aṅgalaṭṭhi susaṇṭhitā bhavissati, sarīre chavivaṇṇo pasanno bhavissatī’ti. Ayaṃ	2385	
PA_atk-abh01_a:2385_3	pana bhikkhu evaṃ na āhāreti.	2385	
PA_atk-abh01_a:2386_0	Na vibhūsanāyāti sarīre maṃsavibhūsanatthāya na āhāreti. Tattha nibbuddhamallamuṭṭhikamallādayo	2386	
PA_atk-abh01_a:2386_1	susiniddhehi macchamaṃsādīhi sarīramaṃsaṃ pīṇenti ‘evaṃ no maṃsaṃ ussadaṃ bhavissati	2386	
PA_atk-abh01_a:2386_2	pahārasahanatthāyā’ti. Ayaṃ pana bhikkhu evaṃ sarīre maṃsavibhūsanatthāya na āhāreti.	2386	
PA_atk-abh01_a:2387_0	Yāvadevāti āhārāharaṇe payojanassa paricchedaniyamadassanaṃ. Imassa kāyassa ṭhitiyāti	2387	
PA_atk-abh01_a:2387_1	imassa catumahābhūtikakarajakāyassa ṭhapanatthāya āhāreti. Idamassa āhārāharaṇe payojananti	2387	
PA_atk-abh01_a:2387_2	attho. Yāpanāyāti jīvitindriyayāpanatthāya āhāreti. Vihiṃsūparatiyāti vihiṃsā nāma	2387	
PA_atk-abh01_a:2387_3	abhuttapaccayā uppajjanakā khuddā. Tassā uparatiyā vūpasamanatthāya āhāreti. Brahmacariyānuggahāyāti	2387	
PA_atk-abh01_a:2387_4	brahmacariyaṃ nāma tisso sikkhā, sakalaṃ sāsanaṃ, tassa anuggaṇhanatthāya āhāreti.	2387	
PA_atk-abh01_a:2388_0	Itīti upāyanidassanaṃ; iminā upāyenāti attho. Purāṇañca vedanaṃ paṭihaṅkhāmīti purāṇavedanā	2388	
PA_atk-abh01_a:2388_1	nāma abhuttappaccayā uppajjanakavedanā. Taṃ paṭihanissāmīti āhāreti. Navañca vedanaṃ	2388	
PA_atk-abh01_a:2388_2	na uppādessāmīti navavedanā nāma atibhuttappaccayena uppajjanakavedanā. Taṃ na uppādessāmīti	2388	
PA_atk-abh01_a:2388_3	āhāreti. Atha vā, ‘navavedanā’ nāma bhuttappaccayā nauppajjanakavedanā. Tassā anuppannāya	2388	
PA_atk-abh01_a:2388_4	anuppajjanatthameva āhāreti. Yātrā ca me bhavissatīti yāpanā ca me bhavissati. Anavajjatā	2388	
PA_atk-abh01_a:2388_5	cāti ettha atthi sāvajjaṃ atthi anavajjaṃ. Tattha adhammikapariyesanā adhammikapaṭiggahaṇaṃ	2388	
PA_atk-abh01_a:2388_6	adhammena paribhogoti idaṃ ‘sāvajjaṃ’ nāma. Dhammena pariyesitvā dhammena paṭiggahetvā	2388	
PA_atk-abh01_a:2388_7	paccavekkhitvā paribhuñjanaṃ ‘anavajjaṃ’ nāma. Ekacco anavajjeyeva sāvajjaṃ karoti,	2388	
PA_atk-abh01_a:2388_8	‘laddhaṃ me’ti katvā pamāṇātikkantaṃ bhuñjati. Taṃ jīrāpetuṃ asakkonto uddhaṃvirecanaadhovirecanādīhi	2388	
PA_atk-abh01_a:2388_9	kilamati. Sakalavihāre bhikkhū tassa sarīrapaṭijagganabhesajjapariyesanādīsu ussukkaṃ	2388	
PA_atk-abh01_a:2388_10	āpajjanti. ‘Kiṃ ida’nti vutte ‘asukassa nāma udaraṃ uddhumāta’ntiādīni vadanti. ‘Esa	23881	
PA_atk-abh01_a:2388_11	niccakālampi evaṃpakatikoyeva, attano kucchipamāṇaṃ nāma na jānātī’ti nindanti garahanti.	23881	
PA_atk-abh01_a:2388_12	Ayaṃ anavajjeyeva sāvajjaṃ karoti nāma. Evaṃ akatvā ‘anavajjatā ca bhavissatī’ti āhāreti.	23881	
PA_atk-abh01_a:2389_0	Phāsuvihāro cāti etthāpi atthi phāsuvihāro atthi na phāsuvihāro. Tattha ‘āharahatthako	2389	
PA_atk-abh01_a:2389_1	alaṃsāṭako tatthavaṭṭako kākamāsako bhuttavamitako’ti imesaṃ pañcannaṃ brāhmaṇānaṃ	2389	
PA_atk-abh01_a:2389_2	bhojanaṃ na phāsuvihāro nāma. Etesu hi ‘āharahatthako’ nāma bahuṃ bhuñjitvā attano	2389	
PA_atk-abh01_a:2389_3	dhammatāya uṭṭhātuṃ asakkonto ‘āhara hattha’nti vadati. ‘Alaṃsāṭako’ nāma accuddhumātakucchitāya	2389	
PA_atk-abh01_a:2389_4	uṭṭhitopi sāṭakaṃ nivāsetuṃ na sakkoti. ‘Tatthavaṭṭako’ nāma uṭṭhātuṃ asakkonto tattheva	2389	
PA_atk-abh01_a:2389_5	parivaṭṭati. ‘Kākamāsako’ nāma yathā kākehi āmasituṃ sakkā hoti, evaṃ yāva mukhadvārā	2389	
PA_atk-abh01_a:2389_6	āhāreti. ‘Bhuttavamitako’ nāma mukhena sandhāretuṃ asakkonto tattheva vamati. Evaṃ	2389	
PA_atk-abh01_a:2389_7	akatvā ‘phāsuvihāro ca me bhavissatī’ti āhāreti. Phāsuvihāro nāma catūhi pañcahi	2389	
PA_atk-abh01_a:2389_8	ālopehi ūnūdaratā. Ettakañhi bhuñjitvā pānīyaṃ pivato cattāro iriyāpathā sukhena	2389	
PA_atk-abh01_a:2389_9	pavattanti. Tasmā dhammasenāpati evamāha –	2389	
PA_atk-abh01_a:2390	“Cattāro pañca ālope, abhutvā udakaṃ pive;	239	
PA_atk-abh01_a:2391	Alaṃ phāsuvihārāya, pahitattassa bhikkhuno”ti. ;	239	
PA_atk-abh01_a:2392_0	Imasmiṃ pana ṭhāne aṅgāni samodhānetabbāni. ‘Neva davāyā’tihi ekaṃ aṅgaṃ, ‘na madāyā’ti	2392	
PA_atk-abh01_a:2392_1	ekaṃ, ‘na maṇḍanāyā’ti ekaṃ, ‘na vibhūsanāyā’ti ekaṃ, ‘yāvadeva imassa kāyassa ṭhitiyā	2392	
PA_atk-abh01_a:2392_2	yāpanāyā’ti ekaṃ, ‘vihiṃsūparatiyā brahmacariyānuggahāyā’ti ekaṃ, ‘iti purāṇañca	2392	
PA_atk-abh01_a:2392_3	vedanaṃ paṭihaṅkhāmi navañca vedanaṃ na uppādessāmī’ti ekaṃ, ‘yātrā ca me bhavissatī’ti	2392	
PA_atk-abh01_a:2392_4	ekaṃ aṅgaṃ. Anavajjatā ca phāsuvihāro cāti ayamettha bhojanānisaṃso. Mahāsīvatthero	2392	
PA_atk-abh01_a:2392_5	panāha – heṭṭhā cattāri aṅgāni paṭikkhepo nāma. Upari pana aṭṭhaṅgāni samodhānetabbānīti	2392	
PA_atk-abh01_a:2392_6	– tattha ‘yāvadeva imassa kāyassa ṭhitiyā’ti ekaṃ aṅgaṃ, ‘yāpanāyā’ti ekaṃ, ‘vihiṃsūparatiyāti’	2392	
PA_atk-abh01_a:2392_7	ekaṃ, ‘brahmacariyānuggahāyā’ti ekaṃ, ‘iti purāṇañca vedanaṃ paṭihaṅkhāmī’ti ekaṃ,	2392	
PA_atk-abh01_a:2392_8	‘navañca vedanaṃ na uppādessāmī’ti ekaṃ, ‘yātrā ca me bhavissatī’ti ekaṃ, ‘anavajjatā’	2392	
PA_atk-abh01_a:2392_9	cāti ekaṃ. Phāsuvihāro pana bhojanānisaṃsoti. Evaṃ aṭṭhaṅgasamannāgataṃ āhāraṃ āhārento	2392	
PA_atk-abh01_a:2392_10	bhojane mattaññū nāma hoti. Ayaṃ vuccatīti ayaṃ pariyesanapaṭiggahaṇaparibhogesu	23921	
PA_atk-abh01_a:2392_11	yuttappamāṇajānanavasena pavatto paccavekkhitaparibhogo bhojane mattaññutā nāma vuccati.	23921	
PA_atk-abh01_a:2393_0	1356. Muṭṭhassaccaniddese asatīti sativirahitā cattāro khandhā. Ananussati appaṭissatīti	2393	
PA_atk-abh01_a:2393_1	upasaggavasena padaṃ vaḍḍhitaṃ. Asaraṇatāti asaraṇākāro. Adhāraṇatāti dhāretuṃ asamatthatā.	2393	
PA_atk-abh01_a:2393_2	Tāya hi samannāgato puggalo ādhānappatto nidhānakkhamo na hoti. Udake alābukaṭāhaṃ	2393	
PA_atk-abh01_a:2393_3	viya ārammaṇe pilavatīti pilāpanatā. Saṃmusanatāti naṭṭhamuṭṭhassatitā. Tāya hi samannāgato	2393	
PA_atk-abh01_a:2393_4	puggalo nikkhittabhatto viya kāko, nikkhittamaṃso viya ca siṅgālo hoti.	2393	
PA_atk-abh01_a:2394	1361. Bhāvanābalaniddese kusalānaṃ dhammānanti bodhipakkhiyadhammānaṃ āsevanāti ādisevanā. Bhāvanāti vaḍḍhanā. Bahulīkammanti punappunaṃ karaṇaṃ.	239	
PA_atk-abh01_a:2395_0	1368. Sīlavipattiniddeso sīlasampadāniddesapaṭipakkhato veditabbo. Diṭṭhivipattiniddeso	2395	
PA_atk-abh01_a:2395_1	ca diṭṭhisampadāniddesapaṭipakkhato diṭṭhisampadāniddeso ca diṭṭhupādānaniddesapaṭipakkhato.	2395	
PA_atk-abh01_a:2395_2	Sīlavisuddhiniddeso kiñcāpi sīlasampadāniddesena samāno, tattha pana visuddhisampāpakaṃ	2395	
PA_atk-abh01_a:2395_3	pātimokkhasaṃvarasīlaṃ kathitaṃ, idha visuddhippattaṃ sīlaṃ. Sati ca sampajaññañca,	2395	
PA_atk-abh01_a:2395_4	paṭisaṅkhānabalañca bhāvanābalañca, samatho ca vipassanā ca, samathanimittañca paggahanimittañca,	2395	
PA_atk-abh01_a:2395_5	paggāho ca avikkhepo ca, sīlasampadā ca diṭṭhisampadā cāti imehi pana chahi dukehi	2395	
PA_atk-abh01_a:2395_6	catubhūmakāpi lokiyalokuttaradhammāva kathitā.	2395	
PA_atk-abh01_a:2396_0	1373. Diṭṭhivisuddhiniddese kammassakataññāṇanti ‘idaṃ kammaṃ sakaṃ, idaṃ no saka’nti	2396	
PA_atk-abh01_a:2396_1	jānanapaññā. Tattha attanā vā kataṃ hotu parena vā sabbampi akusalakammaṃ no sakaṃ.	2396	
PA_atk-abh01_a:2396_2	Kasmā? Atthabhañjanato anatthajananato ca. Kusalakammaṃ pana anatthabhañjanato atthajananato	2396	
PA_atk-abh01_a:2396_3	ca ‘sakaṃ’ nāma. Tattha yathā nāma sadhano sabhogo puriso addhānamaggaṃ paṭipajjitvā	2396	
PA_atk-abh01_a:2396_4	antarāmagge gāmanigamādīsu nakkhatte saṅghuṭṭhe ‘ahaṃ āgantuko, kaṃ nu kho nissāya	2396	
PA_atk-abh01_a:2396_5	nakkhattaṃ kīḷeyya’nti acintetvā yathā yathā icchati tena tena nīhārena nakkhattaṃ	2396	
PA_atk-abh01_a:2396_6	kīḷanto sukhena kantāraṃ atikkamati, evameva imasmiṃ kammassakataññāṇe ṭhatvā ime	2396	
PA_atk-abh01_a:2396_7	sattā bahuṃ vaṭṭagāmikammaṃ āyūhitvā sukhena sukhaṃ anubhavantā arahattaṃ pattā gaṇanapathaṃ	2396	
PA_atk-abh01_a:2396_8	vītivattā. Saccānulomikañāṇanti catunnaṃ saccānaṃ anulomaṃ vipassanāñāṇaṃ. Maggasamaṅgissa	2396	
PA_atk-abh01_a:2396_9	ñāṇaṃ phalasamaṅgissa ñāṇanti maggañāṇaphalañāṇāniyeva.	2396	
PA_atk-abh01_a:2397	1374. ‘Diṭṭhivisuddhi kho panā’tipadassa niddese yā paññā pajānanātiādīhi padehi heṭṭhā vuttāni kammassakataññāṇādīneva cattāri ñāṇāni vibhattāni.	239	
PA_atk-abh01_a:2398_0	1375. ‘Yathādiṭṭhissa ca padhāna’nti padassa niddese yo cetasiko vīriyārambhotiādīhi	2398	
PA_atk-abh01_a:2398_1	padehi niddiṭṭhaṃ vīriyaṃ paññāgatikameva; paññāya hi lokiyaṭṭhāne lokiyaṃ lokuttaraṭṭhāne	2398	
PA_atk-abh01_a:2398_2	lokuttaranti veditabbaṃ.	2398	
PA_atk-abh01_a:2399	1376. Saṃvegadukaniddese jātibhayanti jātiṃ bhayato disvā ṭhitañāṇaṃ. Jarāmaraṇabhayādīsupi eseva nayo.	239	
PA_atk-abh01_a:2400_0	1377. Anuppannānaṃ pāpakānantiādīhi jātiādīni bhayato disvā jātijarābyādhimaraṇehi	2400	
PA_atk-abh01_a:2400_1	muccitukāmassa upāyapadhānaṃ kathitaṃ. Padabhājanīyassa panattho vibhaṅgaṭṭhakathāyaṃ āvi bhavissati.	2400	
PA_atk-abh01_a:2401_0	1378. ‘Asantuṭṭhitā ca kusalesu dhammesū’ti padaniddese bhiyyokamyatāti visesakāmatā.	2401	
PA_atk-abh01_a:2401_1	Idhekacco hi āditova pakkhikabhattaṃ vā salākabhattaṃ vā uposathikaṃ vā pāṭipadikaṃ	2401	
PA_atk-abh01_a:2401_2	vā deti, so tena asantuṭṭho hutvā puna dhurabhattaṃ saṅghabhattaṃ vassāvāsikaṃ deti,	2401	
PA_atk-abh01_a:2401_3	āvāsaṃ kāreti, cattāropi paccaye deti. Tatrāpi asantuṭṭho hutvā saraṇāni gaṇhāti,	2401	
PA_atk-abh01_a:2401_4	pañca sīlāni samādiyati. Tatrāpi asantuṭṭho hutvā pabbajati. Pabbajitvā ekaṃ nikāyaṃ	2401	
PA_atk-abh01_a:2401_5	dve nikāyeti tepiṭakaṃ buddhavacanaṃ gaṇhāti, aṭṭha samāpattiyo bhāveti, vipassanaṃ	2401	
PA_atk-abh01_a:2401_6	vaḍḍhetvā arahattaṃ gaṇhāti. Arahattappattito paṭṭhāya mahāsantuṭṭho nāma hoti. Evaṃ	2401	
PA_atk-abh01_a:2401_7	yāva arahattā visesakāmatā ‘bhiyyokamyatā’ nāma.	2401	
PA_atk-abh01_a:2402_0	1379. ‘Appaṭivānitā ca padhānasmi’nti padassa niddese yasmā pantasenāsanesu adhikusalānaṃ	2402	
PA_atk-abh01_a:2402_1	dhammānaṃ bhāvanāya ukkaṇṭhamāno padhānaṃ paṭivāseti nāma, anukkaṇṭhamāno no paṭivāseti	2402	
PA_atk-abh01_a:2402_2	nāma, tasmā taṃ nayaṃ dassetuṃ yā kusalānaṃ dhammānantiādi vuttaṃ. Tattha sakkaccakiriyatāti	2402	
PA_atk-abh01_a:2402_3	kusalānaṃ karaṇe sakkaccakāritā. Sātaccakiriyatāti satatameva karaṇaṃ. Aṭṭhitakiriyatāti	2402	
PA_atk-abh01_a:2402_4	khaṇḍaṃ akatvā aṭṭhapetvā karaṇaṃ. Anolīnavuttitāti alīnajīvitā, alīnapavattitā vā.	2402	
PA_atk-abh01_a:2402_5	Anikkhittachandatāti kusalacchandassa anikkhipanaṃ. Anikkhittadhuratāti kusalakaraṇe	2402	
PA_atk-abh01_a:2402_6	vīriyadhurassa anikkhipanaṃ.	2402	
PA_atk-abh01_a:2403_0	1380. ‘Pubbenivāsānussatiñāṇaṃ vijjā’ti ettha pubbenivāsoti pubbe nivutthakkhandhā	2403	
PA_atk-abh01_a:2403_1	ca khandhapaṭibaddhañca. Pubbenivāsassa anussati pubbenivāsānussati. Tāya sampayuttaṃ	2403	
PA_atk-abh01_a:2403_2	ñāṇaṃ pubbenivāsānussatiñāṇaṃ. Tayidaṃ pubbe nivutthakkhandhapaṭicchādakaṃ tamaṃ	2403	
PA_atk-abh01_a:2403_3	vijjhatīti vijjā. Taṃ tamaṃ vijjhitvā te khandhe vidite pākaṭe karotīti viditakaraṇaṭṭhenāpi vijjā.	2403	
PA_atk-abh01_a:2404_0	Cutūpapāte ñāṇanti cutiyañca upapāte ca ñāṇaṃ. Idampi sattānaṃ cutipaṭisandhicchādakaṃ	2404	
PA_atk-abh01_a:2404_1	tamaṃ vijjhatīti vijjā. Taṃ tamaṃ vijjhitvā sattānaṃ cutipaṭisandhiyo viditā pākaṭā	2404	
PA_atk-abh01_a:2404_2	karotīti viditakaraṇaṭṭhenāpi vijjā. Āsavānaṃ khaye ñāṇanti sabbakilesānaṃ khayasamaye	2404	
PA_atk-abh01_a:2404_3	ñāṇaṃ. Tayidaṃ catusaccacchādakatamaṃ vijjhatīti vijjā. Taṃ tamaṃ vijjhitvā cattāri	2404	
PA_atk-abh01_a:2404_4	saccāni viditāni pākaṭāni karotīti viditakaraṇaṭṭhenāpi vijjā.	2404	
PA_atk-abh01_a:2405_0	1381. ‘Cittassa ca adhimutti nibbānañcā’ti ettha ārammaṇe adhimuccanaṭṭhena, paccanīkadhammehi	2405	
PA_atk-abh01_a:2405_1	ca suṭṭhumuttaṭṭhena aṭṭha samāpattiyo cittassa adhimutti nāma. Itaraṃ pana ‘natthi	2405	
PA_atk-abh01_a:2405_2	ettha taṇhāsaṅkhātaṃ vānaṃ’, ‘niggataṃ vā tasmā vānā’ti nibbānaṃ. Tattha aṭṭha samāpattiyo	2405	
PA_atk-abh01_a:2405_3	sayaṃ vikkhambhitakilesehi vimuttattā vimuttīti vuttā, nibbānaṃ pana sabbakilesehi	2405	
PA_atk-abh01_a:2405_4	accantaṃ vimuttattā vimuttīti.	2405	
PA_atk-abh01_a:2406_0	1382. Maggasamaṅgissa ñāṇanti cattāri maggañāṇāni. Phalasamaṅgissa ñāṇanti cattāri	2406	
PA_atk-abh01_a:2406_1	phalañāṇāni. Tattha paṭhamamaggañāṇaṃ pañca kilese khepentaṃ nirodhentaṃ vūpasamentaṃ	2406	
PA_atk-abh01_a:2406_2	paṭippassambhentaṃ uppajjatīti khaye ñāṇaṃ nāma jātaṃ. Dutiyamaggañāṇaṃ cattāro kilese.	2406	
PA_atk-abh01_a:2406_3	Tathā tatiyamaggañāṇaṃ. Catutthamaggañāṇaṃ pana aṭṭha kilese khepentaṃ nirodhentaṃ	2406	
PA_atk-abh01_a:2406_4	vūpasamentaṃ paṭippassambhentaṃ uppajjatīti ‘khaye ñāṇaṃ’ nāma jātaṃ. Taṃ taṃ maggaphalañāṇaṃ	2406	
PA_atk-abh01_a:2406_5	pana tesaṃ tesaṃ kilesānaṃ khīṇante niruddhante vūpasamante paṭippassambhante anuppādante	2406	
PA_atk-abh01_a:2406_6	appavattante uppannanti anuppāde ñāṇaṃ nāma jātanti.	2406	
PA_atk-abh01_a:2407	Aṭṭhasāliniyā dhammasaṅgahaaṭṭhakathāya	240	
PA_atk-abh01_a:2408	Nikkhepakaṇḍavaṇṇanā niṭṭhitā.	240	
PA_atk-abh01_a:2409	4. Aṭṭhakathākaṇḍo	240	
PA_atk-abh01_a:2410	Tikaatthuddhāravaṇṇanā	241	
PA_atk-abh01_a:2411_0	1384. Idāni nikkhepakaṇḍānantaraṃ ṭhapitassa aṭṭhakathākaṇḍassa vaṇṇanākkamo anuppatto.	2411	
PA_atk-abh01_a:2411_1	Kasmā panetaṃ aṭṭhakathākaṇḍaṃ nāma jātanti? Tepiṭakassa buddhavacanassa atthaṃ uddharitvā	2411	
PA_atk-abh01_a:2411_2	ṭhapitattā. Tīsupi hi piṭakesu dhammantaraṃ āgataṃ aṭṭhakathākaṇḍeneva paricchinditvā	2411	
PA_atk-abh01_a:2411_3	vinicchitaṃ suvinicchitaṃ nāma hoti. Sakale abhidhammapiṭake nayamaggaṃ mahāpakaraṇe	2411	
PA_atk-abh01_a:2411_4	pañhuddhāraṃ gaṇanacāraṃ asallakkhentenāpi aṭṭhakathākaṇḍatoyeva samānetuṃ vaṭṭati.	2411	
PA_atk-abh01_a:2412_0	Kuto pabhavaṃ pana etanti? Sāriputtattherappabhavaṃ. Sāriputtatthero hi ekassa attano	2412	
PA_atk-abh01_a:2412_1	saddhivihārikassa nikkhepakaṇḍe atthuddhāraṃ sallakkhetuṃ asakkontassa aṭṭhakathākaṇḍaṃ	2412	
PA_atk-abh01_a:2412_2	kathetvā adāsi. Idaṃ pana mahāaṭṭhakathāyaṃ paṭikkhipitvā idaṃ vuttaṃ – abhidhammo	2412	
PA_atk-abh01_a:2412_3	nāma na sāvakavisayo, na sāvakagocaro; buddhavisayo esa, buddhagocaro. Dhammasenāpati	2412	
PA_atk-abh01_a:2412_4	pana saddhivihārikena pucchito taṃ ādāya satthu santikaṃ gantvā sammāsambuddhassa	2412	
PA_atk-abh01_a:2412_5	kathesi. Sammāsambuddho tassa bhikkhuno aṭṭhakathākaṇḍaṃ kathetvā adāsi. Kathaṃ?	2412	
PA_atk-abh01_a:2412_6	Bhagavā hi ‘katame dhammā kusalā’ti pucchi. ‘Kusalā dhammā nāma katame’ti sallakkhesīti	2412	
PA_atk-abh01_a:2412_7	attho. Athassa tuṇhībhūtassa ‘nanu yaṃ mayā katame dhammā kusalā? Yasmiṃ samaye kāmāvacaraṃ	2412	
PA_atk-abh01_a:2412_8	kusalaṃ cittaṃ uppannaṃ hotītiādinā nayena bhūmibhedato kusalaṃ dassitaṃ, sabbampi	2412	
PA_atk-abh01_a:2412_9	taṃ catūsu bhūmīsu kusalaṃ, ime dhammā kusalā’ti iminā nayena kaṇṇikaṃ kaṇṇikaṃ ghaṭaṃ	2412	
PA_atk-abh01_a:2412_10	ghaṭaṃ gocchakaṃ gocchakaṃ katvā atthuddhāravasena kusalādidhamme dassento kathetvā adāsi.	24121	
PA_atk-abh01_a:2413_0	Tattha catūsūti kāmāvacararūpāvacarārūpāvacaraapariyāpannāsu. Kusalanti phassādibhedaṃ	2413	
PA_atk-abh01_a:2413_1	kusalaṃ. Ime dhammā kusalāti ime sabbepi tāsu tāsu bhūmīsu vuttā phassādayo dhammā kusalā nāma.	2413	
PA_atk-abh01_a:2414_0	1385. Akusalānaṃ pana bhūmivasena bhedābhāvato dvādasa akusalacittuppādāti āha. Tattha	2414	
PA_atk-abh01_a:2414_1	uppajjatīti uppādo. Cittameva uppādo cittuppādo. Desanāsīsameva cetaṃ. Yathā pana	2414	
PA_atk-abh01_a:2414_2	‘rājā āgato’ti vutte amaccādīnampi āgamanaṃ vuttameva hoti, evaṃ ‘cittuppādā’ti vutte	2414	
PA_atk-abh01_a:2414_3	tehi sampayuttadhammāpi vuttāva hontīti. Sabbattha cittuppādaggahaṇena sasampayuttadhammaṃ	2414	
PA_atk-abh01_a:2414_4	cittaṃ gahitanti veditabbaṃ. Ito paraṃ catūsu bhūmīsu vipākotiādīnaṃ sabbesampi tikadukabhājanīyapadānaṃ	2414	
PA_atk-abh01_a:2414_5	attho, vedanāttikādīsu ca sukhādīnaṃ navattabbatā heṭṭhā vuttanayeneva pāḷiyatthaṃ	2414	
PA_atk-abh01_a:2414_6	vīmaṃsitvā veditabbā. Visesamattameva pana vakkhāma.	2414	
PA_atk-abh01_a:2415_0	1420. Tattha parittārammaṇattike tāva sabbo kāmāvacarassa vipākoti ettha dvipañcaviññāṇāni	2415	
PA_atk-abh01_a:2415_1	cakkhupasādādayo nissāya niyameneva iṭṭhāniṭṭhādibhede rūpasaddagandharasaphoṭṭhabbadhamme	2415	
PA_atk-abh01_a:2415_2	ārabbha pavattantīti parittārammaṇāni. Kusalākusalavipākā pana dve manodhātuyo hadayavatthuṃ	2415	
PA_atk-abh01_a:2415_3	nissāya cakkhuviññāṇādīnaṃ anantarā niyamato rūpādīneva ārabbha pavattantīti parittārammaṇā.	2415	
PA_atk-abh01_a:2415_4	Kusalavipākāhetukamanoviññāṇadhātu somanassasahagatā pañcadvāre santīraṇavasena chasu	2415	
PA_atk-abh01_a:2415_5	dvāresu tadārammaṇavasenāti niyamato rūpādīni cha parittārammaṇāneva ārabbha pavattatīti	2415	
PA_atk-abh01_a:2415_6	parittārammaṇā. Kusalākusalavipākāhetukamanoviññāṇadhātudvayaṃ pañcadvāre santīraṇavasena	2415	
PA_atk-abh01_a:2415_7	chasu dvāresu tadārammaṇavasena niyamato rūpādīni cha parittārammaṇāneva ārabbha	2415	
PA_atk-abh01_a:2415_8	pavattati. Paṭisandhivasena pavattamānampi parittaṃ kammaṃ kammanimittaṃ gatinimittaṃ	2415	
PA_atk-abh01_a:2415_9	vā ārammaṇaṃ karoti, pavattiyaṃ bhavaṅgavasena, pariyosāne cutivasena pavattamānampi	2415	
PA_atk-abh01_a:2415_10	tadeva ārammaṇaṃ karotīti parittārammaṇaṃ. Aṭṭha pana sahetukavipākacittuppādā ettha	24151	
PA_atk-abh01_a:2415_11	vuttanayeneva tadārammaṇavasena paṭisandhibhavaṅgacutivasena ca parittadhammeyeva	24151	
PA_atk-abh01_a:2415_12	ārabbha pavattanti. Kiriyamanodhātu pañcadvāre rūpādīni ārabbha pavattati. Somanassasahagatāhetukakiriyamanoviññāṇadhātu	24151	
PA_atk-abh01_a:2415_13	chasu dvāresu paccuppanne manodvāre atītānāgatepi paritte rūpādidhammeyeva ārabbha	24151	
PA_atk-abh01_a:2415_14	khīṇāsavānaṃ pahaṭṭhākāraṃ kurumānā pavattatīti parittārammaṇā. Evamime pañcavīsati	24151	
PA_atk-abh01_a:2415_15	cittuppādā ekanteneva parittārammaṇāti veditabbā.	24151	
PA_atk-abh01_a:2416	1421. Viññāṇañcāyatananevasaññānāsaññāyatanadhammā attano attano heṭṭhimaṃ samāpattiṃ ārabbha pavattanato mahaggatārammaṇā. Eva maggaphaladhammā nibbānārammaṇattā appamāṇārammaṇā.	241	
PA_atk-abh01_a:2417_0	Kusalato cattāro kiriyato cattāroti aṭṭha ñāṇavippayuttacittuppādā sekkhaputhujjanakhīṇāsavānaṃ	2417	
PA_atk-abh01_a:2417_1	asakkaccadānapaccavekkhaṇadhammasavanādīsu kāmāvacaradhamme ārabbha pavattikāle parittārammaṇā.	2417	
PA_atk-abh01_a:2417_2	Atipaguṇānaṃ paṭhamajjhānādīnaṃ paccavekkhaṇakāle mahaggatārammaṇā. Kasiṇanimittādipaññattipaccavekkhaṇakāle	2417	
PA_atk-abh01_a:2417_3	navattabbārammaṇā. Akusalato cattāro diṭṭhigatasampayuttacittuppādā pañcapaṇṇāsāya	2417	
PA_atk-abh01_a:2417_4	kāmāvacaradhammānaṃ ‘satto satto’ti parāmasanaassādanābhinandanakāle parittārammaṇā.	2417	
PA_atk-abh01_a:2417_5	Tenevākārena sattavīsati mahaggatadhamme ārabbha pavattikāle mahaggatārammaṇā. Paṇṇattidhamme	2417	
PA_atk-abh01_a:2417_6	ārabbha pavattanakāle siyā navattabbārammaṇā. Diṭṭhivippayuttānaṃ teyeva dhamme ārabbha	2417	
PA_atk-abh01_a:2417_7	kevalaṃ assādanābhinandanavasena, pavattiyaṃ paṭighasampayuttānaṃ domanassavasena,	2417	
PA_atk-abh01_a:2417_8	vicikicchāsampayuttacittuppādassa aniṭṭhaṅgatavasena, uddhaccasahagatassa vikkhepavasena	2417	
PA_atk-abh01_a:2417_9	avūpasamavasena ca pavattiyaṃ parittamahaggatanavattabbārammaṇatā veditabbā. Etesu	2417	
PA_atk-abh01_a:2417_10	pana ekadhammopi appamāṇe ārabbha pavattituṃ na sakkoti, tasmā na appamāṇārammaṇā.	24171	
PA_atk-abh01_a:2418_0	Kusalato cattāro kiriyato cattāroti aṭṭha ñāṇasampayuttacittuppādā sekkhaputhujjanakhīṇāsavānaṃ	2418	
PA_atk-abh01_a:2418_1	sakkaccadānapaccavekkhaṇadhammasavanādīsu yathāvuttappakāre dhamme ārabbha pavattikāle	2418	
PA_atk-abh01_a:2418_2	parittamahaggatanavattabbārammaṇā honti. Gotrabhukāle lokuttaradhamme paccavekkhaṇakāle	2418	
PA_atk-abh01_a:2418_3	ca nesaṃ appamāṇārammaṇatā veditabbā.	2418	
PA_atk-abh01_a:2419_0	Yaṃ panetaṃ rūpāvacaracatutthajjhānaṃ taṃ sabbatthapādakacatutthaṃ ākāsakasiṇacatutthaṃ	2419	
PA_atk-abh01_a:2419_1	ālokakasiṇacatutthaṃ brahmavihāracatutthaṃ ānāpānacatutthaṃ iddhividhacatutthaṃ dibbasotacatutthaṃ	2419	
PA_atk-abh01_a:2419_2	cetopariyañāṇacatutthaṃ yathākammupagañāṇacatutthaṃ dibbacakkhuñāṇacatutthaṃ pubbenivāsañāṇacatutthaṃ	2419	
PA_atk-abh01_a:2419_3	anāgataṃsañāṇacatutthanti kusalatopi kiriyatopi dvādasavidhaṃ hoti.	2419	
PA_atk-abh01_a:2420_0	Tattha ‘sabbatthapādakacatutthaṃ’ nāma aṭṭhasu kasiṇesu catutthajjhānaṃ. Tañhi vipassanāyapi	2420	
PA_atk-abh01_a:2420_1	pādakaṃ hoti, abhiññānampi, nirodhassāpi, vaṭṭassāpi pādakaṃ hotiyevāti sabbatthapādakanti	2420	
PA_atk-abh01_a:2420_2	vuttaṃ. ‘Ākāsakasiṇaālokakasiṇacatutthāni’ pana vipassanāyapi abhiññānampi vaṭṭassāpi	2420	
PA_atk-abh01_a:2420_3	pādakāni honti, nirodhapādakāneva na honti. ‘Brahmavihāraānāpānacatutthāni’ vipassanāya	2420	
PA_atk-abh01_a:2420_4	ceva vaṭṭassa ca pādakāni honti, abhiññānaṃ pana nirodhassa ca pādakāni na honti.	2420	
PA_atk-abh01_a:2420_5	Tattha dasavidhampi kasiṇajjhānaṃ kasiṇapaṇṇattiṃ ārabbha pavattattā, brahmavihāracatutthaṃ	2420	
PA_atk-abh01_a:2420_6	sattapaṇṇattiṃ ārabbha pavattattā, ānāpānacatutthaṃ nimittaṃ ārabbha pavattattā parittādivasena	2420	
PA_atk-abh01_a:2420_7	navattabbadhammārammaṇato navattabbārammaṇaṃ nāma hoti.	2420	
PA_atk-abh01_a:2421_0	‘Iddhividhacatutthaṃ’ parittamahaggatārammaṇaṃ hoti. Kathaṃ? Tañhi yadā kāyaṃ cittasannissitaṃ	2421	
PA_atk-abh01_a:2421_1	katvā adissamānena kāyena gantukāmo cittavasena kāyaṃ pariṇāmeti, mahaggatacitte	2421	
PA_atk-abh01_a:2421_2	samodahati, samāropeti, tadā upayogaladdhaṃ ārammaṇaṃ hotīti katvā rūpakāyārammaṇato	2421	
PA_atk-abh01_a:2421_3	parittārammaṇaṃ hoti. Yadā cittaṃ kāyasannissitaṃ katvā dissamānena kāyena gantukāmo	2421	
PA_atk-abh01_a:2421_4	kāyavasena cittaṃ pariṇāmeti, pādakajjhānacittaṃ rūpakāye samodahati, samāropeti,	2421	
PA_atk-abh01_a:2421_5	tadā upayogaladdhaṃ ārammaṇaṃ hotīti katvā mahaggatacittārammaṇato mahaggatārammaṇaṃ hoti.	2421	
PA_atk-abh01_a:2422_0	‘Dibbasotacatutthaṃ’ saddaṃ ārabbha pavattattā ekantaparittārammaṇameva. ‘Cetopariyañāṇacatutthaṃ’	2422	
PA_atk-abh01_a:2422_1	parittamahaggataappamāṇārammaṇaṃ hoti. Kathaṃ? Tañhi paresaṃ kāmāvacaracittajānanakāle	2422	
PA_atk-abh01_a:2422_2	parittārammaṇaṃ hoti, rūpāvacarārūpāvacaracittajānanakāle mahaggatārammaṇaṃ, maggaphalajānanakāle	2422	
PA_atk-abh01_a:2422_3	appamāṇārammaṇaṃ hoti. Ettha ca puthujjano sotāpannassa cittaṃ na jānāti, sotāpanno	2422	
PA_atk-abh01_a:2422_4	vā sakadāgāmissāti evaṃ yāva arahato netabbaṃ. Arahā pana sabbesaṃ cittaṃ jānāti.	2422	
PA_atk-abh01_a:2422_5	Aññopi ca uparimo heṭṭhimassāti ayaṃ viseso veditabbo. ‘Yathākammupagañāṇacatutthaṃ’	2422	
PA_atk-abh01_a:2422_6	kāmāvacarakammajānanakāle parittārammaṇaṃ hoti, rūpāvacarārūpāvacarakammajānanakāle mahaggatārammaṇaṃ.	2422	
PA_atk-abh01_a:2423_0	‘Dibbacakkhuñāṇacatutthaṃ’ rūpārammaṇattā ekantaparittārammaṇameva. ‘Pubbenivāsañāṇacatutthaṃ’	2423	
PA_atk-abh01_a:2423_1	parittamahaggataappamāṇanavattabbārammaṇaṃ hoti. Kathaṃ? Tañhi kāmāvacarakkhandhānussaraṇakāle	2423	
PA_atk-abh01_a:2423_2	parittārammaṇaṃ hoti. Rūpāvacarārūpāvacarakkhandhānussaraṇakāle mahaggatārammaṇaṃ.	2423	
PA_atk-abh01_a:2423_3	Atīte attanā vā parehi vā bhāvitamaggaṃ sacchikataphalañca anussaraṇakāle appamāṇārammaṇaṃ.	2423	
PA_atk-abh01_a:2423_4	Atīte buddhā maggaṃ bhāvayiṃsu, phalaṃ sacchākaṃsu, nibbānadhātuyā parinibbāyiṃsūti	2423	
PA_atk-abh01_a:2423_5	chinnavaṭumakānussaraṇavasena maggaphalanibbānapaccavekkhaṇatopi appamāṇārammaṇaṃ.	2423	
PA_atk-abh01_a:2423_6	Atīte ‘vipassī nāma bhagavā’ ahosi. Tassa ‘bandhumatī nāma nagaraṃ ahosi, bandhumā	2423	
PA_atk-abh01_a:2423_7	nāma rājā pitā, bandhumatī nāma mātā’tiādinā nayena nāmagottapathavīnimittādianussaraṇakāle	2423	
PA_atk-abh01_a:2423_8	navattabbārammaṇaṃ hoti.	2423	
PA_atk-abh01_a:2424_0	‘Anāgataṃsañāṇacatutthe’pi eseva nayo. Tampi ayaṃ anāgate ‘kāmāvacare nibbattissatī’ti	2424	
PA_atk-abh01_a:2424_1	jānanakāle parittārammaṇaṃ hoti. ‘Rūpāvacare vā arūpāvacare vā nibbattissatī’ti jānanakāle	2424	
PA_atk-abh01_a:2424_2	mahaggatārammaṇaṃ. ‘Maggaṃ bhāvessati phalaṃ sacchikarissati’ ‘nibbānadhātuyā parinibbāyissatī’ti	2424	
PA_atk-abh01_a:2424_3	jānanakāle appamāṇārammaṇaṃ. Anāgate “metteyyo nāma bhagavā uppajjissati, subrahmā	2424	
PA_atk-abh01_a:2424_4	nāmassa brāhmaṇo pitā bhavissati, brahmavatī nāma brāhmaṇī mātā bhavissatī”tiādinā	2424	
PA_atk-abh01_a:2424_5	nayena nāmagottajānanakāle navattabbārammaṇaṃ hoti.	2424	
PA_atk-abh01_a:2425_0	Arūpāvacaracatutthaṃ pana āsavānaṃ khayacatutthañca pāḷiyaṃ āgataṭṭhāneyeva kathessāmi.	2425	
PA_atk-abh01_a:2425_1	Kiriyāhetukamanoviññāṇadhātu upekkhāsahagatā sabbesampi etesaṃ kusalākusalakiriyacittānaṃ	2425	
PA_atk-abh01_a:2425_2	purecārikā. Tassā tesu vuttanayeneva ārammaṇabhedo veditabbo. Pañcadvāre pana voṭṭhabbanavasena	2425	
PA_atk-abh01_a:2425_3	pavattiyaṃ ekantaparittārammaṇāva hoti. Rūpāvacaratikacatukkajjhānādīni parittādibhāvena	2425	
PA_atk-abh01_a:2425_4	navattabbadhammaṃ ārabbha pavattito navattabbārammaṇāni. Ettha hi rūpāvacarāni pathavīkasiṇādīsu	2425	
PA_atk-abh01_a:2425_5	pavattanti, ākāsānañcāyatanaṃ ugghāṭimākāse, ākiñcaññāyatanaṃ viññāṇāpagameti.	2425	
PA_atk-abh01_a:2426_0	1429. Maggārammaṇattike ādimhi vuttā aṭṭha ñāṇasampayuttacittuppādā sekkhāsekkhānaṃ	2426	
PA_atk-abh01_a:2426_1	attanā paṭividdhamaggānaṃ paccavekkhaṇakāle maggārammaṇā, maggena pana asahajātattā	2426	
PA_atk-abh01_a:2426_2	na maggahetukā, attanā paṭividdhamaggaṃ garuṃ katvā paccavekkhaṇakāle ārammaṇādhipativasena	2426	
PA_atk-abh01_a:2426_3	maggādhipatino, aññadhammārammaṇakāle na vattabbā maggārammaṇātipi maggādhipatinotipi.	2426	
PA_atk-abh01_a:2426_4	Cattāro ariyamaggā maggasaṅkhātassa maggasampayuttassa vā hetuno atthitāya ekantato	2426	
PA_atk-abh01_a:2426_5	maggahetukāva. Vīriyaṃ pana vīmaṃsaṃ vā jeṭṭhakaṃ katvā maggabhāvanākāle sahajātādhipatinā	2426	
PA_atk-abh01_a:2426_6	siyā maggādhipatino, chandacittānaṃ aññatarajeṭṭhakakāle siyā na vattabbā maggādhipatinoti.	2426	
PA_atk-abh01_a:2427_0	Dvādasavidhe rūpāvacaracatutthajjhāne sabbatthapādakacatutthādīni nava jhānāni neva	2427	
PA_atk-abh01_a:2427_1	maggārammaṇāni na maggahetukāni na maggādhipatīni. Cetopariyañāṇapubbenivāsañāṇaanāgataṃsañāṇacatutthāni	2427	
PA_atk-abh01_a:2427_2	pana ariyānaṃ maggacittajānanakāle maggārammaṇāni honti, maggena pana asahajātattā	2427	
PA_atk-abh01_a:2427_3	na maggahetukāni, maggaṃ garuṃ katvā appavattito na maggādhipatīni. Kasmā panetāni	2427	
PA_atk-abh01_a:2427_4	na maggaṃ garuṃ karontīti? Attano mahaggatatāya. Yathā hi rājānaṃ sabbo loko garuṃ	2427	
PA_atk-abh01_a:2427_5	karoti, mātāpitaro pana na karonti. Na hi te rājānaṃ disvā āsanā vuṭṭhahanti, na	2427	
PA_atk-abh01_a:2427_6	añjalikammādīni karonti, daharakāle voharitanayeneva voharanti. Evametānipi attano	2427	
PA_atk-abh01_a:2427_7	mahaggatatāya na maggaṃ garuṃ karonti.	2427	
PA_atk-abh01_a:2428_0	Kiriyāhetukamanoviññāṇadhātupi ariyānaṃ maggapaccavekkhaṇakāle paccavekkhaṇapurecārikattā	2428	
PA_atk-abh01_a:2428_1	maggārammaṇā hoti, maggena asahajātattā pana na maggahetukā, maggaṃ garuṃ katvā appavattito	2428	
PA_atk-abh01_a:2428_2	na maggādhipati. Kasmā garuṃ na karotīti? Attano ahetukatāya hīnatāya jaḷatāya. Yathā	2428	
PA_atk-abh01_a:2428_3	hi rājānaṃ sabbo loko garuṃ karoti, attano parijanā pana khujjavāmanakaceṭakādayo	2428	
PA_atk-abh01_a:2428_4	attano aññāṇatāya paṇḍitamanussā viya nātigaruṃ karonti, evameva idampi cittaṃ attano	2428	
PA_atk-abh01_a:2428_5	ahetukatāya hīnatāya jaḷatāya maggaṃ garuṃ na karoti.	2428	
PA_atk-abh01_a:2429	Ñāṇavippayuttakusalādīni ñāṇābhāvena ceva lokiyadhammārammaṇatāya ca maggārammaṇādibhāvaṃ na labhanti, navattabbārammaṇāneva hontīti veditabbānīti.	242	
PA_atk-abh01_a:2430	1432. Atītārammaṇattike viññāṇañcāyatananevasaññānāsaññāyatanadhammā heṭṭhā atītasamāpattiṃ ārabbha pavattitā ekantena atītārammaṇāva.	243	
PA_atk-abh01_a:2431_0	1433. Niyogā anāgatārammaṇā natthīti niyamena pāṭiyekkaṃ cittaṃ anāgatārammaṇaṃ nāma	2431	
PA_atk-abh01_a:2431_1	natthi. Nanu ca anāgataṃsañāṇaṃ ekantena anāgatārammaṇaṃ, cetopariyañāṇampi anāgataṃ	2431	
PA_atk-abh01_a:2431_2	ārabbha pavattatīti? No na pavattati. Pāṭiyekkaṃ pana etaṃ ekaṃ cittaṃ nāma natthi.	2431	
PA_atk-abh01_a:2431_3	Rūpāvacaracatutthajjhānena saṅgahitattā aññehi mahaggatacittehi missakaṃ hoti. Tena	2431	
PA_atk-abh01_a:2431_4	vuttaṃ ‘niyogā anāgatārammaṇā natthī’ti.	2431	
PA_atk-abh01_a:2432_0	1434. Dvipañcaviññāṇāni, tisso manodhātuyo ca paccuppannesu rūpādīsu pavattito paccuppannārammaṇā	2432	
PA_atk-abh01_a:2432_1	nāma. Dasa cittuppādāti ettha aṭṭha tāva sahetukā devamanussānaṃ paṭisandhiggahaṇakāle	2432	
PA_atk-abh01_a:2432_2	kammaṃ vā kammanimittaṃ vā ārabbha pavattiyaṃ atītārammaṇā. Bhavaṅgacutikālesupi	2432	
PA_atk-abh01_a:2432_3	eseva nayo. Gatinimittaṃ pana ārabbha paṭisandhiggahaṇakāle tato paraṃ bhavaṅgakāle	2432	
PA_atk-abh01_a:2432_4	ca paccuppannārammaṇā. Tathā pañcadvāre tadārammaṇavasena pavattiyaṃ. Manodvāre pana	2432	
PA_atk-abh01_a:2432_5	atītānāgatapaccuppannārammaṇānaṃ javanānaṃ ārammaṇaṃ gahetvā pavattito atītānāgatapaccuppannārammaṇā.	2432	
PA_atk-abh01_a:2432_6	‘Kusalavipākāhetukaupekkhāsahagatamanoviññāṇadhātuya’mpi eseva nayo. Kevalañhi sā	2432	
PA_atk-abh01_a:2432_7	manussesu jaccandhādīnaṃ paṭisandhi hoti. Pañcadvāre ca santīraṇavasenāpi paccuppannārammaṇā	2432	
PA_atk-abh01_a:2432_8	hotīti ayamettha viseso. ‘Somanassasahagatā’ pana pañcadvāre santīraṇavasena tadārammaṇavasena	2432	
PA_atk-abh01_a:2432_9	ca paccuppannārammaṇā hoti. Manodvāre tadārammaṇavasena sahetukavipākā viya atītānāgatapaccuppannārammaṇāti veditabbā.	2432	
PA_atk-abh01_a:2433_0	‘Akusalavipākāhetukamanoviññāṇadhātu’ pana kusalavipākāya upekkhāsahagatāhetukāya	2433	
PA_atk-abh01_a:2433_1	samānagatikā eva. Kevalañhi sā āpāyikānaṃ paṭisandhibhavaṅgacutivasena pavattatīti	2433	
PA_atk-abh01_a:2433_2	ayamettha viseso. ‘Kiriyāhetukamanoviññāṇadhātu’ somanassasahagatā khīṇāsavānaṃ pañcadvāre	2433	
PA_atk-abh01_a:2433_3	pahaṭṭhākāraṃ kurumānā paccuppannārammaṇā hoti. Manodvāre atītādibhede dhamme ārabbha	2433	
PA_atk-abh01_a:2433_4	hasituppādavasena pavattiyaṃ atītānāgatapaccuppannārammaṇā hoti.	2433	
PA_atk-abh01_a:2434_0	Kāmāvacarakusalantiādīsu kusalato tāva cattāro ñāṇasampayuttacittuppādā. Sekkhaputhujjanānaṃ	2434	
PA_atk-abh01_a:2434_1	atītādibhedāni khandhadhātuāyatanāni sammasantānaṃ paccavekkhantānaṃ atītānāgatapaccuppannārammaṇā	2434	
PA_atk-abh01_a:2434_2	honti. Paṇṇattinibbānapaccavekkhaṇe navattabbārammaṇā. Ñāṇavippayuttesupi eseva nayo.	2434	
PA_atk-abh01_a:2434_3	Kevalañhi tehi maggaphalanibbānapaccavekkhaṇā natthi. Ayamevettha viseso.	2434	
PA_atk-abh01_a:2435_0	Akusalato cattāro diṭṭhisampayuttacittuppādā atītādibhedānaṃ khandhadhātuāyatanānaṃ	2435	
PA_atk-abh01_a:2435_1	assādanābhinandanaparāmāsakāle atītādiārammaṇā honti. Paṇṇattiṃ ārabbha assādentassa	2435	
PA_atk-abh01_a:2435_2	abhinandantassa ‘satto satto’ti parāmasitvā gaṇhantassa navattabbārammaṇā honti.	2435	
PA_atk-abh01_a:2435_3	Diṭṭhivippayuttesupi eseva nayo. Kevalañhi tehi parāmāsaggahaṇaṃ natthi. Dve paṭighasampayuttacittuppādā	2435	
PA_atk-abh01_a:2435_4	atītādibhede dhamme ārabbha domanassitānaṃ atītādiārammaṇā, paṇṇattiṃ ārabbha domanassitānaṃ	2435	
PA_atk-abh01_a:2435_5	navattabbārammaṇā. Vicikicchuddhaccasampayuttā tesu eva dhammesu aniṭṭhaṅgatabhāvena	2435	
PA_atk-abh01_a:2435_6	ceva uddhatabhāvena ca pavattiyaṃ atītānāgatapaccuppannanavattabbārammaṇā. Kiriyato	2435	
PA_atk-abh01_a:2435_7	aṭṭha sahetukacittuppādā kusalacittuppādagatikā eva. Kiriyāhetukamanoviññāṇadhātu	2435	
PA_atk-abh01_a:2435_8	upekkhāsahagatā pañcadvāre voṭṭhabbanavasena pavattiyaṃ paccuppannārammaṇāva. Manodvāre	2435	
PA_atk-abh01_a:2435_9	atītānāgatapaccuppannārammaṇānañceva paṇṇattinibbānārammaṇānañca javanānaṃ purecārikakāle	2435	
PA_atk-abh01_a:2435_10	atītānāgatapaccuppannanavattabbārammaṇā.	24351	
PA_atk-abh01_a:2436_0	Yathāvuttappabhede rūpāvacarajjhāne sabbatthapādakacatutthaṃ ākāsakasiṇacatutthaṃ	2436	
PA_atk-abh01_a:2436_1	ālokakasiṇacatutthaṃ brahmavihāracatutthaṃ ānāpānacatutthanti imāni pañca navattabbārammaṇāneva.	2436	
PA_atk-abh01_a:2436_2	‘Iddhividhacatutthaṃ’ kāyavasena cittaṃ pariṇāmentassa atītapādakajjhānacittaṃ ārabbha	2436	
PA_atk-abh01_a:2436_3	pavattanato atītārammaṇaṃ. Mahādhātunidhāne mahākassapattherādīnaṃ viya anāgataṃ	2436	
PA_atk-abh01_a:2436_4	adhiṭṭhahantānaṃ anāgatārammaṇaṃ hoti. Mahākassapatthero kira mahādhātunidhānaṃ karonto	2436	
PA_atk-abh01_a:2436_5	anāgate aṭṭhārasavassādhikāni dve vassasatāni ime gandhā mā sussiṃsu, pupphāni mā	2436	
PA_atk-abh01_a:2436_6	milāyiṃsu, dīpā mā nibbāyiṃsūti adhiṭṭhahi. Sabbaṃ tatheva ahosi. Assaguttatthero	2436	
PA_atk-abh01_a:2436_7	vattaniyasenāsane bhikkhusaṅghaṃ sukkhabhattaṃ bhuñjamānaṃ disvā ‘udakasoṇḍi divase	2436	
PA_atk-abh01_a:2436_8	divase, purebhattaṃ dadhirasā hotū’ti adhiṭṭhahi. Purebhattaṃ gahitaṃ dadhirasaṃ	2436	
PA_atk-abh01_a:2436_9	hoti pacchābhatte pākatikameva. Kāyaṃ pana cittasannissitaṃ katvā adissamānena kāyena	2436	
PA_atk-abh01_a:2436_10	gamanakāle, aññassa vā pāṭihāriyassa karaṇakāle, kāyaṃ ārabbha pavattattā paccuppannārammaṇaṃ hoti.	24361	
PA_atk-abh01_a:2437_0	‘Dibbasotacatutthaṃ’ vijjamānasaddameva ārabbha pavattito paccuppannārammaṇaṃ hoti.	2437	
PA_atk-abh01_a:2437_1	Cetopariyañāṇacatutthaṃ atīte sattadivasabbhantare anāgate sattadivasabbhantare paresaṃ	2437	
PA_atk-abh01_a:2437_2	cittaṃ jānantassa atītārammaṇaṃ anāgatārammaṇañca hoti. Sattadivasātikkame pana taṃ	2437	
PA_atk-abh01_a:2437_3	jānituṃ na sakkoti. Atītānāgataṃsañāṇānañhi esa visayo. Na etassa paccuppannajānanakāle	2437	
PA_atk-abh01_a:2437_4	pana paccuppannārammaṇaṃ hoti.	2437	
PA_atk-abh01_a:2438_0	Paccuppannañca nāmetaṃ tividhaṃ – khaṇapaccuppannaṃ santatipaccuppannaṃ addhāpaccuppannañca.	2438	
PA_atk-abh01_a:2438_1	Tattha uppādaṭṭhitibhaṅgappattaṃ ‘khaṇapaccuppannaṃ’. Ekadvisantativārapariyāpannaṃ	2438	
PA_atk-abh01_a:2438_2	‘santatipaccuppannaṃ’. Tattha andhakāre nisīditvā ālokaṭṭhānaṃ gatassa na tāva ārammaṇaṃ	2438	
PA_atk-abh01_a:2438_3	pākaṭaṃ hoti; yāva pana taṃ pākaṭaṃ hoti, etthantare ekadvisantativārā veditabbā.	2438	
PA_atk-abh01_a:2438_4	Ālokaṭṭhāne vicaritvā ovarakaṃ paviṭṭhassāpi na tāva sahasā rūpaṃ pākaṭaṃ hoti; yāva	2438	
PA_atk-abh01_a:2438_5	taṃ pākaṭaṃ hoti, etthantare ekadvisantativārā veditabbā. Dūre ṭhatvā pana rajakānaṃ	2438	
PA_atk-abh01_a:2438_6	hatthavikāraṃ ghaṇḍibherīādiākoṭanavikārañca disvāpi na tāva saddaṃ suṇāti; yāva	2438	
PA_atk-abh01_a:2438_7	pana taṃ suṇāti, etasmimpi antare ekadvisantativārā veditabbā. Evaṃ tāva majjhimabhāṇakā.	2438	
PA_atk-abh01_a:2438_8	Saṃyuttabhāṇakā pana ‘rūpasantati arūpasantatī’ti dve santatiyo vatvā, ‘udakaṃ akkamitvā	2438	
PA_atk-abh01_a:2438_9	gatassa yāva tīre akkantaudakalekhā na vippasīdati, addhānato āgatassa yāva kāye	2438	
PA_atk-abh01_a:2438_10	usumabhāvo na vūpasammati, ātapā āgantvā gabbhaṃ paviṭṭhassa yāva andhakārabhāvo	24381	
PA_atk-abh01_a:2438_11	na vigacchati, antogabbhe kammaṭṭhānaṃ manasikaritvā divā vātapānaṃ vivaritvā olokentassa	24381	
PA_atk-abh01_a:2438_12	yāva akkhīnaṃ phandanabhāvo na vūpasammati, ayaṃ rūpasantati nāma; dve tayo javanavārā	24381	
PA_atk-abh01_a:2438_13	arūpasantati nāmā’ti vatvā ‘tadubhayampi santatipaccuppannaṃ nāmā’ti vadanti.	24381	
PA_atk-abh01_a:2439_0	Ekabhavaparicchinnaṃ pana addhāpaccuppannaṃ nāma. Yaṃ sandhāya bhaddekarattasutte	2439	
PA_atk-abh01_a:2439_1	“yo cāvuso, mano ye ca dhammā ubhayametaṃ paccuppannaṃ. Tasmiṃ ce paccuppanne chandarāgapaṭibaddhaṃ	2439	
PA_atk-abh01_a:2439_2	hoti viññāṇaṃ, chandarāgapaṭibaddhattā viññāṇassa tadabhinandati, tadabhinandanto	2439	
PA_atk-abh01_a:2439_3	paccuppannesu dhammesu saṃhīratī”ti vuttaṃ. Santatipaccuppannañcettha aṭṭhakathāsu	2439	
PA_atk-abh01_a:2439_4	āgataṃ. Addhāpaccuppannaṃ sutte.	2439	
PA_atk-abh01_a:2440_0	Tattha keci ‘khaṇapaccuppannaṃ cittaṃ cetopariyañāṇassa ārammaṇaṃ hotī’ti vadanti.	2440	
PA_atk-abh01_a:2440_1	Kiṃkāraṇā? Yasmā iddhimassa ca parassa ca ekakkhaṇe cittaṃ uppajjatīti. Idañca nesaṃ	2440	
PA_atk-abh01_a:2440_2	opammaṃ – yathā ākāse khitte pupphamuṭṭhimhi avassaṃ ekaṃ pupphaṃ ekassa vaṇṭaṃ paṭivijjhati	2440	
PA_atk-abh01_a:2440_3	vaṇṭena vaṇṭaṃ paṭivijjhati, evaṃ parassa cittaṃ jānissāmīti rāsivasena mahājanassa	2440	
PA_atk-abh01_a:2440_4	citte āvajjite avassaṃ ekassa cittaṃ ekena cittena uppādakkhaṇe vā ṭhitikkhaṇe vā	2440	
PA_atk-abh01_a:2440_5	bhaṅgakkhaṇe vā paṭivijjhatīti. Taṃ pana vassasatampi vassasahassampi āvajjanto yena	2440	
PA_atk-abh01_a:2440_6	cittena āvajjeti, yena ca jānāti tesaṃ dvinnaṃ sahaṭṭhānābhāvato āvajjanajavanānañca	2440	
PA_atk-abh01_a:2440_7	aniṭṭhe ṭhāne nānārammaṇabhāvappattidosato ayuttanti aṭṭhakathāsu paṭikkhittaṃ. Santatipaccuppannaṃ	2440	
PA_atk-abh01_a:2440_8	pana addhāpaccuppannañca ārammaṇaṃ hotīti veditabbaṃ.	2440	
PA_atk-abh01_a:2441_0	Tattha yaṃ vattamānajavanavīthito atītānāgatavasena dvitijavanavīthiparimāṇakāle	2441	
PA_atk-abh01_a:2441_1	parassa cittaṃ, taṃ sabbampi santatipaccuppannaṃ nāma. Addhāpaccuppannaṃ pana javanavārena	2441	
PA_atk-abh01_a:2441_2	dīpetabbanti yaṃ aṭṭhakathāyaṃ vuttaṃ taṃ suvuttaṃ. Tatrāyaṃ dīpanā – iddhimā parassa	2441	
PA_atk-abh01_a:2441_3	cittaṃ jānitukāmo āvajjeti. Āvajjanaṃ khaṇapaccuppannaṃ ārammaṇaṃ katvā teneva saha	2441	
PA_atk-abh01_a:2441_4	nirujjhati. Tato cattāri pañca javanāni yesaṃ pacchimaṃ iddhicittaṃ, sesāni kāmāvacarāni.	2441	
PA_atk-abh01_a:2441_5	Tesaṃ sabbesampi tadeva niruddhaṃ cittamārammaṇaṃ hoti. Na ca tāni nānārammaṇāni	2441	
PA_atk-abh01_a:2441_6	honti. Addhāpaccuppannavasena paccuppannārammaṇattā ekārammaṇāni. Ekārammaṇattepi	2441	
PA_atk-abh01_a:2441_7	ca iddhicittameva parassa cittaṃ pajānāti, na itarāni; yathā cakkhudvāre cakkhuviññāṇameva	2441	
PA_atk-abh01_a:2441_8	rūpaṃ passati, na itarānīti. Iti idaṃ santatipaccuppannassa ceva addhāpaccuppannassa	2441	
PA_atk-abh01_a:2441_9	ca vasena paccuppannārammaṇaṃ hoti. Yasmā vā santatipaccuppannampi addhāpaccuppanneyeva	2441	
PA_atk-abh01_a:2441_10	patati, tasmā addhāpaccuppannavasenetaṃ paccuppannārammaṇanti veditabbaṃ.	24411	
PA_atk-abh01_a:2442_0	‘Pubbenivāsañāṇacatutthaṃ’ nāmagottānussaraṇe nibbānanimittapaccavekkhaṇe ca navattabbārammaṇaṃ,	2442	
PA_atk-abh01_a:2442_1	sesakāle atītārammaṇameva. Yathākammupagañāṇacatutthampi atītārammaṇameva. Tattha	2442	
PA_atk-abh01_a:2442_2	kiñcāpi pubbenivāsacetopariyañāṇānipi atītārammaṇāni honti, atha kho tesaṃ pubbenivāsañāṇassa	2442	
PA_atk-abh01_a:2442_3	atītakkhandhā khandhapaṭibaddhañca kiñci anārammaṇaṃ nāma natthi. Tañhi atītakkhandhakhandhapaṭibaddhesu	2442	
PA_atk-abh01_a:2442_4	dhammesu sabbaññutaññāṇasamagatikaṃ hoti. Cetopariyañāṇassa ca sattadivasabbhantarātītaṃ	2442	
PA_atk-abh01_a:2442_5	cittameva ārammaṇaṃ. Tañhi aññaṃ khandhaṃ vā khandhapaṭibaddhaṃ vā na jānāti, maggasampayuttacittārammaṇattā	2442	
PA_atk-abh01_a:2442_6	pana pariyāyato maggārammaṇanti vuttaṃ. Yathākammupagañāṇassa ca atītacetanāmattamevārammaṇanti.	2442	
PA_atk-abh01_a:2442_7	Ayaṃ viseso veditabbo. Ayamettha aṭṭhakathānayo. Yasmā pana “kusalā khandhā iddhividhañāṇassa	2442	
PA_atk-abh01_a:2442_8	cetopariyañāṇassa pubbenivāsānussatiñāṇassa yathākammupagañāṇassa anāgataṃsañāṇassa	2442	
PA_atk-abh01_a:2442_9	ārammaṇapaccayena paccayo”ti paṭṭhāne vuttaṃ, tasmā cattāropi khandhā cetopariyañāṇayathākammupagañāṇānaṃ	2442	
PA_atk-abh01_a:2442_10	ārammaṇaṃ honti. Tatrāpi yathākammupagañāṇassa kusalākusalā evāti.	24421	
PA_atk-abh01_a:2443_0	‘Dibbacakkhuñāṇacatutthaṃ’ vijjamānavaṇṇārammaṇattā paccuppannārammaṇameva. Anāgataṃsañāṇacatutthaṃ	2443	
PA_atk-abh01_a:2443_1	anāgatārammaṇameva. Tañhi anāgatakkhandhakhandhapaṭibaddhesu dhammesu pubbenivāsañāṇaṃ	2443	
PA_atk-abh01_a:2443_2	viya sabbaññutaññāṇasamagatikaṃ hoti. Tattha kiñcāpi cetopariyañāṇampi anāgatārammaṇaṃ	2443	
PA_atk-abh01_a:2443_3	hoti, taṃ pana sattadivasabbhantare uppajjanakacittameva ārammaṇaṃ karoti. Idaṃ anāgate	2443	
PA_atk-abh01_a:2443_4	kappasatasahasse uppajjanakacittampi khandhepi khandhapaṭibaddhampi. Rūpāvacaratikacatukkajjhānādīni	2443	
PA_atk-abh01_a:2443_5	atītānāgatapaccuppannesu ekadhammampi ārabbha appavattito ekantanavattabbārammaṇānevāti veditabbāni.	2443	
PA_atk-abh01_a:2444_0	1435. Ajjhattattike anindriyabaddharūpañca nibbānañca bahiddhāti idaṃ yathā indriyabaddhaṃ	2444	
PA_atk-abh01_a:2444_1	parapuggalasantāne bahiddhāti vuccamānampi tassa attano santānapariyāpannattā niyakajjhattaṃ	2444	
PA_atk-abh01_a:2444_2	hoti, evaṃ na kenaci pariyāyena ajjhattaṃ hotīti niyakajjhattapariyāyassa abhāvena	2444	
PA_atk-abh01_a:2444_3	bahiddhāti vuttaṃ, na niyakajjhattamattassa asambhavato. Niyakajjhattamattassa pana	2444	
PA_atk-abh01_a:2444_4	asambhavamattaṃ sandhāya ajjhattārammaṇattike bahiddhārammaṇatā vuttā. Ajjhattadhammāpagamamattatova	2444	
PA_atk-abh01_a:2444_5	ākiñcaññāyatanārammaṇassa ajjhattabhāvampi bahiddhābhāvampi ajjhattabahiddhābhāvampi	2444	
PA_atk-abh01_a:2444_6	ananujānitvā ākiñcaññāyatanaṃ na vattabbaṃ ajjhattārammaṇantipītiādi vuttaṃ.	2444	
PA_atk-abh01_a:2445_0	Tattha na kevalaṃ tadeva navattabbārammaṇaṃ, tassa pana āvajjanampi, upacāracittānipi,	2445	
PA_atk-abh01_a:2445_1	tassārammaṇassa paccavekkhaṇacittānipi, tasseva assādanādivasena pavattāni akusalacittānipi	2445	
PA_atk-abh01_a:2445_2	navattabbārammaṇānevāti. Tāni pana tasmiṃ vutte vuttāneva hontīti visuṃ na vuttāni.	2445	
PA_atk-abh01_a:2445_3	Kathaṃ vuttāneva hontīti? Etañhi ākiñcaññāyatanaṃ, yañca tassa purecārikaṃ āvajjanaupacārādivasena	2445	
PA_atk-abh01_a:2445_4	pavattaṃ, tena saha ekārammaṇaṃ bhaveyya. Taṃ sabbaṃ atītārammaṇattike ‘kāmāvacarakusalaṃ,	2445	
PA_atk-abh01_a:2445_5	akusalaṃ, kiriyato nava cittuppādā, rūpāvacaracatutthajjhāna’nti evaṃ vuttānaṃ etesaṃ	2445	
PA_atk-abh01_a:2445_6	cittuppādānaṃ ‘siyā na vattabbā atītārammaṇātipī’tiādinā nayena navattabbārammaṇabhāvassa	2445	
PA_atk-abh01_a:2445_7	anuññātattā, ākiñcaññāyatanassa ca ‘ākiñcaññāyatanaṃ, cattāro maggā apariyāpannā,	2445	
PA_atk-abh01_a:2445_8	cattāri ca sāmaññaphalāni, ime dhammā na vattabbā atītārammaṇātipī’ti evaṃ ekantena	2445	
PA_atk-abh01_a:2445_9	navattabbārammaṇattavacanato navattabbārammaṇanti vuttaṃ. Idāni taṃ ajjhattārammaṇattike	2445	
PA_atk-abh01_a:2445_10	ekampi vuccamānaṃ yasmā heṭṭhā tena saha ekārammaṇabhāvampi sandhāya kāmāvacarakusalādīnaṃ	24451	
PA_atk-abh01_a:2445_11	navattabbārammaṇatā vuttā, tasmā idhāpi tesaṃ navattabbārammaṇabhāvaṃ dīpeti. Ko	24451	
PA_atk-abh01_a:2445_12	hi tena saha ekārammaṇānaṃ navattabbārammaṇabhāve antarāyoti? Evaṃ tasmiṃ vutte ‘vuttāneva	24451	
PA_atk-abh01_a:2445_13	hontī’ti veditabbāni. Sesamettha ajjhattārammaṇattike pāḷito uttānameva.	24451	
PA_atk-abh01_a:2446_0	Ārammaṇavibhāge pana viññāṇañcāyatanaṃ nevasaññānāsaññāyatananti imesaṃ tāva kusalavipākakiriyavasena	2446	
PA_atk-abh01_a:2446_1	channaṃ cittuppādānaṃ attano santānasambandhaṃ heṭṭhimasamāpattiṃ ārabbha pavattito	2446	
PA_atk-abh01_a:2446_2	ajjhattārammaṇatā veditabbā. Ettha ca kiriyaākāsānañcāyatanaṃ kiriyaviññāṇañcāyatanasseva	2446	
PA_atk-abh01_a:2446_3	ārammaṇaṃ hoti, na itarassa. Kasmā? Ākāsānañcāyatanakiriyasamaṅgino kusalassa vā	2446	
PA_atk-abh01_a:2446_4	vipākassa vā viññāṇañcāyatanassa abhāvato. Kusalaṃ pana kusalavipākakiriyānaṃ tiṇṇampi	2446	
PA_atk-abh01_a:2446_5	ārammaṇaṃ hoti. Kasmā? Ākāsānañcāyatanakusalaṃ nibbattetvā ṭhitassa tato uddhaṃ tividhassapi	2446	
PA_atk-abh01_a:2446_6	viññāṇañcāyatanassa uppattisambhavato. Vipākaṃ pana na kassaci ārammaṇaṃ hoti. Kasmā?	2446	
PA_atk-abh01_a:2446_7	Vipākato vuṭṭhahitvā cittassa abhinīhārāsambhavato. Nevasaññānāsaññāyatanassa ārammaṇakaraṇepi	2446	
PA_atk-abh01_a:2446_8	eseva nayo. Rūpāvacarattikacatukkajjhānādīnaṃ sabbesampi niyakajjhattato bahiddhābhāvena	2446	
PA_atk-abh01_a:2446_9	bahiddhābhūtāni pathavīkasiṇādīni ārabbha pavattito bahiddhārammaṇatā veditabbā.	2446	
PA_atk-abh01_a:2447_0	Sabbeva kāmāvacarā kusalākusalābyākatā dhammā, rūpāvacaraṃ catutthaṃ jhānanti ettha	2447	
PA_atk-abh01_a:2447_1	kusalato tāva cattāro ñāṇasampayuttacittuppādā attano khandhādīni paccavekkhantassa	2447	
PA_atk-abh01_a:2447_2	ajjhattārammaṇā. Paresaṃ khandhādipaccavekkhaṇe paṇṇattinibbānapaccavekkhaṇe ca bahiddhārammaṇā.	2447	
PA_atk-abh01_a:2447_3	Tadubhayavasena ajjhattabahiddhārammaṇā. Ñāṇavippayuttesupi eseva nayo. Kevalañhi	2447	
PA_atk-abh01_a:2447_4	tesaṃ nibbānapaccavekkhaṇaṃ natthi. Akusalato cattāro diṭṭhisampayuttacittuppādā	2447	
PA_atk-abh01_a:2447_5	attano khandhādīnaṃ assādanābhinandanaparāmāsagahaṇakāle ajjhattārammaṇā, parassa	2447	
PA_atk-abh01_a:2447_6	khandhādīsu ceva anindriyabaddharūpakasiṇādīsu ca tatheva pavattikāle bahiddhārammaṇā,	2447	
PA_atk-abh01_a:2447_7	tadubhayavasena ajjhattabahiddhārammaṇā. Diṭṭhivippayuttesupi eseva nayo. Kevalañhi	2447	
PA_atk-abh01_a:2447_8	tesaṃ parāmāsagahaṇaṃ natthi. Dvepi paṭighasampayuttā attano khandhādīsu domanassitassa	2447	
PA_atk-abh01_a:2447_9	ajjhattārammaṇā, parassa khandhādīsu ceva anindriyabaddharūpapaṇṇattīsu ca bahiddhārammaṇā,	2447	
PA_atk-abh01_a:2447_10	tadubhayavasena ajjhattabahiddhārammaṇā. Vicikicchuddhaccasampayuttānampi vuttapakāresu	24471	
PA_atk-abh01_a:2447_11	dhammesu vicikicchanaphandanabhāvavasena pavattiyaṃ ajjhattādiārammaṇatā veditabbā.	24471	
PA_atk-abh01_a:2448_0	Dvipañcaviññāṇāni, tisso ca manodhātuyoti, ime terasa cittuppādā attano rūpādīni	2448	
PA_atk-abh01_a:2448_1	ārabbha pavattiyaṃ ajjhattārammaṇā, parassa rūpādīsu pavattā bahiddhārammaṇā, tadubhayavasena	2448	
PA_atk-abh01_a:2448_2	ajjhattabahiddhārammaṇā. Somanassasahagataahetukavipākamanoviññāṇadhātu pañcadvāre	2448	
PA_atk-abh01_a:2448_3	santīraṇatadārammaṇavasena attano pañca rūpādidhamme, manodvāre tadārammaṇavaseneva	2448	
PA_atk-abh01_a:2448_4	aññepi ajjhattike kāmāvacaradhamme ārabbha pavattiyaṃ ajjhattārammaṇā, paresaṃ dhammesu	2448	
PA_atk-abh01_a:2448_5	pavattamānā bahiddhārammaṇā, ubhayavasena ajjhattabahiddhārammaṇā. Upekkhāsahagatavipākāhetukamanoviññāṇadhātudvayepi	2448	
PA_atk-abh01_a:2448_6	eseva nayo. Kevalaṃ panetā sugatiyaṃ duggatiyañca paṭisandhibhavaṅgacutivasenāpi	2448	
PA_atk-abh01_a:2448_7	ajjhattādibhedesu kammādīsu pavattanti.	2448	
PA_atk-abh01_a:2449_0	Aṭṭha mahāvipākacittānipi tāsaṃyeva dvinnaṃ samānagatikāni. Kevalaṃ panetāni santīraṇavasena	2449	
PA_atk-abh01_a:2449_1	na pavattanti. Paṭisandhibhavaṅgacutivaseneva etāni sugatiyaṃyeva pavattanti. Somanassasahagatāhetukakiriyā	2449	
PA_atk-abh01_a:2449_2	pañcadvāre attano rūpādīni ārabbha pahaṭṭhākārakaraṇavasena pavattiyaṃ ajjhattārammaṇā,	2449	
PA_atk-abh01_a:2449_3	parassa rūpādīsu pavattā bahiddhārammaṇā. Manodvāre tathāgatassa jotipālamāṇavamaghadevarājakaṇhatāpasādikālesu	2449	
PA_atk-abh01_a:2449_4	attanā katakiriyaṃ paccavekkhantassa hasituppādavasena pavattā ajjhattārammaṇā.	2449	
PA_atk-abh01_a:2450_0	Mallikāya deviyā santatimahāmattassa sumanamālākārassāti evamādīnaṃ kiriyākaraṇaṃ	2450	
PA_atk-abh01_a:2450_1	ārabbha pavattikāle bahiddhārammaṇā. Ubhayavasena ajjhattabahiddhārammaṇā. Upekkhāsahagatakiriyāhetukamanoviññāṇadhātu	2450	
PA_atk-abh01_a:2450_2	pañcadvāre voṭṭhabbanavasena manodvāre ca āvajjanavasena pavattiyaṃ ajjhattādiārammaṇā.	2450	
PA_atk-abh01_a:2450_3	Aṭṭha mahākiriyā kusalacittagatikā eva. Kevalañhi tā khīṇāsavānaṃ uppajjanti, kusalāni	2450	
PA_atk-abh01_a:2450_4	sekkhaputhujjanānanti ettakamevettha nānākaraṇaṃ.	2450	
PA_atk-abh01_a:2451	Vuttappakāre rūpāvacaracatutthajjhāne sabbatthapādakacatutthādīni pañca jhānāni imasmiṃ tike okāsaṃ labhanti. Etāni hi kasiṇapaṇṇattinimittārammaṇattā bahiddhārammaṇāni.	245	
PA_atk-abh01_a:2452_0	‘Iddhividhacatutthaṃ’ kāyavasena cittaṃ, cittavasena vā kāyaṃ pariṇāmanakāle attano	2452	
PA_atk-abh01_a:2452_1	kumārakavaṇṇādinimmānakāle ca sakāyacittānaṃ ārammaṇakaraṇato ajjhattārammaṇaṃ, bahiddhā	2452	
PA_atk-abh01_a:2452_2	hatthiassādidassanakāle bahiddhārammaṇaṃ, kālena ajjhattaṃ kālena bahiddhā, pavattiyaṃ	2452	
PA_atk-abh01_a:2452_3	ajjhattabahiddhārammaṇaṃ.	2452	
PA_atk-abh01_a:2453_0	‘Dibbasotacatutthaṃ’ attano kucchisaddasavanakāle ajjhattārammaṇaṃ, paresaṃ saddasavanakāle	2453	
PA_atk-abh01_a:2453_1	bahiddhārammaṇaṃ, ubhayavasena ajjhattabahiddhārammaṇaṃ. ‘Cetopariyañāṇacatutthaṃ’	2453	
PA_atk-abh01_a:2453_2	paresaṃ cittārammaṇato bahiddhārammaṇameva. Attano cittajānane pana tena payojanaṃ	2453	
PA_atk-abh01_a:2453_3	natthi. ‘Pubbenivāsacatutthaṃ’ attano khandhānussaraṇakāle ajjhattārammaṇaṃ, parassa	2453	
PA_atk-abh01_a:2453_4	khandhe, anidriyabaddharūpaṃ, tisso ca paṇṇattiyo anussaraṇato bahiddhārammaṇaṃ,	2453	
PA_atk-abh01_a:2453_5	ubhayavasena ajjhattabahiddhārammaṇaṃ.	2453	
PA_atk-abh01_a:2454_0	‘Dibbacakkhucatutthaṃ’ attano kucchigatādirūpadassanakāle ajjhattārammaṇaṃ, avasesarūpadassanakāle	2454	
PA_atk-abh01_a:2454_1	bahiddhārammaṇaṃ, ubhayavasena ajjhattabahiddhārammaṇaṃ. ‘Anāgataṃsañāṇacatutthaṃ’	2454	
PA_atk-abh01_a:2454_2	attano anāgatakkhandhānussaraṇakāle ajjhattārammaṇaṃ, parassa anāgatakkhandhānaṃ	2454	
PA_atk-abh01_a:2454_3	vā anindriyabaddhassa vā rūpassa anussaraṇakāle bahiddhārammaṇaṃ, ubhayavasena ajjhattabahiddhārammaṇaṃ.	2454	
PA_atk-abh01_a:2454_4	Ākiñcaññāyatanassa navattabbārammaṇatāya kāraṇaṃ heṭṭhā vuttameva.	2454	
PA_atk-abh01_a:2455	Dukaatthuddhāravaṇṇanā	245	
PA_atk-abh01_a:2456_0	1441. Hetugocchakaniddese tayo kusalahetūtiādinā nayena hetū dassetvā puna teyeva	2456	
PA_atk-abh01_a:2456_1	uppattiṭṭhānato dassetuṃ catūsu bhūmīsu kusalesu uppajjantītiādi vuttaṃ. Iminā upāyena	2456	
PA_atk-abh01_a:2456_2	sesagocchakesupi desanānayo veditabbo.	2456	
PA_atk-abh01_a:2457_0	1473. Yattha dve tayo āsavā ekato uppajjantīti ettha tividhena āsavānaṃ ekato uppatti	2457	
PA_atk-abh01_a:2457_1	veditabbā. Tattha catūsu diṭṭhivippayuttesu avijjāsavena, diṭṭhisampayuttesu diṭṭhāsavaavijjāsavehi	2457	
PA_atk-abh01_a:2457_2	saddhinti kāmāsavo duvidhena ekato uppajjati. Bhavāsavo catūsu diṭṭhivippayuttesu	2457	
PA_atk-abh01_a:2457_3	avijjāsavena saddhinti ekadhāva ekato uppajjati. Yathā cettha evaṃ yattha dve tīṇi	2457	
PA_atk-abh01_a:2457_4	saṃyojanāni ekato uppajjantīti etthāpi saṃyojanānaṃ uppatti ekato dasadhā bhave.	2457	
PA_atk-abh01_a:2457_5	Tattha kāmarāgo catudhā ekato uppajjati, paṭigho tidhā, māno ekadhā. Tathā vicikicchā	2457	
PA_atk-abh01_a:2457_6	ceva bhavarāgo ca. Kathaṃ? Kāmarāgo tāva mānasaṃyojanaavijjāsaṃyojanehi ceva, diṭṭhisaṃyojanaavijjāsaṃyojanehi	2457	
PA_atk-abh01_a:2457_7	ca, sīlabbataparāmāsaavijjāsaṃyojanehi ca, avijjāsaṃyojanamatteneva ca saddhinti	2457	
PA_atk-abh01_a:2457_8	evaṃ catudhā ekato uppajjati. Paṭigho pana issāsaṃyojanaavijjāsaṃyojanehi ceva, macchariyasaṃyojanaavijjāsaṃyojanehi	2457	
PA_atk-abh01_a:2457_9	ca, avijjāsaṃyojanamatteneva ca saddhinti evaṃ tidhā ekato uppajjati. Māno bhavarāgāvijjāsaṃyojanehi	2457	
PA_atk-abh01_a:2457_10	saddhiṃ ekadhāva ekato uppajjati. Tathā vicikicchā. Sā hi avijjāsaṃyojanena saddhiṃ	24571	
PA_atk-abh01_a:2457_11	ekadhā uppajjati. Bhavarāgepi eseva nayoti. Evamettha dve tīṇi saṃyojanāni ekato uppajjanti.	24571	
PA_atk-abh01_a:2458_0	1511. Yaṃ panetaṃ nīvaraṇagocchake yattha dve tīṇi nīvaraṇāni ekato uppajjantīti	2458	
PA_atk-abh01_a:2458_1	vuttaṃ, tatthāpi aṭṭhadhā nīvaraṇānaṃ ekato uppatti veditabbā. Etesu hi kāmacchando	2458	
PA_atk-abh01_a:2458_2	duvidhā ekato uppajjati, byāpādo catudhā, uddhaccaṃ ekadhā. Tathā vicikicchā. Kathaṃ?	2458	
PA_atk-abh01_a:2458_3	Kāmacchando tāva asaṅkhārikacittesu uddhaccanīvaraṇaavijjānīvaraṇehi, sasaṅkhārikesu	2458	
PA_atk-abh01_a:2458_4	thinamiddhauddhaccaavijjānīvaraṇehi saddhiṃ duvidhā ekato uppajjati. Yaṃ panetaṃ	2458	
PA_atk-abh01_a:2458_5	dve tīṇīti vuttaṃ, taṃ heṭṭhimaparicchedavasena vuttaṃ. Tasmā catunnampi ekato uppajjatīti	2458	
PA_atk-abh01_a:2458_6	vacanaṃ yujjati eva. Byāpādo pana asaṅkhārikacitte uddhaccaavijjānīvaraṇehi, sasaṅkhārike	2458	
PA_atk-abh01_a:2458_7	thinamiddhauddhaccaavijjānīvaraṇehi, asaṅkhārikeyeva uddhaccakukkuccaavijjānīvaraṇehi,	2458	
PA_atk-abh01_a:2458_8	sasaṅkhārikeyeva thinamiddhauddhaccakukkuccaavijjānīvaraṇehi saddhinti catudhā ekato	2458	
PA_atk-abh01_a:2458_9	uppajjati. Uddhaccaṃ pana avijjānīvaraṇamattena saddhiṃ ekadhāva ekato uppajjati.	2458	
PA_atk-abh01_a:2458_10	Vicikicchuddhaccaavijjānīvaraṇehi saddhiṃ ekadhāva ekato uppajjati.	24581	
PA_atk-abh01_a:2459_0	1577. Yampidaṃ kilesagocchake yattha dve tayo kilesā ekato uppajjantīti vuttaṃ, tattha	2459	
PA_atk-abh01_a:2459_1	‘dve kilesā aññehi, tayo vā kilesā aññehi kilesehi saddhiṃ uppajjantī’ti evamattho	2459	
PA_atk-abh01_a:2459_2	veditabbo. Kasmā? Dvinnaṃ tiṇṇaṃyeva vā ekato uppattiyā asambhavato.	2459	
PA_atk-abh01_a:2460_0	Tattha dasadhā kilesānaṃ ekato uppatti hoti. Ettha hi lobho chadhā ekato uppajjati.	2460	
PA_atk-abh01_a:2460_1	Paṭigho dvidhā. Tathā mohoti veditabbo. Kathaṃ? Lobho tāva asaṅkhārike diṭṭhivippayutte	2460	
PA_atk-abh01_a:2460_2	mohauddhaccaahirikānottappehi, sasaṅkhārike mohathinauddhaccaahirikānottappehi, asaṅkhārikeyeva	2460	
PA_atk-abh01_a:2460_3	mohamānuddhaccāhirikānottappehi, sasaṅkhārikeyeva mohamānathinauddhaccaahirikānottappehi,	2460	
PA_atk-abh01_a:2460_4	diṭṭhisampayutte pana asaṅkhārike mohauddhaccadiṭṭhiahirikānottappehi, sasaṅkhārike	2460	
PA_atk-abh01_a:2460_5	mohadiṭṭhithinauddhaccaahirikānottappehi saddhinti chadhā ekato uppajjati.	2460	
PA_atk-abh01_a:2461_0	Paṭigho pana asaṅkhārike mohauddhaccaahirikānottappehi, sasaṅkhārike mohathinauddhaccaahirikānottappehi	2461	
PA_atk-abh01_a:2461_1	saddhinti evaṃ dvidhā ekato uppajjati. Moho pana vicikicchāsampayutte vicikicchuddhaccaahirikānottappehi,	2461	
PA_atk-abh01_a:2461_2	uddhaccasampayutte uddhaccaahirikānottappehi saddhinti evaṃ dvidhā ekato uppajjati.	2461	
PA_atk-abh01_a:2461_3	Sesaṃ sabbattha uttānatthamevāti.	2461	
PA_atk-abh01_a:2462	Aṭṭhasāliniyā dhammasaṅgahaaṭṭhakathāya	246	
PA_atk-abh01_a:2463	Aṭṭhakathākaṇḍavaṇṇanā niṭṭhitā.	246	
PA_atk-abh01_a:2464	Nigamanakathā	246	
PA_atk-abh01_a:2465	Ettāvatā ca –	246	
PA_atk-abh01_a:2466	Cittaṃ rūpañca nikkhepaṃ, atthuddhāraṃ manoramaṃ;	246	
PA_atk-abh01_a:2467	Yaṃ lokanātho bhājento, desesi dhammasaṅgaṇiṃ.	246	
PA_atk-abh01_a:2468	Abhidhammassa saṅgayha, dhamme anavasesato;	246	
PA_atk-abh01_a:2469	Ṭhitāya tassā āraddhā, yā mayā atthavaṇṇanā.	246	
PA_atk-abh01_a:2470	Anākulānamatthānaṃ, sambhavā aṭṭhasālinī;	247	
PA_atk-abh01_a:2471	Iti nāmena sā esā, sanniṭṭhānamupāgatā.	247	
PA_atk-abh01_a:2472	Ekūnacattālīsāya, pāḷiyā bhāṇavārato;	247	
PA_atk-abh01_a:2473	Ciraṭṭhitatthaṃ dhammassa, niṭṭhāpentena taṃ mayā.	247	
PA_atk-abh01_a:2474	Yaṃ pattaṃ kusalaṃ tassa, ānubhāvena pāṇino;	247	
PA_atk-abh01_a:2475	Sabbe saddhammarājassa, ñatvā dhammaṃ sukhāvahaṃ.	247	
PA_atk-abh01_a:2476	Pāpuṇantu visuddhāya, sukhāya paṭipattiyā;	247	
PA_atk-abh01_a:2477	Asokamanupāyāsaṃ, nibbānasukhamuttamaṃ.	247	
PA_atk-abh01_a:2478	Ciraṃ tiṭṭhatu saddhammo, dhamme hontu sagāravā;	247	
PA_atk-abh01_a:2479	Sabbepi sattā kālena, sammā devo pavassatu.	247	
PA_atk-abh01_a:2480	Yathā rakkhiṃsu porāṇā, surājāno tathevimaṃ;	248	
PA_atk-abh01_a:2481	Rājā rakkhatu dhammena, attanova pajaṃ pajanti.	248	
PA_atk-abh01_a:2482_0	Paramavisuddhasaddhābuddhivīriyapaṭimaṇḍitena sīlācārajjavamaddavādiguṇasamudayasamuditena	2482	
PA_atk-abh01_a:2482_1	sakasamayasamayantaragahanajjhogāhaṇasamatthena paññāveyyattiyasamannāgatena tipiṭakapariyattippabhede	2482	
PA_atk-abh01_a:2482_2	sāṭṭhakathe satthusāsane appaṭihatañāṇappabhāvena mahāveyyākaraṇena karaṇasampattijanitasukhaviniggatamadhurodāravacanalāvaṇṇayuttena	2482	
PA_atk-abh01_a:2482_3	yuttamuttavādinā vādīvarena mahākavinā pabhinnapaṭisambhidāparivāre chaḷabhiññādippabhedaguṇapaṭimaṇḍite	2482	
PA_atk-abh01_a:2482_4	uttarimanussadhamme suppatiṭṭhitabuddhīnaṃ theravaṃsappadīpānaṃ therānaṃ mahāvihāravāsīnaṃ	2482	
PA_atk-abh01_a:2482_5	vaṃsālaṅkārabhūtena vipulavisuddhabuddhinā buddhaghosoti garūhi gahitanāmadheyyena	2482	
PA_atk-abh01_a:2482_6	therena katā ayaṃ aṭṭhasālinī nāma dhammasaṅgahaṭṭhakathā.	2482	
PA_atk-abh01_a:2483	Tāva tiṭṭhatu lokasmiṃ, lokanittharaṇesinaṃ;	248	
PA_atk-abh01_a:2484	Dassentī kulaputtānaṃ, nayaṃ paññāvisuddhiyā.	248	
PA_atk-abh01_a:2485	Yāva ‘buddho’ti nāmampi, suddhacittassa tādino;	248	
PA_atk-abh01_a:2486	Lokamhi lokajeṭṭhassa, pavattati mahesinoti.	248	
PA_atk-abh01_a:2487	Aṭṭhasālinī nāma	248	
PA_atk-abh01_a:2488	Dhammasaṅgaha-aṭṭhakathā niṭṭhitā.	248	
