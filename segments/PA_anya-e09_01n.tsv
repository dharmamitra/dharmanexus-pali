segmentnr	original	folio	analyzed
PA_anya-e09_01n:0	Namo tassa bhagavato arahato sammāsambuddhassa	0	
PA_anya-e09_01n:1	Suttantapiṭake	0	
PA_anya-e09_01n:2	Dīghanikāye	0	
PA_anya-e09_01n:3	Sīlakkhandhavaggasutta	0	
PA_anya-e09_01n:4	Saṃgāyanassa pucchā vissajjanā	0	
PA_anya-e09_01n:5	Pucchā – paṭhamamahādhammasaṃgītikāle āvuso dhammasaṃgāhakā mahākassapādayo mahātheravarā paṭhamaṃ vinayaṃ saṃgāyitvā tadanantaraṃ kaṃ nāma pāvacanaṃ saṃgāyiṃsu.	0	
PA_anya-e09_01n:6	Vissajjanā – paṭhamamahādhammasaṃgītiyaṃ bhante dhammasaṃgāhakā mahākassapādayo mahātheravarā paṭhamaṃ vinayaṃ saṃgāyitvā tadanantaraṃ dhammaṃ saṃgāyiṃsu.	0	
PA_anya-e09_01n:7	Pucchā – dhammo nāma āvuso suttantābhidhammavasena duvidho, tattha kataraṃ dhammaṃ paṭhamaṃ saṃgāyiṃsu.	0	
PA_anya-e09_01n:8	Vissajjanā – dvīsu bhante dhammesu suttantābhidhammapiṭakesu paṭhamaṃ suttantaṃ piṭakaṃ dhammaṃ saṃgāyiṃsu.	0	
PA_anya-e09_01n:9	Pucchā – suttantapiṭake pi āvuso dīghamajjhimasaṃyuttaaṅguttarakhuddakanikāyavasena pañca nikāyā, tesu paṭhamaṃ kataraṃ nikāyaṃ saṃgāyiṃsu.	0	
PA_anya-e09_01n:10	Vissajjanā – pañcasu bhante nikāyesu paṭhamaṃ dīghanikāyaṃ saṃgāyiṃsu.	1	
PA_anya-e09_01n:11	Pucchā – dīghanikāyepi āvuso tayo vaggā catuttiṃsā ca suttāni, tesu kataraṃ vaggaṃ katarañca suttaṃ paṭhamaṃ saṃgāyiṃsu.	1	
PA_anya-e09_01n:12	Vissajjanā – dīghanikāyepi bhante tīsu vaggesu paṭhamaṃ sīlakkhandhavaggaṃ, catuttiṃsatiyā ca suttesu paṭhamaṃ brahmajālasuttaṃ saṃgāyiṃsu.	1	
PA_anya-e09_01n:13	Brahmajālasutta	1	
PA_anya-e09_01n:14_0	Pucchā – sādhu sādhu āvuso mayampi dāni tatoyeva paṭṭhāya saṃgāyituṃ pubbakiccāni	14	
PA_anya-e09_01n:14_1	samārabhāma…, tenāvuso bhagavatā jānatā passatā arahatā sammāsambuddhena brahmajālasuttaṃ kattha bhāsitaṃ.	14	
PA_anya-e09_01n:15	Vissajjanā – antarā ca bhante rājagahaṃ antarā ca nāḷandaṃ ambalaṭṭhikāyaṃ rājāgārake bhāsitaṃ.	1	
PA_anya-e09_01n:16	Pucchā – kaṃ āvuso ārabbha bhāsitaṃ.	1	
PA_anya-e09_01n:17	Vissajjanā – suppiyañca bhante paribbājakaṃ brahmadattañca māṇavaṃ ārabbha bhāsitaṃ.	1	
PA_anya-e09_01n:18	Pucchā – kismiṃ āvuso vatthusmiṃ bhāsitaṃ.	1	
PA_anya-e09_01n:19_0	Vissajjanā – vaṇṇāvaṇṇe bhante, suppiyo hi bhante anekapariyāyena buddhassa avaṇṇaṃ	19	
PA_anya-e09_01n:19_1	bhāsati dhammassa avaṇṇaṃ bhāsati saṅghassa avaṇṇaṃ bhāsati, suppiyassa pana paribbājakassa	19	
PA_anya-e09_01n:19_2	antevāsī brahmadatto māṇavo anekapariyāyena buddhassa vaṇṇaṃ bhāsati dhammassa vaṇṇaṃ	19	
PA_anya-e09_01n:19_3	bhāsati saṅghassa vaṇṇaṃ bhāsati, tasmiṃ bhante vatthusmiṃ bhāsitaṃ.	19	
PA_anya-e09_01n:20	Anusandhe	2	
PA_anya-e09_01n:21	Pucchā – kati āvuso tattha anusandhayo.	2	
PA_anya-e09_01n:22	Vissajjanā – tayo bhante tattha anusandhayo, eko avaṇṇānusandhi, dve vaṇṇānusandhiyo.	2	
PA_anya-e09_01n:23	Paṭhama anusandhe	2	
PA_anya-e09_01n:24	Pucchā – tatthāvuso paṭhame anusandhimhi kathaṃ bhagavatā bhāsitaṃ, taṃ saṃkhepato kathehi.	2	
PA_anya-e09_01n:25	Vissajjanā – paṭhame bhante anusandhimhi avaṇṇe manopadosaṃ nivāretvā, tattha ca ādīnavaṃ dassetvā, tattha paṭipajjitabbākāro bhagavatā bhāsito.	2	
PA_anya-e09_01n:26	Mamaṃ vā bhikkhave pare avaṇṇaṃ bhāseyyuṃ, dhammassa vā avaṇṇaṃ bhāseyyuṃ saṅghassa vā avaṇṇaṃ bhāseyyuṃ, tatra tumhehi na āghāto appaccayo na cetaso anabhiraddhi karaṇīyā…	2	
PA_anya-e09_01n:27	Dutiya anusandhe	2	
PA_anya-e09_01n:28_0	Pucchā – sādhu sādhu āvuso, sādhu kho bhagavā attanā paramukkaṃ sāgatakhantīguṇasamannāgato	28	
PA_anya-e09_01n:28_1	attano sāvakabhūte amhepi tattha samādāpesi, attanā ca lokadhammesu aniñjanasabhāvo	28	
PA_anya-e09_01n:28_2	amhākampi tathattāya ovādamadāsi, dutiyepanāvuso anusandhimhi kathaṃ bhagavatā bhāsitaṃ,	28	
PA_anya-e09_01n:28_3	tampi saṃkhepato pakāsehi.	28	
PA_anya-e09_01n:29_0	Vissajjanā – dutiye pana bhante anusandhimhi vaṇṇe cetaso uppilāvitattaṃ nisedhetvā,	29	
PA_anya-e09_01n:29_1	tattha ca ādīnavaṃ dassetvā, tattha ca paṭipajjanākāraṃ dassetvā, puthujjanassa vaṇṇabhūmibhūtāni	29	
PA_anya-e09_01n:29_2	tīṇi sīlāni vitthārato bhagavatā bhāsitāni.	29	
PA_anya-e09_01n:30	Mamaṃ vā bhikkhave pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ, saṅghassa vā vaṇṇaṃ bhāseyyuṃ, tatra tumhehi na ānando na somanassaṃ na cetaso abhiraddhi karaṇīyā –	3	
PA_anya-e09_01n:31	Tatiya anusandhe	3	
PA_anya-e09_01n:32_0	Pucchā – sādhu sādhu āvuso, sādhu kho bhagavā attanā paramukkaṃsagatasuparisuddhasīlasamannāgato,	32	
PA_anya-e09_01n:32_1	taṃ attano suparisuddhasīlaṃ dassetvā parepi tattha niyojesi, tatiye panāvuso anusandhimhi	32	
PA_anya-e09_01n:32_2	kathaṃ bhagavatā bhāsitaṃ, taṃ saṃkhepato pakāsehi.	32	
PA_anya-e09_01n:33_0	Vissajjanā – tatiye pana bhante anusandhimhi dvāsaṭṭhi diṭṭhiyo sabbaññuta ñāṇena	33	
PA_anya-e09_01n:33_1	vitthārato vibhajitvā, tāsañca cha phassāyatanapadaṭṭhānabhāvaṃ vibhāvetvā, micchādiṭṭhigatikādhiṭṭhā	33	
PA_anya-e09_01n:33_2	nañca vaṭṭaṃ kathetvā, yuttayogabhikkhuadhiṭṭhānañca vivaṭṭaṃ kathetvā, micchādiṭṭhigatikassa	33	
PA_anya-e09_01n:33_3	desanājālato avimuttabhāvaṃ desanājālato vimuttassa natthikabhāvañca vibhāvetvā,	33	
PA_anya-e09_01n:33_4	attano ca katthaci apariyāpannabhāvaṃ dassetvā, upādisesanibbānadhātuṃ pāpetvā desanā	33	
PA_anya-e09_01n:33_5	bhagavatā niṭṭhāpitā.	33	
PA_anya-e09_01n:34	Ucchinnabhāvanettiko bhikkhave tathāgatassa kāyo tiṭṭhati, yāvassa kāyo ṭhassati tāva naṃ dakkhanti devamanussā, kāyassa bhedā uddhaṃ jīvitapariyādānā na naṃ dakkhanti devamanussā.	3	
PA_anya-e09_01n:35	Suttanidesanā	3	
PA_anya-e09_01n:36_0	Pucchā – sādhu sādhu āvuso, sādhu kho bhagavā attanā dvāsaṭṭhi diṭṭhiyo ca cha phassāyatanāni	36	
PA_anya-e09_01n:36_1	ca dvādasa paṭiccasamuppādaṅgāni ca sabbaso parijānitvā tesaṃ parijānanatthāya paresampi	36	
PA_anya-e09_01n:36_2	tathattāya dhammaṃ pakāseti, suttañca nāma āvuso catunnaṃ suttanikkhepānaṃ aññataravaseneva	36	
PA_anya-e09_01n:36_3	nikkhittaṃ, tasmā tesu idaṃ suttaṃ katarena suttanikkhepena bhagavatā nikkhittaṃ.	36	
PA_anya-e09_01n:37	Vissajjanā – catūsu bhante suttanikkhepesu aṭṭhuppattinikkhepana idaṃ suttaṃ nikkhittaṃ.	3	
PA_anya-e09_01n:38	Pucchā – kassa āvuso vacanaṃ.	3	
PA_anya-e09_01n:39	Vissajjanā – bhagavato bhante vacanaṃ arahato sammāsambuddhassa.	3	
PA_anya-e09_01n:40	Pucchā – kenāvuso ābhataṃ.	4	
PA_anya-e09_01n:41	Vissajjanā – paramparāya bhante ābhataṃ.	4	
PA_anya-e09_01n:42	Pucchā – atthi nu kho āvuso ettha koci viraddhadosā, yena pacchimā janā micchāatthaṃ gaṇheyyuṃ.	4	
PA_anya-e09_01n:43	Vissajjanā – natthi bhante.	4	
PA_anya-e09_01n:44	Sāmaññaphalasutta	4	
PA_anya-e09_01n:45	Pucchā – tenāvuso bhagavatā…pe… sammāsambuddhena sāmaññaphalasuttaṃ kattha bhāsitaṃ.	4	
PA_anya-e09_01n:46	Vissajjanā – rājagahe bhante jīvakassa komārabhaccassa ambavane bhāsitaṃ.	4	
PA_anya-e09_01n:47	Pucchā – kenāvuso saddhiṃ bhagavatā bhāsitaṃ.	4	
PA_anya-e09_01n:48	Vissajjanā – raññā bhante māgadhena ajātasattunā vedehiputtena saddhiṃ bhāsitaṃ.	4	
PA_anya-e09_01n:49	Pucchā – taṃ panāvuso suttaṃ catunnaṃ suttanikkhepānaṃ katarena suttanikkhepena bhagavatā nikkhittaṃ.	4	
PA_anya-e09_01n:50	Vissajjanā – catunnaṃ bhante suttanikkhepānaṃ pucchāvasikena suttanikkhepena nikkhitaṃ bhagavatā.	5	
PA_anya-e09_01n:51	Ajātasattu	5	
PA_anya-e09_01n:52	Pucchā – sā panāvuso pucchā kenākārena samuppannā.	5	
PA_anya-e09_01n:53_0	Vissajjanā – rājā bhante māgadho ajāsattu vedehiputto tadahuposathe pannarase komudiyā	53	
PA_anya-e09_01n:53_1	cātumāsiniyā puṇṇāya puṇṇamāya rattiyā yena bhagavā tenupasaṃkami, upasaṃkamitvā	53	
PA_anya-e09_01n:53_2	bhagavantaṃ diṭṭheva dhamme saṃdiṭṭhikaṃ sāmaññaphalaṃ pucchi, evaṃ kho sā bhante pucchā uppannā.	53	
PA_anya-e09_01n:54	Rammaṇīyā vata bho dosinā ratti, abhirūpā vata bho dosinā ratti, dassanīyā vata bho dosinā ratti, pāsādikā vata bho dosinā ratti, lakkhaññā vata bho dosinā ratti….	5	
PA_anya-e09_01n:55	Kaṃ nukhvajja samaṇaṃ vā brāhmaṇaṃ vā payirupāseyyāma….	5	
PA_anya-e09_01n:56	Yaṃ no payirupasato cittaṃ pasīdeyya….	5	
PA_anya-e09_01n:57	Charājīvaka	5	
PA_anya-e09_01n:58	Tvaṃ pana samma jīvaka kiṃ tuṇhīsi –	5	
PA_anya-e09_01n:59	Ayaṃ deva amhākaṃ bhagavā arahaṃ sammāsambuddho amhākaṃ ambavane viharati.	5	
PA_anya-e09_01n:60_0	Taṃ kho pana bhagavantaṃ evaṃ kalyāṇo kittisaddo abbhuggato “itipi so bhagavā arahaṃ	60	
PA_anya-e09_01n:60_1	sammāsambuddho vijjācaraṇasampanno sugato lokavidū anuttaropurisadammasārathi satthādevamanussānaṃ buddho bhagavā”ti.	60	
PA_anya-e09_01n:61	Taṃ devo bhagavantaṃ payirupāsatu, appevanāma devassa bhagavantaṃ payirupāsato cittaṃ pasīdeyya.	6	
PA_anya-e09_01n:62	Tena hi samma jīvaka hatthiyānāni kappāpehi.	6	
PA_anya-e09_01n:63	Kappitāni kho te deva hatthiyānāni, yassa dāni kālaṃ maññasi.	6	
PA_anya-e09_01n:64	Ajātasattu	6	
PA_anya-e09_01n:65	Kicci maṃ samma jīvaka na vañcesi, kacci maṃ samma jīvaka na palambhesi….	6	
PA_anya-e09_01n:66	Mā bhāyi mahārāja, mā bhāyi mahārāja….	6	
PA_anya-e09_01n:67	Na taṃ deva vañcemi, na taṃ deva palambhāmi….	6	
PA_anya-e09_01n:68	Ajātasatta	6	
PA_anya-e09_01n:69	Eso mahārāja bhagavā, eso mahārāja bhagavā majjhimaṃ thambhaṃ nissāya puratthābhimukho nisinno purakkhato bhikkhusaṅghassa….	6	
PA_anya-e09_01n:70	Iminā me upasamena udayabhaddo kumāro samannāgato hotu…	7	
PA_anya-e09_01n:71	Agamā kho tvaṃ mahārāja yathā pemaṃ.	7	
PA_anya-e09_01n:72	Puccheyyāmahaṃ bhante bhagavantaṃ kiñcideva desaṃ sace me bhagavā okāsaṃ karoti pañhassa veyyākaraṇāya.	7	
PA_anya-e09_01n:73	Puccha mahārāja yadākaṅkhasi.	7	
PA_anya-e09_01n:74_0	Yathā nu kho imāni bhante puthusippāyatanāni, seyyathidaṃ, hatthārohā assārohā rathikā	74	
PA_anya-e09_01n:74_1	dhanuggahā celakā calakā piṇḍadāyakā (peyyāla) gaṇakā muddikā, aññānipi evaṃ gatikāni	74	
PA_anya-e09_01n:74_2	puthusippāyatanāni, te tena sippena sandiṭṭhikaṃ sippaphalaṃ jīvanti, te tena attānaṃ	74	
PA_anya-e09_01n:74_3	sukhenti pīṇenti, mātāpitaro sukhenti, pīṇenti, puttadāraṃ sukhenti pīṇenti, mittāmacce	74	
PA_anya-e09_01n:74_4	sukhenti pīṇenti samaṇabrāhmaṇesu uddhaggikaṃ dakkhiṇaṃ patiṭṭhapenti sovaggikaṃ	74	
PA_anya-e09_01n:74_5	sukhavipākaṃ saggasaṃvattanikaṃ, sakkā nu kho bhante evameva diṭṭheva dhamme sandiṭṭhikaṃ	74	
PA_anya-e09_01n:74_6	sāmaññaphalaṃ paññapetuṃ.	74	
PA_anya-e09_01n:75	Pucchā – tadā āvuso kathaṃ bhagavatā rājā ajātasattu vedehi putto paṭipucchito kathañca tena bhagavato ārocitaṃ.	7	
PA_anya-e09_01n:76_0	Vissajjanā – “abhijānāsi no tvaṃ mahārāja imaṃ pañhaṃ aññe samaṇabrāhmaṇe pucchitāti,	76	
PA_anya-e09_01n:76_1	abhijānāmahaṃ bhante aññe samaṇabrāhmaṇe pucchitāti, yathākathaṃ pana te mahārāja	76	
PA_anya-e09_01n:76_2	byākariṃsu, sace te agaru, bhāsassūti na kho me bhante garu, yatthassa bhagavā nisinno	76	
PA_anya-e09_01n:76_3	bhavantarūpo vāti, tenehi mahārāja bhāsassū”ti, evaṃ kho bhante tadā bhagavatā rājā	76	
PA_anya-e09_01n:76_4	māgadho ajātasattu vedehi putto paṭipucchito, evaṃ kho bhante tena tadā bhagavato ārocitaṃ.	76	
PA_anya-e09_01n:77	Pūraṇakassapa ayūvāda	7	
PA_anya-e09_01n:78	Pucchā – kathañcāvuso pūraṇakassapassa santike pucchāvissajjanā ahosi.	7	
PA_anya-e09_01n:79_0	Vissajjanā – ekamidaṃ bhante samayaṃ rājā māgadho ajātasattu vedehiputto yena pūraṇo	79	
PA_anya-e09_01n:79_1	kassapo tenupasaṅkami, upasaṅkamitvā pūraṇaṃ kassapaṃ sandiṭṭhikaṃ sāmaññaphalaṃ	79	
PA_anya-e09_01n:79_2	pucchi, atha kho bhante pūraṇo kassapo karoto kho mahārāja kārayato, chindato chedāpayato,	79	
PA_anya-e09_01n:79_3	pacato pācāpayato, socayato socāpayato (peyyāla) karoto na karīyati pāpaṃ tyādinā	79	
PA_anya-e09_01n:79_4	rañño māgadhassa ajātasattussa vedehiputtassa saṃdiṭṭhi kaṃ sāmaññaphalaṃ puṭṭho	79	
PA_anya-e09_01n:79_5	samāno akiriyaṃ byākāsi, evaṃ kho bhante pūraṇassa kassapassa santike pucchāvissajjanā ahosi.	79	
PA_anya-e09_01n:80	Pūraṇakassapavāda	8	
PA_anya-e09_01n:81_0	Nissiriko vata āvuso pūraṇassa kassapassa vādo anatthasaṃhito jigucchanīyo ativiya	81	
PA_anya-e09_01n:81_1	bhayānako, ye tassa vacanaṃ sotabbaṃ saddhātabbaṃ maññeyyuṃ, tesaṃ taṃ assa dīgharattaṃ	81	
PA_anya-e09_01n:81_2	ahitāya dukkhāya, ettakeneva ajja mayaṃ pucchāvissajjanaṃ thapessāma.	81	
PA_anya-e09_01n:82	Makkhaligosāla ayūvāda	8	
PA_anya-e09_01n:83_0	Pucchā – purimadivase āvuso mayā sāmaññaphalasuttassa nidānapariyāpannāni pucchitabbaṭṭhānāni	83	
PA_anya-e09_01n:83_1	kānici kānici pucchitāni, tayā ca suṭṭhu vissajjitāni, ajja pana yathānuppattamakkhaligosāya	83	
PA_anya-e09_01n:83_2	vādato paṭṭhāya pucchissāmi, makkhali pana āvuso	83	
PA_anya-e09_01n:84	Gosālo raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.	8	
PA_anya-e09_01n:85_0	Vissajjanā – ekamidaṃ bhante samayaṃ rājā māgadho ajātasattu vedehiputto yena makkhaligosālo	85	
PA_anya-e09_01n:85_1	tenupasaṃkami, upasaṃkamitvā makkhaliṃ gosālaṃ sandiṭṭhikaṃ sāmaññaphalaṃ pucchi,	85	
PA_anya-e09_01n:85_2	atha kho bhante makkhaligosālo rājānaṃ māgadhaṃ ajātasattuṃ vedehiputtaṃ etadavoca	85	
PA_anya-e09_01n:85_3	“natthi mahārāja hetu natthi paccayo sattānaṃ saṃkilesāya, ahetū apaccayā sattā saṃkilissanti.	85	
PA_anya-e09_01n:85_4	Natthi mahārāja hetu natthi paccayo sattānaṃ visuddhiyā, ahetū apaccayā sattā visujjhanti,	85	
PA_anya-e09_01n:85_5	(peyyāla) cullāsīti mahākappino satasahassāni, yāni bāle ca paṇḍite ca sandhāvitvā	85	
PA_anya-e09_01n:85_6	saṃsaritvā dukkhassantaṃ karissanti, tattha natthi ‘imināhaṃ sīlena vā vatena vā	85	
PA_anya-e09_01n:85_7	tapena vā brahmacariyena vā aparipakkaṃ vā kammaṃ paripācessāmi, paripakkaṃ vā kammaṃ	85	
PA_anya-e09_01n:85_8	phussa phussa byantiṃ karissāmī’ti hevaṃ natthi. Doṇamite sukhadukkhe, pariyantakate	85	
PA_anya-e09_01n:85_9	saṃsāre natthi hāyanavaḍḍhane, natthi ukkaṃsāvakaṃse. Seyyathāpi nāma suttapuṭṭhe	85	
PA_anya-e09_01n:85_10	khitte nibbeṭhiyamānameva paleti, evameva bāle ca paṇḍite ca sandhāvitvā saṃsaritvā	851	
PA_anya-e09_01n:85_11	dukkhassantaṃ karissantī”ti, itthaṃ kho bhante rañño māgadhassa ajātasattussa vedehiputtassa	851	
PA_anya-e09_01n:85_12	makkhaligosālo sandiṭṭhikaṃ sāmaññaphalaṃ puṭṭho samāno saṃsārasuddhiṃ byākāsi.	851	
PA_anya-e09_01n:86	Makkhaligosālavāda	8	
PA_anya-e09_01n:87	Ayampi āvuso vādo nissirikoyeva anatthasaṃhito jigucchanīyo ati viya bhayānako, ye tassa vacanaṃ sotabbaṃ saddhātabbaṃ maññeyyuṃ, tesaṃ taṃ assa dīgharattaṃ ahitāya dukkhāya.	8	
PA_anya-e09_01n:88	Ajitakesakambalavāda	8	
PA_anya-e09_01n:89	Pucchā – athāparampi pucchāmi, ajito pana āvuso kesakambalo raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.	8	
PA_anya-e09_01n:90_0	Vissajjanā – ekamidaṃ bhante samayaṃ rājā māgadho ajātasattu vedehiputto yena ajito	90	
PA_anya-e09_01n:90_1	kesakambalo tenupasaṅkami, upasaṅkamitvā ajitaṃ kesakambalaṃ sandiṭṭhikaṃ sāmaññaphalaṃ	90	
PA_anya-e09_01n:90_2	pucchi, atha kho bhante ajito kesakambalo rājānaṃ māgadhaṃ ajātasattuṃ vedehiputtaṃ	90	
PA_anya-e09_01n:90_3	etadavoca “natthi mahārāja dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ	90	
PA_anya-e09_01n:90_4	kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā,	90	
PA_anya-e09_01n:90_5	natthi sattā opapātikā, natthi loke samaṇabrāhmaṇā sammaggatā sammāpaṭipannā, ye	90	
PA_anya-e09_01n:90_6	imañca lokaṃ parañca lokaṃ sayaṃ abhiññā sacchikatvā pavedenti. (Peyyāla) bāle ca	90	
PA_anya-e09_01n:90_7	paṇḍite ca kāyassa bhedā ucchijjanti vinassantī”ti. Itthaṃ kho bhante rañño māgadhassa	90	
PA_anya-e09_01n:90_8	ajātasattussa vedehiputtassa ajito kesakambalo sandiṭṭhikaṃ sāmaññaphalaṃ puṭṭho	90	
PA_anya-e09_01n:90_9	samāno ucchedaṃ byākāsi.	90	
PA_anya-e09_01n:91	Ajitakesakambala	9	
PA_anya-e09_01n:92	Ayampi kho āvuso nissirikoyeva, anatthasaṃhito jigucchanīyo ati viya bhayānako, ye tassa vacanaṃ sotabbaṃ saddhātabbaṃ maññeyyuṃ, tesaṃ taṃ assa dīgharattaṃ ahitāya dukkhāya.	9	
PA_anya-e09_01n:93	Pakudhakaccāyanavāda	9	
PA_anya-e09_01n:94	Pucchā – athāparampi pucchāmi, pakudho pana āvuso kaccāyano raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.	9	
PA_anya-e09_01n:95_0	Vissajjanā – ekamidaṃ bhante samayaṃ rājā māgadho ajātasattu vedehiputto yena pakudho	95	
PA_anya-e09_01n:95_1	kaccāyano tenupasaṅkami, upasaṅkamitvā pakudhaṃ kaccāyanaṃ sandiṭṭhikaṃ sāmaññaphalaṃ	95	
PA_anya-e09_01n:95_2	pucchi, atha kho bhante pakudho kaccāyano rājānaṃ māgadhaṃ ajāsattuṃ vedehiputtaṃ	95	
PA_anya-e09_01n:95_3	etadavoca “sattime mahārāja kāyā akaṭā akaṭavidhā animmitā animmātā vañcā kūṭaṭṭhā	95	
PA_anya-e09_01n:95_4	esikaṭṭhāyitā, te na iñjanti, na vipariṇāmenti, na aññamaññaṃ byābādhenti, nālaṃ	95	
PA_anya-e09_01n:95_5	aññamaññassa sukhāya vā dukkhāya vā sukhadukkhāya vā. Katame satta, pathavīkāyo,	95	
PA_anya-e09_01n:95_6	āpokāyo, tejokāyo vāyokāyo, sukhe, dukkhe, jīve sattame. Ime sattakāyā akaṭā akaṭavidhā	95	
PA_anya-e09_01n:95_7	animmitā animmātā vañcyā kūṭaṭṭhā esikaṭṭhāyitā, te na iñjanti, na vipariṇāmenti,	95	
PA_anya-e09_01n:95_8	na aññamaññaṃ byābādhenti, nālaṃ aññamaññassa sukhāya vā dukkhāya vā sukhadukkhāya	95	
PA_anya-e09_01n:95_9	vā. Tattha natthi hantā vā ghātetā vā, sotā vā sāvetā vā, viññātā vā viññāpetā vā,	95	
PA_anya-e09_01n:95_10	yopi tiṇhena satthena sīsaṃ chindati, na koci kiñci jivitā voropeti, sattannaṃtveva	951	
PA_anya-e09_01n:95_11	kāyānamantarena satthaṃ vivaramanupatatī”ti. Itthaṃ kho bhante rañño māgadhassa ajātasattussa	951	
PA_anya-e09_01n:95_12	vedehiputtassa pakudho kaccāyano sāmaññaphalaṃ puṭṭho samāno aññena aññaṃ byākāsi.	951	
PA_anya-e09_01n:96	Pakudhakaccāyanavāda	9	
PA_anya-e09_01n:97	Ayampi kho āvuso vādo purimavādoviya nissirikoyeva anatthasaṃhito jigucchanīyo ativiya bhayānako.	9	
PA_anya-e09_01n:98	Nigaṇṭhanāṭaputtavāda	9	
PA_anya-e09_01n:99	Pucchā – athāparampi pucchāmi, nigaṇṭho panāvuso nāṭaputto raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.	9	
PA_anya-e09_01n:100_0	Vissajjanā – ekamidaṃ bhante samayaṃ rājā māgadho ajātasattu vedehiputto yena nigaṇṭho	100	
PA_anya-e09_01n:100_1	nāṭaputto tenupasaṃkami, upasaṃkamitvā nigaṇṭhaṃ nāṭaputtaṃ sandiṭṭhikaṃ sāmaññaphalaṃ	100	
PA_anya-e09_01n:100_2	pucchi, atha kho nigaṇṭho nāṭaputto rājānaṃ māgadhaṃ ajātasattuṃ vedehiputtaṃ etadavoca,	100	
PA_anya-e09_01n:100_3	“idha mahārāja nigaṇṭho cātuyāmasaṃvarasaṃvuto hoti, kathañca mahārāja	100	
PA_anya-e09_01n:101_0	Nigaṇṭho cātuyāmasaṃvarasaṃvuto hoti, idha mahārāja nigaṇṭho sabbavārivārito ca hoti,	101	
PA_anya-e09_01n:101_1	sabbavāriyutto ca, sabbavāridhuto ca, sabbavāriphuṭo ca. Evaṃ kho mahārāja nigaṇṭho	101	
PA_anya-e09_01n:101_2	cātuyāmasaṃvarasaṃvuto hoti, yato kho mahārāja nigaṇṭho evaṃ cātuyāmasaṃvarasaṃvuto	101	
PA_anya-e09_01n:101_3	hoti. Ayaṃ vuccati mahārāja nigaṇṭho gatatto ca yatatto ca ṭhitatto cā”ti. Itthaṃ	101	
PA_anya-e09_01n:101_4	kho bhante rañño māgadhassa ajātasattussa vedehiputtassa nigaṇṭho nāṭaputto sandiṭṭhikaṃ	101	
PA_anya-e09_01n:101_5	sāmaññaphalaṃ puṭṭho samāno cātuyāmasaṃvaraṃ byākāsi.	101	
PA_anya-e09_01n:102	Nigaṇṭhavāda	10	
PA_anya-e09_01n:103_0	Etassa panāvuso vāde koci sāsanānulomavādo atthi, asuddhaladdhitāya pana esopi vādo	103	
PA_anya-e09_01n:103_1	jigucchanīyoyeva, seyyathāpi bhojanaṃ gūthamissaṃ gārayhoyeva ārakā parivajjitabboyeva,	103	
PA_anya-e09_01n:103_2	seyyathāpi visasaṃsaṭṭho āpānīyakaṃso.	103	
PA_anya-e09_01n:104	Siñcaññavāda	10	
PA_anya-e09_01n:105	Pucchā – athāparampi pucchāmi, sañcayo panāvuso belaṭṭhaputto sandiṭṭhikaṃ sāmaññaphalaṃ puṭṭho kathaṃ byākāsi.	10	
PA_anya-e09_01n:106_0	Vissajjanā – ekamidaṃ bhante samayaṃ rājā māgadho ajātasattu vedehiputto yena sañcayo	106	
PA_anya-e09_01n:106_1	belaṭṭhaputto tenupasaṅkami, upasaṅkamitvā sañcayaṃ belaṭṭhaputtaṃ etadavoca, “yathā	106	
PA_anya-e09_01n:106_2	nu kho imāni bho sañcaya puthusippāyatanāni, seyyathidaṃ, hatthārohā assarohā…pe…	106	
PA_anya-e09_01n:106_3	sakkā nu kho bho sañcaya evameva diṭṭheva dhamme sandiṭṭhikaṃ sāmaññaphalaṃ paññapetu”nti,	106	
PA_anya-e09_01n:106_4	evaṃ vutte bhante sañcayo belaṭṭhaputto rājānaṃ māgadhaṃ ajātasattuṃ vedehiputtaṃ etadavoca.	106	
PA_anya-e09_01n:107	“Atthi parolokoti iti ce maṃ pucchasi, atthi paro lokoti iti ce me assa, atthi paro	10	
PA_anya-e09_01n:108_0	Lokoti iti te naṃ byākareyyaṃ, evantipi me no, tathātipi me no, aññathātipi me no,	108	
PA_anya-e09_01n:108_1	notipi me no, no notipi me no…pe… neva hoti na na hoti tathāgato paraṃ maraṇāti iti	108	
PA_anya-e09_01n:108_2	ce maṃ pucchasi, neva hoti na na hoti tathāgato paraṃ maraṇāti iti ce me assa, neva	108	
PA_anya-e09_01n:108_3	hoti na na hoti tathāgato paraṃ maraṇāti iti te naṃ byākareyyaṃ, evantipi me no,	108	
PA_anya-e09_01n:108_4	tathātipi me no, aññathātipi me no, notipi me no, no notipi me no”ti. Itthaṃ kho	108	
PA_anya-e09_01n:108_5	bhante rañño māgadhassa ajātasattussa vedehiputtassa sañcayo belaṭṭhaputto sandiṭṭhikaṃ	108	
PA_anya-e09_01n:108_6	sāmaññaphalaṃ puṭṭho samāno vikkhepaṃ byākāsi.	108	
PA_anya-e09_01n:109	Titthiayūvāda	10	
PA_anya-e09_01n:110	Sabbepi āvuso ete channaṃ satthārānaṃ vādā nissirikāyeva jigucchanīyāyeva anatthasaṃhitāyeva, bālānaṃ bhiyyoso mattāya sammohāya saṃvattanti anatthāya.	11	
PA_anya-e09_01n:111	Ajja pana āvuso kālo atikkanto, sveyeva bhagavatā vuttaṃ paṇītaṃ pasaṭṭhaṃ sandiṭṭhikaphalaṃ pucchāma.	11	
PA_anya-e09_01n:112_0	Pucchā – purimadivasesu āvuso sāmaññaphalasuttassa pubbabhāge yāva chasatthāramicchāvādapariyosānaṃ	112	
PA_anya-e09_01n:112_1	pucchanavissajjanaṃ amhehi kataṃ, ajja pana yathānuppattaṃ bhagavatā desitasāmaññaphalasuttādhikāre	112	
PA_anya-e09_01n:112_2	pucchāvissajjanaṃ karissāma. Bhagavā pana āvuso raññā māgadhena ajātasattunā vedehiputtena	112	
PA_anya-e09_01n:112_3	sandiṭṭhikaṃ sāmaññaphalaṃ puṭṭho kathaṃ byākāsi.	112	
PA_anya-e09_01n:113	Vissajjanā – bhagavā bhante tidhā vibhajitvā rañño māgadhassa ajātasattussa vedehiputtassa sandiṭṭhikaṃ sāmaññaphalaṃ puṭṭho byākāsi.	11	
PA_anya-e09_01n:114	Pucchā – kathañcāvuso bhagavā rañño māgadhassa ajātasattuno vedehiputtassa paṭhamaṃ sandiṭṭhikaṃ sāmaññaphalaṃ desesi.	11	
PA_anya-e09_01n:115	Vissajjanā – dāsaṃ bhante pabbajitaṃ upamābhāvena niddisitvā rañño māgadhassa ajātasattussa vedehiputtassa bhagavā paṭhamaṃ sandiṭṭhikaṃ sāmaññaphalaṃ desesi.	11	
PA_anya-e09_01n:116_0	Sohaṃ bhante bhagavantampi pucchāmi, yathā nu kho imāni bhante puthusippāyatanāni	116	
PA_anya-e09_01n:116_1	seyyathidaṃ…pe… sakkā nu kho bhante eva meva diṭṭheva dhamme sandiṭṭhikaṃ sāmaññaphalaṃ paññapetuṃ –	116	
PA_anya-e09_01n:117_0	Acchariyaṃ āvuso abbhutaṃ āvuso, yāva svākhātassa buddhasāsanassa mahiddhikatā mahānubhāvatā,	117	
PA_anya-e09_01n:117_1	yatrahi nāma dāsopi nihīnajacco evaṃ svākhāte buddhasāsane pabbajitvā attano issarabhūtena	117	
PA_anya-e09_01n:117_2	raññāpi vandanīyattaṃ garukaraṇīyattaṃ pāpuṇissati, supaññattametaṃ bhagavatā paṭhamaṃ sandiṭṭhikaphalaṃ.	117	
PA_anya-e09_01n:118	Pucchā – kathaṃ panāvuso bhagavā rañño māgadhassa ajātasattuno vedehiputtassa dutiyaṃ sandiṭṭhikaṃ sāmaññaphalaṃ desesi.	11	
PA_anya-e09_01n:119	Vissajjanā – kassakaṃ bhante pabbajitaṃ upamābhāvena dassetvā bhagavā rañño māgadhassa ajātasattussa vedehiputtassa sandiṭṭhikaṃ sāmaññaphalaṃ desesi.	11	
PA_anya-e09_01n:120_0	Acchariyaṃ āvuso abbhutaṃ āvuso, yāva buddhasāsanassa svākhātatā mahiddhikatā mahānubhāvatā,	120	
PA_anya-e09_01n:120_1	yatrahi nāma kassa kopi guṇarahito evaṃ svākhāte buddhasāsane pabbajitvā raṭṭhadhipatinā	120	
PA_anya-e09_01n:120_2	manussaloke devabhūtena raññāpi garukaraṇīyataṃ vandanīyataṃ pāpuṇissati, supaññattametaṃ	120	
PA_anya-e09_01n:120_3	āvuso bhagavatā dutiyaṃ sandiṭṭhikaphalaṃ.	120	
PA_anya-e09_01n:121	Pucchā – kathañcā panāvuso bhagavā purimehi sandiṭṭhikasāmaññaphalehi abhikkantatarañca paṇītatarañca sandiṭṭhikaṃ sāmaññaphalaṃ rañño desesi.	12	
PA_anya-e09_01n:122_0	Vissajjanā – bhagavā bhante buddhuppādato paṭṭhāya kulaputtassa pabbajita bhāvaṃ,	122	
PA_anya-e09_01n:122_1	tassa ca sīlasampadaṃ, tassa ca indriyesu guttadvārataṃ, ariyañcasatisampajaññaṃ,	122	
PA_anya-e09_01n:122_2	ariyañca santuṭṭhiṃ, pañcannañca nīvaraṇānaṃ pahānaṃ, cattāri ca jhānāni, aṭṭha ca	122	
PA_anya-e09_01n:122_3	vijjāyo, tāhi tāhi upamāhi vitthārato vibhajitvā rañño māgadhassa ajātasattussa vedehiputtassa	122	
PA_anya-e09_01n:122_4	sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca	122	
PA_anya-e09_01n:122_5	paṇītatarañca desesi.	122	
PA_anya-e09_01n:123	Sakkā pana bhante diṭṭheva dhamme sandiṭṭhikaṃ sāmaññaphalaṃ, purimehi sandiṭṭhikehi sāmaññaphalehi abhikkantatarañca paṇītatarañca paññapetuṃ.	12	
PA_anya-e09_01n:124	Sakkā mahārājā, tena hi mahārāja suṇohi sādhukaṃ manasikarohi bhāsissāmi.	12	
PA_anya-e09_01n:125	Pucchā – kathañca panāvuso bhikkhu sīlasampanno hoti, kathañca bhagavā rañño māgadhassa ajātasattuno vedehiputtassa cūḷasīlaṃ vibhajitvā desesi.	12	
PA_anya-e09_01n:126_0	Vissajjanā – “kathañca mahārāja bhikkhu sīlasampanno hoti. Idha mahārāja bhikkhu	126	
PA_anya-e09_01n:126_1	pāṇātipātaṃ pahāya pāṇātipātā paṭivirato hoti nihitadaṇḍo nihitasattho lajjī dayāpanno,	126	
PA_anya-e09_01n:126_2	sabbapāṇabhūtahitānukampī viharati. Idampissa hoti sīlasmiṃ” evamādinā bhante bhagavā	126	
PA_anya-e09_01n:126_3	rañño māgadhassa ajātasattussa vedehiputtassa chabbīsatiyā ākārehi cūḷasīlaṃ vibhajitvā desesi.	126	
PA_anya-e09_01n:127	Sādhu sādhu āvuso, sādhu sādhu āvuso yaṃ bhikkhu evaṃ svākhāte buddhasāsane saddhāpabbājito iminā ca cūḷasīlena samannāgato vihareyya.	12	
PA_anya-e09_01n:128	Idāni pana kālo atikkanto.	12	
PA_anya-e09_01n:129	Suve yathānuppattaṭṭhānato paṭṭhāya pucchāvissajjanaṃ karissāma.	12	
PA_anya-e09_01n:130	Pucchā – kathaṃ panāvuso rañño māgadhassa ajātasattuno vedehiputtassa majjhimasīlañca mahāsīlañca vibhajitvā desesi.	13	
PA_anya-e09_01n:131_0	Vissajjanā – “yathā vā paneke bhonto samaṇabrāhmaṇā saddhādeyyāni bhojanāni bhuñjitvā	131	
PA_anya-e09_01n:131_1	te evarūpaṃ bījagāmabhūtagāmasamārambhaṃ anuyuttā viharanti. Seyyathidaṃ. Mūlabījaṃ	131	
PA_anya-e09_01n:131_2	khandhabījaṃ phaḷubījaṃ aggabījaṃ bījabījameva pañcamaṃ, iti evarūpā bījagāmabhūtagāmasamārambhā	131	
PA_anya-e09_01n:131_3	paṭivirato hoti. Idampissa hoti sīlasmiṃ” evamādinā bhante bhagavā rañño māgadhassa	131	
PA_anya-e09_01n:131_4	ajātasattussa vedehiputtassa majjhimasīlañca mahāsīlañca vitthārato vibhajitvā desesi.	131	
PA_anya-e09_01n:132	Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsane saddhāpabbajito evaṃ ariyena sīlena samannāgato vihareyya.	13	
PA_anya-e09_01n:133	Pucchā – kathaṃ panāvuso ariyaṃ indriyasaṃvarañca ariyaṃ satisampajaññañca ariyaṃ santosañca bhagavā rañño māgadhassa ajātasattussa vibhajitvā desesi.	13	
PA_anya-e09_01n:134_0	Vissajjanā – idha mahārāja bhikkhu cakkhunā rūpaṃ disvā na nimittaggāhī hoti nanubyañjanaggāhī,	134	
PA_anya-e09_01n:134_1	yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā	134	
PA_anya-e09_01n:134_2	dhammā anvāssaveyyuṃ, tassa saṃvarāya paṭipajjati, rakkhati cakkhundriyaṃ, cakkhundriye	134	
PA_anya-e09_01n:134_3	saṃvaraṃ āpajjati, evamādinā ca.	134	
PA_anya-e09_01n:135	Idha mahārāja bhikkhu satisampajaññena samannāgato hoti, abhikkante paṭikkante sampajanakārī hoti,	13	
PA_anya-e09_01n:136_0	Ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe	136	
PA_anya-e09_01n:136_1	sampajānakārī hoti, asite pīte khāyite sāyite sampajānakārī hoti, uccārapassāvakamme	136	
PA_anya-e09_01n:136_2	sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī	136	
PA_anya-e09_01n:136_3	hoti, evaṃ kho mahārāja bhikkhu satisampajaññena samannāgato hoti.	136	
PA_anya-e09_01n:137	Kathañca mahārāja bhikkhu santuṭṭho hoti, idha mahārāja bhikkhu santuṭṭho hoti kāyaparihārikena cīvarena kucchiparihārikena piṇḍapātena.	13	
PA_anya-e09_01n:138	Evamādinā bhante bhagavā rañño māgadhassa ajātasattussa vedehiputtassa ariyañca indriyesuguttadvārataṃ ariyañca satisampajaññaṃ ariyañca santosaṃ vibhajitvā desesi.	13	
PA_anya-e09_01n:139	Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsane saddhāpabbajito iminā ca ariyena indriyasaṃvarena samannāgato, iminā ca ariyena satisampajaññena	13	
PA_anya-e09_01n:140	Samannāgato, imāya ca ariyāya santuṭṭhiyā samannāgato vihareyya.	14	
PA_anya-e09_01n:141	Pucchā – kathaṃ panāvuso bhagavā rañño māgadhassa ajātasattussa vedehiputtassa nīvaraṇapahānaṃ vibhajitvā desesi.	14	
PA_anya-e09_01n:142_0	Vissajjanā – so evaṃ ariyena sīlakkhandhena samannāgato, ariyena indriyasaṃvarena	142	
PA_anya-e09_01n:142_1	samannāgato, ariyena satisampajaññena samannāgato, ariyāya santuṭṭhiyā samannāgato,	142	
PA_anya-e09_01n:142_2	vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ	142	
PA_anya-e09_01n:142_3	vanapattaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdati	142	
PA_anya-e09_01n:142_4	pallaṅkaṃ ābhuñjitvā ujuṃ kāyaṃ paṇidhāya parimukhaṃ satiṃ upaṭṭhapetvā. So abhijjhaṃ	142	
PA_anya-e09_01n:142_5	loke pahāya vigatābhijjhena cetasā viharati…pe… tassime pañca nīvaraṇe pahīne attani	142	
PA_anya-e09_01n:142_6	samanupassato pāmojjaṃ jāyati, pamuditassa pīti jāyati, pītimanassa kāyo passambhati,	142	
PA_anya-e09_01n:142_7	passaddhakāyo sukhaṃ vedehi, sukhino cittaṃ samādhiyati. Evaṃ kho bhante bhagavā	142	
PA_anya-e09_01n:142_8	rañño māgadhassa ajātasattussa vedehiputtassa nīvaraṇappahānaṃ vibhajitvā vitthārato desesi.	142	
PA_anya-e09_01n:143	Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsane saddhāpabbajito evaṃ pañcanīvaraṇe pajahitvā tehi cittaṃ visodhetvā vihareyya.	14	
PA_anya-e09_01n:144_0	Pucchā – kathañcāvuso bhagavā rañño māgadhassa ajātasattussa vedehiputtassa paṭhamaṃ	144	
PA_anya-e09_01n:144_1	sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	144	
PA_anya-e09_01n:145_0	Vissajjanā – so vivicceva kāmehi vivicca akusalehi dhammehi savitakkaṃ savicāraṃ	145	
PA_anya-e09_01n:145_1	vivekajaṃ pītisukhaṃ paṭhamaṃ jhānaṃ upasampajja viharati…pe… idampi kho mahārāja	145	
PA_anya-e09_01n:145_2	sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca	145	
PA_anya-e09_01n:146_0	Paṇītatarañca. Evaṃ kho bhante bhagavā rañño māgadhassa ajātasattussa vedehiputtassa	146	
PA_anya-e09_01n:146_1	paṭhamaṃ sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca	146	
PA_anya-e09_01n:146_2	paṇītatarañca desesi.	146	
PA_anya-e09_01n:147	Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte dhammavinaye pabbajitvā evaṃ paṭhamaṃ jhānaṃ	14	
PA_anya-e09_01n:148	Upasampajja vivekajena pītisukhena attano kāyaṃ abhisandeyya parisandeyya paripūreyya.	14	
PA_anya-e09_01n:149	Pucchā – kathañcāvuso bhagavā dutiyañca tatiyañca catutthañca sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	14	
PA_anya-e09_01n:150_0	Vissajjanā – puna ca paraṃ mahārāja bhikkhu vitakkavicārānaṃ vūpasamā ajjhattaṃ sampasādanaṃ	150	
PA_anya-e09_01n:150_1	cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃjhānaṃ upasampajja	150	
PA_anya-e09_01n:150_2	viharati evamādinā bhante bhagavā rañño māgadhassa ajātasattussa vedehiputtassa dutiyañca	150	
PA_anya-e09_01n:150_3	tatiyañca catutthañca sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi	150	
PA_anya-e09_01n:150_4	abhikkantatarañca paṇītatarañca desesi.	150	
PA_anya-e09_01n:151_0	Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte	151	
PA_anya-e09_01n:151_1	dhammavinaye saddhāpabbajito evaṃ dutiyajhānañca tatiyajhānañca catutthajhānañca	151	
PA_anya-e09_01n:151_2	upasampajja tehi jhānasukhehi attano kāyaṃ abhisandetvā parisandetvā paripūretvā vihareyya.	151	
PA_anya-e09_01n:152_0	Pucchā – kathañca panāvuso bhagavā rañño māgadhassa ajātasattussa vedehiputtassa	152	
PA_anya-e09_01n:152_1	aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi	152	
PA_anya-e09_01n:152_2	abhikkantatarañca paṇītatarañca.	152	
PA_anya-e09_01n:153_0	Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese	153	
PA_anya-e09_01n:153_1	mudubhūte kammaniye ṭhite ānañjappatte ñāṇadassanāya cittaṃ abhinīharati abhininnāmeti,	153	
PA_anya-e09_01n:153_2	so evaṃ pajānāti “ayaṃ kho me kāyo rūpī cātumahābhūtiko mātāpettikasambhavo odanakummāsūpacayo	153	
PA_anya-e09_01n:153_3	aniccucchādanaparimaddanabhedanaviddhaṃsanadhammo, idañca pana me viññāṇaṃ ettha	153	
PA_anya-e09_01n:153_4	sitaṃ ettha paṭibandhanti…pe… idampi kho mahārāja sandiṭṭhikaṃ sāmaññaphalaṃ purimehi	153	
PA_anya-e09_01n:153_5	sandiṭṭhikehi sāmaññaphalehi abhikkantatarañca paṇītatarañca. Evaṃ kho bhante bhagavā	153	
PA_anya-e09_01n:153_6	rañño māgadhassa ajātasattussa vedehiputtassa aparampi sandiṭṭhikaṃ sāmaññaphalaṃ	153	
PA_anya-e09_01n:153_7	purimehi sandiṭṭhikehi sāmaññaphalehi abhikkantatarañca paṇītatarañca desesi.	153	
PA_anya-e09_01n:154	Suññāraṃgā paviṭṭhassa, santacittassa bhikkhuno. Amānusī ratī hoti, sammādhammaṃ vipassato.	15	
PA_anya-e09_01n:155_0	Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte	155	
PA_anya-e09_01n:155_1	dhammavinaye saddhāpabbajito evaṃ ñāṇadassanaṃ uppādetvā evaṃ ñāṇadassanena samannāgato hutvā vihareyya.	155	
PA_anya-e09_01n:156	Pucchā – kathañcāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	15	
PA_anya-e09_01n:157_0	Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese	157	
PA_anya-e09_01n:157_1	mudubhūte kammaniye ṭhite ānañjappatte manomayaṃ kāyaṃ abhinimmānāya cittaṃ abhinīharati	157	
PA_anya-e09_01n:157_2	abhininnāmeti, so imamhā kāyā aññaṃ kāyaṃ abhinimmināti rūpiṃ manomayaṃ sabbaṅgapaccaṅgiṃ	157	
PA_anya-e09_01n:157_3	ahīnindriyaṃ evamādinā bhante bhagavā rañño māgadhassa ajātasattussa vedehiputtassa	157	
PA_anya-e09_01n:157_4	aparampi sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca	157	
PA_anya-e09_01n:157_5	paṇītatarañca desesi.	157	
PA_anya-e09_01n:158	Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte dhammavinaye saddhāpabbajito evaṃ visesena manomayañāṇena samannāgato vihareyya.	15	
PA_anya-e09_01n:159_0	Pucchā – bhagavā āvuso rañño māgadhassa ajātasattussa vedehiputtassa jhānacatukkasaṅkhātañca	159	
PA_anya-e09_01n:159_1	paṭhama dutiya vijjāsaṅkhātañca sandiṭṭhikaṃ sāmaññaphalaṃ dassetvā, aparaṃ kīdisaṃ	159	
PA_anya-e09_01n:159_2	saṃndiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	159	
PA_anya-e09_01n:160_0	Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese	160	
PA_anya-e09_01n:160_1	mudubhūte kammaniye ṭhite ānañjappatte iddhividhāya cittaṃ abhinīharati abhininnāmeti,	160	
PA_anya-e09_01n:160_2	so anekavihitaṃ iddhividhaṃ paccanubhoti, ekopi hutvā bahudhā hoti, bahudhāpi hutvā	160	
PA_anya-e09_01n:160_3	eko hoti…pe… idampi kho mahārāja sandiṭṭhikaṃ sāmaññaphalaṃ purimehi sandiṭṭhikehi	160	
PA_anya-e09_01n:160_4	sāmaññaphalehi abhikkantatarañca paṇītatarañcāti. Itthaṃ kho bhante bhagavā rañño	160	
PA_anya-e09_01n:160_5	māgadhassa ajātasattussa vedehiputtassa aparampi sandiṭṭhikaṃ sāmaññaphalaṃ purimehi	160	
PA_anya-e09_01n:160_6	sandiṭṭhikehi sāmaññaphalehi abhikkantatarañca paṇītatarañca desesi.	160	
PA_anya-e09_01n:161_0	Acchariyaṃ āvuso abbhutaṃ āvuso, yāva buddhasāsanassa svākhātatā, yatrahi nāma evaṃ	161	
PA_anya-e09_01n:161_1	svākhāte buddhasāsane pabbajitvā sāvakopi sammāpaṭipanno evaṃ mahiddhikaṃ evaṃ mahānubhāvaṃ	161	
PA_anya-e09_01n:161_2	iddhividhañāṇampi paccanubhossati.	161	
PA_anya-e09_01n:162	Pucchā – kathaṃ panāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	16	
PA_anya-e09_01n:163_0	Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese	163	
PA_anya-e09_01n:163_1	mudubhūte kammaniye ṭhite ānañjappatte dibbāya sotadhātuyā cittaṃ abhinīharati abhininnāmeti,	163	
PA_anya-e09_01n:163_2	so dibbāya sotadhātuyā visuddhāya atikkanta mānusikāya ubho sadde suṇāti dibbe ca	163	
PA_anya-e09_01n:163_3	mānuse ca ye dūre santike ca…pe… idampi kho mahārāja sandiṭṭhikaṃ sāmaññaphalaṃ purimehi	163	
PA_anya-e09_01n:163_4	sandiṭṭhikehi sāmaññaphalehi abhikkantatarañca paṇītatarañca. Evaṃ kho bhante bhagavā	163	
PA_anya-e09_01n:163_5	rañño māgadhassa ajātasattussa vedehiputtassa aparampi sandiṭṭhikaṃ sāmaññaphalaṃ	163	
PA_anya-e09_01n:163_6	purimehi sandiṭṭhikehi sāmaññaphalehi abhikkantatarañca paṇītatarañca desesi.	163	
PA_anya-e09_01n:164_0	Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ	164	
PA_anya-e09_01n:164_1	svākhāte buddhasāsane saddhāpabbajito sammāpaṭipanno sāvakopi evaṃ visesaṃ dibbasotañāṇaṃ paṭilabhissati.	164	
PA_anya-e09_01n:165	Pucchā – kathaṃ panāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	16	
PA_anya-e09_01n:166	Vissajjanā – so evaṃ samāhite citte parisuddhe pariyodāte. Anaṅgaṇe vigatūpakkilese mudubhūte kammaniye ṭhite	16	
PA_anya-e09_01n:167_0	Ānañjappatte cetopariyañāṇāya cittaṃ abhinīharati abhininnāmeti, so parasattānaṃ	167	
PA_anya-e09_01n:167_1	parapuggalānaṃ cetasā ceto paricca pajānāti, sarāgaṃ vā cittaṃ sarāgaṃ cittanti pajānāti,	167	
PA_anya-e09_01n:167_2	vītarāgaṃ vā cittaṃ vītarāgaṃ cittanti pajānāti…pe… idampi kho mahārāja sandiṭṭhikaṃ	167	
PA_anya-e09_01n:167_3	sāmaññaphalaṃ purimehi sandiṭṭhikehi sāmaññaphalehi abhikkantatarañca paṇītatarañca.	167	
PA_anya-e09_01n:167_4	Evaṃ kho bhante bhagavā rañño māgadhassa ajātasattussa vedehiputtassa aparampi sandiṭṭhikaṃ	167	
PA_anya-e09_01n:167_5	sāmaññaphalaṃ purimehi sandiṭṭhikehi sāmaññaphalehi abhikkantatarañca paṇītatarañca desesi.	167	
PA_anya-e09_01n:168_0	Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ	168	
PA_anya-e09_01n:168_1	svākhāte buddhasāsane pabbajito sammāpaṭipanno sāvakopi evaṃ visesaṃ cetopariyañāṇaṃ paṭilabhissati.	168	
PA_anya-e09_01n:169	Pucchā – kathaṃ panāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	16	
PA_anya-e09_01n:170_0	Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese	170	
PA_anya-e09_01n:170_1	mudubhūte kammaniye ṭhite ānañjappatte pubbenivāsānussatiñāṇāya cittaṃ abhinīharati	170	
PA_anya-e09_01n:170_2	abhininnāmeti, so anekavihitaṃ pubbenivāsaṃ anussarati, seyyathidaṃ, ekampijātiṃ	170	
PA_anya-e09_01n:170_3	dvepi jātiyo…pe… idampi kho mahārāja sandiṭṭhikaṃ sāmaññaphalaṃ purimehi sandiṭṭhikehi	170	
PA_anya-e09_01n:170_4	sāmaññaphalehi abhikkantatarañca paṇītatarañca. Evaṃ kho bhante bhagavā rañño māgadhassa	170	
PA_anya-e09_01n:170_5	ajātasattussa vedehiputtassa aparampi sandiṭṭhikaṃ sāmaññaphalaṃ purimehi sandiṭṭhikehi	170	
PA_anya-e09_01n:170_6	sāmaññaphalehi abhikkantatarañca paṇītatarañca desesi.	170	
PA_anya-e09_01n:171_0	Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ	171	
PA_anya-e09_01n:171_1	svākhāte buddhasāsane pabbajitvā sāvakopi sammāpaṭipanno evaṃ visesaṃ pubbenivāsañāṇaṃ paṭilabhissati.	171	
PA_anya-e09_01n:172	Pucchā – kathañca panāvuso bhagavā sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.	17	
PA_anya-e09_01n:173_0	Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese	173	
PA_anya-e09_01n:173_1	mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhinīharati	173	
PA_anya-e09_01n:173_2	abhininnāmeti, so dibbena cakkhunā visuddhena atikkantamānusakena satte passati cavamāne	173	
PA_anya-e09_01n:173_3	upapajjamāne hīne paṇīte suvaṇṇe dubbaṇṇe sugate duggate yathākammupage satte pajānāti…pe…	173	
PA_anya-e09_01n:173_4	idampi kho mahārāja sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi	173	
PA_anya-e09_01n:173_5	abhikkantatarañca paṇītatarañca. Itthaṃ kho bhante bhagavā rañño māgadhassa ajātasattussa	173	
PA_anya-e09_01n:173_6	vedehiputtassa aparampi sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi	173	
PA_anya-e09_01n:173_7	abhikkantatarañca paṇītatarañca desesi.	173	
PA_anya-e09_01n:174_0	Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ	174	
PA_anya-e09_01n:174_1	svākhāte buddhasāsane pabbajito sāvakopi sammāpaṭipanno evaṃ visesaṃ dibbacakkhuñāṇaṃ paṭilabhissati.	174	
PA_anya-e09_01n:175	Pucchā – kathaṃ panāvuso bhagavā pariyosāne uttaritaraṃ sāmaññaphalaṃ desesi.	17	
PA_anya-e09_01n:176_0	Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese	176	
PA_anya-e09_01n:176_1	mudubhūte kammaniye ṭhite āneñjappatte āsavānaṃ khayañāṇāya cittaṃ abhinīharati abhininnāmeti…pe…	176	
PA_anya-e09_01n:176_2	idaṃ kho mahārāja sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi	176	
PA_anya-e09_01n:176_3	abhikkantatarañca paṇītatarañca. Imasmā ca pana mahārāja sandiṭṭhikā sāmaññaphalā	176	
PA_anya-e09_01n:176_4	aññaṃ sandiṭṭhikaṃ sāmaññaphalaṃ uttaritaraṃ vā paṇītataraṃ vā natthīti. Itthaṃ kho	176	
PA_anya-e09_01n:176_5	bhante bhagavā rañño māgadhassa ajātasattussa vedehiputtassa pariyosānaṃ sandiṭṭhikaṃ	176	
PA_anya-e09_01n:176_6	sāmaññaphalaṃ purimehi sandiṭṭhikehi sāmaññaphalehi abhikkantatarañca paṇītatarañca desesi.	176	
PA_anya-e09_01n:177	Sādhu sādhu āvuso, sādhu kho āvuso, yaṃ bhikkhu buddhasāsane saddhāpabbajito evaṃ svākhāte dhammavinaye sammāpaṭipanno āsavakkhayañāṇaṃ pāpuṇitvā dukkhassantaṃ karoti.	17	
PA_anya-e09_01n:178	Pucchā – kathaṃ panāvuso rājā māgadho ajātasattu vedehiputto imissā desanāya pariyosāne bhagavati ca desanāyañca pasanno pasannākāraṃ akāsi, kīdisañca ānisaṃsaṃ paṭilabhi.	17	
PA_anya-e09_01n:179_0	Vissajjanā – evaṃ vutte bhante māgadho ajātasattu vedehiputto bhagavantaṃ etadavoca,	179	
PA_anya-e09_01n:179_1	abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya,	179	
PA_anya-e09_01n:179_2	paṭicchannaṃ vā vivareyya…pe… ajjatagge pāṇṇupetaṃ saraṇaṃ gatanti, ayañhi bhante	179	
PA_anya-e09_01n:179_3	rājā pitumāritakālato paṭṭhāya neva rattiṃ na divā niddaṃ paṭilabhati, satthāraṃ	179	
PA_anya-e09_01n:179_4	pana upasaṅkamitvā imāya madhurāya ojavantiyā dhammadesanāya sutakālato paṭṭhāya	179	
PA_anya-e09_01n:179_5	niddaṃ paṭilabhati, tiṇṇaṃ ratanānaṃ mahāsakkāramakāsi, puthujjanikāya saddhāya samannāgato	179	
PA_anya-e09_01n:179_6	nāma iminā raññā sadiso nāhosi, anāgate pana vijitāvī nāma paccekabuddho hutvā parinibbāyissati.	179	
PA_anya-e09_01n:179_7	Evaṃ kho bhante rājā māgadho ajātasattu vedehiputto desanāpariyosāne pasanno pasannākāramakāsi,	179	
PA_anya-e09_01n:179_8	idisañca bhante mahānisaṃsaṃ paṭilabhi.	179	
PA_anya-e09_01n:180	Ambaṭṭhasutta	18	
PA_anya-e09_01n:181	Pucchā – tenāvuso bhagavā jānatā arahatā passatā sammāsambuddhena ambaṭṭhaṃ ṭāma suttaṃ kattha kaṃ ārabbha bhāsitaṃ.	18	
PA_anya-e09_01n:182	Vissajjanā – kosalesu bhante janapade icchānaṅgale nāma kosalānaṃ brāhmaṇagāme ambaṭṭhaṃ nāma māṇavaṃ brāhmaṇassa pokkharasātissa antevāsiṃ ārabbha bhāsitaṃ.	18	
PA_anya-e09_01n:183	Soṇadaṇḍasutta	18	
PA_anya-e09_01n:184	Pucchā – soṇadaṇḍaṃ panāvuso suttaṃ bhagavatā kattha kaṃ ārabbha bhāsitaṃ.	18	
PA_anya-e09_01n:185	Vissajjanā – aṅgesu bhante janapade campāyaṃ soṇadaṇḍaṃ brāhmaṇaṃ ārabbha bhāsitaṃ.	18	
PA_anya-e09_01n:186	Kūṭadantasutta	18	
PA_anya-e09_01n:187	Pucchā – kūṭadantaṃ panāvuso suttaṃ bhagavatā kattha kaṃ ārabbha bhāsitaṃ.	18	
PA_anya-e09_01n:188	Vissajjanā – magadhesu bhante khāṇumate nāma brāhmaṇagāme kūṭadanta brāhmaṇaṃ ārabbha bhāsitaṃ.	18	
PA_anya-e09_01n:189	Mahālisutta	18	
PA_anya-e09_01n:190	Pucchā – mahāliṃ panāvuso suttaṃ bhagavatā kattha kaṃ ārabbha bhāsitaṃ.	19	
PA_anya-e09_01n:191	Vissajjanā – vesāliyaṃ bhante oṭṭhaddhaṃ nāma licchaviṃ ārabbha bhāsitaṃ.	19	
PA_anya-e09_01n:192	Jāliyasutta	19	
PA_anya-e09_01n:193	Pucchā – jāliyaṃ panāvuso suttaṃ bhagavatā kattha kaṃ ārabbha bhāsitaṃ.	19	
PA_anya-e09_01n:194	Vissajjanā – kosambiyaṃ bhante dve pabbajite ārabbha bhāsitaṃ.	19	
PA_anya-e09_01n:195	Mahāsīhanādasutta	19	
PA_anya-e09_01n:196	Pucchā – mahāsīhanādaṃ panāvuso suttaṃ bhagavatā kattha kaṃ ārabbha bhāsitaṃ.	19	
PA_anya-e09_01n:197	Vissajjanā – uruññāyaṃ bhante kaṇṇakathale acelaṃ kassapaṃ ārabbha bhāsitaṃ.	19	
PA_anya-e09_01n:198	Poṭṭhapādasutta	19	
PA_anya-e09_01n:199	Pucchā – poṭṭhapādaṃ panāvuso suttaṃ bhagavatā kattha kaṃ ārabbha bhāsitaṃ.	19	
PA_anya-e09_01n:200	Vissajjanā – sāvatthiyaṃ bhante poṭṭhapādañca paribbājakaṃ cittañca hatthisāriputtaṃ ārabbha bhāsitaṃ.	20	
PA_anya-e09_01n:201	Subhasutta	20	
PA_anya-e09_01n:202	Pucchā – subhasuttaṃ panāvuso kattha kaṃ ārabbha kena bhāsitaṃ.	20	
PA_anya-e09_01n:203	Vissajjanā – sāvatthiyaṃ bhante āyasmatā ānandena dhammabhaṇḍāgārikena subhaṃ māṇavaṃ todeyyaputtaṃ ārabbha bhāsitaṃ.	20	
PA_anya-e09_01n:204	Kevaṭṭasutta	20	
PA_anya-e09_01n:205	Pucchā – kevaṭṭaṃ panāvuso suttaṃ bhagavatā kattha kaṃ ārabbha bhāsitaṃ.	20	
PA_anya-e09_01n:206	Vissajjanā – nāḷandā yaṃ bhante kevaṭṭaṃ gahapatiputtaṃ ārabbha bhāsitaṃ.	20	
PA_anya-e09_01n:207	Lohiccasutta	20	
PA_anya-e09_01n:208	Pucchā – lohiccasutta panāvuso bhagavatā kattha kaṃ ārabbha bhāsitaṃ.	20	
PA_anya-e09_01n:209	Vissajjanā – kosalesu bhante janapade sālavatikāyaṃ lohiccaṃ brāhmaṇaṃ ārabbha bhāsitaṃ.	20	
PA_anya-e09_01n:210	Tevijjasutta	21	
PA_anya-e09_01n:211	Pucchā – tevijjasuttaṃ panāvuso bhagavatā kattha kaṃ ārabbha bhāsitaṃ.	21	
PA_anya-e09_01n:212	Vissajjanā – kosalesu bhante manasākaṭe nāma kosalānaṃ brāhmaṇagāme vāseṭṭhaṃ bhāradvājaṃ māṇavaṃ ārabbha bhāsitaṃ.	21	
PA_anya-e09_01n:213	Mahāpadānasutta	21	
PA_anya-e09_01n:214_0	Pucchā – tena āvuso bhagavatā jānatā passatā arahatā sammāsambuddhena mahāpadānasuttaṃ	214	
PA_anya-e09_01n:214_1	dīghanikāye mahāvagge porāṇakehi saṅgitikārehi paṭhamaṃ saṅgitaṃ bhagavatā kattha	214	
PA_anya-e09_01n:214_2	kaṃ ārabbha kismiṃ vatthusmiṃ bhāsitaṃ.	214	
PA_anya-e09_01n:215_0	Vissajjanā – sāvatthiyaṃ bhante sambahule bhikkhū ārabbha bhāsitaṃ, sambahulānaṃ	215	
PA_anya-e09_01n:215_1	bhante bhikkhūnaṃ pacchābhattaṃ piṇḍapātapaṭikkantānaṃ maṇḍalamāḷe sannisinnānaṃ	215	
PA_anya-e09_01n:215_2	sannipatitānaṃ pubbenivāsapaṭisaṃyuttā dhammīkathā udapādi, itipi pubbenivāso itipi	215	
PA_anya-e09_01n:215_3	pubbenivāsoti, tasmiṃ bhante vatthusmiṃ bhāsitaṃ.	215	
PA_anya-e09_01n:216	Mahānidānasutta	21	
PA_anya-e09_01n:217	Pucchā – mahānidānasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	21	
PA_anya-e09_01n:218_0	Vissajjanā – kurūsu bhante kammāsadhamme nāma kurūnaṃ nigame āyasmantaṃ ānandaṃ ārabbha	218	
PA_anya-e09_01n:218_1	bhāsitaṃ, āyasmā bhante ānando bhagavantaṃ upasaṅkamitvā etadavoca “acchariyaṃ bhante,	218	
PA_anya-e09_01n:218_2	abbhutaṃ bhante, yāva gambhīrocāyaṃ bhante paṭiccasamuppādo	218	
PA_anya-e09_01n:219	Gambhīrāvabhāso ca, atha ca pana me uttānakuttānako viya khāyatī”ti, tasmiṃ bhante vatthusmiṃ bhāsitaṃ.	21	
PA_anya-e09_01n:220	Mahāparinibbānasutta	22	
PA_anya-e09_01n:221_0	Pucchā – mahāparinibbānasuttaṃ panāvuso bahuanusandhikaṃ, bahudesanā saṅgahaṃ, buddhassa	221	
PA_anya-e09_01n:221_1	bhagavato parinibbānāsannavasse pavattaaṭṭhuppattidīpakavacanapabandhabhūtaṃ, tasmā	221	
PA_anya-e09_01n:221_2	taṃ antarābhedavasena vibhajja paricchijja paricchijja pucchissāmi, tatthāvuso bhagavatā paṭhamaṃ	221	
PA_anya-e09_01n:222	Rājūnaṃ aparihāniyadhammadesanā kattha kaṃ ārabbha kismiṃ vatthusmiṃ bhāsitā.	22	
PA_anya-e09_01n:223_0	Vissajjanā – rājagahe bhante vassakāraṃ brāhmaṇaṃ magadhamahāmattaṃ ārabbha bhāsitā,	223	
PA_anya-e09_01n:223_1	vassakāro bhante brāhmaṇo magadhamahāmatto bhagavantaṃ upasaṅkamitvā etadavoca “rājā	223	
PA_anya-e09_01n:223_2	bho gotama māgadho ajātasattu vedehiputto vajjī abhiyātukāmo so evamāha ahaṃ hime	223	
PA_anya-e09_01n:223_3	vajjī evaṃ mahiddhike evaṃ mahānubhāve ucchecchāmi vajjī vināsessāmi vajjī anayabyasanaṃ	223	
PA_anya-e09_01n:223_4	āpādessāmī vajjī”ti tasmiṃ bhante vatthusmiṃ bhāsitā.	223	
PA_anya-e09_01n:224	Pucchā – bhikkhūnaṃ panāvuso aparihāniyadhammadesanā bhagavatā kattha kismiṃ vatthusmiṃ bhāsitā.	22	
PA_anya-e09_01n:225	Vissajjanā – tasmiṃyeva bhante rājagahe tasmiṃyeva vatthusmiṃ bhāsitā.	22	
PA_anya-e09_01n:226	Jarāsutta	22	
PA_anya-e09_01n:227	Pucchā – dhammādāso āvuso dhammapariyāyo bhagavatā kattha kaṃ ārabbha kismiṃ vatthusmiṃ bhāsito.	22	
PA_anya-e09_01n:228_0	Vissajjanā – nātike bhante giñjakāvasathe āyasmantaṃ ānanda ārabbha bhāsito, āyasmā	228	
PA_anya-e09_01n:228_1	bhante ānando bhagavantaṃ upasaṅkamitvā nātikiyānaṃ dvādasannaṃ puggalānaṃ gatiabhisamparāyaṃ	228	
PA_anya-e09_01n:228_2	pucchi, tasmiṃ bhante vatthusmiṃ bhāsito.	228	
PA_anya-e09_01n:229	Attadīpa dhammadesanā	22	
PA_anya-e09_01n:230	Pucchā – attadīpadhammadesanā panāvuso bhagavatā kattha kaṃ ārabbha kismiṃ vatthusmiṃ bhāsitā.	23	
PA_anya-e09_01n:231_0	Vissajjanā – vesāliyaṃ bhante veḷuvagāmake āyasmantaṃ ānandaṃ ārabbha bhāsitā, āyasmā	231	
PA_anya-e09_01n:231_1	bhante ānando bhagavato gilānavuṭṭhitassa aciravuṭṭhitassa gelaññā bhagavato gelaññena	231	
PA_anya-e09_01n:231_2	attano khedapattakāraṇaṃ ārocesi, tasmiṃ bhante vatthusmiṃ bhāsitā.	231	
PA_anya-e09_01n:232	“Tasmātihānanda attadīpā viharatha attasaraṇā anaññasaraṇā”.	23	
PA_anya-e09_01n:233_0	Pucchā – bhagavatā āvuso purima dutiyadivase pucchitavissajjitakkamena attadīpadhammadesanañca	233	
PA_anya-e09_01n:233_1	aññāni ca dhammadesanāni kathetvā pariniṭṭhita sabbabuddhakiccena āyusaṅkhāro kattha ossaṭṭho.	233	
PA_anya-e09_01n:234	Vissajjanā – vesāliyaṃ bhante cāpāle cetiye mārena pāpimatā yācito bhagavā satena sampajānena āyusaṅkhāro ossaṭṭho.	23	
PA_anya-e09_01n:235	“Parinibbātu dāni bhante bhagavā, parinibbātu sugato, parinibbāna kālo dāni bhante bhagavato.	23	
PA_anya-e09_01n:236	Apposukko tvaṃ pāpima hoti, na ciraṃ tathāgatassa parinibbānaṃ bhavissati, ito tiṇṇaṃ māsānaṃ accayena tathāgato parinibbāyissati.	23	
PA_anya-e09_01n:237	Catumahāpadesa	23	
PA_anya-e09_01n:238	Pucchā – catumahāpadesadhammadesanā panāvuso bhagavatā kattha bhāsitā.	23	
PA_anya-e09_01n:239	Vissajjanā – bhoganagare bhante ānande cetiye bhāsitā.	23	
PA_anya-e09_01n:240	Paripakko vayo mayhaṃ, parittaṃ mama jīvitaṃ. Pahāya vo gamissāmi, kataṃ me saraṇamattano.	24	
PA_anya-e09_01n:241	Saṃvega	24	
PA_anya-e09_01n:242	Pucchā – catusaṃvejanīyakathā panāvuso bhagavatā kattha kaṃ ārabbha kismiṃ vatthusmiṃ bhāsitā.	24	
PA_anya-e09_01n:243_0	Vissajjanā – kusinārāyaṃ bhante āyasmantaṃ ānandaṃ ārabbha bhāsitā, āyasmā bhante	243	
PA_anya-e09_01n:243_1	ānando bhagavantaṃ etadavoca “pubbe bhante disāsu vassaṃvuṭṭhā bhikkhū āgacchanti	243	
PA_anya-e09_01n:243_2	tathāgataṃ dassanāya, te mayaṃ labhāma manobhāvanīye bhikkhū dassanāya, labhāma payirupāsanāya.	243	
PA_anya-e09_01n:243_3	Bhagavato pana mayaṃ bhante accayena na labhissāma manobhāvanīye bhikkhū dassanāya,	243	
PA_anya-e09_01n:243_4	na labhissāma payirupāsanāyā”ti, tasmiṃ bhante vatthusmiṃ bhāsitā.	243	
PA_anya-e09_01n:244	Yehi keci ānanda cetiyacārikaṃ āhiṇḍantā pasannacittā kālaṃ karissanti, sabbete kāyassa bhedā paraṃ maraṇā sugatiṃ saggaṃ lokaṃ upapajjissanti hu –	24	
PA_anya-e09_01n:245	Pucchā – kathañcāvuso bhagavā bhikkhūnaṃ mātugāmesu paṭipajjitabbavattaṃ kathesi.	24	
PA_anya-e09_01n:246	Vissajjanā – adassanaṃ ānandāti ca anālāpo ānandāti ca sati ānanda upaṭṭhabbetabbāti ca evaṃ kho bhante bhagavā mātugāmesu paṭipajjitabbākāraṃ kathesi.	24	
PA_anya-e09_01n:247	Mahāsudassanasutta	24	
PA_anya-e09_01n:248	Pucchā – mahāsudassanasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	24	
PA_anya-e09_01n:249	Vissajjanā – tissaṃyeva bhante kusinārāyaṃ āyasmantaṃ ānandaṃ ārabbha bhāsitaṃ, āyasmā bhante ānando bhagavantaṃ etadavoca “mā bhante bhagavā imasmiṃ khuddakanagarake	24	
PA_anya-e09_01n:250_0	Ujjaṅgalanagarake sākhānagarake parinibbāyi. Santi bhante aññāni mahānagarāni. Seyyathidaṃ,	250	
PA_anya-e09_01n:250_1	campā, rājagahaṃ, sāvatthī, sāketaṃ, kosambī, bārāṇasī, ettha bhagavā parinibbāyatu,	250	
PA_anya-e09_01n:250_2	ettha bahū khattiyamahāsālā brāhmaṇa mahāsālā gahapati mahāsālā tathāgate abhippasannā.	250	
PA_anya-e09_01n:250_3	Te tathāgatassa sarīrapūjaṃ karissantī”ti, tasmiṃ bhante vatthusmiṃ bhāsitaṃ.	250	
PA_anya-e09_01n:251	Pucchā – bhagavā āvuso purimadivase pucchita vissajjitakkamena mahāsudassana suttantaṃ desetvā subhaddaṃnāma paribbājakaṃ buddhaveneyyesu pacchimasāvakabhūtaṃ kathaṃ vinesi.	25	
PA_anya-e09_01n:252_0	Vissajjanā – yasmiṃ kho subhadda dhammavinaye ariyo aṭṭhaṅgiko maggo na upalabbhati,	252	
PA_anya-e09_01n:252_1	samaṇopi tattha na upalabbhati, dutiyopi tattha samaṇo na upalabbhati, tatiyopi tattha	252	
PA_anya-e09_01n:252_2	samaṇo na upalabbhati, catutthopi tattha samaṇo na upalabbhati (peyyāla). Ime ca	252	
PA_anya-e09_01n:252_3	subhadda bhikkhū sammā vihareyyuṃ, asuñño loko arahantehi assa, evaṃ kho bhante bhagavā	252	
PA_anya-e09_01n:252_4	subhaddaṃ paribbājakaṃ buddhaveneyyesu pacchimaṃ sakkhisāvakaṃ vinesi.	252	
PA_anya-e09_01n:253	Parinibbānasutta	25	
PA_anya-e09_01n:254_0	Pucchā – pacchime panāvuso kāle bhagavā āyasmato ānandassa kīdisaṃ vacanaṃ kathetvā,	254	
PA_anya-e09_01n:254_1	kathañca bhikkhū pavāretvā, kīdisañca bhikkhūnaṃ vacanaṃ āmantetvā, kathañca anupādisesāya	254	
PA_anya-e09_01n:254_2	nibbānadhātuyā parinibbāyi.	254	
PA_anya-e09_01n:255_0	Vissajjanā – bhagavā bhante pacchime kāle āyasmato ānandassa siyā kho panānanda tumhākaṃ	255	
PA_anya-e09_01n:255_1	evamassa atītasatthukaṃ pāvacanaṃ natthi no satthāti evamādikaṃ vacanaṃ kathetvā,	255	
PA_anya-e09_01n:255_2	siyā kho pana bhikkhave ekabhikkhussāpi kaṅkhā vā vimati vā buddhe vā dhamme vā saṅghe	255	
PA_anya-e09_01n:255_3	vā magge vā paṭipadāya vāti evamādinā bhikkhū pavāretvā, handadāni bhikkhave āmantayāmi	255	
PA_anya-e09_01n:255_4	vo, vayadhammā saṅkhārā appamādena sampādethāti pacchimañca ovādavacanaṃ bhikkhūnaṃ	255	
PA_anya-e09_01n:255_5	āmantetvā, nava anupubbasamāpattiyo anulomaṃ paṭilomaṃ samāpajjitvā, catutthajjhānā	255	
PA_anya-e09_01n:255_6	vuṭṭhahitvā samanantarā anupādisesāya nibbānadhātuyā parinibbāyi.	255	
PA_anya-e09_01n:256	Nāvuso ānanda bhagavā parinibbuto, saññāvedayita nirodhaṃ samāpanno.	25	
PA_anya-e09_01n:257	Janavasabhasutta	25	
PA_anya-e09_01n:258	Pucchā – mahāsudassanasuttaṃ panāvuso purimadivase pucchitañca vissajjitañca, janavasabhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	25	
PA_anya-e09_01n:259_0	Vissajjanā – nātike bhante giñjakāvasathe āyasmantaṃ ānandaṃ ārabbha bhāsitaṃ, āyasmā	259	
PA_anya-e09_01n:259_1	bhante ānando māgadhake paricārake ārabbha bhagavato sammukhā parikathaṃ kathesi,	259	
PA_anya-e09_01n:259_2	tasmiṃ bhante vatthusmiṃ bhāsitaṃ.	259	
PA_anya-e09_01n:260	Mahāgovindasutta	26	
PA_anya-e09_01n:261	Pucchā – mahāgovindasuttaṃ panāvuso bhagavatā kattha bhāsitaṃ.	26	
PA_anya-e09_01n:262	Vissajjanā – rājagahe bhante bhāsitaṃ.	26	
PA_anya-e09_01n:263	Mahāsamayasutta	26	
PA_anya-e09_01n:264	Pucchā – mahāsamayasuttaṃ panāvuso bhagavatā kattha bhāsitaṃ.	26	
PA_anya-e09_01n:265	Vissajjanā – sakkesu bhante kapilavatthusmiṃ bhāsitaṃ.	26	
PA_anya-e09_01n:266	Sakkapañhasutta	26	
PA_anya-e09_01n:267	Pucchā – sakkapañhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	26	
PA_anya-e09_01n:268_0	Vissajjanā – magadhesu bhante pācīnato rājagahassa ambasaṇḍā nāma brāhmaṇagāmo, tassuttarato	268	
PA_anya-e09_01n:268_1	vediyake pabbate indasālaguhāyaṃ sakkaṃ devānamindaṃ ārabbha bhāsitaṃ, sakko bhante	268	
PA_anya-e09_01n:268_2	devānamindo bhagavantaṃ upasaṅkamitvā pañhaṃ pucchi, tasmiṃ bhante vatthusmiṃ bhāsitaṃ.	268	
PA_anya-e09_01n:269	Mahāsatipaṭṭhānasutta	26	
PA_anya-e09_01n:270	Pucchā – mahāsatipaṭṭhānasuttaṃ panāvuso bhagavatā kattha bhāsitaṃ.	27	
PA_anya-e09_01n:271	Vissajjanā – kurūsu bhante kammāsadhamme nāma kurūnaṃ nigame bhāsitaṃ.	27	
PA_anya-e09_01n:272	Pāyāsisutta	27	
PA_anya-e09_01n:273	Pucchā – pāyāsi suttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	27	
PA_anya-e09_01n:274_0	Vissajjanā – kosalesu bhante setabyānāma kosalānaṃ nagaraṃ uttarena setabyaṃ siṃsapāvane	274	
PA_anya-e09_01n:274_1	āyasmatā kumārakassapena pāyāsiṃ rājaññaṃ ārabbha bhāsitaṃ, pāyāsissa bhante rājaññassa	274	
PA_anya-e09_01n:274_2	evarūpaṃ pāpakaṃ diṭṭhigataṃ uppannaṃ hoti, itipi natthi paroloko natthi sattā opapātikā	274	
PA_anya-e09_01n:274_3	natthi sukatadukkaṭānaṃ kammānaṃ phalaṃ vipākoti, tasmiṃ bhante vatthusmiṃ bhāsitaṃ.	274	
PA_anya-e09_01n:275_0	Pucchā – tatthāvuso pāyāsissa rājaññassa diṭṭhipakāsanāca āyasmato kumārakassapattherassa	275	
PA_anya-e09_01n:275_1	diṭṭhiviniveṭṭhanakathā ca anekavāraṃ āgatā, tatthāvuso paṭhamaṃ pāyāsi rājañño attano	275	
PA_anya-e09_01n:275_2	diṭṭhiṃ kathaṃ pakāsesi, kathañcāyasmā kumārakassapo taṃ micchādiṭṭhiṃ viniveṭhesi.	275	
PA_anya-e09_01n:276_0	Vissajjanā – pāyāsi bhante rājañño āyasmantaṃ kumārakassapaṃ upasaṅkamitvā etadavoca	276	
PA_anya-e09_01n:276_1	“ahañhi bho kassapa evaṃ vādī evaṃ diṭṭhī itipi natthi paroloko, natthi sattā opapātikā,	276	
PA_anya-e09_01n:276_2	natthi sukatadukkaṭānaṃ kammānaṃ phalaṃ vipāko”ki, evaṃ kho bhante pāyāsirājañño	276	
PA_anya-e09_01n:276_3	attano micchādiṭṭhiṃ āyasmato kumārakassapassa santike pakāsesi. Āyasmā ca kumārakassapo	276	
PA_anya-e09_01n:276_4	sakkhikāraṇaṃ candimasūriyaupamaṃ dassetvā pāyāsissa rājaññassa taṃ pāpakaṃ diṭṭhigataṃ viniveṭhesi.	276	
PA_anya-e09_01n:277_0	Sādhu sādhu āvuso, sādhu kho āvuso āyasmā kumārakassapo pāyāsissa rājaññassa micchādiṭṭhikassa	277	
PA_anya-e09_01n:277_1	saddhammavimukhibhūtassa paccakkhato paralokaṃ dassetvā taṃ micchādiṭṭhiṃ viniveṭhesi.	277	
PA_anya-e09_01n:278_0	Pucchā – atha panāvuso pāyāsirājañño dutiyampi kīdisaṃ sādhakapariyāyaṃ dassetvā	278	
PA_anya-e09_01n:278_1	attano vādaṃ patiṭṭhāpesi, kathañcāyasmā kumārakassapo taṃ micchāvādaṃ sahadhammena	278	
PA_anya-e09_01n:278_2	suniggahaṃ niggahetvā dhammavādaṃ patiṭṭhāpesi.	278	
PA_anya-e09_01n:279_0	Vissajjanā – dutiye pana bhante pāyāsirājañño attano mittāmacce ñātisālohite duccaritasamaṅgino	279	
PA_anya-e09_01n:279_1	kālaṃkate sādhakapariyāyaṃ dassetvā attano micchāvādaṃ patiṭṭhāpesi, āyasmā ca kumārakassapo	279	
PA_anya-e09_01n:279_2	coraupamāya taṃ micchāvādaṃ sahadhammena suniggahaṃ niggahetvā dhammavādaṃ patiṭṭhāpesi.	279	
PA_anya-e09_01n:280	Sādhu sādhu āvuso, sādhu kho āvuso yaṃ āyasmā kumārakassapo uppannaṃ parappavādaṃ sahadhammena suniggahaṃ niggahetvā dhammavādaṃ patiṭṭhāpesi.	28	
PA_anya-e09_01n:281_0	Pucchā – atha panāvuso pāyāsirājañño tatiyampi kīdisaṃ sādhaka pariyāyaṃ dassetvā	281	
PA_anya-e09_01n:281_1	attanovādaṃ patiṭṭhāpesi, kathañcāyasmā kumārakassapo taṃ micchāvādaṃ sahadhammena	281	
PA_anya-e09_01n:281_2	suniggaha niggahetvā dhammavādaṃ patiṭṭhāpesi.	281	
PA_anya-e09_01n:282_0	Vissajjanā – tatiyampana bhante pāyāsirājañño attano mittāmacce ñātisālohite sucaritasamaṅgino	282	
PA_anya-e09_01n:282_1	kālaṃkate dassetvā attano micchāvādaṃ patiṭṭhāpesi, āyasmā ca kumārakassapo gūthakūpe	282	
PA_anya-e09_01n:282_2	patapurisopamāya taṃ micchāvādaṃ sahadhammena suniggahitaṃ niggahetvā dhammavādaṃ patiṭṭhāpesi.	282	
PA_anya-e09_01n:283	Sādhu sādhu āvuso, sādhu kho āvuso yaṃ āyasmā kumārakassapo uppannaṃ parappavādaṃ sahadhammena suniggahaṃ niggahetvā dhammavādaṃ patiṭṭhāpesi.	28	
PA_anya-e09_01n:284	Pucchā – āyasmatā āvuso kumārakassapena purimadivase pucchitavissajjitakkamena gūthakūpapurisaupamāya micchāvādaṃ paṭikkhipitvā dhammavāde patiṭṭhāpiyamāne piyāsirājañño	28	
PA_anya-e09_01n:285_0	Catutthaṃ vā pañcamaṃ vā kīdisaṃ sādhakapariyāyaṃ dassetvā attanovādaṃ patiṭṭhāpesi,	285	
PA_anya-e09_01n:285_1	kathañcāyasmā kumārakassapo sahadhammena taṃ micchāvādaṃ paṭikkhipitvā dhammavādaṃ patiṭṭhāpesi.	285	
PA_anya-e09_01n:286_0	Vissajjanā – pāyāsi bhante rājañño āyasmatā kumārakassapena gūthakūpe nimuggapuriso	286	
PA_anya-e09_01n:286_1	pamāya micchāvādaṃ suniggahitaṃ niggahetvā dhammavāde patiṭṭhāpite catutthaṃ vā pañcamaṃ	286	
PA_anya-e09_01n:286_2	vā attano mittāmacce ñātisālohite samādinna pañcasīle sādhakapariyāyaṃ dassetvā attano	286	
PA_anya-e09_01n:286_3	micchāvādaṃ patiṭṭhāpesi. Āyasmā ca kumārakassapo tāvatiṃsadevopamāya ca jaccandhopamāya	286	
PA_anya-e09_01n:286_4	cāti dvīhi upamāhi taṃ pāpakaṃ diṭṭhigataṃ sahadhammena suniggahitaṃ niggahetvā,	286	
PA_anya-e09_01n:286_5	dhammavādaṃ patiṭṭhāpesi.	286	
PA_anya-e09_01n:287_0	Sādhu sādhu āvuso, sādhu kho āvuso yaṃ kumārakassapo pāyāsissa rājaññassa dve upamāyo	287	
PA_anya-e09_01n:287_1	dassetvā uppannaṃ pāpakaṃ micchāvādaṃ sahadhammena saniggahaṃ niggahetvā dhammavādaṃ patiṭṭhāpesi.	287	
PA_anya-e09_01n:288_0	Pucchā – atha panāvuso pāyāsirājañño chaṭṭhaṃpi kīdisaṃ sādhakapariyāyaṃ dassetvā	288	
PA_anya-e09_01n:288_1	attano vādaṃ patiṭṭhāpesi, kathañcāyasmā kumārakassapo sahadhammena taṃ micchāvādaṃ	288	
PA_anya-e09_01n:288_2	suniggahaṃ niggahetvā dhammavādaṃ patiṭṭhāpesi.	288	
PA_anya-e09_01n:289	Vissajjanā – chaṭṭhaṃ pana bhante pāyāsirājañño sīlavante samaṇabrāhmaṇe kalyāṇadhamme jīvitukāme amaritukāme	28	
PA_anya-e09_01n:290_0	Sukhakāme dukkhapaṭikūle sādhakapariyāyaṃ dassetvā attano vādaṃ patiṭṭhāpesi, āyasmāca	290	
PA_anya-e09_01n:290_1	kumārakassapo gabbhinī upamāya taṃ micchāvādaṃ sahadhammena suniggahitaṃ niggahetvā	290	
PA_anya-e09_01n:290_2	dhammavādaṃ patiṭṭhāpesi.	290	
PA_anya-e09_01n:291	Sādhu sādhu āvuso, sādhu kho āvuso yaṃ āyasmā kumārakassapo gabbhinīupamaṃ dassetvā taṃ micchāvādaṃ paṭikkhipitvā dhammavādaṃ patiṭṭhāpesi.	29	
PA_anya-e09_01n:292_0	Pucchā – atha panāvuso pāyāsirājañño sattamaṃpi kīdisaṃ sādhakapariyāyaṃ dassetvā	292	
PA_anya-e09_01n:292_1	attano vādaṃ patiṭṭhāpesi, kathañcāyasmā kumārakassapo taṃ micchāvādaṃ sahadhammena	292	
PA_anya-e09_01n:292_2	suniggahaṃ niggahetvā dhammavādaṃ patiṭṭhāpesi.	292	
PA_anya-e09_01n:293_0	Vissajjanā – sattamaṃ pana bhante pāyāsirājañño kubbhiyaṃ pakkhipitvā māritapurisaṃ	293	
PA_anya-e09_01n:293_1	sādhakapariyāyaṃ dassetvā attano vādaṃ patiṭṭhāpesi, āyasmāca kumārakassapo supinakūpamāya	293	
PA_anya-e09_01n:293_2	taṃ micchāvādaṃ sahadhammena suniggahitaṃ niggahetvā dhammavādaṃ patiṭṭhāpesi.	293	
PA_anya-e09_01n:294	Sādhu sādhu āvuso, sādhu kho āvuso yaṃ āyasmā kumārakassapo supinakūpamaṃ dassetvā uppannaṃ micchāvādaṃ sahadhammena suniggahaṃ niggahetvā dhammavādaṃ patiṭṭhāpesi.	29	
PA_anya-e09_01n:295_0	Pucchā – atha panāvuso pāyāsirājañño aṭṭhamampi navamampi kathetabbaṃ kathetvā dasamaṃ	295	
PA_anya-e09_01n:295_1	kīdisaṃ sādhakapariyāyaṃ dassetvā attano vādaṃ patiṭṭhāpesi, kathañcāyasmā kumārakassapo	295	
PA_anya-e09_01n:295_2	sahadhammena taṃ micchāvādaṃ paṭinissajjāpesi.	295	
PA_anya-e09_01n:296_0	Vissajjanā – aṭṭhamampi bhante navamampi pāyāsirājañño yaṃ vā taṃ vā pariyāyaṃ dassetvā	296	
PA_anya-e09_01n:296_1	attano vādaṃ patiṭṭhāpesi, dasamaṃ pana bhante pāyāsirājañño chaviādīni chinditvā	296	
PA_anya-e09_01n:296_2	māritapurisaṃ sādhakapariyāyaṃ dassetvā attano vādaṃ patiṭṭhāpesi, āyasmā ca kumārakassapo	296	
PA_anya-e09_01n:296_3	aggikajaṭilopamāya taṃ micchāvādaṃ sahadhammena suniggahitaṃ niggahetvā dhammavādaṃ patiṭṭhāpesi.	296	
PA_anya-e09_01n:297	Paṭinissajjetaṃ rājañña pāpakaṃ diṭṭhigataṃ. Paṭinissajjetaṃ rājañña pāpakaṃ diṭṭhigataṃ.	29	
PA_anya-e09_01n:298	Sādhu sādhu āvuso, sādhu kho āvuso yaṃ āyasmā kumārakassapo opāyikaṃ upamaṃ dassetvā taṃ pāpikaṃ micchādiṭṭhiṃ paṭinissajjāpesi, yaṃ tassa bhaveyya dīgharattaṃ hitāya sukhāya.	29	
PA_anya-e09_01n:299_0	Pucchā – āyasmatā āvuso kumārakassapena purimadivase pucchitavissajjitākārena pāyāsissa	299	
PA_anya-e09_01n:299_1	rājaññassa aggikajaṭilopamaṃ dassetvā tasmiṃ pāpake diṭṭhigate paṭinissajjāpite so	299	
PA_anya-e09_01n:299_2	tāva therassa vacanaṃ anādiyitvā kīdisañca paccanīkakathaṃ kathesi, kathañca thero	299	
PA_anya-e09_01n:299_3	karuṇāsītalahadayo hutvā aparampi upamaṃ dassetvā taṃ pāpakaṃ diṭṭhigataṃ paṭinissajjāpesi.	299	
PA_anya-e09_01n:300_0	Vissajjanā – pāyāsi bhante rājañño āyasmatā kumārakassapena aggikajaṭilopamaṃ dassetvā	300	
PA_anya-e09_01n:300_1	taṃ pāpakaṃ diṭṭhigataṃ paṭinissajjāpite kiñcāpi bhavaṃ kassapo evamāha, atha kho	300	
PA_anya-e09_01n:300_2	nevāhaṃ sakkomi idaṃ pāpakaṃ diṭṭhigataṃ paṭinissajjitunti evamādikaṃ paccanīkakathaṃ	300	
PA_anya-e09_01n:300_3	kathesi, thero ca bhante kumārakassapo dve satthavāhopamaṃ dassetvā taṃ pāpakaṃ micchāvādaṃ paṭinissajjāpesi.	300	
PA_anya-e09_01n:301_0	Sādhu sādhu āvuso, sādhu kho āvuso yaṃ āyasmā kumārakassapo pāyāsissa rājaññassa	301	
PA_anya-e09_01n:301_1	dve satthavāhopamampi dassetvā taṃ pāpakaṃ diṭṭhigataṃ paṭinissajjāpesi, tañhi tassa	301	
PA_anya-e09_01n:301_2	ca tadanuyāyīnañca bhaveyya dīgharattaṃ hitāya sukhāya.	301	
PA_anya-e09_01n:302_0	Pucchā – evaṃ panāvuso āyasmatā kumārakassapena yathā vuttāhi bahūhi upamāhi ca aparāhi	302	
PA_anya-e09_01n:302_1	gūthabhārikaakkhadhuttakopamāhi ca tasmiṃ pāpake diṭṭhigate vissajjāpite so tāva	302	
PA_anya-e09_01n:302_2	therassa vacanaṃ anādiyitvāva pacchimapaṭikkhepavasena kīdisaṃ paccanīkakathaṃ kathesi,	302	
PA_anya-e09_01n:302_3	kathañca thero karuṇāsītalahadayo hutvā pacchimampi upamaṃ dassetvā taṃ pāpakaṃ diṭṭhigataṃ paṭinissajjāpesi.	302	
PA_anya-e09_01n:303_0	Vissajjanā – pāyāsi bhante rājañño evaṃ therena nānāupamāhi tasmiṃ pāpake diṭṭhigate	303	
PA_anya-e09_01n:303_1	paṭinissajjāpitepi purimanayeneva therassa paccanīkakathaṃ kathesi, theropi ca bhante	303	
PA_anya-e09_01n:303_2	pacchimaṃ sāṇabhārikūpamaṃ dassetvā karuṇāsītalahadayo taṃ pāpakaṃ diṭṭhigataṃ paṭinissajjāpesi.	303	
PA_anya-e09_01n:304_0	Sādhu sādhu āvuso, sādhu kho āvuso yaṃ āyasmā kumārakassapo pāyāsissa rājaññassa	304	
PA_anya-e09_01n:304_1	sāṇabhārikopamampi dassetvā taṃ pāpakaṃ diṭṭhigataṃ paṭinissajjāpesi, tañhi tassa	304	
PA_anya-e09_01n:304_2	ca tadanuyāyīnañca bhaveyya dīgharattaṃ hitāya sukhāya.	304	
PA_anya-e09_01n:305_0	Pucchā – imāya panāvuso pacchimikāya sāṇabhārikopamāya dassitāya pāyāsirājañño therassa	305	
PA_anya-e09_01n:305_1	dhammadesanānubhāvena imasmiṃ dhammavinaye pasanno hutvā kīdisaṃ pasannākāramakāsi,	305	
PA_anya-e09_01n:305_2	kathañca āyasmantaṃ kumārakassapaṃ anusāsaniṃ yāci, kathañcāyasmā kumārakassapo anusāsi.	305	
PA_anya-e09_01n:306_0	Vissajjanā – imāya ca pana bhante upamāya dassitāya pāyāsi rājañño “purimeneva ahaṃ	306	
PA_anya-e09_01n:306_1	opammena bhoto kassapassa attamano abhiraddho evamādinā bhante pāyāsirājañño imasmiṃ	306	
PA_anya-e09_01n:306_2	dhammavinaye āyasmato kumārakassapassa dhammadesanāya pasanno pasannākāramakāsi.	306	
PA_anya-e09_01n:306_3	Icchāmi cāhaṃ bho kassapa mahāyaññaṃ yajituṃ, anusāsatu maṃ bhavaṃ kassapo yaṃ mamassa	306	
PA_anya-e09_01n:306_4	dīgharattaṃ hitāya sukhāyāti pāyāsi rājañño āyasmantaṃ kumārakassapaṃ anusāsaniṃ	306	
PA_anya-e09_01n:306_5	yāci, āyasmā ca bhante kumārakassapo dukkhette dubbhūme pavuttabījopamāya dussīlesu	306	
PA_anya-e09_01n:306_6	dinnadānassa na mahapphalabhāvaṃ dassetvā sukhette subhūme pavuttabījopamāya sīlavantesu	306	
PA_anya-e09_01n:306_7	dinnadānassa mahapphalabhāvaṃ dassetvā pāyāsiṃ rājaññamanusāsi.	306	
PA_anya-e09_01n:307	Pucchā – kathañcāvuso pāyāsirājañño dānaṃ adāsi, kathañcassa samparāyo ahosi.	30	
PA_anya-e09_01n:308_0	Vissajjanā – pāyāsi bhante rājañño asakkaccaṃ dānamadāsi, asahatthā dānamadāsi, acittīkataṃ	308	
PA_anya-e09_01n:308_1	dānamadāsi, apaviddhaṃ dānamadāsi, so asakkaccaṃ dānaṃ datvā asahatthā dānaṃ datvā	308	
PA_anya-e09_01n:308_2	acittīkataṃ dānaṃ datvā apaviddhaṃ dānaṃ datvā kāyassabhedā paraṃ maraṇā cātumahārājikānaṃ	308	
PA_anya-e09_01n:308_3	devānaṃ sahabyataṃ upapajji suññaṃ serīsakaṃ vimānaṃ.	308	
PA_anya-e09_01n:309	Pucchā – tenāvuso bhagavatā jānatā passatā arahatā sammāsambuddhena pāthiyavagge paṭhamaṃ pāthiyasuttaṃ kattha kaṃ ārabbha kismiṃ vatthusmiṃ bhāsitaṃ.	30	
PA_anya-e09_01n:310_0	Vissajjanā – mallesu bhante anupiye nāma mallānaṃ nigame bhaggavagottaṃ paribbājakaṃ	310	
PA_anya-e09_01n:310_1	ārabbha bhāsitaṃ, bhaggavagotto bhante paribbājako bhagavantaṃ etadavoca “purimāni	310	
PA_anya-e09_01n:310_2	bhante divasāni purimatarāni sunakkhatto licchaviputto yenāhaṃ tenupasaṅkami, upasaṅkamitvā	310	
PA_anya-e09_01n:310_3	maṃ etadavoca “paccakkhāto dāni mayā bhaggava bhagavā, na dānāhaṃ bhagavantaṃ uddissa	310	
PA_anya-e09_01n:310_4	viharāmī’ti, kacce taṃ bhante tatheva, yathā sunakkhatto, licchaviputto avacā”ti,	310	
PA_anya-e09_01n:310_5	tasmiṃ bhante vatthusmiṃ bhāsitaṃ.	310	
PA_anya-e09_01n:311	Udumbarikasutta	31	
PA_anya-e09_01n:312	Pucchā – udumbarikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	31	
PA_anya-e09_01n:313_0	Vissajjanā – rājagahe bhante nigrodhaṃ paribbājakaṃ ārabbha bhāsitaṃ, nigrodho bhante	313	
PA_anya-e09_01n:313_1	paribbājako bhagavato parammukhā bhagavantaṃyeva ārabbha anekavihitaṃ abhūtakathaṃ	313	
PA_anya-e09_01n:313_2	kathesi, tasmiṃ vatthusmiṃ bhāsitaṃ.	313	
PA_anya-e09_01n:314	Cakkavattisutta	31	
PA_anya-e09_01n:315	Pucchā – cakkavattisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	31	
PA_anya-e09_01n:316	Vissajjanā – magadhesu bhante mātulāyaṃ sambahule bhikkhū ārabbha attajjhāsayena suttanikkhepena bhagavatā bhāsitaṃ.	31	
PA_anya-e09_01n:317	Aggaññasutta	31	
PA_anya-e09_01n:318	Pucchā – aggaññasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	31	
PA_anya-e09_01n:319	Vissajjanā – sāvatthiyaṃ bhante pubbārāme migāramātupāsāde vāseṭṭhaṃ pabbajitaṃ ārabbha bhāsitaṃ, brāhmaṇā bhante vāseṭṭha bhāradvāje pabbajite akkosanti paribhāsanti attarūpāya	31	
PA_anya-e09_01n:320	Paribhāsāya paripuṇṇāya no aparipuṇṇāya, tasmiṃ bhante vatthusmiṃ bhāsitaṃ.	32	
PA_anya-e09_01n:321	Pucchā – sampasādanīya suttaṃ panāvuso kattha kena bhāsitaṃ.	32	
PA_anya-e09_01n:322	Vissajjanā – nāḷandāyaṃ bhante pāvārikambavane āyasmatā sāriputtena bhāsitaṃ.	32	
PA_anya-e09_01n:323	Pāsādikasutta	32	
PA_anya-e09_01n:324	Pucchā – pāsādikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	32	
PA_anya-e09_01n:325_0	Vissajjanā – sakkesu bhante vedhaññānāma sakyānaṃ ambavane pāsāde cundaṃ samaṇuddesaṃ	325	
PA_anya-e09_01n:325_1	ārabbha bhāsitaṃ, cundo bhante samaṇuddeso pāvāyaṃ nigaṇṭhassa nāṭaputtassa kālaṃ	325	
PA_anya-e09_01n:325_2	kiriyāya bhinnānaṃ nigaṇṭhānaṃ dvedhikajātānaṃ bhaṇḍanajātānaṃ kalahajātānaṃ vivādāpannānaṃ	325	
PA_anya-e09_01n:325_3	aññamaññaṃ mukhasattīhi vitujjanakāraṇaṃ āyasmato ānandassa ārocesi, āyasmā ca bhante	325	
PA_anya-e09_01n:325_4	ānando bhagavato etamatthaṃ ārocesi, tasmiṃ bhante vatthusmiṃ bhāsitaṃ.	325	
PA_anya-e09_01n:326	Lakkhaṇasutta	32	
PA_anya-e09_01n:327	Pucchā – lakkhaṇasuttaṃ panāvuso bhagavatā kattha bhāsitaṃ.	32	
PA_anya-e09_01n:328	Vissajjanā – sāvatthiyaṃ bhante jetavanamahāvihāre bhāsitaṃ.	32	
PA_anya-e09_01n:329	Siṅgālasutta	32	
PA_anya-e09_01n:330	Pucchā – siṅgālasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	33	
PA_anya-e09_01n:331_0	Vissajjanā – rājagahe bhante siṅgālaṃ gahapatiputtaṃ ārabbha bhāsitaṃ, siṅgālo bhante	331	
PA_anya-e09_01n:331_1	gahapatiputto kālasseva uṭṭhāya rājagahā nikkhamitvā allavattho allakeso pañjaliko	331	
PA_anya-e09_01n:331_2	puthudisā namassati puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ	331	
PA_anya-e09_01n:331_3	heṭṭhimaṃ disaṃ uparimaṃ disaṃ, tasmiṃ bhante vatthusmiṃ bhāsitaṃ.	331	
PA_anya-e09_01n:332	Āṭānāṭiyasutta	33	
PA_anya-e09_01n:333	Pucchā – āṭānāṭiyasuttaṃ panāvuso bhagavatā kattha kismiṃ vatthusmiṃ bhāsitaṃ.	33	
PA_anya-e09_01n:334_0	Vissajjanā – rājagahe bhante gijjhakūṭe pabbate bhāsitaṃ, bhagavati bhante rājagahe	334	
PA_anya-e09_01n:334_1	viharati cattāro mahārājāno catuddisaṃ rakkhaṃ ṭhapetvā catuddisaṃ gumbaṃ ṭhapetvā	334	
PA_anya-e09_01n:334_2	catuddisaṃ ovaraṇaṃ ṭhapetvā kevalakappaṃ gijjhakūṭapabbataṃ obhāsetvā yena bhagavā	334	
PA_anya-e09_01n:334_3	tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu, ekamantaṃ	334	
PA_anya-e09_01n:334_4	nisinno kho bhante vessavaṇo mahārājā āṭānāṭiyaṃ rakkhaṃ bhagavato ārocesi bhikkhūnaṃ	334	
PA_anya-e09_01n:334_5	bhikkhunīnaṃ upāsakānaṃ upāsikānaṃ phāsuvihārāya, tasmiṃ bhante vatthusmiṃ bhāsitaṃ.	334	
PA_anya-e09_01n:335	Saṅgītisutta	33	
PA_anya-e09_01n:336	Pucchā – saṅgīti suttaṃ panāvuso kattha kena bhāsitaṃ.	33	
PA_anya-e09_01n:337	Vissajjanā – pāvāyaṃ bhante āyasmatā sāriputtena bhāsitaṃ.	33	
PA_anya-e09_01n:338	Dasuttarasutta	33	
PA_anya-e09_01n:339	Pucchā – dasuttarasuttaṃ panāvuso kattha kena bhāsitaṃ.	33	
PA_anya-e09_01n:340	Vissajjanā – dasuttarasuttaṃ bhante campāyaṃ gaggarāya pokkharaṇiyā tīre āyasmatā sāriputtena bhāsitaṃ.	34	
PA_anya-e09_01n:341	Pucchā – ke āvuso sikkhanti.	34	
PA_anya-e09_01n:342	Vissajjanā – sekkhā ca bhante puthujjanakalyāṇakā ca sikkhanti.	34	
PA_anya-e09_01n:343	Pucchā – ke āvuso sikkhitasikkhā.	34	
PA_anya-e09_01n:344	Vissajjanā – arahanto bhante sikkhitasikkhā.	34	
PA_anya-e09_01n:345	Pucchā – kassa āvuso vacanaṃ.	34	
PA_anya-e09_01n:346	Vissajjanā – bhagavato bhante vacanaṃ arahato sammāsambuddhassa.	34	
PA_anya-e09_01n:347	Pucchā – kenāvuso ābhataṃ.	34	
PA_anya-e09_01n:348	Vissajjanā – paramparāya bhante ābhataṃ.	34	
