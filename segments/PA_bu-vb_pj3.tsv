segmentnr	original	folio	analyzed
PA_bu-vb_pj3:0.1	Theravāda Vinaya	0	
PA_bu-vb_pj3:0.2	Mahāvibhaṅga	0	
PA_bu-vb_pj3:0.3	Pārājikakaṇḍa	0	
PA_bu-vb_pj3:0.4	3. Tatiyapārājikasikkhāpada	0	
PA_bu-vb_pj3:1.1.1	Tena samayena buddho bhagavā vesāliyaṁ viharati mahāvane kūṭāgārasālāyaṁ.	1	
PA_bu-vb_pj3:1.1.2_0	Tena kho pana samayena bhagavā bhikkhūnaṁ anekapariyāyena asubhakathaṁ katheti, asubhāya	1	
PA_bu-vb_pj3:1.1.2_1	vaṇṇaṁ bhāsati, asubhabhāvanāya vaṇṇaṁ bhāsati, ādissa ādissa asubhasamāpattiyā vaṇṇaṁ bhāsati.	1	
PA_bu-vb_pj3:1.1.3	Atha kho bhagavā bhikkhū āmantesi—	1	
PA_bu-vb_pj3:1.1.4	“icchāmahaṁ, bhikkhave, addhamāsaṁ paṭisallīyituṁ.	1	
PA_bu-vb_pj3:1.1.5	Namhi kenaci upasaṅkamitabbo, aññatra ekena piṇḍapātanīhārakenā”ti.	1	
PA_bu-vb_pj3:1.1.6	“Evaṁ, bhante”ti, kho te bhikkhū bhagavato paṭissuṇitvā nāssudha koci bhagavantaṁ upasaṅkamati, aññatra ekena piṇḍapātanīhārakena.	1	
PA_bu-vb_pj3:1.1.7	Bhikkhū—“bhagavā kho anekapariyāyena asubhakathaṁ katheti, asubhāya vaṇṇaṁ bhāsati, asubhabhāvanāya vaṇṇaṁ bhāsati, ādissa ādissa asubhasamāpattiyā vaṇṇaṁ bhāsatī”ti,	1	
PA_bu-vb_pj3:1.1.8	te anekākāravokāraṁ asubhabhāvanānuyogamanuyuttā viharanti.	1	
PA_bu-vb_pj3:1.1.9	Te sakena kāyena aṭṭīyanti harāyanti jigucchanti.	1	
PA_bu-vb_pj3:1.1.10	Seyyathāpi nāma itthī vā puriso vā daharo yuvā maṇḍanakajātiko sīsaṁnhāto ahikuṇapena vā kukkurakuṇapena vā manussakuṇapena vā kaṇṭhe āsattena aṭṭīyeyya harāyeyya jiguccheyya;	1	
PA_bu-vb_pj3:1.1.11	evameva te bhikkhū sakena kāyena aṭṭīyantā harāyantā jigucchantā	1	
PA_bu-vb_pj3:1.1.12	attanāpi attānaṁ jīvitā voropenti, aññamaññampi jīvitā voropenti,	1	
PA_bu-vb_pj3:1.1.13	migalaṇḍikampi samaṇakuttakaṁ upasaṅkamitvā evaṁ vadanti—	1	
PA_bu-vb_pj3:1.1.14	“sādhu no, āvuso, jīvitā voropehi.	1	
PA_bu-vb_pj3:1.1.15	Idaṁ te pattacīvaraṁ bhavissatī”ti.	1	
PA_bu-vb_pj3:1.1.16	Atha kho migalaṇḍiko samaṇakuttako pattacīvarehi bhaṭo sambahule bhikkhū jīvitā voropetvā lohitakaṁ asiṁ ādāya yena vaggumudā nadī tenupasaṅkami.	1	
PA_bu-vb_pj3:1.1.17	Atha kho migalaṇḍikassa samaṇakuttakassa lohitakaṁ taṁ asiṁ dhovantassa ahudeva kukkuccaṁ ahu vippaṭisāro—	1	
PA_bu-vb_pj3:1.1.18	“alābhā vata me, na vata me lābhā; dulladdhaṁ vata me, na vata me suladdhaṁ.	1	
PA_bu-vb_pj3:1.1.19	Bahuṁ vata mayā apuññaṁ pasutaṁ, yohaṁ bhikkhū sīlavante kalyāṇadhamme jīvitā voropesin”ti.	1	
PA_bu-vb_pj3:1.1.20	Atha kho aññatarā mārakāyikā devatā abhijjamāne udake āgantvā migalaṇḍikaṁ samaṇakuttakaṁ etadavoca—	1	
PA_bu-vb_pj3:1.1.21	“sādhu sādhu, sappurisa, lābhā te, sappurisa, suladdhaṁ te, sappurisa.	1	
PA_bu-vb_pj3:1.1.22	Bahuṁ tayā, sappurisa, puññaṁ pasutaṁ, yaṁ tvaṁ atiṇṇe tāresī”ti.	1	
PA_bu-vb_pj3:1.1.23	Atha kho migalaṇḍiko samaṇakuttako—	1	
PA_bu-vb_pj3:1.1.24	“lābhā kira me, suladdhaṁ kira me, bahuṁ kira mayā puññaṁ pasutaṁ, atiṇṇe kirāhaṁ tāremī”ti,	1	
PA_bu-vb_pj3:1.1.25	tiṇhaṁ asiṁ ādāya vihārena vihāraṁ pariveṇena pariveṇaṁ upasaṅkamitvā evaṁ vadeti—	1	
PA_bu-vb_pj3:1.1.26	“ko atiṇṇo, kaṁ tāremī”ti?	1	
PA_bu-vb_pj3:1.1.27	Tattha ye te bhikkhū avītarāgā tesaṁ tasmiṁ samaye hotiyeva bhayaṁ hoti chambhitattaṁ hoti lomahaṁso.	1	
PA_bu-vb_pj3:1.1.28	Ye pana te bhikkhū vītarāgā tesaṁ tasmiṁ samaye na hoti bhayaṁ na hoti chambhitattaṁ na hoti lomahaṁso.	1	
PA_bu-vb_pj3:1.1.29_0	Atha kho migalaṇḍiko samaṇakuttako ekampi bhikkhuṁ ekāhena jīvitā voropesi, dvepi	1	
PA_bu-vb_pj3:1.1.29_1	bhikkhū ekāhena jīvitā voropesi, tayopi bhikkhū ekāhena jīvitā voropesi, cattāropi	1	
PA_bu-vb_pj3:1.1.29_2	bhikkhū ekāhena jīvitā voropesi, pañcapi bhikkhū ekāhena jīvitā voropesi, dasapi	1	
PA_bu-vb_pj3:1.1.29_3	bhikkhū ekāhena jīvitā voropesi, vīsampi bhikkhū ekāhena jīvitā voropesi, tiṁsampi	1	
PA_bu-vb_pj3:1.1.29_4	bhikkhū ekāhena jīvitā voropesi, cattālīsampi bhikkhū ekāhena jīvitā voropesi, paññāsampi	1	
PA_bu-vb_pj3:1.1.29_5	bhikkhū ekāhena jīvitā voropesi, saṭṭhimpi bhikkhū ekāhena jīvitā voropesi.	1	
PA_bu-vb_pj3:1.2.1	Atha kho bhagavā tassa addhamāsassa accayena paṭisallānā vuṭṭhito āyasmantaṁ ānandaṁ āmantesi—	1	
PA_bu-vb_pj3:1.2.2	“kiṁ nu kho, ānanda, tanubhūto viya bhikkhusaṅgho”ti?	1	
PA_bu-vb_pj3:1.2.3_0	“Tathā hi pana, bhante, bhagavā bhikkhūnaṁ anekapariyāyena asubhakathaṁ katheti,	1	
PA_bu-vb_pj3:1.2.3_1	asubhāya vaṇṇaṁ bhāsati, asubhabhāvanāya vaṇṇaṁ bhāsati, ādissa ādissa asubhasamāpattiyā vaṇṇaṁ bhāsati.	1	
PA_bu-vb_pj3:1.2.4_0	Te ca, bhante, bhikkhū— ‘bhagavā kho anekapariyāyena asubhakathaṁ katheti, asubhāya	1	
PA_bu-vb_pj3:1.2.4_1	vaṇṇaṁ bhāsati, asubhabhāvanāya vaṇṇaṁ bhāsati, ādissa ādissa asubhasamāpattiyā vaṇṇaṁ	1	
PA_bu-vb_pj3:1.2.4_2	bhāsatī’ti, te anekākāravokāraṁ asubhabhāvanānuyogamanuyuttā viharanti.	1	
PA_bu-vb_pj3:1.2.5	Te sakena kāyena aṭṭīyanti harāyanti jigucchanti.	1	
PA_bu-vb_pj3:1.2.6	Seyyathāpi nāma itthī vā puriso vā daharo yuvā maṇḍanakajātiko sīsaṁnhāto ahikuṇapena vā kukkurakuṇapena vā manussakuṇapena vā kaṇṭhe āsattena aṭṭīyeyya harāyeyya jiguccheyya;	1	
PA_bu-vb_pj3:1.2.7	evameva te bhikkhū sakena kāyena aṭṭīyantā harāyantā jigucchantā	1	
PA_bu-vb_pj3:1.2.8	attanāpi attānaṁ jīvitā voropenti, aññamaññampi jīvitā voropenti,	1	
PA_bu-vb_pj3:1.2.9	migalaṇḍikampi samaṇakuttakaṁ upasaṅkamitvā evaṁ vadanti—	1	
PA_bu-vb_pj3:1.2.10	‘sādhu no, āvuso, jīvitā voropehi.	1	
PA_bu-vb_pj3:1.2.11	Idaṁ te pattacīvaraṁ bhavissatī’ti.	1	
PA_bu-vb_pj3:1.2.12	Atha kho, bhante, migalaṇḍiko samaṇakuttako pattacīvarehi bhaṭo ekampi bhikkhuṁ ekāhena jīvitā voropesi …pe… saṭṭhimpi bhikkhū ekāhena jīvitā voropesi.	1	
PA_bu-vb_pj3:1.2.13	Sādhu, bhante, bhagavā aññaṁ pariyāyaṁ ācikkhatu yathāyaṁ bhikkhusaṅgho aññāya saṇṭhaheyyā”ti.	1	
PA_bu-vb_pj3:1.2.14	“Tenahānanda, yāvatikā bhikkhū vesāliṁ upanissāya viharanti te sabbe upaṭṭhānasālāyaṁ sannipātehī”ti.	1	
PA_bu-vb_pj3:1.2.15	“Evaṁ, bhante”ti,	1	
PA_bu-vb_pj3:1.2.16_0	kho āyasmā ānando bhagavato paṭissuṇitvā yāvatikā bhikkhū vesāliṁ upanissāya viharanti	1	
PA_bu-vb_pj3:1.2.16_1	te sabbe upaṭṭhānasālāyaṁ sannipātetvā yena bhagavā tenupasaṅkami; upasaṅkamitvā	1	
PA_bu-vb_pj3:1.2.16_2	bhagavantaṁ etadavoca—	1	
PA_bu-vb_pj3:1.2.17	“sannipatito, bhante, bhikkhusaṅgho;	1	
PA_bu-vb_pj3:1.2.18	yassadāni, bhante, bhagavā kālaṁ maññatī”ti.	1	
PA_bu-vb_pj3:1.2.19	Atha kho bhagavā yena upaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā bhikkhū āmantesi—	1	
PA_bu-vb_pj3:1.3.1_0	“Ayampi kho, bhikkhave, ānāpānassatisamādhi bhāvito bahulīkato santo ceva paṇīto	1	
PA_bu-vb_pj3:1.3.1_1	ca asecanako ca sukho ca vihāro uppannuppanne ca pāpake akusale dhamme ṭhānaso antaradhāpeti vūpasameti.	1	
PA_bu-vb_pj3:1.3.2	Seyyathāpi, bhikkhave, gimhānaṁ pacchime māse uhataṁ rajojallaṁ tamenaṁ mahāakālamegho ṭhānaso antaradhāpeti vūpasameti;	1	
PA_bu-vb_pj3:1.3.3_0	evameva kho, bhikkhave, ānāpānassatisamādhi bhāvito bahulīkato santo ceva paṇīto	1	
PA_bu-vb_pj3:1.3.3_1	ca asecanako ca sukho ca vihāro uppannuppanne ca pāpake akusale dhamme ṭhānaso antaradhāpeti vūpasameti.	1	
PA_bu-vb_pj3:1.3.4_0	Kathaṁ bhāvito ca, bhikkhave, ānāpānassatisamādhi kathaṁ bahulīkato santo ceva paṇīto	1	
PA_bu-vb_pj3:1.3.4_1	ca asecanako ca sukho ca vihāro uppannuppanne ca pāpake akusale dhamme ṭhānaso antaradhāpeti vūpasameti?	1	
PA_bu-vb_pj3:1.3.5	Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.	1	
PA_bu-vb_pj3:1.3.6	So satova assasati, sato passasati.	1	
PA_bu-vb_pj3:1.3.7	Dīghaṁ vā assasanto dīghaṁ assasāmīti pajānāti, dīghaṁ vā passasanto dīghaṁ passasāmīti pajānāti.	1	
PA_bu-vb_pj3:1.3.8	Rassaṁ vā assasanto rassaṁ assasāmīti pajānāti, rassaṁ vā passasanto rassaṁ passasāmīti pajānāti.	1	
PA_bu-vb_pj3:1.3.9	Sabbakāyappaṭisaṁvedī assasissāmīti sikkhati. Sabbakāyappaṭisaṁvedī passasissāmīti sikkhati.	1	
PA_bu-vb_pj3:1.3.10	Passambhayaṁ kāyasaṅkhāraṁ assasissāmīti sikkhati. Passambhayaṁ kāyasaṅkhāraṁ passasissāmīti sikkhati.	1	
PA_bu-vb_pj3:1.3.11	Pītippaṭisaṁvedī assasissāmīti sikkhati. Pītippaṭisaṁvedī passasissāmīti sikkhati.	1	
PA_bu-vb_pj3:1.3.12	Sukhappaṭisaṁvedī assasissāmīti sikkhati. Sukhappaṭisaṁvedī passasissāmīti sikkhati.	1	
PA_bu-vb_pj3:1.3.13	Cittasaṅkhārappaṭisaṁvedī assasissāmīti sikkhati. Cittasaṅkhārappaṭisaṁvedī passasissāmīti sikkhati.	1	
PA_bu-vb_pj3:1.3.14	Passambhayaṁ cittasaṅkhāraṁ assasissāmīti sikkhati. Passambhayaṁ cittasaṅkhāraṁ passasissāmīti sikkhati.	1	
PA_bu-vb_pj3:1.3.15	Cittappaṭisaṁvedī assasissāmīti sikkhati. Cittappaṭisaṁvedī passasissāmīti sikkhati.	1	
PA_bu-vb_pj3:1.3.16	Abhippamodayaṁ cittaṁ …pe…	1	
PA_bu-vb_pj3:1.3.17	samādahaṁ cittaṁ …pe…	1	
PA_bu-vb_pj3:1.3.18	vimocayaṁ cittaṁ …pe…	1	
PA_bu-vb_pj3:1.3.19	Aniccānupassī …pe…	1	
PA_bu-vb_pj3:1.3.20	virāgānupassī …pe…	1	
PA_bu-vb_pj3:1.3.21	nirodhānupassī …pe…	1	
PA_bu-vb_pj3:1.3.22	paṭinissaggānupassī assasissāmīti sikkhati. Paṭinissaggānupassī passasissāmīti sikkhati.	1	
PA_bu-vb_pj3:1.3.23_0	Evaṁ bhāvito kho, bhikkhave, ānāpānassatisamādhi evaṁ bahulīkato santo ceva paṇīto	1	
PA_bu-vb_pj3:1.3.23_1	ca asecanako ca sukho ca vihāro uppannuppanne ca pāpake akusale dhamme ṭhānaso antaradhāpeti vūpasametī”ti.	1	
PA_bu-vb_pj3:1.4.1	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—	1	
PA_bu-vb_pj3:1.4.2	“saccaṁ kira, bhikkhave, bhikkhū attanāpi attānaṁ jīvitā voropenti, aññamaññampi jīvitā voropenti migalaṇḍikampi samaṇakuttakaṁ upasaṅkamitvā evaṁ vadanti—	1	
PA_bu-vb_pj3:1.4.3	‘sādhu no, āvuso, jīvitā voropehi, idaṁ te pattacīvaraṁ bhavissatī’”ti?	1	
PA_bu-vb_pj3:1.4.4	“Saccaṁ, bhagavā”ti.	1	
PA_bu-vb_pj3:1.4.5	Vigarahi buddho bhagavā—	1	
PA_bu-vb_pj3:1.4.6	“ananucchavikaṁ, bhikkhave, tesaṁ bhikkhūnaṁ ananulomikaṁ appaṭirūpaṁ assāmaṇakaṁ akappiyaṁ akaraṇīyaṁ.	1	
PA_bu-vb_pj3:1.4.7	Kathañhi nāma te, bhikkhave, bhikkhū attanāpi attānaṁ jīvitā voropessanti, aññamaññampi jīvitā voropessanti, migalaṇḍikampi samaṇakuttakaṁ upasaṅkamitvā evaṁ vakkhanti—	1	
PA_bu-vb_pj3:1.4.8	‘sādhu no, āvuso, jīvitā voropehi, idaṁ te pattacīvaraṁ bhavissatī’ti.	1	
PA_bu-vb_pj3:1.4.9	Netaṁ, bhikkhave, appasannānaṁ vā pasādāya …pe…	1	
PA_bu-vb_pj3:1.4.10	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pj3:1.4.11.1	“Yo pana bhikkhu sañcicca manussaviggahaṁ jīvitā voropeyya satthahārakaṁ vāssa pariyeseyya,	1	
PA_bu-vb_pj3:1.4.12	ayampi pārājiko hoti asaṁvāso”ti.	1	
PA_bu-vb_pj3:1.4.13	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	1	
PA_bu-vb_pj3:2.1	Tena kho pana samayena aññataro upāsako gilāno hoti.	2	
PA_bu-vb_pj3:2.2	Tassa pajāpati abhirūpā hoti dassanīyā pāsādikā.	2	
PA_bu-vb_pj3:2.3	Chabbaggiyā bhikkhū tassā itthiyā paṭibaddhacittā honti.	2	
PA_bu-vb_pj3:2.4	Atha kho chabbaggiyānaṁ bhikkhūnaṁ etadahosi—	2	
PA_bu-vb_pj3:2.5	“sace kho so, āvuso, upāsako jīvissati na mayaṁ taṁ itthiṁ labhissāma.	2	
PA_bu-vb_pj3:2.6	Handa mayaṁ, āvuso, tassa upāsakassa maraṇavaṇṇaṁ saṁvaṇṇemā”ti.	2	
PA_bu-vb_pj3:2.7	Atha kho chabbaggiyā bhikkhū yena so upāsako tenupasaṅkamiṁsu; upasaṅkamitvā taṁ upāsakaṁ etadavocuṁ—	2	
PA_bu-vb_pj3:2.8	“tvaṁ khosi, upāsaka, katakalyāṇo katakusalo katabhīruttāṇo akatapāpo akataluddo akatakibbiso.	2	
PA_bu-vb_pj3:2.9	Kataṁ tayā kalyāṇaṁ, akataṁ tayā pāpaṁ.	2	
PA_bu-vb_pj3:2.10	Kiṁ tuyhiminā pāpakena dujjīvitena.	2	
PA_bu-vb_pj3:2.11	Mataṁ te jīvitā seyyo.	2	
PA_bu-vb_pj3:2.12	Ito tvaṁ kālaṅkato kāyassa bhedā paraṁ maraṇā sugatiṁ saggaṁ lokaṁ upapajjissasi.	2	
PA_bu-vb_pj3:2.13	Tattha dibbehi pañcahi kāmaguṇehi samappito samaṅgībhūto paricāressasī”ti.	2	
PA_bu-vb_pj3:2.14	Atha kho so upāsako—	2	
PA_bu-vb_pj3:2.15	“saccaṁ kho ayyā āhaṁsu.	2	
PA_bu-vb_pj3:2.16	Ahañhi katakalyāṇo katakusalo katabhīruttāṇo akatapāpo akataluddo akatakibbiso.	2	
PA_bu-vb_pj3:2.17	Kataṁ mayā kalyāṇaṁ, akataṁ mayā pāpaṁ.	2	
PA_bu-vb_pj3:2.18	Kiṁ mayhiminā pāpakena dujjīvitena.	2	
PA_bu-vb_pj3:2.19	Mataṁ me jīvitā seyyo.	2	
PA_bu-vb_pj3:2.20	Ito ahaṁ kālaṅkato kāyassa bhedā paraṁ maraṇā sugatiṁ saggaṁ lokaṁ upapajjissāmi.	2	
PA_bu-vb_pj3:2.21	Tattha dibbehi pañcahi kāmaguṇehi samappito samaṅgībhūto paricāressāmī”ti,	2	
PA_bu-vb_pj3:2.22	so asappāyāni ceva bhojanāni bhuñji asappāyāni ca khādanīyāni khādi asappāyāni ca sāyanīyāni sāyi asappāyāni ca pānāni pivi.	2	
PA_bu-vb_pj3:2.23	Tassa asappāyāni ceva bhojanāni bhuñjato asappāyāni ca khādanīyāni khādato asappāyāni ca sāyanīyāni sāyato asappāyāni ca pānāni pivato kharo ābādho uppajji.	2	
PA_bu-vb_pj3:2.24	So teneva ābādhena kālamakāsi.	2	
PA_bu-vb_pj3:2.25	Tassa pajāpati ujjhāyati khiyyati vipāceti—	2	
PA_bu-vb_pj3:2.26	“alajjino ime samaṇā sakyaputtiyā dussīlā musāvādino.	2	
PA_bu-vb_pj3:2.27	Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti.	2	
PA_bu-vb_pj3:2.28	Natthi imesaṁ sāmaññaṁ natthi imesaṁ brahmaññaṁ,	2	
PA_bu-vb_pj3:2.29	naṭṭhaṁ imesaṁ sāmaññaṁ naṭṭhaṁ imesaṁ brahmaññaṁ, kuto imesaṁ sāmaññaṁ kuto imesaṁ brahmaññaṁ, apagatā ime sāmaññā apagatā ime brahmaññā.	2	
PA_bu-vb_pj3:2.30	Ime me sāmikassa maraṇavaṇṇaṁ saṁvaṇṇesuṁ.	2	
PA_bu-vb_pj3:2.31	Imehi me sāmiko mārito”ti.	2	
PA_bu-vb_pj3:2.32	Aññepi manussā ujjhāyanti khiyyanti vipācenti—	2	
PA_bu-vb_pj3:2.33	“alajjino ime samaṇā sakyaputtiyā dussīlā musāvādino.	2	
PA_bu-vb_pj3:2.34	Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti.	2	
PA_bu-vb_pj3:2.35_0	Natthi imesaṁ sāmaññaṁ natthi imesaṁ brahmaññaṁ, naṭṭhaṁ imesaṁ sāmaññaṁ naṭṭhaṁ	2	
PA_bu-vb_pj3:2.35_1	imesaṁ brahmaññaṁ, kuto imesaṁ sāmaññaṁ kuto imesaṁ brahmaññaṁ, apagatā ime sāmaññā	2	
PA_bu-vb_pj3:2.35_2	apagatā ime brahmaññā.	2	
PA_bu-vb_pj3:2.36	Ime upāsakassa maraṇavaṇṇaṁ saṁvaṇṇesuṁ.	2	
PA_bu-vb_pj3:2.37	Imehi upāsako mārito”ti.	2	
PA_bu-vb_pj3:2.38	Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.	2	
PA_bu-vb_pj3:2.39	Ye te bhikkhū appicchā …pe… te ujjhāyanti khiyyanti vipācenti—	2	
PA_bu-vb_pj3:2.40	“kathañhi nāma chabbaggiyā bhikkhū upāsakassa maraṇavaṇṇaṁ saṁvaṇṇissantī”ti.	2	
PA_bu-vb_pj3:2.41	Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṁ ārocesuṁ …pe…	2	
PA_bu-vb_pj3:2.42	“saccaṁ kira tumhe, bhikkhave, upāsakassa maraṇavaṇṇaṁ saṁvaṇṇethā”ti?	2	
PA_bu-vb_pj3:2.43	“Saccaṁ, bhagavā”ti.	2	
PA_bu-vb_pj3:2.44	Vigarahi buddho bhagavā—	2	
PA_bu-vb_pj3:2.45	“ananucchavikaṁ, moghapurisā, ananulomikaṁ appaṭirūpaṁ assāmaṇakaṁ akappiyaṁ akaraṇīyaṁ.	2	
PA_bu-vb_pj3:2.46	Kathañhi nāma tumhe, moghapurisā, upāsakassa maraṇavaṇṇaṁ saṁvaṇṇissatha.	2	
PA_bu-vb_pj3:2.47	Netaṁ, moghapurisā, appasannānaṁ vā pasādāya …pe…	2	
PA_bu-vb_pj3:2.48	evañca pana, bhikkhave, imaṁ sikkhāpadaṁ uddiseyyātha—	2	
PA_bu-vb_pj3:2.49.1	“Yo pana bhikkhu sañcicca manussaviggahaṁ jīvitā voropeyya satthahārakaṁ vāssa pariyeseyya maraṇavaṇṇaṁ vā saṁvaṇṇeyya maraṇāya vā samādapeyya—	2	
PA_bu-vb_pj3:2.50	‘ambho purisa, kiṁ tuyhiminā pāpakena dujjīvitena, mataṁ te jīvitā seyyo’ti,	2	
PA_bu-vb_pj3:2.51	iti cittamano cittasaṅkappo anekapariyāyena maraṇavaṇṇaṁ vā saṁvaṇṇeyya, maraṇāya vā samādapeyya,	2	
PA_bu-vb_pj3:2.52	ayampi pārājiko hoti asaṁvāso”ti.	2	
PA_bu-vb_pj3:3.1	Yo panāti	3	
PA_bu-vb_pj3:3.2	yo yādiso …pe…	3	
PA_bu-vb_pj3:3.3	bhikkhūti	3	
PA_bu-vb_pj3:3.4	…pe… ayaṁ imasmiṁ atthe adhippeto bhikkhūti.	3	
PA_bu-vb_pj3:3.5	Sañciccāti	3	
PA_bu-vb_pj3:3.6	jānanto sañjānanto cecca abhivitaritvā vītikkamo.	3	
PA_bu-vb_pj3:3.7	Manussaviggaho nāma	3	
PA_bu-vb_pj3:3.8	yaṁ mātukucchismiṁ paṭhamaṁ cittaṁ uppannaṁ paṭhamaṁ viññāṇaṁ pātubhūtaṁ, yāva maraṇakālā etthantare eso manussaviggaho nāma.	3	
PA_bu-vb_pj3:3.9	Jīvitā voropeyyāti	3	
PA_bu-vb_pj3:3.10	jīvitindriyaṁ upacchindati uparodheti santatiṁ vikopeti.	3	
PA_bu-vb_pj3:3.11	Satthahārakaṁ vāssa pariyeseyyāti	3	
PA_bu-vb_pj3:3.12	asiṁ vā sattiṁ vā bheṇḍiṁ vā laguḷaṁ vā pāsāṇaṁ vā satthaṁ vā visaṁ vā rajjuṁ vā.	3	
PA_bu-vb_pj3:3.13	Maraṇavaṇṇaṁ vā saṁvaṇṇeyyāti	3	
PA_bu-vb_pj3:3.14	jīvite ādīnavaṁ dasseti, maraṇe vaṇṇaṁ bhaṇati.	3	
PA_bu-vb_pj3:3.15	Maraṇāya vā samādapeyyāti	3	
PA_bu-vb_pj3:3.16	satthaṁ vā āhara, visaṁ vā khāda, rajjuyā vā ubbandhitvā kālaṁ karohīti.	3	
PA_bu-vb_pj3:3.17	Ambho purisāti	3	
PA_bu-vb_pj3:3.18	ālapanādhivacanametaṁ.	3	
PA_bu-vb_pj3:3.19	Kiṁ tuyhiminā pāpakena dujjīvitenāti	3	
PA_bu-vb_pj3:3.20	pāpakaṁ nāma jīvitaṁ	3	
PA_bu-vb_pj3:3.21	aḍḍhānaṁ jīvitaṁ upādāya daliddānaṁ jīvitaṁ pāpakaṁ lāmakaṁ,	3	
PA_bu-vb_pj3:3.22	sadhanānaṁ jīvitaṁ upādāya adhanānaṁ jīvitaṁ pāpakaṁ,	3	
PA_bu-vb_pj3:3.23	devānaṁ jīvitaṁ upādāya manussānaṁ jīvitaṁ pāpakaṁ.	3	
PA_bu-vb_pj3:3.24	Dujjīvitaṁ nāma	3	
PA_bu-vb_pj3:3.25	hatthacchinnassa pādacchinnassa hatthapādacchinnassa kaṇṇacchinnassa nāsacchinnassa kaṇṇanāsacchinnassa,	3	
PA_bu-vb_pj3:3.26	iminā ca pāpakena iminā ca dujjīvitena mataṁ te jīvitā seyyoti.	3	
PA_bu-vb_pj3:3.27	Iti cittamanoti	3	
PA_bu-vb_pj3:3.28	yaṁ cittaṁ taṁ mano, yaṁ mano taṁ cittaṁ.	3	
PA_bu-vb_pj3:3.29	Cittasaṅkappoti	3	
PA_bu-vb_pj3:3.30	maraṇasaññī maraṇacetano maraṇādhippāyo.	3	
PA_bu-vb_pj3:3.31	Anekapariyāyenāti	3	
PA_bu-vb_pj3:3.32	uccāvacehi ākārehi.	3	
PA_bu-vb_pj3:3.33	Maraṇavaṇṇaṁ vā saṁvaṇṇeyyāti	3	
PA_bu-vb_pj3:3.34	jīvite ādīnavaṁ dasseti, maraṇe vaṇṇaṁ bhaṇati—	3	
PA_bu-vb_pj3:3.35	“ito tvaṁ kālaṅkato kāyassa bhedā paraṁ maraṇā sugatiṁ saggaṁ lokaṁ upapajjissasi,	3	
PA_bu-vb_pj3:3.36	tattha dibbehi pañcahi kāmaguṇehi samappito samaṅgībhūto paricāressasī”ti.	3	
PA_bu-vb_pj3:3.37	Maraṇāya vā samādapeyyāti	3	
PA_bu-vb_pj3:3.38	satthaṁ vā āhara, visaṁ vā khāda, rajjuyā vā ubbandhitvā kālaṁ karohi, sobbhe vā narake vā papāte vā papatāti.	3	
PA_bu-vb_pj3:3.39	Ayampīti	3	
PA_bu-vb_pj3:3.40	purime upādāya vuccati.	3	
PA_bu-vb_pj3:3.41	Pārājiko hotīti	3	
PA_bu-vb_pj3:3.42	seyyathāpi nāma puthusilā dvidhā bhinnā appaṭisandhikā hoti,	3	
PA_bu-vb_pj3:3.43	evameva bhikkhu sañcicca manussaviggahaṁ jīvitā voropetvā assamaṇo hoti asakyaputtiyo.	3	
PA_bu-vb_pj3:3.44	Tena vuccati— “pārājiko hotī”ti.	3	
PA_bu-vb_pj3:3.45	Asaṁvāsoti	3	
PA_bu-vb_pj3:3.46	saṁvāso nāma ekakammaṁ ekuddeso samasikkhatā— eso saṁvāso nāma.	3	
PA_bu-vb_pj3:3.47	So tena saddhiṁ natthi, tena vuccati asaṁvāsoti.	3	
PA_bu-vb_pj3:4.1.1	Sāmaṁ, adhiṭṭhāya, dūtena, dūtaparamparāya, visakkiyena dūtena, gatapaccāgatena dūtena,	4	
PA_bu-vb_pj3:4.1.2	araho rahosaññī,	4	
PA_bu-vb_pj3:4.1.3	raho arahosaññī,	4	
PA_bu-vb_pj3:4.1.4	araho arahosaññī,	4	
PA_bu-vb_pj3:4.1.5	raho rahosaññī	4	
PA_bu-vb_pj3:4.1.6	kāyena saṁvaṇṇeti,	4	
PA_bu-vb_pj3:4.1.7	vācāya saṁvaṇṇeti,	4	
PA_bu-vb_pj3:4.1.8	kāyena vācāya saṁvaṇṇeti,	4	
PA_bu-vb_pj3:4.1.9	dūtena saṁvaṇṇeti,	4	
PA_bu-vb_pj3:4.1.10	lekhāya saṁvaṇṇeti,	4	
PA_bu-vb_pj3:4.1.11_0	opātaṁ apassenaṁ, upanikkhipanaṁ, bhesajjaṁ, rūpūpahāro, saddūpahāro, gandhūpahāro,	4	
PA_bu-vb_pj3:4.1.11_1	rasūpahāro, phoṭṭhabbūpahāro, dhammūpahāro, ācikkhanā, anusāsanī, saṅketakammaṁ, nimittakammanti.	4	
PA_bu-vb_pj3:4.2.1	Sāmanti	4	
PA_bu-vb_pj3:4.2.2	sayaṁ hanati kāyena vā kāyapaṭibaddhena vā nissaggiyena vā.	4	
PA_bu-vb_pj3:4.2.3	Adhiṭṭhāyāti	4	
PA_bu-vb_pj3:4.2.4.1	adhiṭṭhahitvā āṇāpeti— “evaṁ vijjha, evaṁ pahara, evaṁ ghātehī”ti.	4	
PA_bu-vb_pj3:4.2.5	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.6	So taṁ maññamāno taṁ jīvitā voropeti, āpatti ubhinnaṁ pārājikassa.	4	
PA_bu-vb_pj3:4.2.7	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.8	So taṁ maññamāno aññaṁ jīvitā voropeti, mūlaṭṭhassa anāpatti. Vadhakassa āpatti pārājikassa.	4	
PA_bu-vb_pj3:4.2.9	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.10	So aññaṁ maññamāno taṁ jīvitā voropeti, āpatti ubhinnaṁ pārājikassa.	4	
PA_bu-vb_pj3:4.2.11	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.12.1	So aññaṁ maññamāno aññaṁ jīvitā voropeti; mūlaṭṭhassa anāpatti, vadhakassa āpatti pārājikassa.	4	
PA_bu-vb_pj3:4.2.13	Bhikkhu bhikkhuṁ āṇāpeti— “itthannāmassa pāvada—‘itthannāmo itthannāmassa pāvadatu—itthannāmo itthannāmaṁ jīvitā voropetū’”ti, āpatti dukkaṭassa.	4	
PA_bu-vb_pj3:4.2.14	So itarassa āroceti, āpatti dukkaṭassa.	4	
PA_bu-vb_pj3:4.2.15	Vadhako paṭiggaṇhāti, mūlaṭṭhassa āpatti thullaccayassa.	4	
PA_bu-vb_pj3:4.2.16.1	So taṁ jīvitā voropeti, āpatti sabbesaṁ pārājikassa.	4	
PA_bu-vb_pj3:4.2.17	Bhikkhu bhikkhuṁ āṇāpeti— “itthannāmassa pāvada—‘itthannāmo itthannāmassa pāvadatu—itthannāmo itthannāmaṁ jīvitā voropetū’”ti, āpatti dukkaṭassa.	4	
PA_bu-vb_pj3:4.2.18	So aññaṁ āṇāpeti, āpatti dukkaṭassa.	4	
PA_bu-vb_pj3:4.2.19	Vadhako paṭiggaṇhāti, āpatti dukkaṭassa.	4	
PA_bu-vb_pj3:4.2.20	So taṁ jīvitā voropeti, mūlaṭṭhassa anāpatti;	4	
PA_bu-vb_pj3:4.2.21.1	āṇāpakassa ca vadhakassa ca āpatti pārājikassa.	4	
PA_bu-vb_pj3:4.2.22	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.23	So gantvā puna paccāgacchati— “nāhaṁ sakkomi taṁ jīvitā voropetun”ti.	4	
PA_bu-vb_pj3:4.2.24	So puna āṇāpeti— “yadā sakkosi tadā taṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.25	So taṁ jīvitā voropeti, āpatti ubhinnaṁ pārājikassa.	4	
PA_bu-vb_pj3:4.2.26	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.27	So āṇāpetvā vippaṭisārī na sāveti— “mā ghātehī”ti.	4	
PA_bu-vb_pj3:4.2.28	So taṁ jīvitā voropeti, āpatti ubhinnaṁ pārājikassa.	4	
PA_bu-vb_pj3:4.2.29	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.30	So āṇāpetvā vippaṭisārī sāveti— “mā ghātehī”ti.	4	
PA_bu-vb_pj3:4.2.31	So—“āṇatto ahaṁ tayā”ti taṁ jīvitā voropeti, mūlaṭṭhassa anāpatti. Vadhakassa āpatti pārājikassa.	4	
PA_bu-vb_pj3:4.2.32	Bhikkhu bhikkhuṁ āṇāpeti— “itthannāmaṁ jīvitā voropehī”ti, āpatti dukkaṭassa.	4	
PA_bu-vb_pj3:4.2.33	So āṇāpetvā vippaṭisārī sāveti— “mā ghātehī”ti.	4	
PA_bu-vb_pj3:4.2.34	So sādhūti oramati, ubhinnaṁ anāpatti.	4	
PA_bu-vb_pj3:4.3.1	Araho rahosaññī	4	
PA_bu-vb_pj3:4.3.2	ullapati— “aho itthannāmo hato assā”ti, āpatti dukkaṭassa.	4	
PA_bu-vb_pj3:4.3.3	Raho arahosaññī	4	
PA_bu-vb_pj3:4.3.4	ullapati— “aho itthannāmo hato assā”ti, āpatti dukkaṭassa.	4	
PA_bu-vb_pj3:4.3.5	Araho arahosaññī	4	
PA_bu-vb_pj3:4.3.6	ullapati— “aho itthannāmo hato assā”ti, āpatti dukkaṭassa.	4	
PA_bu-vb_pj3:4.3.7	Raho rahosaññī	4	
PA_bu-vb_pj3:4.3.8	ullapati— “aho itthannāmo hato assā”ti, āpatti dukkaṭassa.	4	
PA_bu-vb_pj3:4.4.1	Kāyena saṁvaṇṇeti nāma	4	
PA_bu-vb_pj3:4.4.2	kāyena vikāraṁ karoti— “yo evaṁ marati so dhanaṁ vā labhati yasaṁ vā labhati saggaṁ vā gacchatī”ti, āpatti dukkaṭassa.	4	
PA_bu-vb_pj3:4.4.3	Tāya saṁvaṇṇanāya marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.4.4	Marati, āpatti pārājikassa.	4	
PA_bu-vb_pj3:4.4.5	Vācāya saṁvaṇṇeti nāma	4	
PA_bu-vb_pj3:4.4.6	vācāya bhaṇati— “yo evaṁ marati so dhanaṁ vā labhati yasaṁ vā labhati saggaṁ vā gacchatī”ti, āpatti dukkaṭassa.	4	
PA_bu-vb_pj3:4.4.7	Tāya saṁvaṇṇanāya marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.4.8	Marati, āpatti pārājikassa.	4	
PA_bu-vb_pj3:4.4.9	Kāyena vācāya saṁvaṇṇeti nāma	4	
PA_bu-vb_pj3:4.4.10	kāyena ca vikāraṁ karoti, vācāya ca bhaṇati— “yo evaṁ marati so dhanaṁ vā labhati yasaṁ vā labhati saggaṁ vā gacchatī”ti, āpatti dukkaṭassa.	4	
PA_bu-vb_pj3:4.4.11	Tāya saṁvaṇṇanāya marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.4.12	Marati, āpatti pārājikassa.	4	
PA_bu-vb_pj3:4.4.13	Dūtena saṁvaṇṇeti nāma	4	
PA_bu-vb_pj3:4.4.14	dūtassa sāsanaṁ āroceti— “yo evaṁ marati so dhanaṁ vā labhati yasaṁ vā labhati saggaṁ vā gacchatī”ti, āpatti dukkaṭassa.	4	
PA_bu-vb_pj3:4.4.15	Dūtassa sāsanaṁ sutvā marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.4.16	Marati, āpatti pārājikassa.	4	
PA_bu-vb_pj3:4.4.17	Lekhāya saṁvaṇṇeti nāma	4	
PA_bu-vb_pj3:4.4.18	lekhaṁ chindati— “yo evaṁ marati so dhanaṁ vā labhati yasaṁ vā labhati saggaṁ vā gacchatī”ti, akkharakkharāya āpatti dukkaṭassa.	4	
PA_bu-vb_pj3:4.4.19	Lekhaṁ passitvā marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.4.20	Marati, āpatti pārājikassa.	4	
PA_bu-vb_pj3:4.5.1	Opātaṁ nāma	4	
PA_bu-vb_pj3:4.5.2	manussaṁ uddissa opātaṁ khanati— “papatitvā marissatī”ti, āpatti dukkaṭassa.	4	
PA_bu-vb_pj3:4.5.3	Papatite dukkhā vedanā uppajjati, āpatti thullaccayassa.	4	
PA_bu-vb_pj3:4.5.4	Marati, āpatti pārājikassa.	4	
PA_bu-vb_pj3:4.5.5	Anodissa opātaṁ khanati— “yo koci papatitvā marissatī”ti, āpatti dukkaṭassa.	4	
PA_bu-vb_pj3:4.5.6	Manusso tasmiṁ papatati, āpatti dukkaṭassa.	4	
PA_bu-vb_pj3:4.5.7	Papatite dukkhā vedanā uppajjati, āpatti thullaccayassa.	4	
PA_bu-vb_pj3:4.5.8	Marati, āpatti pārājikassa.	4	
PA_bu-vb_pj3:4.5.9	Yakkho vā peto vā tiracchānagatamanussaviggaho vā tasmiṁ papatati, āpatti dukkaṭassa.	4	
PA_bu-vb_pj3:4.5.10	Papatite dukkhā vedanā uppajjati, āpatti dukkaṭassa.	4	
PA_bu-vb_pj3:4.5.11	Marati, āpatti thullaccayassa.	4	
PA_bu-vb_pj3:4.5.12	Tiracchānagato tasmiṁ papatati, āpatti dukkaṭassa.	4	
PA_bu-vb_pj3:4.5.13	Papatite dukkhā vedanā uppajjati, āpatti dukkaṭassa.	4	
PA_bu-vb_pj3:4.5.14	Marati, āpatti pācittiyassa.	4	
PA_bu-vb_pj3:4.6.1	Apassenaṁ nāma	4	
PA_bu-vb_pj3:4.6.2	apassene satthaṁ vā ṭhapeti visena vā makkheti dubbalaṁ vā karoti sobbhe vā narake vā papāte vā ṭhapeti— “papatitvā marissatī”ti, āpatti dukkaṭassa.	4	
PA_bu-vb_pj3:4.6.3	Satthena vā visena vā papatitena vā dukkhā vedanā uppajjati, āpatti thullaccayassa.	4	
PA_bu-vb_pj3:4.6.4	Marati, āpatti pārājikassa.	4	
PA_bu-vb_pj3:4.7.1	Upanikkhipanaṁ nāma	4	
PA_bu-vb_pj3:4.7.2	asiṁ vā sattiṁ vā bheṇḍiṁ vā laguḷaṁ vā pāsāṇaṁ vā satthaṁ vā visaṁ vā rajjuṁ vā upanikkhipati— “iminā marissatī”ti, āpatti dukkaṭassa.	4	
PA_bu-vb_pj3:4.7.3	“Tena marissāmī”ti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.7.4	Marati, āpatti pārājikassa.	4	
PA_bu-vb_pj3:4.8.1	Bhesajjaṁ nāma	4	
PA_bu-vb_pj3:4.8.2	sappiṁ vā navanītaṁ vā telaṁ vā madhuṁ vā phāṇitaṁ vā deti— “imaṁ sāyitvā marissatī”ti, āpatti dukkaṭassa.	4	
PA_bu-vb_pj3:4.8.3	Taṁ sāyite dukkhā vedanā uppajjati, āpatti thullaccayassa.	4	
PA_bu-vb_pj3:4.8.4	Marati, āpatti pārājikassa.	4	
PA_bu-vb_pj3:4.9.1	Rūpūpahāro nāma	4	
PA_bu-vb_pj3:4.9.2	amanāpikaṁ rūpaṁ upasaṁharati bhayānakaṁ bheravaṁ— “imaṁ passitvā uttasitvā marissatī”ti, āpatti dukkaṭassa.	4	
PA_bu-vb_pj3:4.9.3	Taṁ passitvā uttasati, āpatti thullaccayassa.	4	
PA_bu-vb_pj3:4.9.4	Marati, āpatti pārājikassa.	4	
PA_bu-vb_pj3:4.9.5	Manāpikaṁ rūpaṁ upasaṁharati— “imaṁ passitvā alābhakena sussitvā marissatī”ti, āpatti dukkaṭassa.	4	
PA_bu-vb_pj3:4.9.6	Taṁ passitvā alābhakena sussati, āpatti thullaccayassa.	4	
PA_bu-vb_pj3:4.9.7	Marati, āpatti pārājikassa.	4	
PA_bu-vb_pj3:4.9.8	Saddūpahāro nāma	4	
PA_bu-vb_pj3:4.9.9	amanāpikaṁ saddaṁ upasaṁharati bhayānakaṁ bheravaṁ— “imaṁ sutvā uttasitvā marissatī”ti, āpatti dukkaṭassa.	4	
PA_bu-vb_pj3:4.9.10	Taṁ sutvā uttasati, āpatti thullaccayassa.	4	
PA_bu-vb_pj3:4.9.11	Marati, āpatti pārājikassa.	4	
PA_bu-vb_pj3:4.9.12	Manāpikaṁ saddaṁ upasaṁharati pemanīyaṁ hadayaṅgamaṁ— “imaṁ sutvā alābhakena sussitvā marissatī”ti, āpatti dukkaṭassa.	4	
PA_bu-vb_pj3:4.9.13	Taṁ sutvā alābhakena sussati, āpatti thullaccayassa.	4	
PA_bu-vb_pj3:4.9.14	Marati, āpatti pārājikassa.	4	
PA_bu-vb_pj3:4.9.15	Gandhūpahāro nāma	4	
PA_bu-vb_pj3:4.9.16	amanāpikaṁ gandhaṁ upasaṁharati jegucchaṁ pāṭikulyaṁ— “imaṁ ghāyitvā jegucchatā pāṭikulyatā marissatī”ti, āpatti dukkaṭassa.	4	
PA_bu-vb_pj3:4.9.17	Taṁ ghāyite jegucchatā pāṭikulyatā dukkhā vedanā uppajjati, āpatti thullaccayassa.	4	
PA_bu-vb_pj3:4.9.18	Marati, āpatti pārājikassa.	4	
PA_bu-vb_pj3:4.9.19	Manāpikaṁ gandhaṁ upasaṁharati— “imaṁ ghāyitvā alābhakena sussitvā marissatī”ti, āpatti dukkaṭassa.	4	
PA_bu-vb_pj3:4.9.20	Taṁ ghāyitvā alābhakena sussati, āpatti thullaccayassa.	4	
PA_bu-vb_pj3:4.9.21	Marati, āpatti pārājikassa.	4	
PA_bu-vb_pj3:4.9.22	Rasūpahāro nāma	4	
PA_bu-vb_pj3:4.9.23	amanāpikaṁ rasaṁ upasaṁharati jegucchaṁ pāṭikulyaṁ— “imaṁ sāyitvā jegucchatā pāṭikulyatā marissatī”ti, āpatti dukkaṭassa.	4	
PA_bu-vb_pj3:4.9.24	Taṁ sāyite jegucchatā pāṭikulyatā dukkhā vedanā uppajjati, āpatti thullaccayassa.	4	
PA_bu-vb_pj3:4.9.25	Marati, āpatti pārājikassa.	4	
PA_bu-vb_pj3:4.9.26	Manāpikaṁ rasaṁ upasaṁharati— “imaṁ sāyitvā alābhakena sussitvā marissatī”ti, āpatti dukkaṭassa.	4	
PA_bu-vb_pj3:4.9.27	Taṁ sāyitvā alābhakena sussati, āpatti thullaccayassa.	4	
PA_bu-vb_pj3:4.9.28	Marati, āpatti pārājikassa.	4	
PA_bu-vb_pj3:4.9.29	Phoṭṭhabbūpahāro nāma	4	
PA_bu-vb_pj3:4.9.30	amanāpikaṁ phoṭṭhabbaṁ upasaṁharati dukkhasamphassaṁ kharasamphassaṁ— “iminā phuṭṭho marissatī”ti, āpatti dukkaṭassa.	4	
PA_bu-vb_pj3:4.9.31	Tena phuṭṭhassa dukkhā vedanā uppajjati, āpatti thullaccayassa.	4	
PA_bu-vb_pj3:4.9.32	Marati, āpatti pārājikassa.	4	
PA_bu-vb_pj3:4.9.33	Manāpikaṁ phoṭṭhabbaṁ upasaṁharati sukhasamphassaṁ mudusamphassaṁ— “iminā phuṭṭho alābhakena sussitvā marissatī”ti, āpatti dukkaṭassa.	4	
PA_bu-vb_pj3:4.9.34	Tena phuṭṭho alābhakena sussati, āpatti thullaccayassa.	4	
PA_bu-vb_pj3:4.9.35	Marati, āpatti pārājikassa.	4	
PA_bu-vb_pj3:4.9.36	Dhammūpahāro nāma	4	
PA_bu-vb_pj3:4.9.37	nerayikassa nirayakathaṁ katheti— “imaṁ sutvā uttasitvā marissatī”ti, āpatti dukkaṭassa.	4	
PA_bu-vb_pj3:4.9.38	Taṁ sutvā uttasati, āpatti thullaccayassa.	4	
PA_bu-vb_pj3:4.9.39	Marati, āpatti pārājikassa.	4	
PA_bu-vb_pj3:4.9.40	Kalyāṇakammassa saggakathaṁ katheti— “imaṁ sutvā adhimutto marissatī”ti, āpatti dukkaṭassa.	4	
PA_bu-vb_pj3:4.9.41	Taṁ sutvā adhimutto marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.9.42	Marati, āpatti pārājikassa.	4	
PA_bu-vb_pj3:4.10.1	Ācikkhanā nāma	4	
PA_bu-vb_pj3:4.10.2	puṭṭho bhaṇati— “evaṁ marassu. Yo evaṁ marati so dhanaṁ vā labhati yasaṁ vā labhati saggaṁ vā gacchatī”ti, āpatti dukkaṭassa.	4	
PA_bu-vb_pj3:4.10.3	Tāya ācikkhanāya marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.10.4	Marati, āpatti pārājikassa.	4	
PA_bu-vb_pj3:4.10.5	Anusāsanī nāma	4	
PA_bu-vb_pj3:4.10.6	apuṭṭho bhaṇati— “evaṁ marassu. Yo evaṁ marati so dhanaṁ vā labhati yasaṁ vā labhati saggaṁ vā gacchatī”ti, āpatti dukkaṭassa.	4	
PA_bu-vb_pj3:4.10.7	Tāya anusāsaniyā marissāmīti dukkhaṁ vedanaṁ uppādeti, āpatti thullaccayassa.	4	
PA_bu-vb_pj3:4.10.8	Marati, āpatti pārājikassa.	4	
PA_bu-vb_pj3:4.10.9	Saṅketakammaṁ nāma	4	
PA_bu-vb_pj3:4.10.10	saṅketaṁ karoti purebhattaṁ vā pacchābhattaṁ vā rattiṁ vā divā vā— “tena saṅketena taṁ jīvitā voropehī”ti, āpatti dukkaṭassa.	4	
PA_bu-vb_pj3:4.10.11	Tena saṅketena taṁ jīvitā voropeti, āpatti ubhinnaṁ pārājikassa.	4	
PA_bu-vb_pj3:4.10.12	Taṁ saṅketaṁ pure vā pacchā vā taṁ jīvitā voropeti, mūlaṭṭhassa anāpatti, vadhakassa āpatti pārājikassa.	4	
PA_bu-vb_pj3:4.10.13	Nimittakammaṁ nāma	4	
PA_bu-vb_pj3:4.10.14	nimittaṁ karoti— “akkhiṁ vā nikhaṇissāmi bhamukaṁ vā ukkhipissāmi sīsaṁ vā ukkhipissāmi, tena nimittena taṁ jīvitā voropehī”ti, āpatti dukkaṭassa.	4	
PA_bu-vb_pj3:4.10.15	Tena nimittena taṁ jīvitā voropeti, āpatti ubhinnaṁ pārājikassa.	4	
PA_bu-vb_pj3:4.10.16	Taṁ nimittaṁ pure vā pacchā vā taṁ jīvitā voropeti, mūlaṭṭhassa anāpatti, vadhakassa āpatti pārājikassa.	4	
PA_bu-vb_pj3:4.11.1	Anāpatti—	4	
PA_bu-vb_pj3:4.11.2	asañcicca	4	
PA_bu-vb_pj3:4.11.3	ajānantassa	4	
PA_bu-vb_pj3:4.11.4	namaraṇādhippāyassa	4	
PA_bu-vb_pj3:4.11.5	ummattakassa	4	
PA_bu-vb_pj3:4.11.6	ādikammikassāti.	4	
PA_bu-vb_pj3:4.11.7	Manussaviggahapārājikamhi paṭhamabhāṇavāro niṭṭhito.	4	
PA_bu-vb_pj3:4.11.8	3.1. Vinītavatthuuddānagāthā	4	
PA_bu-vb_pj3:4.11.9	Saṁvaṇṇanā nisīdanto,	4	
PA_bu-vb_pj3:4.11.10	musalodukkhalena ca;	4	
PA_bu-vb_pj3:4.11.11	Vuḍḍhapabbajitābhisanno,	4	
PA_bu-vb_pj3:4.11.12	aggavīmaṁsanāvisaṁ.	4	
PA_bu-vb_pj3:4.11.13	Tayo ca vatthukammehi,	4	
PA_bu-vb_pj3:4.11.14	iṭṭhakāhipare tayo;	4	
PA_bu-vb_pj3:4.11.15	Vāsī gopānasī ceva,	4	
PA_bu-vb_pj3:4.11.16	aṭṭakotaraṇaṁ pati.	4	
PA_bu-vb_pj3:4.11.17	Sedaṁ natthuñca sambāho,	4	
PA_bu-vb_pj3:4.11.18	nhāpanabbhañjanena ca;	4	
PA_bu-vb_pj3:4.11.19	Uṭṭhāpento nipātento,	4	
PA_bu-vb_pj3:4.11.20	annapānena māraṇaṁ.	4	
PA_bu-vb_pj3:4.11.21	Jāragabbho sapattī ca,	4	
PA_bu-vb_pj3:4.11.22	mātā puttaṁ ubho vadhi;	4	
PA_bu-vb_pj3:4.11.23	Ubho na miyyare maddā,	4	
PA_bu-vb_pj3:4.11.24	tāpaṁ vañjhā vijāyinī.	4	
PA_bu-vb_pj3:4.11.25	Patodaṁ niggahe yakkho,	4	
PA_bu-vb_pj3:4.11.26	vāḷayakkhañca pāhiṇi;	4	
PA_bu-vb_pj3:4.11.27	Taṁ maññamāno pahari,	4	
PA_bu-vb_pj3:4.11.28	saggañca nirayaṁ bhaṇe.	4	
PA_bu-vb_pj3:4.11.29	Āḷaviyā tayo rukkhā,	4	
PA_bu-vb_pj3:4.11.30	dāyehi apare tayo;	4	
PA_bu-vb_pj3:4.11.31	Mā kilamesi na tuyhaṁ,	4	
PA_bu-vb_pj3:4.11.32	takkaṁ sovīrakena cāti.	4	
PA_bu-vb_pj3:5.1.0	3.2. Vinītavatthu	5	
PA_bu-vb_pj3:5.1.1	Tena kho pana samayena aññataro bhikkhu gilāno hoti.	5	
PA_bu-vb_pj3:5.1.2	Tassa bhikkhū kāruññena maraṇavaṇṇaṁ saṁvaṇṇesuṁ.	5	
PA_bu-vb_pj3:5.1.3	So bhikkhu kālamakāsi.	5	
PA_bu-vb_pj3:5.1.4	Tesaṁ kukkuccaṁ ahosi “bhagavatā sikkhāpadaṁ paññattaṁ, kacci nu kho mayaṁ pārājikaṁ āpattiṁ āpannā”ti?	5	
PA_bu-vb_pj3:5.1.5	Bhagavato etamatthaṁ ārocesuṁ.	5	
PA_bu-vb_pj3:5.1.6	“Āpattiṁ tumhe, bhikkhave, āpannā pārājikan”ti.	5	
PA_bu-vb_pj3:5.2.1	Tena kho pana samayena aññataro piṇḍacāriko bhikkhu pīṭhake pilotikāya paṭicchannaṁ dārakaṁ nisīdanto ottharitvā māresi.	5	
PA_bu-vb_pj3:5.2.2	Tassa kukkuccaṁ ahosi “bhagavatā sikkhāpadaṁ paññattaṁ, kacci nu kho ahaṁ pārājikaṁ āpattiṁ āpanno”ti?	5	
PA_bu-vb_pj3:5.2.3	Bhagavato etamatthaṁ ārocesi.	5	
PA_bu-vb_pj3:5.2.4	“Anāpatti, bhikkhu, pārājikassa.	5	
PA_bu-vb_pj3:5.2.5	Na ca, bhikkhave, appaṭivekkhitvā āsane nisīditabbaṁ; yo nisīdeyya, āpatti dukkaṭassā”ti.	5	
PA_bu-vb_pj3:5.3.1	Tena kho pana samayena aññataro bhikkhu bhattagge antaraghare āsanaṁ paññapento musale ussite ekaṁ musalaṁ aggahesi.	5	
PA_bu-vb_pj3:5.3.2	Dutiyo musalo paripatitvā aññatarassa dārakassa matthake avatthāsi.	5	
PA_bu-vb_pj3:5.3.3	So kālamakāsi.	5	
PA_bu-vb_pj3:5.3.4	Tassa kukkuccaṁ ahosi …pe…	5	
PA_bu-vb_pj3:5.3.5	“kiṁcitto tvaṁ, bhikkhū”ti?	5	
PA_bu-vb_pj3:5.3.6	“Asañcicca ahaṁ, bhagavā”ti.	5	
PA_bu-vb_pj3:5.3.7	“Anāpatti, bhikkhu, asañciccā”ti.	5	
PA_bu-vb_pj3:5.3.8	Tena kho pana samayena aññataro bhikkhu bhattagge antaraghare āsanaṁ paññapento udukkhalabhaṇḍikaṁ akkamitvā pavaṭṭesi.	5	
PA_bu-vb_pj3:5.3.9	Aññataraṁ dārakaṁ ottharitvā māresi.	5	
PA_bu-vb_pj3:5.3.10	Tassa kukkuccaṁ ahosi …pe…	5	
PA_bu-vb_pj3:5.3.11	“anāpatti, bhikkhu, asañciccā”ti.	5	
PA_bu-vb_pj3:5.4.1	Tena kho pana samayena pitāputtā bhikkhūsu pabbajitā honti.	5	
PA_bu-vb_pj3:5.4.2	Kāle ārocite putto pitaraṁ etadavoca—	5	
PA_bu-vb_pj3:5.4.3	“gaccha, bhante, saṅgho taṁ patimānetī”ti	5	
PA_bu-vb_pj3:5.4.4	piṭṭhiyaṁ gahetvā paṇāmesi.	5	
PA_bu-vb_pj3:5.4.5	So papatitvā kālamakāsi.	5	
PA_bu-vb_pj3:5.4.6	Tassa kukkuccaṁ ahosi …pe…	5	
PA_bu-vb_pj3:5.4.7	“kiṁcitto tvaṁ, bhikkhū”ti?	5	
PA_bu-vb_pj3:5.4.8	“Nāhaṁ, bhagavā, maraṇādhippāyo”ti.	5	
PA_bu-vb_pj3:5.4.9	“Anāpatti, bhikkhu, namaraṇādhippāyassā”ti.	5	
PA_bu-vb_pj3:5.4.10	Tena kho pana samayena pitāputtā bhikkhūsu pabbajitā honti.	5	
PA_bu-vb_pj3:5.4.11	Kāle ārocite putto pitaraṁ etadavoca—	5	
PA_bu-vb_pj3:5.4.12	“gaccha, bhante, saṅgho taṁ patimānetī”ti	5	
PA_bu-vb_pj3:5.4.13	maraṇādhippāyo piṭṭhiyaṁ gahetvā paṇāmesi.	5	
PA_bu-vb_pj3:5.4.14	So papatitvā kālamakāsi.	5	
PA_bu-vb_pj3:5.4.15	Tassa kukkuccaṁ ahosi …pe…	5	
PA_bu-vb_pj3:5.4.16	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.4.17	Tena kho pana samayena pitāputtā bhikkhūsu pabbajitā honti.	5	
PA_bu-vb_pj3:5.4.18	Kāle ārocite putto pitaraṁ etadavoca—	5	
PA_bu-vb_pj3:5.4.19	“gaccha, bhante, saṅgho taṁ patimānetī”ti	5	
PA_bu-vb_pj3:5.4.20	maraṇādhippāyo piṭṭhiyaṁ gahetvā paṇāmesi.	5	
PA_bu-vb_pj3:5.4.21	So papatitvā na kālamakāsi.	5	
PA_bu-vb_pj3:5.4.22	Tassa kukkuccaṁ ahosi …pe…	5	
PA_bu-vb_pj3:5.4.23	“anāpatti, bhikkhu, pārājikassa;	5	
PA_bu-vb_pj3:5.4.24	āpatti thullaccayassā”ti.	5	
PA_bu-vb_pj3:5.5.1	Tena kho pana samayena aññatarassa bhikkhuno bhuñjantassa maṁsaṁ kaṇṭhe vilaggaṁ hoti.	5	
PA_bu-vb_pj3:5.5.2	Aññataro bhikkhu tassa bhikkhuno gīvāyaṁ pahāraṁ adāsi.	5	
PA_bu-vb_pj3:5.5.3	Salohitaṁ maṁsaṁ pati.	5	
PA_bu-vb_pj3:5.5.4	So bhikkhu kālamakāsi.	5	
PA_bu-vb_pj3:5.5.5	Tassa kukkuccaṁ ahosi …pe…	5	
PA_bu-vb_pj3:5.5.6	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.5.7	Tena kho pana samayena aññatarassa bhikkhuno bhuñjantassa maṁsaṁ kaṇṭhe vilaggaṁ hoti.	5	
PA_bu-vb_pj3:5.5.8	Aññataro bhikkhu maraṇādhippāyo tassa bhikkhuno gīvāyaṁ pahāraṁ adāsi.	5	
PA_bu-vb_pj3:5.5.9	Salohitaṁ maṁsaṁ pati.	5	
PA_bu-vb_pj3:5.5.10	So bhikkhu kālamakāsi.	5	
PA_bu-vb_pj3:5.5.11	Tassa kukkuccaṁ ahosi …pe…	5	
PA_bu-vb_pj3:5.5.12	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.5.13	Tena kho pana samayena aññatarassa bhikkhuno bhuñjantassa maṁsaṁ kaṇṭhe vilaggaṁ hoti.	5	
PA_bu-vb_pj3:5.5.14	Aññataro bhikkhu maraṇādhippāyo tassa bhikkhuno gīvāyaṁ pahāraṁ adāsi.	5	
PA_bu-vb_pj3:5.5.15	Salohitaṁ maṁsaṁ pati.	5	
PA_bu-vb_pj3:5.5.16	So bhikkhu na kālamakāsi.	5	
PA_bu-vb_pj3:5.5.17	Tassa kukkuccaṁ ahosi …pe…	5	
PA_bu-vb_pj3:5.5.18	“anāpatti, bhikkhu, pārājikassa;	5	
PA_bu-vb_pj3:5.5.19	āpatti thullaccayassā”ti.	5	
PA_bu-vb_pj3:5.6.1	Tena kho pana samayena aññataro piṇḍacāriko bhikkhu visagataṁ piṇḍapātaṁ labhitvā paṭikkamanaṁ haritvā bhikkhūnaṁ aggakārikaṁ adāsi.	5	
PA_bu-vb_pj3:5.6.2	Te bhikkhū kālamakaṁsu.	5	
PA_bu-vb_pj3:5.6.3	Tassa kukkuccaṁ ahosi …pe…	5	
PA_bu-vb_pj3:5.6.4	“kiṁcitto tvaṁ, bhikkhū”ti?	5	
PA_bu-vb_pj3:5.6.5	“Nāhaṁ, bhagavā, jānāmī”ti.	5	
PA_bu-vb_pj3:5.6.6	“Anāpatti, bhikkhu, ajānantassā”ti.	5	
PA_bu-vb_pj3:5.6.7	Tena kho pana samayena aññataro bhikkhu vīmaṁsādhippāyo aññatarassa bhikkhuno visaṁ adāsi.	5	
PA_bu-vb_pj3:5.6.8	So bhikkhu kālamakāsi.	5	
PA_bu-vb_pj3:5.6.9	Tassa kukkuccaṁ ahosi …pe…	5	
PA_bu-vb_pj3:5.6.10	“kiṁcitto tvaṁ, bhikkhū”ti?	5	
PA_bu-vb_pj3:5.6.11	“Vīmaṁsādhippāyo ahaṁ, bhagavā”ti.	5	
PA_bu-vb_pj3:5.6.12	“Anāpatti, bhikkhu, pārājikassa;	5	
PA_bu-vb_pj3:5.6.13	āpatti thullaccayassā”ti.	5	
PA_bu-vb_pj3:5.7.1	Tena kho pana samayena āḷavakā bhikkhū vihāravatthuṁ karonti.	5	
PA_bu-vb_pj3:5.7.2	Aññataro bhikkhu heṭṭhā hutvā silaṁ uccāresi.	5	
PA_bu-vb_pj3:5.7.3	Uparimena bhikkhunā duggahitā silā heṭṭhimassa bhikkhuno matthake avatthāsi.	5	
PA_bu-vb_pj3:5.7.4	So bhikkhu kālamakāsi.	5	
PA_bu-vb_pj3:5.7.5	Tassa kukkuccaṁ ahosi …pe…	5	
PA_bu-vb_pj3:5.7.6	“anāpatti, bhikkhu, asañciccā”ti.	5	
PA_bu-vb_pj3:5.7.7	Tena kho pana samayena āḷavakā bhikkhū vihāravatthuṁ karonti.	5	
PA_bu-vb_pj3:5.7.8	Aññataro bhikkhu heṭṭhā hutvā silaṁ uccāresi.	5	
PA_bu-vb_pj3:5.7.9	Uparimo bhikkhu maraṇādhippāyo heṭṭhimassa bhikkhuno matthake silaṁ muñci.	5	
PA_bu-vb_pj3:5.7.10	So bhikkhu kālamakāsi …pe…	5	
PA_bu-vb_pj3:5.7.11	so bhikkhu na kālamakāsi.	5	
PA_bu-vb_pj3:5.7.12	Tassa kukkuccaṁ ahosi …pe…	5	
PA_bu-vb_pj3:5.7.13	“anāpatti, bhikkhu, pārājikassa;	5	
PA_bu-vb_pj3:5.7.14	āpatti thullaccayassā”ti.	5	
PA_bu-vb_pj3:5.8.1	Tena kho pana samayena āḷavakā bhikkhū vihārassa kuṭṭaṁ uṭṭhāpenti.	5	
PA_bu-vb_pj3:5.8.2	Aññataro bhikkhu heṭṭhā hutvā iṭṭhakaṁ uccāresi.	5	
PA_bu-vb_pj3:5.8.3	Uparimena bhikkhunā duggahitā iṭṭhakā heṭṭhimassa bhikkhuno matthake avatthāsi.	5	
PA_bu-vb_pj3:5.8.4	So bhikkhu kālamakāsi.	5	
PA_bu-vb_pj3:5.8.5	Tassa kukkuccaṁ ahosi …pe…	5	
PA_bu-vb_pj3:5.8.6	“anāpatti, bhikkhu, asañciccā”ti.	5	
PA_bu-vb_pj3:5.8.7	Tena kho pana samayena āḷavakā bhikkhū vihārassa kuṭṭaṁ uṭṭhāpenti.	5	
PA_bu-vb_pj3:5.8.8	Aññataro bhikkhu heṭṭhā hutvā iṭṭhakaṁ uccāresi.	5	
PA_bu-vb_pj3:5.8.9	Uparimo bhikkhu maraṇādhippāyo heṭṭhimassa bhikkhuno matthake iṭṭhakaṁ muñci.	5	
PA_bu-vb_pj3:5.8.10	So bhikkhu kālamakāsi …pe…	5	
PA_bu-vb_pj3:5.8.11	so bhikkhu na kālamakāsi.	5	
PA_bu-vb_pj3:5.8.12	Tassa kukkuccaṁ ahosi …pe…	5	
PA_bu-vb_pj3:5.8.13	“anāpatti, bhikkhu, pārājikassa;	5	
PA_bu-vb_pj3:5.8.14	āpatti thullaccayassā”ti.	5	
PA_bu-vb_pj3:5.9.1	Tena kho pana samayena āḷavakā bhikkhū navakammaṁ karonti.	5	
PA_bu-vb_pj3:5.9.2	Aññataro bhikkhu heṭṭhā hutvā vāsiṁ uccāresi.	5	
PA_bu-vb_pj3:5.9.3	Uparimena bhikkhunā duggahitā vāsī heṭṭhimassa bhikkhuno matthake avatthāsi.	5	
PA_bu-vb_pj3:5.9.4	So bhikkhu kālamakāsi.	5	
PA_bu-vb_pj3:5.9.5	Tassa kukkuccaṁ ahosi …pe…	5	
PA_bu-vb_pj3:5.9.6	“anāpatti, bhikkhu, asañciccā”ti.	5	
PA_bu-vb_pj3:5.9.7	Tena kho pana samayena āḷavakā bhikkhū navakammaṁ karonti.	5	
PA_bu-vb_pj3:5.9.8	Aññataro bhikkhu heṭṭhā hutvā vāsiṁ uccāresi.	5	
PA_bu-vb_pj3:5.9.9	Uparimo bhikkhu maraṇādhippāyo heṭṭhimassa bhikkhuno matthake vāsiṁ muñci.	5	
PA_bu-vb_pj3:5.9.10	So bhikkhu kālamakāsi …pe…	5	
PA_bu-vb_pj3:5.9.11	so bhikkhu na kālamakāsi.	5	
PA_bu-vb_pj3:5.9.12	Tassa kukkuccaṁ ahosi …pe…	5	
PA_bu-vb_pj3:5.9.13	“anāpatti, bhikkhu, pārājikassa;	5	
PA_bu-vb_pj3:5.9.14	āpatti thullaccayassā”ti.	5	
PA_bu-vb_pj3:5.10.1	Tena kho pana samayena āḷavakā bhikkhū navakammaṁ karonti.	5	
PA_bu-vb_pj3:5.10.2	Aññataro bhikkhu heṭṭhā hutvā gopānasiṁ uccāresi.	5	
PA_bu-vb_pj3:5.10.3	Uparimena bhikkhunā duggahitā gopānasī heṭṭhimassa bhikkhuno matthake avatthāsi.	5	
PA_bu-vb_pj3:5.10.4	So bhikkhu kālamakāsi.	5	
PA_bu-vb_pj3:5.10.5	Tassa kukkuccaṁ ahosi …pe…	5	
PA_bu-vb_pj3:5.10.6	“anāpatti, bhikkhu, asañciccā”ti.	5	
PA_bu-vb_pj3:5.10.7	Tena kho pana samayena āḷavakā bhikkhū navakammaṁ karonti.	5	
PA_bu-vb_pj3:5.10.8	Aññataro bhikkhu heṭṭhā hutvā gopānasiṁ uccāresi.	5	
PA_bu-vb_pj3:5.10.9	Uparimo bhikkhu maraṇādhippāyo heṭṭhimassa bhikkhuno matthake gopānasiṁ muñci.	5	
PA_bu-vb_pj3:5.10.10	So bhikkhu kālamakāsi …pe…	5	
PA_bu-vb_pj3:5.10.11	so bhikkhu na kālamakāsi.	5	
PA_bu-vb_pj3:5.10.12	Tassa kukkuccaṁ ahosi …pe…	5	
PA_bu-vb_pj3:5.10.13	“anāpatti, bhikkhu, pārājikassa;	5	
PA_bu-vb_pj3:5.10.14	āpatti thullaccayassā”ti.	5	
PA_bu-vb_pj3:5.11.1	Tena kho pana samayena āḷavakā bhikkhū navakammaṁ karontā aṭṭakaṁ bandhanti.	5	
PA_bu-vb_pj3:5.11.2	Aññataro bhikkhu aññataraṁ bhikkhuṁ etadavoca—	5	
PA_bu-vb_pj3:5.11.3	“āvuso, atraṭṭhito bandhāhī”ti.	5	
PA_bu-vb_pj3:5.11.4	So tatraṭṭhito bandhanto paripatitvā kālamakāsi.	5	
PA_bu-vb_pj3:5.11.5	Tassa kukkuccaṁ ahosi …pe…	5	
PA_bu-vb_pj3:5.11.6	“kiṁcitto tvaṁ, bhikkhū”ti?	5	
PA_bu-vb_pj3:5.11.7	“Nāhaṁ, bhagavā, maraṇādhippāyo”ti.	5	
PA_bu-vb_pj3:5.11.8	“Anāpatti, bhikkhu, namaraṇādhippāyassā”ti.	5	
PA_bu-vb_pj3:5.11.9	Tena kho pana samayena āḷavakā bhikkhū navakammaṁ karontā aṭṭakaṁ bandhanti.	5	
PA_bu-vb_pj3:5.11.10	Aññataro bhikkhu maraṇādhippāyo aññataraṁ bhikkhuṁ etadavoca—	5	
PA_bu-vb_pj3:5.11.11	“āvuso, atraṭṭhito bandhāhī”ti.	5	
PA_bu-vb_pj3:5.11.12	So tatraṭṭhito bandhanto paripatitvā kālamakāsi …pe…	5	
PA_bu-vb_pj3:5.11.13	paripatitvā na kālamakāsi.	5	
PA_bu-vb_pj3:5.11.14	Tassa kukkuccaṁ ahosi …pe…	5	
PA_bu-vb_pj3:5.11.15	“anāpatti, bhikkhu, pārājikassa;	5	
PA_bu-vb_pj3:5.11.16	āpatti thullaccayassā”ti.	5	
PA_bu-vb_pj3:5.12.1	Tena kho pana samayena aññataro bhikkhu vihāraṁ chādetvā otarati.	5	
PA_bu-vb_pj3:5.12.2	Aññataro bhikkhu taṁ bhikkhuṁ etadavoca—	5	
PA_bu-vb_pj3:5.12.3	“āvuso, ito otarāhī”ti.	5	
PA_bu-vb_pj3:5.12.4	So tena otaranto paripatitvā kālamakāsi.	5	
PA_bu-vb_pj3:5.12.5	Tassa kukkuccaṁ ahosi …pe…	5	
PA_bu-vb_pj3:5.12.6	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.12.7	Tena kho pana samayena aññataro bhikkhu vihāraṁ chādetvā otarati.	5	
PA_bu-vb_pj3:5.12.8	Aññataro bhikkhu maraṇādhippāyo taṁ bhikkhuṁ etadavoca—	5	
PA_bu-vb_pj3:5.12.9	“āvuso, ito otarāhī”ti.	5	
PA_bu-vb_pj3:5.12.10	So tena otaranto paripatitvā kālamakāsi …pe…	5	
PA_bu-vb_pj3:5.12.11	paripatitvā na kālamakāsi.	5	
PA_bu-vb_pj3:5.12.12	Tassa kukkuccaṁ ahosi …pe…	5	
PA_bu-vb_pj3:5.12.13	“anāpatti, bhikkhu, pārājikassa;	5	
PA_bu-vb_pj3:5.12.14	āpatti thullaccayassā”ti.	5	
PA_bu-vb_pj3:5.13.1	Tena kho pana samayena aññataro bhikkhu anabhiratiyā pīḷito gijjhakūṭaṁ pabbataṁ abhiruhitvā papāte papatanto aññataraṁ vilīvakāraṁ ottharitvā māresi.	5	
PA_bu-vb_pj3:5.13.2	Tassa kukkuccaṁ ahosi …pe…	5	
PA_bu-vb_pj3:5.13.3	“anāpatti, bhikkhu, pārājikassa.	5	
PA_bu-vb_pj3:5.13.4	Na ca, bhikkhave, attānaṁ pātetabbaṁ. Yo pāteyya, āpatti dukkaṭassā”ti.	5	
PA_bu-vb_pj3:5.13.5	Tena kho pana samayena chabbaggiyā bhikkhū gijjhakūṭaṁ pabbataṁ abhiruhitvā davāya silaṁ pavijjhiṁsu.	5	
PA_bu-vb_pj3:5.13.6	Sā aññataraṁ gopālakaṁ ottharitvā māresi.	5	
PA_bu-vb_pj3:5.13.7	Tesaṁ kukkuccaṁ ahosi …pe…	5	
PA_bu-vb_pj3:5.13.8	“anāpatti, bhikkhave, pārājikassa.	5	
PA_bu-vb_pj3:5.13.9	Na ca, bhikkhave, davāya silā pavijjhitabbā. Yo pavijjheyya, āpatti dukkaṭassā”ti.	5	
PA_bu-vb_pj3:5.14.1	Tena kho pana samayena aññataro bhikkhu gilāno hoti.	5	
PA_bu-vb_pj3:5.14.2	Taṁ bhikkhū sedesuṁ.	5	
PA_bu-vb_pj3:5.14.3	So bhikkhu kālamakāsi.	5	
PA_bu-vb_pj3:5.14.4	Tesaṁ kukkuccaṁ ahosi …pe…	5	
PA_bu-vb_pj3:5.14.5	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.14.6	Tena kho pana samayena aññataro bhikkhu gilāno hoti.	5	
PA_bu-vb_pj3:5.14.7	Taṁ bhikkhū maraṇādhippāyā sedesuṁ.	5	
PA_bu-vb_pj3:5.14.8	So bhikkhu kālamakāsi. …pe…	5	
PA_bu-vb_pj3:5.14.9	So bhikkhu na kālamakāsi.	5	
PA_bu-vb_pj3:5.14.10	Tesaṁ kukkuccaṁ ahosi …pe…	5	
PA_bu-vb_pj3:5.14.11	“anāpatti, bhikkhave, pārājikassa;	5	
PA_bu-vb_pj3:5.14.12	āpatti thullaccayassā”ti.	5	
PA_bu-vb_pj3:5.15.1	Tena kho pana samayena aññatarassa bhikkhuno sīsābhitāpo hoti.	5	
PA_bu-vb_pj3:5.15.2	Tassa bhikkhū natthuṁ adaṁsu.	5	
PA_bu-vb_pj3:5.15.3	So bhikkhu kālamakāsi.	5	
PA_bu-vb_pj3:5.15.4	Tesaṁ kukkuccaṁ ahosi …pe…	5	
PA_bu-vb_pj3:5.15.5	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.15.6	Tena kho pana samayena aññatarassa bhikkhuno sīsābhitāpo hoti.	5	
PA_bu-vb_pj3:5.15.7	Tassa bhikkhū maraṇādhippāyā natthuṁ adaṁsu.	5	
PA_bu-vb_pj3:5.15.8	So bhikkhu kālamakāsi …pe…	5	
PA_bu-vb_pj3:5.15.9	so bhikkhu na kālamakāsi.	5	
PA_bu-vb_pj3:5.15.10	Tesaṁ kukkuccaṁ ahosi …pe…	5	
PA_bu-vb_pj3:5.15.11	“anāpatti, bhikkhave, pārājikassa;	5	
PA_bu-vb_pj3:5.15.12	āpatti thullaccayassā”ti.	5	
PA_bu-vb_pj3:5.16.1	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.2	Taṁ bhikkhū sambāhesuṁ.	5	
PA_bu-vb_pj3:5.16.3	So bhikkhu kālamakāsi.	5	
PA_bu-vb_pj3:5.16.4	Tesaṁ kukkuccaṁ ahosi …pe…	5	
PA_bu-vb_pj3:5.16.5	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.16.6	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.7	Taṁ bhikkhū maraṇādhippāyā sambāhesuṁ.	5	
PA_bu-vb_pj3:5.16.8	So bhikkhu kālamakāsi …pe…	5	
PA_bu-vb_pj3:5.16.9	so bhikkhu na kālamakāsi.	5	
PA_bu-vb_pj3:5.16.10	Tesaṁ kukkuccaṁ ahosi …pe…	5	
PA_bu-vb_pj3:5.16.11	“anāpatti, bhikkhave, pārājikassa;	5	
PA_bu-vb_pj3:5.16.12	āpatti thullaccayassā”ti.	5	
PA_bu-vb_pj3:5.16.13	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.14	Taṁ bhikkhū nhāpesuṁ.	5	
PA_bu-vb_pj3:5.16.15	So bhikkhu kālamakāsi.	5	
PA_bu-vb_pj3:5.16.16	Tesaṁ kukkuccaṁ ahosi …pe…	5	
PA_bu-vb_pj3:5.16.17	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.16.18	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.19	Taṁ bhikkhū maraṇādhippāyā nhāpesuṁ.	5	
PA_bu-vb_pj3:5.16.20	So bhikkhu kālamakāsi …pe…	5	
PA_bu-vb_pj3:5.16.21	so bhikkhu na kālamakāsi.	5	
PA_bu-vb_pj3:5.16.22	Tesaṁ kukkuccaṁ ahosi …pe…	5	
PA_bu-vb_pj3:5.16.23	“anāpatti, bhikkhave, pārājikassa;	5	
PA_bu-vb_pj3:5.16.24	āpatti thullaccayassā”ti.	5	
PA_bu-vb_pj3:5.16.25	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.26	Taṁ bhikkhū telena abbhañjiṁsu.	5	
PA_bu-vb_pj3:5.16.27	So bhikkhu kālamakāsi.	5	
PA_bu-vb_pj3:5.16.28	Tesaṁ kukkuccaṁ ahosi …pe…	5	
PA_bu-vb_pj3:5.16.29	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.16.30	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.31	Taṁ bhikkhū maraṇādhippāyā telena abbhañjiṁsu.	5	
PA_bu-vb_pj3:5.16.32	So bhikkhu kālamakāsi …pe…	5	
PA_bu-vb_pj3:5.16.33	so bhikkhu na kālamakāsi.	5	
PA_bu-vb_pj3:5.16.34	Tesaṁ kukkuccaṁ ahosi …pe…	5	
PA_bu-vb_pj3:5.16.35	“anāpatti, bhikkhave, pārājikassa;	5	
PA_bu-vb_pj3:5.16.36	āpatti thullaccayassā”ti.	5	
PA_bu-vb_pj3:5.16.37	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.38	Taṁ bhikkhū uṭṭhāpesuṁ.	5	
PA_bu-vb_pj3:5.16.39	So bhikkhu kālamakāsi.	5	
PA_bu-vb_pj3:5.16.40	Tesaṁ kukkuccaṁ ahosi …pe…	5	
PA_bu-vb_pj3:5.16.41	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.16.42	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.43	Taṁ bhikkhū maraṇādhippāyā uṭṭhāpesuṁ.	5	
PA_bu-vb_pj3:5.16.44	So bhikkhu kālamakāsi …pe…	5	
PA_bu-vb_pj3:5.16.45	so bhikkhu na kālamakāsi.	5	
PA_bu-vb_pj3:5.16.46	Tesaṁ kukkuccaṁ ahosi …pe…	5	
PA_bu-vb_pj3:5.16.47	“anāpatti, bhikkhave, pārājikassa;	5	
PA_bu-vb_pj3:5.16.48	āpatti thullaccayassā”ti.	5	
PA_bu-vb_pj3:5.16.49	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.50	Taṁ bhikkhū nipātesuṁ.	5	
PA_bu-vb_pj3:5.16.51	So bhikkhu kālamakāsi.	5	
PA_bu-vb_pj3:5.16.52	Tesaṁ kukkuccaṁ ahosi …pe…	5	
PA_bu-vb_pj3:5.16.53	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.16.54	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.55	Taṁ bhikkhū maraṇādhippāyā nipātesuṁ.	5	
PA_bu-vb_pj3:5.16.56	So bhikkhu kālamakāsi …pe…	5	
PA_bu-vb_pj3:5.16.57	so bhikkhu na kālamakāsi.	5	
PA_bu-vb_pj3:5.16.58	Tesaṁ kukkuccaṁ ahosi …pe…	5	
PA_bu-vb_pj3:5.16.59	“anāpatti, bhikkhave, pārājikassa;	5	
PA_bu-vb_pj3:5.16.60	āpatti thullaccayassā”ti.	5	
PA_bu-vb_pj3:5.16.61	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.62	Tassa bhikkhū annaṁ adaṁsu.	5	
PA_bu-vb_pj3:5.16.63	So bhikkhu kālamakāsi.	5	
PA_bu-vb_pj3:5.16.64	Tesaṁ kukkuccaṁ ahosi …pe…	5	
PA_bu-vb_pj3:5.16.65	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.16.66	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.67	Tassa bhikkhū maraṇādhippāyā annaṁ adaṁsu.	5	
PA_bu-vb_pj3:5.16.68	So bhikkhu kālamakāsi …pe…	5	
PA_bu-vb_pj3:5.16.69	so bhikkhu na kālamakāsi.	5	
PA_bu-vb_pj3:5.16.70	Tesaṁ kukkuccaṁ ahosi …pe…	5	
PA_bu-vb_pj3:5.16.71	“anāpatti, bhikkhave, pārājikassa;	5	
PA_bu-vb_pj3:5.16.72	āpatti thullaccayassā”ti.	5	
PA_bu-vb_pj3:5.16.73	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.74	Tassa bhikkhu pānaṁ adaṁsu.	5	
PA_bu-vb_pj3:5.16.75	So bhikkhu kālamakāsi.	5	
PA_bu-vb_pj3:5.16.76	Tesaṁ kukkuccaṁ ahosi …pe…	5	
PA_bu-vb_pj3:5.16.77	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.16.78	Tena kho pana samayena aññataro bhikkhu gilāno hoti.	5	
PA_bu-vb_pj3:5.16.79	Tassa bhikkhū maraṇādhippāyā pānaṁ adaṁsu.	5	
PA_bu-vb_pj3:5.16.80	So bhikkhu kālamakāsi …pe…	5	
PA_bu-vb_pj3:5.16.81	so bhikkhu na kālamakāsi.	5	
PA_bu-vb_pj3:5.16.82	Tesaṁ kukkuccaṁ ahosi …pe…	5	
PA_bu-vb_pj3:5.16.83	“anāpatti, bhikkhave, pārājikassa;	5	
PA_bu-vb_pj3:5.16.84	āpatti thullaccayassā”ti.	5	
PA_bu-vb_pj3:5.17.1	Tena kho pana samayena aññatarā itthī pavutthapatikā jārena gabbhinī hoti.	5	
PA_bu-vb_pj3:5.17.2	Sā kulūpakaṁ bhikkhuṁ etadavoca—	5	
PA_bu-vb_pj3:5.17.3	“iṅghāyya, gabbhapātanaṁ jānāhī”ti.	5	
PA_bu-vb_pj3:5.17.4	“Suṭṭhu, bhaginī”ti	5	
PA_bu-vb_pj3:5.17.5	tassā gabbhapātanaṁ adāsi.	5	
PA_bu-vb_pj3:5.17.6	Dārako kālamakāsi.	5	
PA_bu-vb_pj3:5.17.7	Tassa kukkuccaṁ ahosi …pe…	5	
PA_bu-vb_pj3:5.17.8	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.18.1	Tena kho pana samayena aññatarassa purisassa dve pajāpatiyo honti—	5	
PA_bu-vb_pj3:5.18.2	ekā vañjhā, ekā vijāyinī.	5	
PA_bu-vb_pj3:5.18.3	Vañjhā itthī kulūpakaṁ bhikkhuṁ etadavoca—	5	
PA_bu-vb_pj3:5.18.4	“sace sā, bhante, vijāyissati sabbassa kuṭumbassa issarā bhavissati.	5	
PA_bu-vb_pj3:5.18.5	Iṅghāyya, tassā gabbhapātanaṁ jānāhī”ti.	5	
PA_bu-vb_pj3:5.18.6	“Suṭṭhu, bhaginī”ti	5	
PA_bu-vb_pj3:5.18.7	tassā gabbhapātanaṁ adāsi.	5	
PA_bu-vb_pj3:5.18.8	Dārako kālamakāsi,	5	
PA_bu-vb_pj3:5.18.9	mātā na kālamakāsi.	5	
PA_bu-vb_pj3:5.18.10	Tassa kukkuccaṁ ahosi …pe…	5	
PA_bu-vb_pj3:5.18.11	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.18.12	Tena kho pana samayena aññatarassa purisassa dve pajāpatiyo honti—	5	
PA_bu-vb_pj3:5.18.13	ekā vañjhā, ekā vijāyinī.	5	
PA_bu-vb_pj3:5.18.14	Vañjhā itthī kulūpakaṁ bhikkhuṁ etadavoca—	5	
PA_bu-vb_pj3:5.18.15	“sace sā, bhante, vijāyissati sabbassa kuṭumbassa issarā bhavissati.	5	
PA_bu-vb_pj3:5.18.16	Iṅghāyya, tassā gabbhapātanaṁ jānāhī”ti.	5	
PA_bu-vb_pj3:5.18.17	“Suṭṭhu, bhaginī”ti	5	
PA_bu-vb_pj3:5.18.18	tassā gabbhapātanaṁ adāsi.	5	
PA_bu-vb_pj3:5.18.19	Mātā kālamakāsi,	5	
PA_bu-vb_pj3:5.18.20	dārako na kālamakāsi.	5	
PA_bu-vb_pj3:5.18.21	Tassa kukkuccaṁ ahosi …pe…	5	
PA_bu-vb_pj3:5.18.22	“anāpatti, bhikkhu, pārājikassa;	5	
PA_bu-vb_pj3:5.18.23	āpatti thullaccayassā”ti.	5	
PA_bu-vb_pj3:5.18.24	Tena kho pana samayena aññatarassa purisassa dve pajāpatiyo honti—	5	
PA_bu-vb_pj3:5.18.25	ekā vañjhā, ekā vijāyinī.	5	
PA_bu-vb_pj3:5.18.26	Vañjhā itthī kulūpakaṁ bhikkhuṁ etadavoca—	5	
PA_bu-vb_pj3:5.18.27	“sace sā, bhante, vijāyissati sabbassa kuṭumbassa issarā bhavissati.	5	
PA_bu-vb_pj3:5.18.28	Iṅghāyya, tassā gabbhapātanaṁ jānāhī”ti.	5	
PA_bu-vb_pj3:5.18.29	“Suṭṭhu, bhaginī”ti	5	
PA_bu-vb_pj3:5.18.30	tassā gabbhapātanaṁ adāsi.	5	
PA_bu-vb_pj3:5.18.31	Ubho kālamakaṁsu …pe…	5	
PA_bu-vb_pj3:5.18.32	ubho na kālamakaṁsu.	5	
PA_bu-vb_pj3:5.18.33	Tassa kukkuccaṁ ahosi …pe…	5	
PA_bu-vb_pj3:5.18.34	“anāpatti, bhikkhu, pārājikassa;	5	
PA_bu-vb_pj3:5.18.35	āpatti thullaccayassā”ti.	5	
PA_bu-vb_pj3:5.19.1	Tena kho pana samayena aññatarā gabbhinī itthī kulūpakaṁ bhikkhuṁ etadavoca—	5	
PA_bu-vb_pj3:5.19.2	“iṅghāyya, gabbhapātanaṁ jānāhī”ti.	5	
PA_bu-vb_pj3:5.19.3	“Tena hi, bhagini, maddassū”ti.	5	
PA_bu-vb_pj3:5.19.4	Sā maddāpetvā gabbhaṁ pātesi.	5	
PA_bu-vb_pj3:5.19.5	Tassa kukkuccaṁ ahosi …pe…	5	
PA_bu-vb_pj3:5.19.6	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.19.7	Tena kho pana samayena aññatarā gabbhinī itthī kulūpakaṁ bhikkhuṁ etadavoca—	5	
PA_bu-vb_pj3:5.19.8	“iṅghāyya, gabbhapātanaṁ jānāhī”ti.	5	
PA_bu-vb_pj3:5.19.9	“Tena hi, bhagini, tāpehī”ti.	5	
PA_bu-vb_pj3:5.19.10	Sā tāpetvā gabbhaṁ pātesi.	5	
PA_bu-vb_pj3:5.19.11	Tassa kukkuccaṁ ahosi …pe…	5	
PA_bu-vb_pj3:5.19.12	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.20.1	Tena kho pana samayena aññatarā vañjhā itthī kulūpakaṁ bhikkhuṁ etadavoca—	5	
PA_bu-vb_pj3:5.20.2	“iṅghāyya, bhesajjaṁ jānāhi yenāhaṁ vijāyeyyan”ti.	5	
PA_bu-vb_pj3:5.20.3	“Suṭṭhu, bhaginī”ti	5	
PA_bu-vb_pj3:5.20.4	tassā bhesajjaṁ adāsi.	5	
PA_bu-vb_pj3:5.20.5	Sā kālamakāsi.	5	
PA_bu-vb_pj3:5.20.6	Tassa kukkuccaṁ ahosi …pe…	5	
PA_bu-vb_pj3:5.20.7	“anāpatti, bhikkhu, pārājikassa;	5	
PA_bu-vb_pj3:5.20.8	āpatti dukkaṭassā”ti.	5	
PA_bu-vb_pj3:5.21.1	Tena kho pana samayena aññatarā vijāyinī itthī kulūpakaṁ bhikkhuṁ etadavoca—	5	
PA_bu-vb_pj3:5.21.2	“iṅghāyya, bhesajjaṁ jānāhi yenāhaṁ na vijāyeyyan”ti.	5	
PA_bu-vb_pj3:5.21.3	“Suṭṭhu, bhaginī”ti tassā bhesajjaṁ adāsi.	5	
PA_bu-vb_pj3:5.21.4	Sā kālamakāsi.	5	
PA_bu-vb_pj3:5.21.5	Tassa kukkuccaṁ ahosi …pe…	5	
PA_bu-vb_pj3:5.21.6	“anāpatti, bhikkhu, pārājikassa;	5	
PA_bu-vb_pj3:5.21.7	āpatti dukkaṭassā”ti.	5	
PA_bu-vb_pj3:5.22.1	Tena kho pana samayena chabbaggiyā bhikkhū sattarasavaggiyaṁ bhikkhuṁ aṅgulipatodakena hāsesuṁ.	5	
PA_bu-vb_pj3:5.22.2	So bhikkhu uttanto anassāsako kālamakāsi.	5	
PA_bu-vb_pj3:5.22.3	Tesaṁ kukkuccaṁ ahosi …pe…	5	
PA_bu-vb_pj3:5.22.4	“anāpatti, bhikkhave, pārājikassā”ti.	5	
PA_bu-vb_pj3:5.23.1	Tena kho pana samayena sattarasavaggiyā bhikkhū chabbaggiyaṁ bhikkhuṁ kammaṁ karissāmāti ottharitvā māresuṁ.	5	
PA_bu-vb_pj3:5.23.2	Tesaṁ kukkuccaṁ ahosi …pe…	5	
PA_bu-vb_pj3:5.23.3	“anāpatti, bhikkhave, pārājikassā”ti.	5	
PA_bu-vb_pj3:5.24.1	Tena kho pana samayena aññataro bhūtavejjako bhikkhu yakkhaṁ jīvitā voropesi.	5	
PA_bu-vb_pj3:5.24.2	Tassa kukkuccaṁ ahosi …pe…	5	
PA_bu-vb_pj3:5.24.3	“anāpatti, bhikkhu, pārājikassa;	5	
PA_bu-vb_pj3:5.24.4	āpatti thullaccayassā”ti.	5	
PA_bu-vb_pj3:5.25.1	Tena kho pana samayena aññataro bhikkhu aññataraṁ bhikkhuṁ vāḷayakkhavihāraṁ pāhesi.	5	
PA_bu-vb_pj3:5.25.2	Taṁ yakkhā jīvitā voropesuṁ.	5	
PA_bu-vb_pj3:5.25.3	Tassa kukkuccaṁ ahosi …pe…	5	
PA_bu-vb_pj3:5.25.4	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.25.5	Tena kho pana samayena aññataro bhikkhu maraṇādhippāyo aññataraṁ bhikkhuṁ vāḷayakkhavihāraṁ pāhesi.	5	
PA_bu-vb_pj3:5.25.6	Taṁ yakkhā jīvitā voropesuṁ …pe…	5	
PA_bu-vb_pj3:5.25.7	taṁ yakkhā jīvitā na voropesuṁ.	5	
PA_bu-vb_pj3:5.25.8	Tassa kukkuccaṁ ahosi …pe…	5	
PA_bu-vb_pj3:5.25.9	“anāpatti, bhikkhu, pārājikassa;	5	
PA_bu-vb_pj3:5.25.10	āpatti thullaccayassā”ti.	5	
PA_bu-vb_pj3:5.26.1	Tena kho pana samayena aññataro bhikkhu aññataraṁ bhikkhuṁ vāḷakantāraṁ pāhesi.	5	
PA_bu-vb_pj3:5.26.2	Taṁ vāḷā jīvitā voropesuṁ.	5	
PA_bu-vb_pj3:5.26.3	Tassa kukkuccaṁ ahosi …pe…	5	
PA_bu-vb_pj3:5.26.4	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.26.5	Tena kho pana samayena aññataro bhikkhu maraṇādhippāyo aññataraṁ bhikkhuṁ vāḷakantāraṁ pāhesi.	5	
PA_bu-vb_pj3:5.26.6	Taṁ vāḷā jīvitā voropesuṁ …pe…	5	
PA_bu-vb_pj3:5.26.7	taṁ vāḷā jīvitā na voropesuṁ.	5	
PA_bu-vb_pj3:5.26.8	Tassa kukkuccaṁ ahosi …pe…	5	
PA_bu-vb_pj3:5.26.9	“anāpatti, bhikkhu, pārājikassa;	5	
PA_bu-vb_pj3:5.26.10	āpatti thullaccayassā”ti.	5	
PA_bu-vb_pj3:5.26.11	Tena kho pana samayena aññataro bhikkhu aññataraṁ bhikkhuṁ corakantāraṁ pāhesi.	5	
PA_bu-vb_pj3:5.26.12	Taṁ corā jīvitā voropesuṁ.	5	
PA_bu-vb_pj3:5.26.13	Tassa kukkuccaṁ ahosi …pe…	5	
PA_bu-vb_pj3:5.26.14	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.26.15	Tena kho pana samayena aññataro bhikkhu maraṇādhippāyo aññataraṁ bhikkhuṁ corakantāraṁ pāhesi.	5	
PA_bu-vb_pj3:5.26.16	Taṁ corā jīvitā voropesuṁ …pe…	5	
PA_bu-vb_pj3:5.26.17	taṁ corā jīvitā na voropesuṁ.	5	
PA_bu-vb_pj3:5.26.18	Tassa kukkuccaṁ ahosi …pe…	5	
PA_bu-vb_pj3:5.26.19	“anāpatti, bhikkhu, pārājikassa;	5	
PA_bu-vb_pj3:5.26.20	āpatti thullaccayassā”ti.	5	
PA_bu-vb_pj3:5.27.1	Tena kho pana samayena aññataro bhikkhu taṁ maññamāno taṁ jīvitā voropesi …pe…	5	
PA_bu-vb_pj3:5.27.2	taṁ maññamāno aññaṁ jīvitā voropesi …pe…	5	
PA_bu-vb_pj3:5.27.3	aññaṁ maññamāno taṁ jīvitā voropesi …pe…	5	
PA_bu-vb_pj3:5.27.4	aññaṁ maññamāno aññaṁ jīvitā voropesi.	5	
PA_bu-vb_pj3:5.27.5	Tassa kukkuccaṁ ahosi …pe…	5	
PA_bu-vb_pj3:5.27.6	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.28.1	Tena kho pana samayena aññataro bhikkhu amanussena gahito hoti.	5	
PA_bu-vb_pj3:5.28.2	Aññataro bhikkhu tassa bhikkhuno pahāraṁ adāsi.	5	
PA_bu-vb_pj3:5.28.3	So bhikkhu kālamakāsi.	5	
PA_bu-vb_pj3:5.28.4	Tassa kukkuccaṁ ahosi …pe…	5	
PA_bu-vb_pj3:5.28.5	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.28.6	Tena kho pana samayena aññataro bhikkhu amanussena gahito hoti.	5	
PA_bu-vb_pj3:5.28.7	Aññataro bhikkhu maraṇādhippāyo tassa bhikkhuno pahāraṁ adāsi.	5	
PA_bu-vb_pj3:5.28.8	So bhikkhu kālamakāsi …pe…	5	
PA_bu-vb_pj3:5.28.9	so bhikkhu na kālamakāsi.	5	
PA_bu-vb_pj3:5.28.10	Tassa kukkuccaṁ ahosi …pe…	5	
PA_bu-vb_pj3:5.28.11	“anāpatti, bhikkhu, pārājikassa;	5	
PA_bu-vb_pj3:5.28.12	āpatti thullaccayassā”ti.	5	
PA_bu-vb_pj3:5.29.1	Tena kho pana samayena aññataro bhikkhu kalyāṇakammassa saggakathaṁ kathesi.	5	
PA_bu-vb_pj3:5.29.2	So adhimutto kālamakāsi.	5	
PA_bu-vb_pj3:5.29.3	Tassa kukkuccaṁ ahosi …pe…	5	
PA_bu-vb_pj3:5.29.4	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.29.5	Tena kho pana samayena aññataro bhikkhu maraṇādhippāyo kalyāṇakammassa saggakathaṁ kathesi.	5	
PA_bu-vb_pj3:5.29.6	So adhimutto kālamakāsi …pe…	5	
PA_bu-vb_pj3:5.29.7	so adhimutto na kālamakāsi.	5	
PA_bu-vb_pj3:5.29.8	Tassa kukkuccaṁ ahosi …pe…	5	
PA_bu-vb_pj3:5.29.9	“anāpatti, bhikkhu, pārājikassa;	5	
PA_bu-vb_pj3:5.29.10	āpatti thullaccayassā”ti.	5	
PA_bu-vb_pj3:5.29.11	Tena kho pana samayena aññataro bhikkhu nerayikassa nirayakathaṁ kathesi.	5	
PA_bu-vb_pj3:5.29.12	So uttasitvā kālamakāsi.	5	
PA_bu-vb_pj3:5.29.13	Tassa kukkuccaṁ ahosi …pe…	5	
PA_bu-vb_pj3:5.29.14	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.29.15	Tena kho pana samayena aññataro bhikkhu maraṇādhippāyo nerayikassa nirayakathaṁ kathesi.	5	
PA_bu-vb_pj3:5.29.16	So uttasitvā kālamakāsi …pe…	5	
PA_bu-vb_pj3:5.29.17	so uttasitvā na kālamakāsi.	5	
PA_bu-vb_pj3:5.29.18	Tassa kukkuccaṁ ahosi …pe…	5	
PA_bu-vb_pj3:5.29.19	“anāpatti, bhikkhu, pārājikassa;	5	
PA_bu-vb_pj3:5.29.20	āpatti thullaccayassā”ti.	5	
PA_bu-vb_pj3:5.30.1	Tena kho pana samayena āḷavakā bhikkhū navakammaṁ karontā rukkhaṁ chindanti.	5	
PA_bu-vb_pj3:5.30.2	Aññataro bhikkhu aññataraṁ bhikkhuṁ etadavoca—	5	
PA_bu-vb_pj3:5.30.3	“āvuso, atraṭṭhito chindāhī”ti.	5	
PA_bu-vb_pj3:5.30.4	Taṁ tatraṭṭhitaṁ chindantaṁ rukkho ottharitvā māresi.	5	
PA_bu-vb_pj3:5.30.5	Tassa kukkuccaṁ ahosi …pe…	5	
PA_bu-vb_pj3:5.30.6	“anāpatti, bhikkhu, namaraṇādhippāyassā”ti.	5	
PA_bu-vb_pj3:5.30.7	Tena kho pana samayena āḷavakā bhikkhū navakammaṁ karontā rukkhaṁ chindanti.	5	
PA_bu-vb_pj3:5.30.8	Aññataro bhikkhu maraṇādhippāyo aññataraṁ bhikkhuṁ etadavoca—	5	
PA_bu-vb_pj3:5.30.9	“āvuso, atraṭṭhito chindāhī”ti.	5	
PA_bu-vb_pj3:5.30.10	Taṁ tatraṭṭhitaṁ chindantaṁ rukkho ottharitvā māresi …pe…	5	
PA_bu-vb_pj3:5.30.11	rukkho ottharitvā na māresi.	5	
PA_bu-vb_pj3:5.30.12	Tassa kukkuccaṁ ahosi …pe…	5	
PA_bu-vb_pj3:5.30.13	“anāpatti, bhikkhu, pārājikassa;	5	
PA_bu-vb_pj3:5.30.14	āpatti thullaccayassā”ti.	5	
PA_bu-vb_pj3:5.31.1	Tena kho pana samayena chabbaggiyā bhikkhū dāyaṁ ālimpesuṁ;	5	
PA_bu-vb_pj3:5.31.2	manussā daḍḍhā kālamakaṁsu.	5	
PA_bu-vb_pj3:5.31.3	Tesaṁ kukkuccaṁ ahosi …pe…	5	
PA_bu-vb_pj3:5.31.4	“anāpatti, bhikkhave, namaraṇādhippāyassā”ti.	5	
PA_bu-vb_pj3:5.31.5	Tena kho pana samayena chabbaggiyā bhikkhū maraṇādhippāyā dāyaṁ ālimpesuṁ.	5	
PA_bu-vb_pj3:5.31.6	Manussā daḍḍhā kālamakaṁsu …pe…	5	
PA_bu-vb_pj3:5.31.7	manussā daḍḍhā na kālamakaṁsu.	5	
PA_bu-vb_pj3:5.31.8	Tesaṁ kukkuccaṁ ahosi …pe…	5	
PA_bu-vb_pj3:5.31.9	“anāpatti, bhikkhave, pārājikassa;	5	
PA_bu-vb_pj3:5.31.10	āpatti thullaccayassā”ti.	5	
PA_bu-vb_pj3:5.32.1	Tena kho pana samayena aññataro bhikkhu āghātanaṁ gantvā coraghātaṁ etadavoca—	5	
PA_bu-vb_pj3:5.32.2	“āvuso, māyimaṁ kilamesi.	5	
PA_bu-vb_pj3:5.32.3	Ekena pahārena jīvitā voropehī”ti.	5	
PA_bu-vb_pj3:5.32.4	“Suṭṭhu, bhante”ti	5	
PA_bu-vb_pj3:5.32.5	ekena pahārena jīvitā voropesi.	5	
PA_bu-vb_pj3:5.32.6	Tassa kukkuccaṁ ahosi …pe…	5	
PA_bu-vb_pj3:5.32.7	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.32.8	Tena kho pana samayena aññataro bhikkhu āghātanaṁ gantvā coraghātaṁ etadavoca—	5	
PA_bu-vb_pj3:5.32.9	“āvuso, māyimaṁ kilamesi.	5	
PA_bu-vb_pj3:5.32.10	Ekena pahārena jīvitā voropehī”ti.	5	
PA_bu-vb_pj3:5.32.11	So—“nāhaṁ tuyhaṁ vacanaṁ karissāmī”ti	5	
PA_bu-vb_pj3:5.32.12	taṁ jīvitā voropesi.	5	
PA_bu-vb_pj3:5.32.13	Tassa kukkuccaṁ ahosi …pe…	5	
PA_bu-vb_pj3:5.32.14	“anāpatti, bhikkhu, pārājikassa;	5	
PA_bu-vb_pj3:5.32.15	āpatti dukkaṭassā”ti.	5	
PA_bu-vb_pj3:5.33.1	Tena kho pana samayena aññataro puriso ñātighare hatthapādacchinno ñātakehi samparikiṇṇo hoti.	5	
PA_bu-vb_pj3:5.33.2	Aññataro bhikkhu te manusse etadavoca—	5	
PA_bu-vb_pj3:5.33.3	“āvuso, icchatha imassa maraṇan”ti?	5	
PA_bu-vb_pj3:5.33.4	“Āma, bhante, icchāmā”ti.	5	
PA_bu-vb_pj3:5.33.5	“Tena hi takkaṁ pāyethā”ti.	5	
PA_bu-vb_pj3:5.33.6	Te taṁ takkaṁ pāyesuṁ.	5	
PA_bu-vb_pj3:5.33.7	So kālamakāsi.	5	
PA_bu-vb_pj3:5.33.8	Tassa kukkuccaṁ ahosi …pe…	5	
PA_bu-vb_pj3:5.33.9	“āpattiṁ tvaṁ, bhikkhu, āpanno pārājikan”ti.	5	
PA_bu-vb_pj3:5.33.10	Tena kho pana samayena aññataro puriso kulaghare hatthapādacchinno ñātakehi samparikiṇṇo hoti.	5	
PA_bu-vb_pj3:5.33.11	Aññatarā bhikkhunī te manusse etadavoca—	5	
PA_bu-vb_pj3:5.33.12	“āvuso, icchatha imassa maraṇan”ti?	5	
PA_bu-vb_pj3:5.33.13	“Āmāyye, icchāmā”ti.	5	
PA_bu-vb_pj3:5.33.14	“Tena hi loṇasovīrakaṁ pāyethā”ti.	5	
PA_bu-vb_pj3:5.33.15	Te taṁ loṇasovīrakaṁ pāyesuṁ.	5	
PA_bu-vb_pj3:5.33.16	So kālamakāsi.	5	
PA_bu-vb_pj3:5.33.17	Tassā kukkuccaṁ ahosi …pe….	5	
PA_bu-vb_pj3:5.33.18	Atha kho sā bhikkhunī bhikkhunīnaṁ etamatthaṁ ārocesi.	5	
PA_bu-vb_pj3:5.33.19	Bhikkhuniyo bhikkhūnaṁ etamatthaṁ ārocesuṁ.	5	
PA_bu-vb_pj3:5.33.20	Bhikkhū bhagavato etamatthaṁ ārocesuṁ.	5	
PA_bu-vb_pj3:5.33.21	“Āpattiṁ sā, bhikkhave, bhikkhunī āpannā pārājikan”ti.	5	
PA_bu-vb_pj3:5.33.22	Tatiyapārājikaṁ samattaṁ.	5	
