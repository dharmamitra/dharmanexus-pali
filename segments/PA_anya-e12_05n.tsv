segmentnr	original	folio	analyzed
PA_anya-e12_05n:0	Dhātuvaṃso	0	
PA_anya-e12_05n:1	Namo tassa bhagavato arahato sammāsambuddhassa	0	
PA_anya-e12_05n:2	1. Tathāgatassāgamanakathā	0	
PA_anya-e12_05n:3	Sambuddhamatulaṃ suddhaṃ dhammaṃ saṅghaṃ anuttaraṃ,	0	
PA_anya-e12_05n:4	Namassitvā pavakkhāmi dhātuvaṃsappakāsanaṃ;	0	
PA_anya-e12_05n:5	Tikkhattumagamā nātho laṅkādīpaṃ manoramaṃ,	0	
PA_anya-e12_05n:6	Sattānaṃ hitamicchanto sāsanassa ciraṭṭhitiṃ.	0	
PA_anya-e12_05n:7_0	Tattha tikkhattumagamā nātho’ti anamatagge saṃsāravaṭṭe parināmetvā appatisaraṇabhāvappattānaṃ	7	
PA_anya-e12_05n:7_1	lokiyalokuttarasukhanipphādanabhāvena nātho patisaraṇa bhūto bhagavā buddhadhammasaṅgharatanattayamaggaṃ	7	
PA_anya-e12_05n:7_2	ācikkhanto laṅkādīpaṃ tikkhattuṃ gato. Tattha paṭhamagamane tāva bodhimaṇḍaṃ āruyha	7	
PA_anya-e12_05n:7_3	puratthīmābhimukho nisīditvā sūriye anatthamiteyeva mārabalaṃ vidhametvā, paṭhamayāme	7	
PA_anya-e12_05n:7_4	pubbenivāsañāṇaṃ anussaritvā majjhimayāme cutupapātañāṇaṃ patvā pacchimayāmāvasāne	7	
PA_anya-e12_05n:7_5	paccayākāre ñāṇaṃ otāretvā dasabalacatuvesārajjādi guṇapatimaṇḍitaṃ sabbaññutañāṇaṃ	7	
PA_anya-e12_05n:7_6	paṭivijjhitvā bodhimaṇḍappadese anukkamena sattasattāhaṃ vītināmetvā aṭṭhame sattāhe	7	
PA_anya-e12_05n:7_7	ajapālanigrodhamūle nisinno dhammagambhirataṃ paccavekkhanena appossukkataṃ āpajjamāno	7	
PA_anya-e12_05n:7_8	dasasahassa brahmaparivārena sahampatimahābrahmunā āyācitadhammadesano hutvā buddhacakkhunā	7	
PA_anya-e12_05n:7_9	lokaṃ olokento pañcavaggiyānaṃ bhikkhunaṃ bahūpakārakaṃ anussaritvā uṭṭhāyāsanā kāsīnaṃ	7	
PA_anya-e12_05n:7_10	puraṃ gantvā aññākoṇaḍaññappamukhe aṭṭhārasa brahmakoṭiyo amataṃ pāyento dhammacakkaṃ	71	
PA_anya-e12_05n:7_11	pavattetvā pakkhassa pañcamiyaṃ pañcavaggiye sabbepi te arahante patiṭṭhāpetvā taṃ	71	
PA_anya-e12_05n:7_12	divasameva yasakulaputtassa rattibhāge sotāpattiphalaṃ datvā punadivase arahantaṃ	71	
PA_anya-e12_05n:7_13	datvā tassa sahāyake catupaññāsajane arahantaṃ pāpetvā evaṃ loke ekasaṭṭhiyā arahantesu	71	
PA_anya-e12_05n:7_14	jātesu vutthavasso pavāretvā, ‘caratha bhikkhave cārika’ nti bhikkhu disāsu pesetvā	71	
PA_anya-e12_05n:7_15	sayaṃ uruvelaṃ gacchanto antarāmagge kappāsikavanasaṇḍe bhaddavaggiye kumāre tiṃsajane	71	
PA_anya-e12_05n:7_16	vinetvā ehibhikkhubhāvena pabbājetvā uruvelaṃ gantvā aḍḍhuḍḍhāni pāṭihāriyasahassāni	71	
PA_anya-e12_05n:7_17	dassento uruvelakassapādayo sahassajaṭilaparivāre tebhātikajaṭile vinento tattheva	71	
PA_anya-e12_05n:7_18	vihāsi. Aparabhāge aṅgamagadharaṭṭhavāsino uruvelakassapassa mahāyaññaṃ upaṭṭhāpesuṃ.	71	
PA_anya-e12_05n:7_19	So pana icchācārābhibhūto cintesi? “Sacāyaṃ mahāsamaṇo imassa samāgamassa majjhe	71	
PA_anya-e12_05n:7_20	pāṭihāriyaṃ kareyya lābhasakkāro me parihāyissati”ti. Tassevaṃ pavattaajjhāsayaṃ	72	
PA_anya-e12_05n:7_21	ñatvā pātova uttarakuruto bhikkhaṃ āharitvā anotatte āhāraṃ paribhuñjitvā sāyanha	72	
PA_anya-e12_05n:7_22	samaye phussapuṇṇamīuposathadivase laṅkādīpassatthāya laṅkādīpamupāgami.	72	
PA_anya-e12_05n:8_0	Tassa pana dīpassa mahāgaṅgāya dakkhiṇapasse āyāmato tiyojane puthulato ekayojanappamāṇe	8	
PA_anya-e12_05n:8_1	mahānāgavanuyyāne yakkhasamāgamassa majjhe tassa upari mahiyaṅgaṇathūpassa patiṭṭhānaṭṭhāne	8	
PA_anya-e12_05n:8_2	ākāseyeva ṭhīto vuṭṭhivātandhakāraṃ dassetvā tesaṃ bhayaṃ uppādesi. Te bhayena upaddutā	8	
PA_anya-e12_05n:8_3	“kassa nu kho imaṃ kamma”nti ito cito olokento addasaṃsu bhagavantaṃ ākāse nisinnaṃ.	8	
PA_anya-e12_05n:8_4	Disvāna bhagavantaṃ abhayaṃ yāviṃsu. Tesaṃ bhagavā āha?	8	
PA_anya-e12_05n:9_0	“Sace tumhe abhayaṃ icchatha mayhaṃ nisajjaṭṭhānassa okāsaṃ dethā”ti. Sabbepi te	9	
PA_anya-e12_05n:9_1	tassa nisajjaṭṭhānaṃ adaṃsu. Bhagavā nisajjāya okāsaṃ gahetvā tesaṃ bhayaṃ vinodetvā	9	
PA_anya-e12_05n:9_2	tehi dinne bhumibhāge cammakhaṇḍaṃ pattharitvā nisīdi. Nisinnova pana bhagavā cammakhaṇḍaṃ	9	
PA_anya-e12_05n:9_3	pasāresi. Te yakkhā bhītatasitā aññattha gantuṃ asahamānā samantato sāgaratīre rāsibhūtā	9	
PA_anya-e12_05n:9_4	ahesuṃ. Satthā giridīpaṃ iddhānubhāvena āharitvā dassesi. Tesu tattha patiṭṭhitesu	9	
PA_anya-e12_05n:9_5	puna yathāṭṭhāneva ṭhapetvā pattharitacammakhaṇḍampi saṃkhipi. Tasmiṃ khaṇe tato	9	
PA_anya-e12_05n:9_6	tato devā sannipatiṃsu. Tesaṃ samāgame dhammaṃ desesi. Anekesaṃ pāṇakoṭīnaṃ dhammābhisamayo	9	
PA_anya-e12_05n:9_7	ahosi. Saraṇesu ca sīlesu ca patiṭṭhitā asaṅkheyyā ahesuṃ. Sumanakūṭe pana mahāsumanadevo	9	
PA_anya-e12_05n:9_8	sotāpattiphalaṃ patvā attano pūjanīyaṃ bhagavantaṃ yāci. Bhagavā tena yācito sīsaṃ	9	
PA_anya-e12_05n:9_9	pāṇinā parāmasitvā kesadhātuṃgahetvā tassa adāsi. Datvā ca pana laṅkādīpaṃ tikkhattuṃ	9	
PA_anya-e12_05n:9_10	padakkhiṇaṃ katvā parittaṃ katvā ārakkhaṃ saṃvidhāya puna uruvelameva āgato. So pana	91	
PA_anya-e12_05n:9_11	kesadhātuyo suvaṇṇacaṅgoṭakenādāya satthu nisinnaṭṭhāne nānāratanehi vicittaṃ thūpaṃ	91	
PA_anya-e12_05n:9_12	patiṭṭhāpetvā upari indanīlamaṇithūpikāhi pidahitvā gandhamālādīhi pūjento vihāsi.	91	
PA_anya-e12_05n:9_13	Parinibbute pana bhagavati sāriputtassa antevāsiko sarabhū nāma thero khīṇāsavo citakato	91	
PA_anya-e12_05n:9_14	iddhiyā tathāgatassa gīvaṭṭhiṃ ādāya tasmiṃ indanīlamaṇithūpe patiṭṭhāpetvā meghavaṇṇapāsāṇehi	91	
PA_anya-e12_05n:9_15	dvādasahatthaṃ thūpaṃ kārāpetvā gato. Tato devānampiyatissarañño bhātā cūḷābhayo	91	
PA_anya-e12_05n:9_16	nāma kumāro tamabbhutaṃ cetiyaṃ disvā abhippasanno taṃ paṭicchādento tiṃsahatthaṃ	91	
PA_anya-e12_05n:9_17	cetiyaṃ patiṭṭhāpesi. Puna duṭṭhagāmaṇī abhayamahārājā taṃ paṭicchādetvā asītihatthaṃ	91	
PA_anya-e12_05n:9_18	kañcukacetiyaṃ kārāpesi. Mahiyaṅgaṇa thūpassa patiṭṭhānādhikāro evaṃ vitthārato veditabbo?	91	
PA_anya-e12_05n:10	Bodhiṃ patvāna sambuddho bodhimūle narāsabho	1	
PA_anya-e12_05n:11	Nisīditvāna sattāhaṃ pāṭihīraṃ tato akā.	1	
PA_anya-e12_05n:12	Tato pubbuttare ṭhatvā pallaṅkā īsake jino	1	
PA_anya-e12_05n:13	Animisena nettena sattāhaṃ taṃ udikkhayi.	1	
PA_anya-e12_05n:14	Caṅkamitvāna sattāhaṃ cakkhame ratanāmaye	1	
PA_anya-e12_05n:15	Vicinitvā jino dhammaṃ varaṃ so ratanāghare.	1	
PA_anya-e12_05n:16	Ajapālamhi sattāhaṃ anubhosi samādhijaṃ	1	
PA_anya-e12_05n:17	Ramme ca mucalindasmiṃ vimuttisukhamuttamaṃ.	1	
PA_anya-e12_05n:18	Rājāyatanamūlamhi sattarattindivaṃ vasī	1	
PA_anya-e12_05n:19	Dantaponodakaṃ sakko adāsi satthuno tadā.	1	
PA_anya-e12_05n:20	Catuhi lokapālehi silāpattaṃ samāhaṭaṃ catukkamekakaṃ katvā adhiṭṭhānena nāyako.	2	
PA_anya-e12_05n:21	Vāṇijehi tadā dinnaṃ manthañca madhupiṇḍikaṃ	2	
PA_anya-e12_05n:22	Tahiṃ pana gahetvāna bhattakiccaṃ akā jino.	2	
PA_anya-e12_05n:23	Gaṇhiṃsu saraṇaṃ tassa tapussabhallikā ubho	2	
PA_anya-e12_05n:24	Saraṇaṃ agamuṃ te taṃ satthu dinnasiroruhā.	2	
PA_anya-e12_05n:25	Gantvāna te sakaṃ raṭṭhaṃ thūpaṃ katvā manoramaṃ	2	
PA_anya-e12_05n:26	Namassiṃsu ca pūjesuṃ dvebhātikopāsakā.	2	
PA_anya-e12_05n:27	Iti so sattasattāhaṃ vītināmesi nāyako?	2	
PA_anya-e12_05n:28	Brahmunā yācito satthā dhammacakkaṃ pavattituṃ.	2	
PA_anya-e12_05n:29	Tato bārāṇasiṃ gantvā dhammacakkaṃ pavattayi	2	
PA_anya-e12_05n:30	Koṇḍañño desite dhamme sotāpattiphalaṃ labhi.	3	
PA_anya-e12_05n:31	Brahmāno’ṭṭhārasakoṭī devatā ca asaṅkhiyā	3	
PA_anya-e12_05n:32	Sotāpattiphalaṃ pattā dhammacakke pavattite.	3	
PA_anya-e12_05n:33	Patto pāṭipade vappo bhaddiyo dutiye phalaṃ,	3	
PA_anya-e12_05n:34	Tatiye ca mahānāmo assajī ca catutthīyaṃ.	3	
PA_anya-e12_05n:35	Te sabbe sannipātetvā pañca’me pañcavaggiye,	3	
PA_anya-e12_05n:36	Anattasuttaṃ desetvā bodhiyagga phalena te.	3	
PA_anya-e12_05n:37	Bodhiṃ pāpetvā pañcāhe yasattherādike jane,	3	
PA_anya-e12_05n:38	Tato maggantare tiṃsakumāre bhaddavaggiye.	3	
PA_anya-e12_05n:39	Uruvelaṃ tato gantvā uruvelāya saññitaṃ,	3	
PA_anya-e12_05n:40	Uruvelenanuññāto uruvelanāgaṃ dami.	4	
PA_anya-e12_05n:41	Taṃ taṃ damī jino nāgaṃ damanena urādigaṃ,	4	
PA_anya-e12_05n:42	Tathāgataṃ nimantiṃsu disvā te pāṭihāriyaṃ.	4	
PA_anya-e12_05n:43	Idheva vanasaṇḍasmiṃ vihāretvā mahāmunī,	4	
PA_anya-e12_05n:44	Upaṭṭhāhāmase sabbe niccabhattena taṃ mayaṃ.	4	
PA_anya-e12_05n:45	Uruvelakassapassa mahāyaññe upaṭṭhite,	4	
PA_anya-e12_05n:46	Tassa’ttano nāgamane icchācāraṃ vijāniya.	4	
PA_anya-e12_05n:47	Uttarakuruto bhikkhaṃ haritvā dipaduttamo,	4	
PA_anya-e12_05n:48	Anotattadahe bhutvā sāyanha samaye sayaṃ.	4	
PA_anya-e12_05n:49	Bodhito navame māse phussapuṇṇamiyaṃ jino,	4	
PA_anya-e12_05n:50	Laṅkādīpaṃ visodhetuṃ laṅkādīpamupāgami.	5	
PA_anya-e12_05n:51	Yakkhe damitvā sambuddho dhātuṃ datvāna nāyako,	5	
PA_anya-e12_05n:52	Gantvāna uruvelaṃ so vasī tattha vane jino.	5	
PA_anya-e12_05n:53	Paṭhamagamanakathā samattā.	5	
PA_anya-e12_05n:54_0	Dutiyagamane pana bodhito pañcame vasse jetavanamahāvihāre vasanto cūḷodara’mahodarānaṃ	54	
PA_anya-e12_05n:54_1	mātulabhāgineyyānaṃ nāgānaṃ maṇipallaṅkaṃ nissāya saṅgāmaṃ paccupaṭṭhitaṃ disvā sayaṃ	54	
PA_anya-e12_05n:54_2	pattacīvaramādāya cittamāsassa kāḷapakkhe uposathadivase nāgadīpaṃ gantvā tesaṃ saṅgāmamajjhe	54	
PA_anya-e12_05n:54_3	ākāse nisinno andhakāraṃ akāsi. Te andhakārābhibhūte samassāsetvā ālokaṃ dassetvā	54	
PA_anya-e12_05n:54_4	attano saraṇabhūtānaṃ tesaṃ sāmaggikaraṇatthaṃ phalabharitarukkhaṃ cālento viya dhammaṃ	54	
PA_anya-e12_05n:54_5	desesi. Te ubhopi dhamme pasīditvā tampi pallaṅkaṃ tathāgatassa adaṃsu. Bhagavā pallaṅke	54	
PA_anya-e12_05n:54_6	nisinno dibbannapānehi santappito bhattānumodanaṃ katvā asītikoṭiyo nāge saraṇesu	54	
PA_anya-e12_05n:54_7	ca sīlesu ca patiṭṭhāpesi. Tasmiṃ samāgame mahodarassa mātulo maṇiakkhiko nāma nāgarājā	54	
PA_anya-e12_05n:54_8	bhagavantaṃ puna kalyāṇidesamāgamanatthaṃ. Ayāci. Bhagavā pana tuṇhībhāvena adhivāsetvā “jetavanameva gato.	54	
PA_anya-e12_05n:55	Evañhi so nāgadīpaṃ upeto,	5	
PA_anya-e12_05n:56	Mārābhibhu sabbavidu sumedho;	5	
PA_anya-e12_05n:57	Dametva nāge karuṇāyupeto,	5	
PA_anya-e12_05n:58	Gantvā vasī jetavane munindo.	5	
PA_anya-e12_05n:59	Dutiyagamanakathā samattā.	5	
PA_anya-e12_05n:60_0	Tatiyagamane pana bodhito aṭṭhame vasse jetavanamahāvihāre viharanto bhagavā? “Mama	60	
PA_anya-e12_05n:60_1	parinibbānato pacchā tambapaṇṇidīpe sāsanaṃ patiṭṭhahissati, so dīpo bahu bhikkhubhikkhunīupāsakopāsikādi	60	
PA_anya-e12_05n:60_2	ariyagaṇasevito kāsāvapajjoto bhavissati, mayhaṃ catunnaṃ dāṭhādhātunaṃ antare ekā	60	
PA_anya-e12_05n:60_3	dāṭhā ca dakkhiṇaakkhadhātu ca nalāṭadhātu ca rāmagāmavāsīhi laddho ekakoṭṭhāso ca	60	
PA_anya-e12_05n:60_4	aññe bahusarīradhātu ca kesadhātuyo ca tattheva patiṭṭhahissanti anekāni saṅghārāmasahassāni	60	
PA_anya-e12_05n:60_5	ca. Buddhadhammasaṅgharatane patiṭṭhitasaddho mahājano bhavissati. Tasmā laṅkādīpaṃ	60	
PA_anya-e12_05n:60_6	gantvā tattha samāpattiṃ samāpajjitvā āgantuṃ vaṭṭatī “ti cintetvā ānandattheraṃ	60	
PA_anya-e12_05n:60_7	āmantesi? “Ānanda catupaṭisambhidappattānaṃ pañcasatamahākhīṇāsavānaṃ bhikkhūnaṃ	60	
PA_anya-e12_05n:60_8	paṭivedesi. Amhehi saddhiṃ gantabba “nti. Ānandatthero kapilavatthukoḷiya nagaravāsīnaṃ	60	
PA_anya-e12_05n:60_9	pañcasatamahākhīṇāsavānaṃ bhikkhūnaṃ paṭivedesi. Te paṭiveditā pañcasatakhīṇāsavā	60	
PA_anya-e12_05n:60_10	pattacīvaradhārā hutvā satthāraṃ vanditvā añjaliṃ paggayha namassamānā aṭṭhaṃsu.	601	
PA_anya-e12_05n:60_11	Satthuno pana salalāya nāma gandhakuṭiyā avidūre rattasetanīluppalakumudapadumapuṇḍarīkasatapattasahassapattajalajehi	601	
PA_anya-e12_05n:60_12	sogandhika nānāpupphehi sañcannā,subhasopānā, pasāditasamatittikakākapeyyasuramaṇīyasītalamadhurodakā	601	
PA_anya-e12_05n:60_13	suphullapupphaphaladhārita nānāvidhavicittasālasalalacampakāsokarukkhānāgarukkhādīhi	601	
PA_anya-e12_05n:60_14	susajjitabhūmipadesā accantaramaṇiyā pokkharaṇī atthi. Tattha adhivattho mahānubhāvo	601	
PA_anya-e12_05n:60_15	sumanonāma nāgarājā soḷasasahassamattāhi nāgamāṇavikāhi parivuto mahantaṃ sirisampattiṃ	601	
PA_anya-e12_05n:60_16	anubhavamāno tathāgatassa rūpasobhaggappattaṃ attabhāvaṃ oloketvā mahantaṃ sukhasomanassaṃ	601	
PA_anya-e12_05n:60_17	anubhavamāno attano mātaraṃ nandanāgamānavikaṃ garuṭṭhāne ṭhapetvā tassā veyyāvaccaṃ	601	
PA_anya-e12_05n:60_18	kurumāno tasmiṃyeva pokkharaṇiṃ ajjhāvasati. Satthā pana attano gamanaṃ saṃvidhānānantare	601	
PA_anya-e12_05n:60_19	sumanaṃ nāgarājānaṃ avidure ṭhitaṃ āmantetvā saparivāro āgacchā hīti āha. So sādhuti	601	
PA_anya-e12_05n:60_20	sampaṭicchitvā attano parivāre chakoṭimatte nāge gahetvā supuppītacampakarukkhaṃ	602	
PA_anya-e12_05n:60_21	tathāgatassa sūriyaraṃsinivāraṇatthaṃ chattaṃ katvā gaṇhi. Atha bhagavā ravirasmipatthaṭasuvaṇṇapabbato	602	
PA_anya-e12_05n:60_22	viya virocamāno attano pattacīvaramādāya ākāsaṃ abbhūggañchi. Satthāraṃ parivāretvā	602	
PA_anya-e12_05n:60_23	ṭhītā te pañcasatakhīṇāsavāpi sakaṃ sakaṃ pattacīvaramādāya ākāsaṃ uggantvā satthāraṃ	602	
PA_anya-e12_05n:60_24	parivārayiṃsu. Satthā pañcasatakhīṇāsavaparivuto visākhapuṇṇamuposathadivase kalyāṇiyaṃ	602	
PA_anya-e12_05n:60_25	gantvā mahārahe maṇḍapamajjhe paññattavara buddhāsane pañcasatakhīṇāsavaparivuto hutvā nisīdi.	602	
PA_anya-e12_05n:61_0	Atha maṇiakkhiko nāma nāgarājā buddhapamukhaṃ bhikkhu saṅghaṃ anekehi dibbehi khajjabhojjehi	61	
PA_anya-e12_05n:61_1	santappetvā ekamantaṃ nisīdi. Satthā tassa bhattānumodanaṃ katvā sumanakuṭe padalañchanaṃ	61	
PA_anya-e12_05n:61_2	dassetvā tasmiṃ pabbatapāde anekapādapākiṇṇabhūmippadese nisinno divāvihāraṃ katvā	61	
PA_anya-e12_05n:61_3	tato vuṭṭhāya dīghavāpicetiyaṭṭhāne samāpattiṃ samāpajji. Mahāpathavī udakapariyantaṃ	61	
PA_anya-e12_05n:61_4	katvā satavāraṃ sahassavāraṃ saṅkampi. Tattha mahāsenaṃ nāma devaputtaṃ ārakkhatthāya	61	
PA_anya-e12_05n:61_5	nivattetvā tato vuṭṭhāya mahāthūpaṭṭhāne tatheva samāpattiṃ samāpajji. Mahāpathavi	61	
PA_anya-e12_05n:61_6	tatheva kampi. Tatrāpi visālarūpa devaputtaṃ ārakkhaṃ gaṇhanatthāya ṭhapetvā tato	61	
PA_anya-e12_05n:61_7	vuṭṭhāya thūpārāma cetiyaṭṭhāne tatheva nirodhasamāpattiṃ samāpajji. Mahāpathavī	61	
PA_anya-e12_05n:61_8	tatheva kampi. Tattha ca pathavipāla devaputtaṃ ārakkhatthāya. Nivattetvā tato vuṭṭhāya	61	
PA_anya-e12_05n:61_9	maricavaṭṭicetiyaṭṭhānaṃ gantvā pañcahi bhikkhusatehi saddhiṃ samāpattiṃ appayi.	61	
PA_anya-e12_05n:61_10	Pathavi tatheva kampi. Tasmiṃ ṭhāne indakadevaputtaṃ ārakkhaṃ gaṇhanatthāya ṭhapesi.	611	
PA_anya-e12_05n:61_11	Tato vuṭṭhāya kācaragāmacetiyaṭṭhāne tatheva samāpattiṃ samāpajji. Pathavi tatheva	611	
PA_anya-e12_05n:61_12	kampi. (Tasmiṃ ṭhāne mahāghosa devaputtaṃ ārakkhaṃ gaṇhanatthāya niyyādesi) etasmiṃ	611	
PA_anya-e12_05n:61_13	mahācetiyaṭṭhāne mahāghosaṃ nāma devaputtaṃ ārakkhaṃ gahaṇatthāya nivattetvā tato	611	
PA_anya-e12_05n:61_14	vuṭṭhāya tissamahāvihāracetiyaṭṭhāne tatheva samāpattiṃ samāpajji. Pathavi tatheva	611	
PA_anya-e12_05n:61_15	kampi. Tattha maṇimekhalaṃ nāma devadhītaraṃ ārakkhaṃ gāhāpetvā tato nāgamahāvihāracetiyaṭṭhāne	611	
PA_anya-e12_05n:61_16	tatheva samāpattiṃ samāpajji. Pathavi tatheva kampi. Tasmimpi mahindaṃ nāma devaputtaṃ	611	
PA_anya-e12_05n:61_17	ārakkhaṃ gahaṇatthāya ṭhapesi. Tato vuṭṭhāya mahāgaṅgāya dakkhiṇadisābhāge seru nāma	611	
PA_anya-e12_05n:61_18	dahassa ante varāha nāma soṇḍimatthake atimanoramaṃ udakabubbuḷakelāsakūṭapaṭibhāgaṃ	611	
PA_anya-e12_05n:61_19	cetiyaṃ patiṭṭhahissatī’ti pañcasatakhīṇāsavehi saddhiṃ nirodhasamāpattiṃ samāpajji.	611	
PA_anya-e12_05n:61_20	Bahalaghanamahāpathavi paribbhamitakumbhakāracakkaṃ viya pabhintamadamahā hatthināgassa	612	
PA_anya-e12_05n:61_21	kuñcanādakaraṇaṃ viya ucchukoṭṭana yanta-mukhasaddo viya (ca) satavāraṃ sahassavāraṃ	612	
PA_anya-e12_05n:61_22	nadamānā somanassappattā viya sakalalaṅkādīpaṃ unnādaṃ kurumānā saṃkampi. Tato vuṭṭhāya	612	
PA_anya-e12_05n:61_23	sumananāgarañño hatthesu ṭhita campakarukkhato pupphāni ādāya tattha pūjetvā punappunaṃ	612	
PA_anya-e12_05n:61_24	taṃ olokesi. So satthāraṃ vanditvā mayā bhante kiṃ kattabbanti pucchi. Imassa ṭhānassa	612	
PA_anya-e12_05n:61_25	ārakkhaṃ karohīti āha. So taṃ sutvā bhante tumhākaṃ gandhakuṭiṃ mama ārakkhaṃ karontassa	612	
PA_anya-e12_05n:61_26	rūpasobhaggappattaṃ asītyānubyañjanabyāmappabhādvattiṃsamahāpurisalakkhaṇavicittaṃ	612	
PA_anya-e12_05n:61_27	dassanānuttariyabhūtaṃ passantassa manosilātale sīhanādaṃ nadanto taruṇasīho viya	612	
PA_anya-e12_05n:61_28	gajjanto pāvussakamahāmegho viya ākāsagaṅgaṃ otaranto viya ratanadāmaṃ ganthento	612	
PA_anya-e12_05n:61_29	viya ca aṭṭhaṅgasamannāgataṃ savanīyasaraṃ vissajjetvā bramhaghosaṃ nicchārento nānānayehi	612	
PA_anya-e12_05n:61_30	vicittakathaṃ kathayamānānaṃ savanānurittayabhūtaṃ saṃsāraṇṇavanimuggānaṃ tāraṇasamatthaṃ	613	
PA_anya-e12_05n:61_31	madhura dhammadesanaṃ suṇantassa, ñāṇiddhiyā koṭippatte sāriputtamoggallānādayo asītimahāsāvake	613	
PA_anya-e12_05n:61_32	passantassa, tattheva mayhaṃ vasanaṃ ruccati. Na sakkomi aññattha tumhehi vinā vasitunti	613	
PA_anya-e12_05n:61_33	āha. Bhagavā tassa kathaṃ sutvā nagarāja, imaṃ padesaṃ tayā ciraṃ vasitaṭṭhānaṃ.	613	
PA_anya-e12_05n:61_34	Kakusandhassa bhagavato dhātu imasmiṃyeva ṭhāne patiṭṭhitā, tvameva tasmiṃ kāle varaniddo	613	
PA_anya-e12_05n:61_35	nāma nāgarājā hutvā tassā dhātuyā ārakkhaṃ gahetvā gandhamālādīhi pūjaṃ karonto ciraṃ	613	
PA_anya-e12_05n:61_36	vihāsi. Puna koṇāgamanassa bhagavato dhātu imasmiṃyeva ṭhāne patiṭṭhitā tvameva tasmiṃ	613	
PA_anya-e12_05n:61_37	kāle jayaseno nāma devaputto hutvā tassā dhātuyā ārakkhaṃ gahetvā gandhamālādīhi	613	
PA_anya-e12_05n:61_38	pūjaṃ katvā tattheva ciraṃ vihāsi. Puna kassapassa bhagavato dhātu imasmiṃyeva ṭhāne	613	
PA_anya-e12_05n:61_39	patiṭṭhitā. Tvameva tasmiṃ kāle dīghasālo nāma nāgarājā hutvā tāya dhātuyā ārakkhaṃ	613	
PA_anya-e12_05n:61_40	gahetvā gandhamālādīhi pūjaṃ karonto vihāsi. Mayi pana parinibbute kākavaṇṇatissamahārājā	614	
PA_anya-e12_05n:61_41	mayhaṃ nalāṭadhātuṃ imasmiṃyeva ṭhāne patiṭṭhāpessati, tasmā tvaṃ imassa ṭhānassa	614	
PA_anya-e12_05n:61_42	ārakkhaṃ karohīti vatvā pañcasīlesu patiṭṭhāpetvā pañcasatakhīṇāsavehi saddhiṃ cetiyaṭṭhānaṃ	614	
PA_anya-e12_05n:61_43	padakkhiṇaṃ katvā tvaṃ appamatto hohīti vatvā ākāsaṃ uppatitvā jetavanameva gato.	614	
PA_anya-e12_05n:62_0	Tassa pana nāgarañño mātā indamānavikā nāma āgantvā tathāgataṃ vanditvā ekamantaṃ	62	
PA_anya-e12_05n:62_1	ṭhitā, bhante mama putto sumano nāma nāgarājā kuhinti āha. Tava putto tambapaṇṇidīpe	62	
PA_anya-e12_05n:62_2	mahāvālukagaṅgāya dakkhiṇabhāge seru nāma dahassa samīpe varāha nāma soṇḍiyaṃ samādhi	62	
PA_anya-e12_05n:62_3	appitattā attano parivāre chakoṭimatte nāge gahetvā satthāraṃ vanditvā bhante ito	62	
PA_anya-e12_05n:62_4	paṭṭhāya tumhākaṃ dassanaṃ dullabhaṃ, khamatha meti accayaṃ desetvā mahatiṃ nāgasampattiṃ	62	
PA_anya-e12_05n:62_5	gahetvā puttassa sumananāgarājassa santikaṃ gantvā mahatiṃ issariyasampattiṃ anubhavanti	62	
PA_anya-e12_05n:62_6	tattheva ārakkhaṃ gahetvā ciraṃ vihāsi.	62	
PA_anya-e12_05n:63	Mahāpañño mahāsaddho mahāvīro mahāisi,	6	
PA_anya-e12_05n:64	Mahābalena sampanno mahantaguṇabhusito;	6	
PA_anya-e12_05n:65	Gantvāna tambapaṇṇiṃ so sattānuddayamānaso,	6	
PA_anya-e12_05n:66	Gantvā nāgavaraṃ dīpaṃ agā jetavanaṃ vidu.	6	
PA_anya-e12_05n:67	Atisayamatisāro sāradānaṃ karonto,	6	
PA_anya-e12_05n:68	Atiadhiramaṇiyo sabbalokekanetto;	6	
PA_anya-e12_05n:69	Atiguṇadharaṇīyo sabbasatte tamaggaṃ,	6	
PA_anya-e12_05n:70	Ativipuladayo tānetumāgā sudīpaṃ.	7	
PA_anya-e12_05n:71	Tatiyagamanakathā samattā.	7	
PA_anya-e12_05n:72	Iti ariyajanapasādanatthāya kate dhātuvaṃse tathāgatassa gamanaṃ nāma paṭhamo paricchedo.	7	
PA_anya-e12_05n:73	Āgantvā tambapaṇṇiṃ so sattānuddayamānaso	7	
PA_anya-e12_05n:74	Puna gantvā nāgadīpaṃ agā jetavanaṃ varaṃ	7	
PA_anya-e12_05n:75	Atisayamatisāro sāradāneka ratto	7	
PA_anya-e12_05n:76	Atidhitiramaṇiyo sabbalokekanetto	7	
PA_anya-e12_05n:77	Atiguṇaramaṇīyaṃ sabbasantekamaggaṃ	7	
PA_anya-e12_05n:78	Ativipuladayattā laṅkamāgā sudīpaṃ	7	
PA_anya-e12_05n:79	Iti sīhaḷabhāsāya kate dhātuvaṃse dissate.	7	
PA_anya-e12_05n:80	2. Parinibbānakathā	8	
PA_anya-e12_05n:81_0	Satthā pana tato pañcacattālīsavassāni tipiṭakapariyattidhammaṃ desetvā veneyyajane	81	
PA_anya-e12_05n:81_1	saṃsārato catuariyamaggaphalapaṭilābhavasena uddhāretvā nibbāne patiṭṭhāpetvā pacchime	81	
PA_anya-e12_05n:81_2	kāle vesālinagaraṃ upanissāya cāpālacetiyaṃ nissāya viharanto mārena parinibbānatthāya	81	
PA_anya-e12_05n:81_3	ārādhito sato sampajāno āyusaṅkhāre vissajjesi. Tassa vissaṭṭhabhāvaṃ ānandoyeva	81	
PA_anya-e12_05n:81_4	aññāsi. Añño kocipi jānanto nāma natthi. Tasmā bhikkhusaṅghampi jānāpessāmīti jetavanamahāvihāraṃ	81	
PA_anya-e12_05n:81_5	gantvā sabbaṃ bhikkhusaṅghaṃ sannipātāpetvā bhikkhave tathāgatassa na cirasseva tiṇṇaṃ	81	
PA_anya-e12_05n:81_6	māsānaṃ accayena parinibbānaṃ bhavissati, tumhe sattatiṃsabodhi pakkhiyadhammesu	81	
PA_anya-e12_05n:81_7	samaggā hutvā ekībhāvā hotha, tumhe vivādaṃ mā karotha. Appamādena tisso sikkhā sampādethāti	81	
PA_anya-e12_05n:81_8	vatvā puna divase vesāliyaṃ piṇḍāya caritvā piṇḍapātā paṭikkamitvā bhaṇḍagāmaṃ gato.	81	
PA_anya-e12_05n:81_9	Bhaṇḍagāmato hatthigāmaṃ hatthigāmato ambagāmaṃ ambagāmato jambugāmaṃ jambugāmato	81	
PA_anya-e12_05n:81_10	nigrodhagāmaṃ nigrodhagāmato bhoganagaraṃ bhoganagarato pāvānagaraṃ pāvānagarato	811	
PA_anya-e12_05n:81_11	kusinārānagaraṃ patto. Tattha yamakasālānamantare ṭhīto ānandattheraṃ āmantetvā untarasīsakaṃ	811	
PA_anya-e12_05n:81_12	katvā mañcakaṃ paññāpehi kilantosmi ānanda nipajjissāmi’ti āha. Taṃ sutvā ānandatthero	811	
PA_anya-e12_05n:81_13	uttarasīsakaṃ katvā mañcakaṃ paññāpetvā catugguṇaṃ saṅghāṭiṃ attharitvā pañcacattālīsavassāni	811	
PA_anya-e12_05n:81_14	asayitabuddhaseyyaṃ sayanto dakkhiṇapassena sato sampajāno anuṭṭhānasaññaṃ manasikaritvā sīhaseyyaṃ kappesi.	811	
PA_anya-e12_05n:82	Atītamaddhāna bhave caranto,	8	
PA_anya-e12_05n:83	Anantasatte karuṇāyupeto;	8	
PA_anya-e12_05n:84	Katvāna puññāni anappakāni,	8	
PA_anya-e12_05n:85	Patto sivaṃ lokahitāya nātho.	8	
PA_anya-e12_05n:86	Evaṃ hi so dasabalopi vihīnathāmo,	8	
PA_anya-e12_05n:87	Yamassa sālāna nipajji majjhe;	8	
PA_anya-e12_05n:88	Katvāna saññañhi anuṭṭhahānaṃ,	8	
PA_anya-e12_05n:89	Sa iddhimā māramukhaṃ paviṭṭho.	8	
PA_anya-e12_05n:90_0	Tasmiṃ khaṇe samakasālā supupphitā ahesuṃ. Na kevalaṃ yamakasālāyeva supupphītā,	90	
PA_anya-e12_05n:90_1	atha kho dasasahassī lokadhātu cakkavāḷesu sālarukkhāpi pupphitā. Na sālarukkhāyeva	90	
PA_anya-e12_05n:90_2	supupphitā, atha kho yaṃ kiñci pupphupagaphalūpaga rukkhajātaṃ sabbampi pupphañca	90	
PA_anya-e12_05n:90_3	phalañca gaṇhi. Jalesu jalapadumāni thalesu thalapadumāni khandhesu khandhapadumāni	90	
PA_anya-e12_05n:90_4	sākhāsu sākhāpadumāni latāsu latāpadumāni ākāse olambapadumāni piṭṭhipāsāṇe hinditvā	90	
PA_anya-e12_05n:90_5	satapattapadumāni supupphitāni ahesuṃ. Pathavito yāva brahmaloko tāva dasasahassi	90	
PA_anya-e12_05n:90_6	cakkavāḷā ekamālāguṇā viya ahesuṃ. Devā ākāsato dibbamandāravapāricchattakakoviḷārapupphāni	90	
PA_anya-e12_05n:90_7	ca candanacuṇṇāni ca samākiranti. Dibbaturiyasaṅgitiyo ca antalikkhe pavattanti.	90	
PA_anya-e12_05n:90_8	Anekāni acchariyasahassāni ahesuṃ. Evaṃ pūjāvisese pavattamāne paṭhamayāme subhaddaparibbājakaṃ	90	
PA_anya-e12_05n:90_9	vinetvā majjhimayāme dasasahassi lokadhātu devatānaṃ anusāsitvā pacchimayāmāvasāne	90	
PA_anya-e12_05n:90_10	paṭhamajjhānaṃ samāpajjitvā tato vuṭṭhāya dutiyajjhānaṃ catutthajjhānaṃ samāpajji.	901	
PA_anya-e12_05n:90_11	Tato vuṭṭhāya ākāsānañcāyatanaṃ viññāṇañcāyatanaṃ ākiñcaññāyatanaṃ nevasaññānāsaññāyatanaṃ	901	
PA_anya-e12_05n:90_12	samāpajjitvā tato vuṭṭhāya nirodhasamāpattiṃ samāpajji. Tato vuṭṭhāya paṭhamajjhānaṃ	901	
PA_anya-e12_05n:90_13	dutiyajjhānaṃ tatiyajjhānaṃ catutthajjhānañca samāpajji. Tato vuṭṭhāya etthantarato	901	
PA_anya-e12_05n:90_14	anupādisesanibbānadhātuyā parinibbāyi.	901	
PA_anya-e12_05n:91	Mahāmohatamaṃ hantvā sattānaṃ hadayassitaṃ,	9	
PA_anya-e12_05n:92	Ravīva jotamāno so lokassa anukampako;	9	
PA_anya-e12_05n:93	Vassāni pañcatālīsaṃ katvā sattahitaṃ bahuṃ,	9	
PA_anya-e12_05n:94	Adhunā aggikkhandhova parinibbāyi so jino.	9	
PA_anya-e12_05n:95_0	Evaṃ pana bhagavati parinibbute vissakammadevaputto tathāgatassa sarīrappamāṇaṃ varadoṇiṃ	95	
PA_anya-e12_05n:95_1	ratanehi māpetvā visuddhakappāsehi tathāgatassa sarīraṃ veṭhetvā ratanadoṇiyaṃ pakkhipitvā	95	
PA_anya-e12_05n:95_2	gandhatelehi pūretvā aparāya doṇiyā pidahitvā sabbagandhadārucitakaṃ katvā yebhuyyena	95	
PA_anya-e12_05n:95_3	devatāyo lohitacandanaghaṭikāyo ādāya citakāyaṃ pakkhipitvā aggiṃ gāhāpetuṃ nāsakkhiṃsu.	95	
PA_anya-e12_05n:95_4	Kasmā? Mahākassapattherassa anāgatattā. So āyasmā mahākassapatthero yebhuyyena bahunnaṃ	95	
PA_anya-e12_05n:95_5	devānaṃ piyo manāpo. Therassa hi dānaṃ datvā sagge nibbattānaṃ pamāṇo nāma natthi.	95	
PA_anya-e12_05n:95_6	Tasmā devatā tasmiṃ samāgame attano kulūpagattheraṃ adisvā amhākaṃ mahākassapatthero	95	
PA_anya-e12_05n:95_7	kuhinti olokento attano parivārehi pañcamattehi bhikkhusatehi saddhiṃ maggaṃ paṭipannoti	95	
PA_anya-e12_05n:95_8	ñatvā yāva thero imasmiṃ na sampatto citakaṃ tāva na pajjalatuti adhiṭṭhahiṃsu. Tasmiṃ	95	
PA_anya-e12_05n:95_9	kāle thero yebhuyyena terasadhutaṅgadharehi pañcamattehi bhikkhusatehi saddhiṃ āgantvā	95	
PA_anya-e12_05n:95_10	citakaṃ tikkhattuṃ padakkhiṇaṃ katvā pādapasse ṭhīto, bhante tumhākaṃ dassanatthāya	951	
PA_anya-e12_05n:95_11	ito kappasatasahassamatthake padumuttarasatthuno pādamule abhinīhārato paṭṭhāya avijahitvā	951	
PA_anya-e12_05n:95_12	āgato. Idāni me avasānadassananti pāde gahetvā vandituṃ adhiṭṭhāsi.	951	
PA_anya-e12_05n:96	Mahākassapathero so bhikkhusaṅghapurakkhato;	9	
PA_anya-e12_05n:97	Ekaṃsaṃ cīvaraṃ katvā paggahetvāna añjaliṃ.	9	
PA_anya-e12_05n:98	Padakkhiṇañca tikkhattuṃ katvā ṭhatvā padantike;	9	
PA_anya-e12_05n:99	Patiṭṭhahantu sīse me jinapādeti’dhiṭṭhahi.	9	
PA_anya-e12_05n:100	Sahādhiṭṭhānaṃ citakā dussāni ca vibhindiya;	10	
PA_anya-e12_05n:101	Nikkhamiṃsu tadā pādā ghanamuttova candimā.	10	
PA_anya-e12_05n:102	Uho hatthehi paggayha ṭhapetvā attano sire;	10	
PA_anya-e12_05n:103	Vanditvā satthuno pāde khamāpetvā visajjayī.	10	
PA_anya-e12_05n:104	Puṇṇacando yathā abbhaṃ citakaṃ pāvisi tadā;	10	
PA_anya-e12_05n:105	Idaṃ accherakaṃ disvā ravaṃ ravi mahājano.	10	
PA_anya-e12_05n:106	Uṭṭhahitvāna pācīnā vando atthaṅgato yathā;	10	
PA_anya-e12_05n:107	Pāde antaradhāyante arodiṃsu mahājanā.	10	
PA_anya-e12_05n:108_0	Tadā mallarājāno bhagavato sarīrakiccaṃ karissāmāti vatvā nānāvatthābharaṇāni nivāsetvā	108	
PA_anya-e12_05n:108_1	parivārayiṃsu. Tato rājāno manussā ca aggiṃ dātuṃ ārahiṃsu. Tadā sakko? Mayi pana	108	
PA_anya-e12_05n:108_2	parinibbute sakko devarājā maṇijotirasaṃ pasāretvā nikkhantaagginā mama sarīrakiccaṃ	108	
PA_anya-e12_05n:108_3	karissati. Maṇiaggino avasāne manussā aggiṃ karissantiti. Evaṃ buddhavacanaṃ paribhāvetvā	108	
PA_anya-e12_05n:108_4	nikkhattuṃ padakkhiṇaṃ katvā bhagavato sarīrakiccaṃ katvā samantato uṭṭhahatuti adhiṭṭhahi.	108	
PA_anya-e12_05n:109	Tasmiṃ khaṇe sayameva citakaṃ aggi gaṇhi. Sarīraṃ pana bhagavato jhāyāmānaṃ chavicammamaṃsanahāruaṭṭhiaṭṭhimiñjaṃ asesetvā sumanamakuḷamuttārāsisadisameva dhātuyo avasesā ahesuṃ.	10	
PA_anya-e12_05n:110	Parinibbutakālepi sakalaṃ kalunaṃ ahu;	11	
PA_anya-e12_05n:111	Paridevo mahā āsi mahī udriyanaṃ yathā.	11	
PA_anya-e12_05n:112	Devatāyānubhāvena satthuno citako sayaṃ;	11	
PA_anya-e12_05n:113	Tato ekappahārena pajjalittha samantato.	11	
PA_anya-e12_05n:114	Yañca abbhantaraṃ dussaṃ yaṃ dussaṃ sabbabāhiraṃ	11	
PA_anya-e12_05n:115	Dusse dveva na jhāyiṃsu tesaṃ dussānamantare;	11	
PA_anya-e12_05n:116	Yathā niruddhatelassa na masī na ca chārikā;	11	
PA_anya-e12_05n:117	Evamassa na dissati buddhagattassa jhāyato.	11	
PA_anya-e12_05n:118	Sumanamakuḷasabhāvā ca dhotamuttābhameva ca;	11	
PA_anya-e12_05n:119	Suvaṇṇavaṇṇasaṃkāsā avasissaṃsu dhātuyo.	11	
PA_anya-e12_05n:120	Dāṭhā catasso uṇhīsaṃ akkhakā dve ca sattimā;	12	
PA_anya-e12_05n:121	Na vikiṇṇā tato sesā vippakiṇṇāva dhātuyo.	12	
PA_anya-e12_05n:122	Ahosi tanukā dhātu sāsapabījamattikā;	12	
PA_anya-e12_05n:123	Dhātuyo majjhimā majjhebhinnataṇḍulamattikā.	12	
PA_anya-e12_05n:124	Dhātuyo mahati majjhe bhinnamuggappamāṇikā;	12	
PA_anya-e12_05n:125	Dhātuvaṇṇā tayo āsuṃ buddhādhiṭṭhānatejasā.	12	
PA_anya-e12_05n:126	Sāriputtassa therassa sisso sarabhunāmako;	12	
PA_anya-e12_05n:127	Ādāya jinagīvaṭṭhiṃ citakātova dhātu so.	12	
PA_anya-e12_05n:128	Saddhiṃ sissasahassena cetiye mahiyaṅgaṇe;	12	
PA_anya-e12_05n:129	Ṭhapetvā cetiyaṃ katvā kusināramagā muni.	12	
PA_anya-e12_05n:130	Chaḷabhiñño vasippatto khemo kāruṇiko muni;	13	
PA_anya-e12_05n:131	Sahasā citakātova vāmadāṭhaṃ samaggahī.	13	
PA_anya-e12_05n:132	Ākāsato patitvāpi nikkhamitvāpi sālato;	13	
PA_anya-e12_05n:133	Samantatombumuggantvā nibbāpesuṃ jalānalaṃ.	13	
PA_anya-e12_05n:134	Mallarājagaṇā sabbe sabbagandhodakena taṃ;	13	
PA_anya-e12_05n:135	Citakaṃ lokanāthassa nibbāpesuṃ mahesino.	13	
PA_anya-e12_05n:136_0	Evaṃ pana sabbaloke karuṇādhiko sammāsambuddho vesākhapuṇṇamuposathe aṅgāradivase	136	
PA_anya-e12_05n:136_1	parinibbuto. Devamanussānaṃ saṅgahakaraṇatthāya yamakasālānamantare citakaṃ sattarattindivaṃ	136	
PA_anya-e12_05n:136_2	vasī. Tato vīsaṃ hatthasatikassa upari sattarattindivaṃ vasi. Yāva aggiparinibbāpanaṃ	136	
PA_anya-e12_05n:136_3	sattarattindivaṃ hoti.	136	
PA_anya-e12_05n:137_0	Tato sattadivasāni kusinārāyaṃ mallarājaputtesu gandhodakena citakaṃ nibbāpayamānesu	137	
PA_anya-e12_05n:137_1	sālarukkhato udakadhārā nikkhamitvā citakaṃ nibbāpayiṃsu. Tato dasabalassa dhātuyo	137	
PA_anya-e12_05n:137_2	suvaṇṇacaṅgoṭake pakkhipitvā attano nagare santhāgāre ṭhapetvā sattipañjaraṃ katvā	137	
PA_anya-e12_05n:137_3	dhanupākārehi parikkhipāpetvā sattāhaṃ naccagītavāditagandhamālādīhi mallarājaputtā sakkāraṃ kariṃsu.	137	
PA_anya-e12_05n:138	Tato te mallarājāno rammaṃ devasabhopamaṃ;	13	
PA_anya-e12_05n:139	Sabbathā maṇḍuyitvāna santhāgāraṃ tato pana.	13	
PA_anya-e12_05n:140	Maggaṃ alaṅkaritvāna yāva makuṭacetiyā;	14	
PA_anya-e12_05n:141	Hatthīkkhandhe ṭhapetvāna hemadoṇiṃ sadhātukaṃ.	14	
PA_anya-e12_05n:142	Gandhādīhipi pūjetvā kīḷantā sādhukīḷitaṃ;	14	
PA_anya-e12_05n:143	Pavesetvāna nagaraṃ santhāgāre manorame.	14	
PA_anya-e12_05n:144	Dasabhūmasmiṃ pallaṅke ṭhapetvā jinadhātuyo;	14	
PA_anya-e12_05n:145	Ussayuṃ te tadā chatte santhāgārasamantato.	14	
PA_anya-e12_05n:146	Hatthīhi parikkhipāpesuṃ tato asse tato rathe,	14	
PA_anya-e12_05n:147	Añño’ññaṃ parivāretvā tato yodhe tato dhanu;	14	
PA_anya-e12_05n:148	Iti parikkhipāpesuṃ samantā yojanaṃ kamā,	14	
PA_anya-e12_05n:149	Tadā naccehi gītehi vāditehi ca pūjayuṃ.)	14	
PA_anya-e12_05n:150	Parinibbānakathā samattā.	15	
PA_anya-e12_05n:151_0	Tato bhagavato parinibbutabhāvaṃ sutvā ajātasattu mahārājā kosinārakānaṃ mallānaṃ	151	
PA_anya-e12_05n:151_1	sāsanaṃ pesesi. Ahampi khattiyo bhagavāpi khattiyo satthuno sarīradhātunaṃ thūpañca	151	
PA_anya-e12_05n:151_2	mahañca karomīti. Teneva upāyena vesāliyaṃ licchavirājāno ca kapilavatthumhi sakyarājāno	151	
PA_anya-e12_05n:151_3	ca allakappake bulayo ca rāmagāmake koḷiyā ca veṭhadīpake brāhmaṇo ca pāvāyaṃ pāveyyakā	151	
PA_anya-e12_05n:151_4	ca sāsanaṃ pesetvā sabbe ekato hutvā kosinārakehi saddhiṃ vivādaṃ uppādesuṃ. Tesaṃ	151	
PA_anya-e12_05n:151_5	pana ācariyo droṇabrāhmaṇo nāma. So tesaṃ? Mā bhonto viggahavivādaṃ karotha, amhākaṃ	151	
PA_anya-e12_05n:151_6	bhagavā khantivādīyevāti vatvā tādisassa ca khantimettānuddayasampannassa sarīrabhāge	151	
PA_anya-e12_05n:151_7	kalahaṃ kātuṃ ayuttanti āha.	151	
PA_anya-e12_05n:152	(Rājā ajātasattu ca licchavī ca narādhipā;	15	
PA_anya-e12_05n:153	Sakyā ca allakappā ca koḷiyāpi ca rāmake.	15	
PA_anya-e12_05n:154	Brāhmaṇo veṭhadīpo ca mallapāveyyakāpi ca;	15	
PA_anya-e12_05n:155	Mallā ca dhātu atthāya aññamaññaṃ vivādayuṃ.	15	
PA_anya-e12_05n:156	Evaṃ sante tadā doṇo brāhmaṇo etadabravī;	15	
PA_anya-e12_05n:157	Suṇantu bhonto me vācaṃ hitamatthupasaṃhitaṃ.	15	
PA_anya-e12_05n:158	Khantivādī isikāle dhammapālakumārake;	15	
PA_anya-e12_05n:159	Chaddante bhuridatte ca campeyye saṅkhapālake.	15	
PA_anya-e12_05n:160	Mahākapijātakāle amhākaṃ lokanāyako;	16	
PA_anya-e12_05n:161	Kopaṃ akatvā aññesu khantimeva akā jino.	16	
PA_anya-e12_05n:162	Siṭṭhāsiṭṭhe sukhe dukkhe lābhālābhe yasāyase;	16	
PA_anya-e12_05n:163	Tādī lakkhaṇasampanno khantivādesu kā kathā.	16	
PA_anya-e12_05n:164	Evaṃ bhavataṃ vivāde sampahāro na sādhuko;	16	
PA_anya-e12_05n:165	Sabbeva sahitā hotha samaggā modamānakā.	16	
PA_anya-e12_05n:166	Tathāgatassa sārīraṃ aṭṭhabhāgaṃ karomase;	16	
PA_anya-e12_05n:167	Thūpā vitthāritā hontu pasannā hi bahujjanā.	16	
PA_anya-e12_05n:168	Tena hi vibhajehi tvaṃ aṭṭhabhāgantu brāhmaṇa;	16	
PA_anya-e12_05n:169	Thūpā vitthāritā hontu pasannā hi bahujjanā.	16	
PA_anya-e12_05n:170	Evaṃ vutte tadā doṇo brāhmaṇo gaṇajeṭṭhako;	17	
PA_anya-e12_05n:171	Suvaṇṇaṃ nāḷiṃ katvāna samaṃ bhājesi rājunaṃ.	17	
PA_anya-e12_05n:172	Soḷasanāḷiyo āsuṃ sabbā tā sesadhātuyo;	17	
PA_anya-e12_05n:173	Ekekapuravāsīnaṃ dve dve doṇo adā tadā.	17	
PA_anya-e12_05n:174	Dhātuyo ca gahetvāna haṭṭhatuṭṭhā narādhipā;	17	
PA_anya-e12_05n:175	Gantvā sake sake raṭṭhe cetiyāni akārayuṃ.	17	
PA_anya-e12_05n:176	Doṇo tumbaṃ gahetvāna kāresi tumbacetiyaṃ;	17	
PA_anya-e12_05n:177	Aṅgārathūpaṃ kāresuṃ moriyā haṭṭhamānasā.	17	
PA_anya-e12_05n:178	Ekā dāṭhā tidasapure ekā nāgapure ahu;	17	
PA_anya-e12_05n:179	Ekā gandhāravisaye ekā kāliṅgarājino.)	17	
PA_anya-e12_05n:180_0	Tattha doṇoti? Tadā gaṇācariyo. So dhātuyo vibhajanto ekaṃ dakkhiṇadāṭhādhātuṃ gahetvā	180	
PA_anya-e12_05n:180_1	veṭhantare ṭhapesi. Tadā sakko ajja dakkhiṇadāṭhādhātuṃ ko labhatīti cintetvā veṭhantare	180	
PA_anya-e12_05n:180_2	passi. So ratanacaṅgoṭakaṃ gahetvā adissamānakāyena gantvā dhātuṃ gahetvā tāvatiṃsabhavane	180	
PA_anya-e12_05n:180_3	cūḷāmaṇicetiya ekayojanubbedhaṃyeva mahantaṃ thūpaṃ katvā ṭhapesi. Ekaṃ dakkhiṇadaṭhādhātuṃ	180	
PA_anya-e12_05n:180_4	pādaggantare akkamitvā gaṇhi. Ettāvatā tāvatiṃsabhavanadantadhātukathā paripuṇṇā veditabbā.	180	
PA_anya-e12_05n:181_0	Tadā jayaseno nāma nāgarājā bhagavato parinibbutabhāvaṃ sutvā ajja pacchimadassanaṃ	181	
PA_anya-e12_05n:181_1	passissāmīti mahantaṃ nāgarājasampattiṃ gahetvā kusināraṃ gantvā mahāpūjaṃ katvā	181	
PA_anya-e12_05n:181_2	ekamantaṃ ṭhatvā pādaggantare ṭhitaṃ dhātuṃ disvā nāgeddhibalena gahetvā nāgabhavanaṃ	181	
PA_anya-e12_05n:181_3	netvā nāgapurassa majjhe ratanakhacite cetiye ṭhapesi. Taṃ tambapaṇṇiyaṃ kākavaṇṇatissarājakāle	181	
PA_anya-e12_05n:181_4	mahādevattherassa sisso mahindatthero nāma nāgabhavanaṃ gantvā dakkhiṇadāṭhaṃ gahetvā	181	
PA_anya-e12_05n:181_5	tambapaṇṇiyaṃ serunagaraṃ haritvā giriabhayassa serunagarapabbatantare cetiyaṃ kārāpetvā ṭhapesi.	181	
PA_anya-e12_05n:182	Ettāvatā nāgabhavanadantadhātukathā paripuṇṇā veditabbā.	18	
PA_anya-e12_05n:183_0	Tatrāyaṃ gandhāravāsinoti? Ekā vāmadāṭhā doṇo nāma ācariyo nivattha vatthantare ṭhapetvā	183	
PA_anya-e12_05n:183_1	gaṇhi. Tadā eko gandhāravāsī pubbe laddhabyākaraṇo katābhinīhāro vatthantare ṭhatapidantadhātuṃ	183	
PA_anya-e12_05n:183_2	disvā kusalacittena tato dantadhātuṃ gahetvā gandhāravāsikehi saddhiṃ attano raṭṭhaṃ	183	
PA_anya-e12_05n:183_3	gantvā cetiyavane ṭhapesi.	183	
PA_anya-e12_05n:184	Ettāvatā vāmadantadhātukathā paripuṇṇā veditabbā.	18	
PA_anya-e12_05n:185_0	Tattha adho vāmadantadhātuṃ sāriputtattherassa sisso khemo nāma muni jālacitakatova	185	
PA_anya-e12_05n:185_1	uppatitvā vāmadāṭhaṃ gahetvā kāliṅgapuraṃ netvā brahmadattassa rañño samīpaṃ gantvā	185	
PA_anya-e12_05n:185_2	dantadhātuṃ dassetvā? Mahārāja vāmadantadhātuṃ bhagavā tameva imasmiṃ jambudīpe yāva	185	
PA_anya-e12_05n:185_3	guhasīvaparamparā devamanussānaṃ atthaṃ karitvā pariyosāne guhasīvarañño pāhessatīti	185	
PA_anya-e12_05n:185_4	(nīyādetuṃ) āhāti nīyyādesi.	185	
PA_anya-e12_05n:186_0	Aparabhāge hemamālā rājakaññā dantakumārena saddhiṃ brāhmaṇavesaṃ gahetvā dantadhātuṃ	186	
PA_anya-e12_05n:186_1	ādāya palāyitvā vāṇije ārocetvā nāvā vegena gantvā ceva nāgasupaṇṇehi mahantaṃ pūjaṃ	186	
PA_anya-e12_05n:186_2	kāretvā anukkamenāgantvā jambukoḷapaṭṭanaṃ patvā dijavarassa ācikkhitamaggena anurādhapuraṃ	186	
PA_anya-e12_05n:186_3	patvā kittissirimeghassa pavattiṃ pucchitvā navavassaāyusamāno tīsu saraṇesu pasannabhāvaṃ	186	
PA_anya-e12_05n:186_4	sutvā meghagiri mahātherassa santikaṃ gantvā vanditvā ekamantaṃ nisīditvā dantadhātuṃ	186	
PA_anya-e12_05n:186_5	jambudīpato gahetvā āgatabhāvaṃ ārocetvā dassesi. Disvā ca pana pītiyā phuṭo ubhinnampi	186	
PA_anya-e12_05n:186_6	saṅgahaṃ katvā mahāvihāraṃ alaṅkāretvā jinadantadhātuṃ ṭhapetvā ekaṃ bhikkhuṃ pesetvā	186	
PA_anya-e12_05n:186_7	taṃ pavattiṃ rañño ārocāpesi. Taṃ sutvā rājā pītipāmojjo cakkavattissa sirisampatto	186	
PA_anya-e12_05n:186_8	daḷiddo viya tassa pāṭihāriyaṃ disvā vīmaṃsitvā nikkaṅkho hutvā sakalalaṅkādīpena	186	
PA_anya-e12_05n:186_9	pūjesi. Etena nayena pūjaṃ katvā ekadivaseneva navalakkhaṃ pūjesi.	186	
PA_anya-e12_05n:187	Sīhaḷindo ubhinnampi bahūni ratanāni ca;	18	
PA_anya-e12_05n:188	Gāme ca issare ceva datvāna saṅgahaṃ akā.	18	
PA_anya-e12_05n:189	Ettāvatā adhodāṭhādhātukathā paripuṇṇā veditabbā.	18	
PA_anya-e12_05n:190	Cattālīsa samā dantā kesā lomā ca sabbaso devā hariṃsu ekekaṃ cakkavāḷaparamparā.	19	
PA_anya-e12_05n:191_0	Tatra vacane, cattālīsa samā dantāti? Sesadantā ca kesā ca lomā ca nakhā ca sabbasopi	191	
PA_anya-e12_05n:191_1	mayi parinibbuta-kāle mā ḍayhantu luñcitvā ākāse patiṭṭhantu ekekacakkavāḷañca ekekakesalomanakhadantadhātuparamparā	191	
PA_anya-e12_05n:191_2	netvā cetiyaṃ kāretvāna devamanussānaṃ atthaṃ karotuti adhiṭṭhahi. Tasmā parinibbutakālato	191	
PA_anya-e12_05n:191_3	yāva sarīraṃ na ḍayhati tāva chabbaṇṇarasmiyo lomadhātu na pajahati. Doṇabrāhmaṇopi	191	
PA_anya-e12_05n:191_4	dhātuvibhajanāvasāne veṭhantare ca nivāsanantare ca pādaggantare ca dhātunaṃ vinaṭṭhabhāvaṃ	191	
PA_anya-e12_05n:191_5	ñatvā pathaviyaṃ uttānakoyevajāto. Tadā sakko devarājā disvā ayaṃ deṇācariyo dhātu	191	
PA_anya-e12_05n:191_6	atthāya anuparivattetvā vināsaṃ pāpuṇeyya ahaṃ vīṇācariyavesaṃ gahetvā tassa santikaṃ	191	
PA_anya-e12_05n:191_7	gantvā sokaṃ vinodessāmīti sakkarūpaṃ jahitvā vīṇācariyavesaṃ gahetvā tassa santikaṃ	191	
PA_anya-e12_05n:191_8	gantvā ekamantaṃ ṭhito dibbagītaṃ gāyitvā vīṇaṃ vādento nānappakāraṃ udānesi. Yaṃ	191	
PA_anya-e12_05n:191_9	dhammametaṃ purisassa vādaṃ chindissāmīti vatvā kathāya sotunaṃ lobhaṃ parassa atthaṃ	191	
PA_anya-e12_05n:191_10	vināsetvā atilobhena puriso pāpako hotīti. Haṃsarājajātakaṃ dīpetvā yaṃ laddhaṃ taṃ	1911	
PA_anya-e12_05n:191_11	suladdhanti āha. Taṃ sutvā doṇo ayaṃ vīṇācariyo mayhaṃ thenabhāvaṃ aññāsīti sokaṃ	1911	
PA_anya-e12_05n:191_12	vinodetvā uṭṭhāya āvajjamāno tumbaṃ disvā yena bhagavato sarīradhātuyo mitā sopi	1911	
PA_anya-e12_05n:191_13	dhātugatikova. Idaṃ thūpaṃ karissāmīti cintetvā tumbaṃ gahetvāna cetiye ṭhapesi.	1911	
PA_anya-e12_05n:191_14	Moriyā aṅgāraṃ gahetvā aṅgāracetiyaṃ nāma kāresuṃ.	1911	
PA_anya-e12_05n:192	(Nagare kapilavatthumhi sammādiṭṭhi bahujjano;	19	
PA_anya-e12_05n:193	Tattha sārīrikaṃ thūpaṃ akāsi ratanāmayaṃ.	19	
PA_anya-e12_05n:194	Nagare allake ramme buddhadhātu patiṭṭhiya;	19	
PA_anya-e12_05n:195	Silāya muggavaṇṇāya thūpaṃ sadhātukaṃ akā.	19	
PA_anya-e12_05n:196	Jano pāveyyaraṭṭhasmiṃ patiṭṭhiya sārīrikaṃ;	19	
PA_anya-e12_05n:197	Silāya maṇivaṇṇāya pāveyyaṃ cetiyaṃ akā.	19	
PA_anya-e12_05n:198	Cīvaraṃ pattadaṇḍañca madhurāyaṃ apūjayuṃ;	19	
PA_anya-e12_05n:199	Nivāsanaṃ kusaghare pūjayiṃsu mahājanā.	19	
PA_anya-e12_05n:200	Paccattharaṇaṃ kapile uṇṇalomañca kosale;	20	
PA_anya-e12_05n:201	Pūjesuṃ pāṭaliputte karakaṃ kāyabandhanaṃ.	20	
PA_anya-e12_05n:202	Nisīdanaṃ avantisu campāyaṃ’dakasāṭakaṃ;	20	
PA_anya-e12_05n:203	Devaraṭṭhe attharaṇaṃ videhe parissāvanaṃ.	20	
PA_anya-e12_05n:204	Vāsi-sūcigharañcāpi indapatthe apūjayuṃ;	20	
PA_anya-e12_05n:205	Pāsāṇake padaṃ seṭṭhaṃ bhaṇḍasesaṃ parantake.	20	
PA_anya-e12_05n:206	Mahiṃsu manujā dhātuṃ aṭṭhadoṇamitaṃ tadā;	20	
PA_anya-e12_05n:207	Dhātu vitthāritā āsi lokanāthassa satthuno).	20	
PA_anya-e12_05n:208_0	Te pana rājāno hi attanoladdhadhātuṃ gahetvā sakasakanagaraṃ gantvā cetiyaṃ kārāpetvā	208	
PA_anya-e12_05n:208_1	mahantaṃ pūjāvidhānaṃ kariṃsu. Cakkhumantassa bhagavato sarīradhātu aṭṭhadoṇamattaṃ	208	
PA_anya-e12_05n:208_2	suvaṇṇanāḷiyā ekasataaṭṭhavīsatināḷikā ahosi? Satthā pana uttarāsāḷhanakkhattena	208	
PA_anya-e12_05n:208_3	mātukucchiyaṃ paṭisandhiṃ gaṇhi. Visākhanakkhattena mātukucchito nikkhami. Uttarāsāḷhanakkhattena	208	
PA_anya-e12_05n:208_4	mahābhinikkhamanaṃ nikkhami. Visākhanakkhattena buddho ahosi. Uttarāsāḷhanakkhattena	208	
PA_anya-e12_05n:208_5	dhammacakkaṃ pavattesi. Teneva yamakapāṭihāriyaṃ akāsi. Assayujanakkhattena devorohaṇaṃ	208	
PA_anya-e12_05n:208_6	akāsi. Visākhanakkhattena parinibbāyi. Mahākassapattherā ca anuruddhatthero ca dve	208	
PA_anya-e12_05n:208_7	mahātherā bhagavato sarīradhātuyo vissajjāpetvā adaṃsu.	208	
PA_anya-e12_05n:209_0	Tesaṃ rājunaṃ bhagavato sarīradhātuṃ labhitvā sattadivasasattamāsādhikāni sattavassāni	209	
PA_anya-e12_05n:209_1	mahārahaṃ pūjaṃ katvā gatakāle micchādiṭṭhikamanussā? Samaṇo gotamo parinibbuto.	209	
PA_anya-e12_05n:209_2	Tassa dhātu atthāya amhākaṃ jīvitakappanaṃ nāsetvā pūjaṃ karotī’ti sammāsambuddhe	209	
PA_anya-e12_05n:209_3	padussanti. Sakko āvajjento taṃ kāraṇaṃ ñatvā mahākassapattherassa ārocesi;’bhante	209	
PA_anya-e12_05n:209_4	micchādiṭṭhikā manussā bhagavati paduṭṭhacittena ito cutā avīcinirayaṃ uppajjanti.	209	
PA_anya-e12_05n:209_5	Bahutarā anāgate micchādiṭṭhikā mātupitughātakā rājāno bhavissanti. Ajjeva dhātuyo	209	
PA_anya-e12_05n:209_6	nidahituṃ vaṭṭatī’ti thero vicāretvā addasa.	209	
PA_anya-e12_05n:210_0	Anantamatthaṃ dharamānakāle katvāna sattānamalīnacitto sesānamatthāya sarīradhātuṃ	210	
PA_anya-e12_05n:210_1	ṭhapetva so maccumukhaṃ upeto. (Katvā yo bodhiñāṇaṃ vividhabalavaraṃ bujjhituṃ pāramīyo	210	
PA_anya-e12_05n:210_2	vatvā saṅkheyyapuṇṇe aparimitabhave uttaritvā sumuttaṃ. Ārohitvāna sīghaṃ ariyasivapadaṃ	210	
PA_anya-e12_05n:210_3	accutaṃ sītibhāvaṃ patto so jātipāraṃ nikhilapadahanaṃ dukkaraṃ kārayitvā.	210	
PA_anya-e12_05n:211	Dhātvantarāyaṃ disvāna thero kassapasavhayo;	21	
PA_anya-e12_05n:212	Nidhānaṃ sabbadhātunaṃ karohītyāha bhūpatiṃ.	21	
PA_anya-e12_05n:213	Sādhūti so paṭissutvā māgadho tuṭṭhamānaso;	21	
PA_anya-e12_05n:214	Dhātunidhānaṃ kāresi sabbattha vattitādiya.	21	
PA_anya-e12_05n:215	Kārāpetvāna so rājā kassapassa nivedayī;	21	
PA_anya-e12_05n:216	Dhātuyo āharī thero idaṃ kāraṇamaddasa.	21	
PA_anya-e12_05n:217	Bhujaṅgā parigaṇhiṃsu rāmagāmamhi dhātuyo;	21	
PA_anya-e12_05n:218	Cetiye dhārayissanti laṅkādīpe anāgate.	21	
PA_anya-e12_05n:219	Tā dhātuyo ṭhapetvāna thero kassapasavhayo;	21	
PA_anya-e12_05n:220	Rañño ajātasattussa adāsi dhātuyo tadā.	22	
PA_anya-e12_05n:221	Gehe cūpakaraṇāni catusaṭṭhisatāni so;	22	
PA_anya-e12_05n:222	Abbhantare ṭhapesi rājā sabbā tā buddhadhātuyo.	22	
PA_anya-e12_05n:223	Karaṇḍāsīti saṃkiṇṇaṃ cetiyāsītilaṅkataṃ;	22	
PA_anya-e12_05n:224	Gehe bahusamākiṇṇaṃ thūpārāmappamāṇakaṃ.	22	
PA_anya-e12_05n:225	Kāretvā sabbakaraṇaṃ vālikaṃ okirī tahiṃ;	22	
PA_anya-e12_05n:226	Nānāpupphasahassāni nānā gandhaṃ samākiri.	22	
PA_anya-e12_05n:227	Asītitherarūpāni aṭṭhacakkasatāni ca;	22	
PA_anya-e12_05n:228	Suddhodhanassa rūpampi māyāpajāpatādinaṃ.	22	
PA_anya-e12_05n:229	Sabbāni tāni rūpāni suvaṇṇasseva kārayi;	22	
PA_anya-e12_05n:230	Pañca chattadhajasate ussāpesi mahīpatī.	23	
PA_anya-e12_05n:231	Jātarūpamaye kumbhe kumbhe ca ratanāmaye;	23	
PA_anya-e12_05n:232	Pañca pañca sateyeva ṭhapāpesi samantato.	23	
PA_anya-e12_05n:233	Sovaṇṇanikkhamayena ca kapāle rajatāmaye;	23	
PA_anya-e12_05n:234	Puresi gandhatelassa jālāpetvā padīpake.	23	
PA_anya-e12_05n:235	Pañca pañca sateyeva ṭhapāpesi disampati;	23	
PA_anya-e12_05n:236	Ime tatheva tiṭṭhanta adhiṭṭhāsi mahāmuni.	23	
PA_anya-e12_05n:237	Vitthāritā dhammāsoko bhavissati anāgate;	23	
PA_anya-e12_05n:238	Akkhare soṇṇapattamhi chindāpesi mahāmatī.	23	
PA_anya-e12_05n:239	Pakappitvā visukammaṃ dhātugabbhasamantato;	23	
PA_anya-e12_05n:240	Vātavegena yāyantaṃ yantarūpamakārayī.	24	
PA_anya-e12_05n:241	Katvā silāparikkhepaṃ pidahitvā silāhi taṃ;	24	
PA_anya-e12_05n:242	Tassūpari karī thūpaṃ samaṃ pāsāṇathūpiyaṃ.)	24	
PA_anya-e12_05n:243	Dhātunidhānakathā samattā.	24	
PA_anya-e12_05n:244	Iti ariyajanappasādanatthāya kate dhātuvaṃse tathāgatassa parinibbutādhikāro nāma dutiyo paricchedo.	24	
PA_anya-e12_05n:245	3. Dhātuparamparākathā	24	
PA_anya-e12_05n:246_0	Dhātusu pana vibhajitvā dīyamānesu satthuno nalāṭadhātu kosinārakānaṃ mallānaṃ laddhakoṭṭhāseyeva	246	
PA_anya-e12_05n:246_1	ahosi. Mahākassapatthero te upasaṅkamitvā satthuno nalāṭadhātu tumhākaṃ koṭṭhāse	246	
PA_anya-e12_05n:246_2	ahosi, taṃ gahetuṃ āgato, bhagavā hi dharamāneyeva tambapaṇṇidīpassa anujāni, ‘tasmā	246	
PA_anya-e12_05n:246_3	taṃ amhākaṃ dethā’ti. Taṃ sutvā mallarājāno?’Evaṃ patigaṇhatha bhante dhātu’ti mahākassapattherassa	246	
PA_anya-e12_05n:246_4	adaṃsu. So attano saddhivihārikaṃ mahānandattheraṃ pakkosāpetvā nalāṭadhātuṃ therassa	246	
PA_anya-e12_05n:246_5	niyyādetvā’ imaṃ dhātuṃ tambapaṇṇi dīpe mahāvālukagaṅgāya dakkhiṇabhāge serunāma	246	
PA_anya-e12_05n:246_6	dahassa ante varāha nāma soṇḍimatthake kākavaṇṇatisso nāma rājā patiṭṭhāpessati,	246	
PA_anya-e12_05n:246_7	cetiyaṃ saṅghārāmaṃ kārāpessati, tvaṃ imaṃ dhātuṃ gahetvā vesāliyaṃ upanissāya mahāvanavihāre	246	
PA_anya-e12_05n:246_8	kuṭāgārasālāyaṃ satthuno vasitagandhakuṭiyaṃ ṭhapetvā dhātupūjaṃ katvā āyusaṅkhāre	246	
PA_anya-e12_05n:246_9	ossaṭṭhe parinibbāpayamāne attano saddhivihārikassa candaguttattherassa dhātuvaṃsaṃ	246	
PA_anya-e12_05n:246_10	kathetvā appamatto hohī’ti vatvā dhātuṃ therassa datvā anupādisesanibbānadhātuyā parinibbāyi.	2461	
PA_anya-e12_05n:247	Sāvako satthukappo so pabhīnnapaṭisambhido;	24	
PA_anya-e12_05n:248	Gahetvā mānayī dhātuṃ mahānando mahāvane.	24	
PA_anya-e12_05n:249_0	Tassa therassa saddhivihāriko candaguttatthero dhātuṃ gahetvā ākāsaṃ uggantvā sāvatthīyaṃ	249	
PA_anya-e12_05n:249_1	jetavanamahāvihāre dasabalena vasitagandhakuṭiyaṃ ṭhapetvā dhātupūjaṃ katvā ciraṃ	249	
PA_anya-e12_05n:249_2	vihāsi. Sopi āyusaṅkhāre ossaṭṭhe parinibbāpayamāne attano. Saddhivihārikaṃ bhaddasenattheraṃ	249	
PA_anya-e12_05n:249_3	pakkosāpetvā dhātuṃ therassa niyyādetvā dhātuvaṃsaṃ kathetvā anusāsitvā anupādisesāya	249	
PA_anya-e12_05n:249_4	nibbānadhātuyā parinibbāyi.	249	
PA_anya-e12_05n:250	Candagutto mahāpañño chaḷabhiñño visārado;	25	
PA_anya-e12_05n:251	Ramme jetavane dhātuṃ ṭhapetvā vandanaṃ akā.	25	
PA_anya-e12_05n:252_0	Tassa sisso bhaddasenatthero dhātuṃ gahetvā ākāsena gantvā dhammacakkappavattane	252	
PA_anya-e12_05n:252_1	isipatane mahā vihāre satthuno vasitagandhakuṭiyaṃ ṭhapetvā gandhamālādīhi pūjetvā	252	
PA_anya-e12_05n:252_2	ciraṃ vihāsi. So parinibbāpayamāno attano saddhivihārikassa jayasenattherassa dhātuṃ	252	
PA_anya-e12_05n:252_3	niyyādetvā dhātuvaṃsaṃ kathetvā anupādisesāya nibbānadhātuyā parinibbāyi.	252	
PA_anya-e12_05n:253	Bhaddaseno mahāthero katakicco mahāisi;	25	
PA_anya-e12_05n:254	Dhātuṃ ṭhapetvā isipatane vanditvā nibbutiṃ gato.	25	
PA_anya-e12_05n:255_0	So pana jayasenatthero taṃ dhātuṃ gahetvā veluvanamahāvihāre satthuno vasitagandhakuṭiyaṃ	255	
PA_anya-e12_05n:255_1	ṭhapetvā gandhamālādīhi pūjetvā ciraṃ vasitvā parinibbāpayamāno attano saddhivihārikassa	255	
PA_anya-e12_05n:255_2	mahāsaṅgharakkhitattherassa dhātuṃ niyyādetvā dhātuvaṃsaṃ kathetvā anupādisesāya	255	
PA_anya-e12_05n:255_3	nibbānadhātuyā parinibbāyi.	255	
PA_anya-e12_05n:256	Gahetvāna dhātuvaraṃ jayaseno mahāmuni;	25	
PA_anya-e12_05n:257	Nidhāya veluvane ramme akā pūjaṃ manoramaṃ.	25	
PA_anya-e12_05n:258_0	So panāyasmā saṅgharakkhitatthero dhātuṃ gahetvā ākāsena āgantvā kosambiṃ upanissāya	258	
PA_anya-e12_05n:258_1	ghosita seṭṭhinā kārāpite ghositārāme bhagavato vasitagandhakuṭiyaṃ ṭhapetvā gandhamālādīhi	258	
PA_anya-e12_05n:258_2	pūjaṃ katvā ciraṃ vihāsi. So’pi parinibbāpayamāno attano saddhivihārikaṃ mahādevattheraṃ	258	
PA_anya-e12_05n:258_3	pakkosāpetvā dhātuvaṃsaṃ kathetvā appamatto hohī’ti vatvā anupādisesāya nibbānadhātuyā parinibbāyi.	258	
PA_anya-e12_05n:259	Saṅgharakkhitavhayo thero cando viya supākaṭo;	25	
PA_anya-e12_05n:260	Ṭhapetvā ghositārāme akā pūjaṃ manoramaṃ.	26	
PA_anya-e12_05n:261_0	Tassa therassa saddhivihāriko mahādevatthero dhātuṃ gahetvā devānampiyatissassa mahārañño	261	
PA_anya-e12_05n:261_1	bhātu mahānāgassa uparājassa mahāgāme setacchattaṃ ussāpitakāle hatthoṭṭha nāmajanapade	261	
PA_anya-e12_05n:261_2	kukkuṭapabbatantare mahāsālarukkhamūle ākāsato otaritvā nisīdi. Tasmiṃ samaye mahākāḷo	261	
PA_anya-e12_05n:261_3	nāma upāsako attano puttadārehi saddhiṃ mālāgandhavilepanaṃ dhajapatākādīni gāhāpetvā	261	
PA_anya-e12_05n:261_4	divasassa tikkhattuṃ mahantehi pūjāvidhānehi dhātuṃ pariharitvā ciraṃ vasi. Māsassa	261	
PA_anya-e12_05n:261_5	aṭṭha-uposathadivase dhātuto chabbaṇṇaraṃsiyo uggacchiṃsu. Tasmiṃ samaye so padeso	261	
PA_anya-e12_05n:261_6	buddhassa dharamānakālo viya ahosi. Janapadavāsī manussāpi therassa santike sīlāni	261	
PA_anya-e12_05n:261_7	gaṇhanti, uposathavāsaṃ vasanti, dānaṃ denti, cetiyassa mahantaṃ pūjaṃ karontī. Tato	261	
PA_anya-e12_05n:261_8	aparabhāge uparājā mahāgāme viharanto bheriṃ carāpesi? Yo amhākaṃ dasabalassa dhātuṃ	261	
PA_anya-e12_05n:261_9	gahetvā idhāgato, tassa mahantaṃ sampattiṃ dassāmīti. Tasmiṃ kāle kuṭumbiko mahākāḷo	261	
PA_anya-e12_05n:261_10	uparājaṃ passissāmīti tassa anucchavikaṃ paṇṇākāraṃ gahetvā rājadvāre ṭhatvā sāsanaṃ	2611	
PA_anya-e12_05n:261_11	pahiṇi. Uparājā taṃ pakkosāpesi. So gantvā vanditvā ṭhito taṃ paṇṇākāraṃ rājapurisānaṃ	2611	
PA_anya-e12_05n:261_12	paṭicchāpesi. Uparājā? Mātula mahākāḷa, tumhākaṃ janapade amhākaṃ satthuno dhātu	2611	
PA_anya-e12_05n:261_13	atthī’ti āha. Mahākāḷo upa rājassa kathaṃ sutvā atthi deva, mayhaṃ kulupagattherassa	2611	
PA_anya-e12_05n:261_14	santike ādāsamaṇḍalappamāṇaṃ satthuno nalāṭadhātu chabbaṇṇaraṃsīhi ākāsappadese sūriyasahassacandasahassānaṃ	2611	
PA_anya-e12_05n:261_15	uṭṭhitakālo viya obhāseti. So janapado buddhassa uppannakālo viya ahosīti āha. Tassa	2611	
PA_anya-e12_05n:261_16	kuṭumbikassa kathaṃ suṇantassaeva rañño sakalasarīraṃ pañcavaṇṇāya pītiyā paripuṇṇaṃ	2611	
PA_anya-e12_05n:261_17	ahosi. Ativiya somanassappatto rājā mayhaṃ mātulassa mahākāḷassa satasahassaṃ kahāpaṇāni	2611	
PA_anya-e12_05n:261_18	ca catusindhavayuttarathañca suvaṇṇālaṅkārehi susajjitaṃ ekaṃ assañca udakaphāsukaṭṭhānake	2611	
PA_anya-e12_05n:261_19	khettañca pañcadāsīsatañca dethā’ti vatvā aññañca pasādaṃ dāpesi. So uparājā ettakaṃ	2611	
PA_anya-e12_05n:261_20	kuṭumbikassa dāpetvā taṃ divasameva nagare bheriṃ carāpetvā hatthassarathayānāni	2612	
PA_anya-e12_05n:261_21	gahetvā kuṭumbikaṃ maggadesakaṃ katvā anupubbena hatthoṭṭhajanapadaṃ patvā ramaṇīye	2612	
PA_anya-e12_05n:261_22	bhūmippadese khandhāvāraṃ bandhitvā amaccagaṇaparivuto kuṭumbikaṃ gahetvā therassa	2612	
PA_anya-e12_05n:261_23	vasanaṭṭhānaṃ gantvā vanditvā ekamantaṃ aṭṭhāsi. Sesā amaccā kuṭumbiko ca theraṃ	2612	
PA_anya-e12_05n:261_24	vanditvā ekamantaṃ aṭṭhaṃsu. Uparājā theraṃ vanditvā sārāṇīyaṃ kathaṃ katvā ekamantaṃ	2612	
PA_anya-e12_05n:261_25	nisinno paṭisanthāramakāsi. Mahādevattheropi sammodanīyaṃ kathaṃ katvā kissa tvaṃ	2612	
PA_anya-e12_05n:261_26	mahārāja idhāgatosi āgatakāraṇaṃ me ārocehī’ti āha. Bhante tumhākaṃ. Santike amhākaṃ	2612	
PA_anya-e12_05n:261_27	bhagavato nalāṭadhātu atthī kira. Taṃ vandissāmi’ti āgatomhī’ti āha. Thero? Bhaddakaṃ	2612	
PA_anya-e12_05n:261_28	mahā rāja tayā katanti vatvā dhātugharadvāraṃ vivaritvā mahārāja buddhassa nalāṭadhātu	2612	
PA_anya-e12_05n:261_29	atidullabhā’ti āha. Rājā soḷasehi gandhodakehi nahāyitvā sabbālaṅkārapatimaṇḍito	2612	
PA_anya-e12_05n:261_30	ekaṃsaṃ uttarāsaṅgaṃ karitvā añjaliṃ paggayha namassamāno aṭṭhāsi. Buddhārammaṇāya	2613	
PA_anya-e12_05n:261_31	pītiyā sakalasarīraṃ phuṭaṃ ahosi.	2613	
PA_anya-e12_05n:262	(Rājā pītivegena imā gāthā āha;	26	
PA_anya-e12_05n:263	Namāmi vīra pāde te cakkaṅkita tale subhe;	26	
PA_anya-e12_05n:264	Vandite naradevehi amataṃ dehi vandite.	26	
PA_anya-e12_05n:265	Lokanātha tuvaṃ eko saraṇaṃ sabbapāṇinaṃ;	26	
PA_anya-e12_05n:266	Loke tayā samo natthi tārehi janataṃ bahuṃ.	26	
PA_anya-e12_05n:267	Mahaṇṇave mayaṃ bhante nimuggā dīghasambhave;	26	
PA_anya-e12_05n:268	Appatissā appatiṭṭhā saṃsarāma ciraṃ tahiṃ.	26	
PA_anya-e12_05n:269	Etarahi tumhe āpajja patiṭṭhaṃ adhigacchare;	26	
PA_anya-e12_05n:270	Tumhākaṃ vandanaṃ katvā uttiṇṇamha bhavaṇṇavā’ti.)	27	
PA_anya-e12_05n:271_0	Tasmiṃ khaṇe dhātuto rasmiyo nikkhamiṃsu. Sakala laṅkādīpaṃ suvaṇṇarasadhārāhi sañchannaṃ	271	
PA_anya-e12_05n:271_1	viya ahosi. Mahantaṃ pītisomanassaṃ uppajji. Rājā mahantaṃ somanassaṃ patto hutvā	271	
PA_anya-e12_05n:271_2	haṭṭhatuṭṭho ahosi. So dhātugharato nikkhamitvā therena saddhiṃ alaṅkatamaṇḍape ekamantaṃ	271	
PA_anya-e12_05n:271_3	nisīdi. Ekamantaṃ nisinno (nisajjādose vajjetvā seyyathidaṃ? Atiduraccāsanta-uparivāta-unnatappadesa-atisammukha-atipacachā’ti.	271	
PA_anya-e12_05n:271_4	Atidūre nisinno sace kathetukāmo uccāsaddena kathetabbaṃ hoti. Accāsanne nisinno	271	
PA_anya-e12_05n:271_5	saṅkaraṃ karoti. Uparivāte nisinno sarīragandho vāyati. Unnatappadese nisinno agāravaṃ	271	
PA_anya-e12_05n:271_6	karoti. Atisammukhe nisinno cakkhunā cakkhuṃ paharitvā daṭṭhabbaṃ hoti. Atipacchā	271	
PA_anya-e12_05n:271_7	nisinno gīvaṃ parivattetvā daṭṭhabbaṃ hoti. Iti nisajjādosaṃ vajjetvā nisinno). Evamāha.	271	
PA_anya-e12_05n:271_8	Bhante imaṃ dhātuṃ mayhaṃ detha. Mahantaṃ pūjāsakkaraṃ katvā pariharāmīti. Bhaddakaṃ	271	
PA_anya-e12_05n:271_9	mahārāja imāya dhātuyā sammāsambuddho dharamānoyeva vyākaraṇaṃ akāsi. Tumhākaṃ vaṃse	271	
PA_anya-e12_05n:271_10	jāto kākavaṇṇatisso nāma rājā imasmiṃ dīpe mahāvālukagaṅgāya dakkhiṇatīre seru nāma	2711	
PA_anya-e12_05n:271_11	dahassa ante varāha nāma soṇḍiyā matthake patiṭṭhapetvā mahantaṃ thūpaṃ karissatī’ti	2711	
PA_anya-e12_05n:271_12	vatvā satthā tattha samāpattiṃ samāpajjitvā pañcasatakhīṇāsavehi saddhiṃ tikkhattuṃ	2711	
PA_anya-e12_05n:271_13	padakkhiṇaṃ katvā gato. Tasmā gaṇhatha mahārājā’ti vatvā dhātuṃ adāsi.	2711	
PA_anya-e12_05n:272_0	Rājā dhātuṃ gahetvā caturassapallaṅke dhātukaraṇḍakaṃ nidahitvā karaṇḍake dhātuṃ	272	
PA_anya-e12_05n:272_1	patiṭṭhāpetvā taṃ kumudapattasannihamaṅgalasindhavayuttarathe ṭhapetvā samantā ārakkhaṃ	272	
PA_anya-e12_05n:272_2	saṃvidahitvā (rājā dhātuṃ gahetvā) pañcaṅgaturiye paggaṇhāpayamāno pacchā āgacchatu’ti	272	
PA_anya-e12_05n:272_3	mahājanassa sāsanaṃ vatvā mahādevattherassa santikaṃ gantvā? Tumhe bhante, dhātuyā	272	
PA_anya-e12_05n:272_4	upaṭṭhānaṃ karonto āgacchathā’ti āha. Thero tassa kathaṃ sutvā;’mahārāja ayaṃ dhātu	272	
PA_anya-e12_05n:272_5	paramparā āgatā. Ahaṃ bhagavato dhammabhaṇḍāgārikaānandatthero viya imaṃ dhātuṃ pariharissāmī’ti	272	
PA_anya-e12_05n:272_6	vatvā attano paccayadāyakaṃ kuṭumbikaṃ āpucchitvā pattacīvaramādāya dhātuṃ upaṭṭhahiyamāno	272	
PA_anya-e12_05n:272_7	pacchato pacchato gacchati. Rājā dhātuṃ gahetvā anupubbena mahāgāmaṃ patto mahāsenaguttaṃ	272	
PA_anya-e12_05n:272_8	pakkosāpetvā nagaraṃ alaṅkarāpehī’ti āha. So nagare bheriṃ carāpetvā aṭṭhārasa vīthiyo	272	
PA_anya-e12_05n:272_9	sammajjantu, puṇṇaghaṭe ṭhapentu, dhajapatākādayo ussāpentu, toraṇāni ussāpentu,	272	
PA_anya-e12_05n:272_10	pañcavaṇṇāni pupphāni okirantu, sakalanagaraṃ alaṅkarontu, gandhamālādayo gahetvā	2721	
PA_anya-e12_05n:272_11	suddhuttarāsaṅgā hutvā sakalanāgarā paṭipathaṃ āgacchantuti āṇāpesi. Tato mahājano	2721	
PA_anya-e12_05n:272_12	sabbaturiyāni ghosāpayamāno gandhamālādihattho paṭipathaṃ nikkhanto. Devamanussā	2721	
PA_anya-e12_05n:272_13	bhikkhubhikkhuniyo upāsakopāsikā appamāṇā ahesuṃ. (Gandhamālādi puṇṇaghaṭasamussitadhajākiṇṇā)	2721	
PA_anya-e12_05n:272_14	parisā velukkhepasahassāni pavattayiṃsu. Sugandhavātābhighātasamuddaghoso viya sakalanagaraṃ	2721	
PA_anya-e12_05n:272_15	ekaninnādajātaṃ. So rājā nagare bandhanāgāre sabbasatte bandhanā muñcantu, dhammena	2721	
PA_anya-e12_05n:272_16	samena anusāsantuti vatvā dhātuṃ gahetvā attano nagaraṃ pavesetvā attano rājanivesanaṃ	2721	
PA_anya-e12_05n:272_17	āgantvā nāṭakīnaṃ saññamadāsi dhātuṃ vandantuti. Nāṭakī nānābharaṇehi patimaṇḍitā	2721	
PA_anya-e12_05n:272_18	rājagehato nikkhamitvā dhātuṃ vanditvā attano attano hatthagatāni turiyabhaṇḍāni	2721	
PA_anya-e12_05n:272_19	sādhukaṃ paggaṇhitvā mahantaṃ pūjamakaṃsu.	2721	
PA_anya-e12_05n:273_0	Tato vaḍḍhakiṃ pakkosāpetvā rājanivesanato nātidūre nāccāsante subhumitale dhātugharaṃ	273	
PA_anya-e12_05n:273_1	kārāpetvā mālākammalatākammādiṃ patiṭṭhāpetvā dhātughare vicittamaṇḍapaṃ kārāpetvāna	273	
PA_anya-e12_05n:273_2	sattaratanamayaṃ dhātukaraṇḍakaṃ kārāpetvā dhātukaraṇḍake dhātuṃ ṭhapetvā ratanapallaṅka	273	
PA_anya-e12_05n:273_3	matthake dhātuṃ ṭhapetvā upari vicittavitānaṃ bandhitvā sāṇiyā parikkhipāpetvā mahantena	273	
PA_anya-e12_05n:273_4	parivārena mahantaṃ dhātupūjaṃ akāsi. Mahājanā gandhamālaṃ gahetvā māsassa aṭṭhūposathadivase	273	
PA_anya-e12_05n:273_5	dhātuyā mahantaṃ pūjaṃ akaṃsu. Dhātuto raṃsiyo samuggacchanti. Mahājanā vimbhayajātā	273	
PA_anya-e12_05n:273_6	sādhukāraṃ karonti. Somanassabhūtā sakalanagaravāsino buddhārammaṇa pītiṃ gahetvā	273	
PA_anya-e12_05n:273_7	divase divase dhātuyā mahantaṃ pūjaṃ karontā vītināmenti. Pañcasīlāni rakkhanti,	273	
PA_anya-e12_05n:273_8	buddhamāmakā dhammamāmakā saṅghamāmakā hutvā saraṇāni gacchanti. Rājā mahājanassa	273	
PA_anya-e12_05n:273_9	ovadati. “Mettaṃ bhāvetha, karuṇaṃ muditaṃ upekkhaṃ bhāvetha, kule jeṭṭhāpacāyanakammaṃ	273	
PA_anya-e12_05n:273_10	karothā“ti. Ovaditvā bhikkhusaṅghassapi cattāro paccaye gaṅgāya maho-ghappavattanakālo	2731	
PA_anya-e12_05n:273_11	viya mahādānaṃ pavattesi. Mātāpituṭṭhāne ṭhatvā bhikkhusaṅghaṃ saṅgaṇhi. Mahājanā	2731	
PA_anya-e12_05n:273_12	tassa ovāde ṭhatvā dānādīni puññāni katvā yebhuyyena tasmiṃ kāle matā saggaṃ gatā.	2731	
PA_anya-e12_05n:274	Kalyāṇavaggamhi patiṭṭhitā janā,	27	
PA_anya-e12_05n:275	Dānādi puññāni karitva sabbadā;	27	
PA_anya-e12_05n:276	Cutā cutā sabbajanā sumānasā,	27	
PA_anya-e12_05n:277	Gatā asesaṃ sugatiṃ subhe ratā.	27	
PA_anya-e12_05n:278_0	Rājā dhātuyā mahantaṃ pūjaṃ karonto mahagāme vihāsi. Tena patiṭṭhāpitavihārā kathetabbā?	278	
PA_anya-e12_05n:278_1	Kathaṃ? Lenavihāraṃ candagirivihāraṃ koṭipabbatavihāraṃ nagaraṅgaṇavihāraṃ selakā	278	
PA_anya-e12_05n:278_2	vihāraṃ talākāvihāranti evamādayo vihāre patiṭṭhāpetvā tipiṭakamahāariṭṭhattherassa	278	
PA_anya-e12_05n:278_3	dakkhiṇodakaṃ datvā mahāvihāre niyyādesi. Evaṃ so rājā yāvajīvaṃ dhātuṃ pariharitvā	278	
PA_anya-e12_05n:278_4	pacchime kāle maraṇamañce nipanno attano puttaṃ yaṭālatissa kumāraṃ pakkosāpetvā;	278	
PA_anya-e12_05n:278_5	tāta tissa, amhehi pariharita nalāṭadhātu pūjehī’ti dhātuvaṃsaṃ kathetvā puttaṃ anusāsitvā	278	
PA_anya-e12_05n:278_6	kālaṃ katvā saggapuraṃ gato.	278	
PA_anya-e12_05n:279	Rājā mahānāgavaro yasassi,	27	
PA_anya-e12_05n:280	Katvāpi rajjaṃ matimā susaddho;	28	
PA_anya-e12_05n:281	Mānetva saṅghaṃ catupaccayehi,	28	
PA_anya-e12_05n:282	Agā asoko varadevalokaṃ;	28	
PA_anya-e12_05n:283_0	Tassa putto yaṭālatissakumāro pitu accayena pitarā vuttaniyāmeneva dhātuyā mahantaṃ	283	
PA_anya-e12_05n:283_1	pūjaṃ kāresi. So’pi divasassa tayo vāre dhātupaṭṭhānaṃ karonto rajjaṃ kāretvā ciraṃ	283	
PA_anya-e12_05n:283_2	vihāsi. Iminā’pi patiṭṭhāpitavihārā kathetabbā; dhammasālavihāraṃ mahādhammasālavihāraṃ	283	
PA_anya-e12_05n:283_3	selābhayavihāranti evamādayo patiṭṭhāpetvā-tipiṭakamahāariṭṭhattherassa saddhivihāriko	283	
PA_anya-e12_05n:283_4	tipiṭakamahāabhayatthero uparājassa mahānāgassa ayyako. Tassa therassa dakkhiṇodakaṃ	283	
PA_anya-e12_05n:283_5	adāsi. So’pi rājā yāvajīvaṃ dhātuṃ pariharitvā pacchime kāle maraṇamañce nipanno	283	
PA_anya-e12_05n:283_6	attano puttaṃ goṭhābhayakumāraṃ pakkosāpetvā’dhātuyā mahantaṃ pūjaṃ karonto appamatto	283	
PA_anya-e12_05n:283_7	hohī’ti vatvā dhātuvaṃsaṃ kathetvā kālaṃ katvā sagge nibbatti.	283	
PA_anya-e12_05n:284	Yaṭṭhālako nāma mahāmahīpati,	28	
PA_anya-e12_05n:285	Mahājanassatthakaro guṇālayo;	28	
PA_anya-e12_05n:286	So dhātupūjaṃ vipulaṃ anekadhā,	28	
PA_anya-e12_05n:287	Katvā gato devapuraṃ anindito.	28	
PA_anya-e12_05n:288_0	Tassa putto goṭhābhayakumāro pitu accayena pitarā vuttaniyāmeneva dhātuyā mahantaṃ	288	
PA_anya-e12_05n:288_1	pūjaṃ katvā goṭhābhaya mahārājā hutvā rajjaṃ karonto kācaragāme dasabhātike rājāno	288	
PA_anya-e12_05n:288_2	ghātetvā daṇḍakammatthāya goṭhābhayamahātherassa hatthoṭṭhajanapade vasantassa mattikalenavihāraṃ	288	
PA_anya-e12_05n:288_3	khīrasāla vihāraṃ nāgamahāvihāraṃ kumbhaselavihāraṃ cetiyapabbatavihāraṃ sānupabbatavihāraṃ	288	
PA_anya-e12_05n:288_4	kaṇikāra selavihāraṃ ambasela vihāraṃ tindukalena vihāraṃ karaṇḍakavihāraṃ godhasālavihāraṃ	288	
PA_anya-e12_05n:288_5	vālukatitthavihāranti evamādayo gaṅgāya paratīre pañcasatavihāre orimatīre pañcasatavihāre	288	
PA_anya-e12_05n:288_6	cā’ti vihārasahassaṃ kāretvā attano sadisanāmassa goṭhābhayattherassa dakkhiṇodakaṃ	288	
PA_anya-e12_05n:288_7	datvā adāsi. So yāvajīvaṃ dhātupūjaṃ katvā pacchime kāle maraṇamañce nipanno attano	288	
PA_anya-e12_05n:288_8	puttaṃ kākavaṇṇatissa kumāraṃ pakkosāpetvā āliṅgitvā;’tāta tissa, ayaṃ nalāṭadhātu	288	
PA_anya-e12_05n:288_9	amhākaṃ paramparāya āgatā. Tvaṃ kira dhātuṃ gahetvā mahāgaṅgāya passe seru nāma dahassa	288	
PA_anya-e12_05n:288_10	ante varāha nāma soṇḍiyā matthake patiṭṭhāpetvā saṅghārāmaṃ kārāpessasī’ti satthā	2881	
PA_anya-e12_05n:288_11	jīvamāno vyākaraṇamakāsi. Tasmā tvaṃ imaṃ dhātuṃ gahetvā mamaccayena tasmiṃ ṭhāne	2881	
PA_anya-e12_05n:288_12	patiṭṭhāpehī’ti puttaṃ anusāsitvā kālakiriyaṃ katvā sagge nibbatti.	2881	
PA_anya-e12_05n:289	Goṭhābhayo nāma mahīpatissaro,	28	
PA_anya-e12_05n:290	Mahājane tosayi appamatto;	29	
PA_anya-e12_05n:291	So dhātupūjaṃ vipulaṃ karitvā,	29	
PA_anya-e12_05n:292	Agā asoko varadevalokaṃ.	29	
PA_anya-e12_05n:293	Mahānando mahāpañño candagutto bahussuto;	29	
PA_anya-e12_05n:294	Bhaddaseno mahāthero bhaddadhamme visārado.	29	
PA_anya-e12_05n:295	Jayaseno ca so vīro thero so saṅgharakkhito;	29	
PA_anya-e12_05n:296	Devatthero ca medhāvī rakkhakā dhātu bhaddakā.	29	
PA_anya-e12_05n:297	Uparājā mahānāgo yaṭṭhālako mahābalo;	29	
PA_anya-e12_05n:298	Goṭhābhayo mahāpuñño kākavaṇṇo ca vīriyavā.	29	
PA_anya-e12_05n:299	Ete therā ca rājāno puññavanto sumānasā;	29	
PA_anya-e12_05n:300	Dhātu paramparānītā dhātā dhātusukovidā.	30	
PA_anya-e12_05n:301	Kassapādīnatherānaṃ paramparāyamāgatā;	30	
PA_anya-e12_05n:302	Mahānāgādi hatthato yāva tissamupāgatā.	30	
PA_anya-e12_05n:303	Iti ariyajanappasādanatthāya kate dhātuvaṃse	30	
PA_anya-e12_05n:304	Dhātuparamparā kathā nāma	30	
PA_anya-e12_05n:305	Tatiyo paricchedo.	30	
PA_anya-e12_05n:306	4. Pakiṇṇakakathā	30	
PA_anya-e12_05n:307_0	Tatra ṭhatvā rañeño uppatti kathetabbā. (So pana) amhākaṃ satthuno bodhippattito	307	
PA_anya-e12_05n:307_1	puretarameva mahāmalaya raṭṭhe vanacarakaṃ paṭicca tassa bhariyāya kucchiyaṃ paṭisandhiṃ	307	
PA_anya-e12_05n:307_2	gaṇhi. Navaḍḍhamāsāvasāne mātukucchito nikkhamitvā kamena vaḍḍhanto viññubhāvaṃ pāpuṇi.	307	
PA_anya-e12_05n:307_3	Tassa pitā ekaṃ dārikaṃ ānetvā puttassa gehe akāsi. Aparabhāge tassa pitā kālamakāsi.	307	
PA_anya-e12_05n:307_4	Kumāro’carako’ti paññāyi. So tato paṭṭhāya paccekabuddhaṃ upaṭṭhahi. Carako attano	307	
PA_anya-e12_05n:307_5	nivāsavatthusmiṃ kadalipanasādīni ropetvā phalārāmaṃ akāsi. Tato aparabhāge tena	307	
PA_anya-e12_05n:307_6	ropitapanasarukkho mahantaṃ cāṭippamāṇaṃ panasaphalaṃ gaṇhi. Carako attano vatthuṃ	307	
PA_anya-e12_05n:307_7	gantvā sākhāya supakkaṃ panasaphalaṃ passitvā chinditvā gehaṃ āharitvā apassāyaṃ	307	
PA_anya-e12_05n:307_8	luñcitvā upadhāresi. Tato samantā catumadhuraṃ viya yūsaṃ otaritvā apassayaṃ apanīta	307	
PA_anya-e12_05n:307_9	āvāṭaṃ pūretvā aṭṭhāsi. Tato carako evaṃ cintesi. Imaṃ panasaphalaṃ amhākaṃ paccekabuddhena	307	
PA_anya-e12_05n:307_10	vinā aññesaṃ nānucchavikanti. Paṭisāmetvā ṭhapesi.	3071	
PA_anya-e12_05n:308_0	Punadivase paccekabuddho lenato nikkhamitvā sarīrapaṭijagganaṃ katvā surattapallavasadisaṃ	308	
PA_anya-e12_05n:308_1	antaravāsakaṃ parimaṇḍalaṃ katvā nivāsetvā bahalapavaramahāpaṃsukūlacīvaraṃ pārupitvā	308	
PA_anya-e12_05n:308_2	nīlabhamaravaṇṇaṃ pattaṃ hatthena gahetvā ākāsena āgantvā tassa kuṭidvāre pākaṭo	308	
PA_anya-e12_05n:308_3	ahosi. Carako kuṭito nikkhamitvā taṃ vanditvā hatthato pattaṃ gahetvā gehaṃ pavesetvā	308	
PA_anya-e12_05n:308_4	pīṭhe nisīdāpetvā attanā ṭhapitaṭṭhānato panasaphalaṃ gahetvā yūsaṃ patte pūretvā	308	
PA_anya-e12_05n:308_5	paṭiggahāpesi. Paccekabuddho taṃ paribhuñjitvā ākāsato attano vasanaṭṭhānameva gato.	308	
PA_anya-e12_05n:308_6	Athekadivasaṃ carako paradesā gacchanto bhariyaṃ pakkosāpetvā;’ amma, ayyassa appamatto	308	
PA_anya-e12_05n:308_7	hutvā dānaṃ dehī’ti sabbūpakaraṇaṃ niyyādetvā paradesaṃ gato. Punadivase paccekabuddho	308	
PA_anya-e12_05n:308_8	lenato nikkhamitvā cīvaraṃ pārupitvā pattamādāya ākāsato āgantvā kuṭidvāre otaritvā	308	
PA_anya-e12_05n:308_9	aṭṭhāsi. Tasmiṃ khaṇe carakassa bhariyā kuṭito nikkhamitvā paccekabuddhassa hatthato	308	
PA_anya-e12_05n:308_10	pattaṃ gahetvā gehe nisīdāpetvā bhattaṃ adāsi.	3081	
PA_anya-e12_05n:309_0	Tena bhattakicce pariniṭṭhite sā taruṇapaccekabuddhaṃ passitvā kilesapaṭisaṃyuttaṃ	309	
PA_anya-e12_05n:309_1	cittaṃ uppādetvā paccekabuddhassa attano ajjhāsayaṃ kathesi. Paccekabuddho tassā	309	
PA_anya-e12_05n:309_2	kathaṃ sutvā jigucchamāno uppatitvā ākāsato attano vasanaṭṭhānameva gato. Sā paccekabuddhassa	309	
PA_anya-e12_05n:309_3	gatakāle attano sarīraṃ telena makkhetvā bhaṇḍanakā viya nitthunamānā mañce nipajji.	309	
PA_anya-e12_05n:309_4	Carako paradesato āgantvā bhariyaṃ nipajjamānaṃ evamāha?’Bhadde, kiṃ ayyassa bhikkhaṃ	309	
PA_anya-e12_05n:309_5	adāsī’ti. Sā nitthunamānā āha? Mā puccha tava ayyassa kammanti. Kathehi bhadde, kiṃ	309	
PA_anya-e12_05n:309_6	tena kammaṃ katanti. So attanā saddhiṃ kilesavasne okāsaṃ kārāpetuṃ vāyamitvā mayā	309	
PA_anya-e12_05n:309_7	ayuttanti vutte mama kese gahetvā hatthapādehi ākoṭetvā sarīraṃ nakhena ottharitvā	309	
PA_anya-e12_05n:309_8	sīse paharitvā gato’ti vutte carako taṃ sutvā asahanto (eso mayā) evarūpassa assamaṇakammassa	309	
PA_anya-e12_05n:309_9	posito’ti vatvā tassā sokaṃ vinodetvā dhanuṃ ādāya tikkhasaraṃ gahetvā etaṃ māretvā	309	
PA_anya-e12_05n:309_10	āgamissāmī’ti vatvā vasanaṭṭhānaṃ agamāsi.	3091	
PA_anya-e12_05n:310_0	Tasmiṃ samaye paccekabuddho nahānatthāya gato. Gantvā ca pana kāyabandhanaṃ ākāse	310	
PA_anya-e12_05n:310_1	cīvaravaṃsaṃ viya katvā nivāsanapāpuraṇaṃ tasmiṃ ṭhapetvā jalasāṭakaṃ nivāsetvā udakamatthakā	310	
PA_anya-e12_05n:310_2	ākāse nisīditvā nahāyituṃ ārabhi. Carako paccekabuddhassa garugāravakāraṇaṃ passanto	310	
PA_anya-e12_05n:310_3	gumbantare nilīno aṭṭhāsi. Ṭhatvā ca pana evarūpaṃ acchariyaṃ disvā cintesi? Ayañca	310	
PA_anya-e12_05n:310_4	evarūpaṃ na karoti, addhā esā musāvādā’ti. Ahaṃ etissā vacanaṃ gahetvā evarūpassa	310	
PA_anya-e12_05n:310_5	samaṇassa akāraṇe aparādhaṃ kataṃ. Eso tādisaṃ na karotī’ti cintetvā paccekabuddhassa	310	
PA_anya-e12_05n:310_6	nahatvā ṭhītakāle gantvā pādesu nipatitvā?’Mayhaṃ khamatha ayyā’ti āha. Pacceka buddho?	310	
PA_anya-e12_05n:310_7	Kiṃ kathesi upāsakā’ti. So attano mātugāmassa kathitaṃ ācikkhi. Evañhi sati upāsaka	310	
PA_anya-e12_05n:310_8	tumhākaṃ āgatakammaṃ niṭṭhapetvā gantuṃ vaṭṭatī’ti āha. Mā evaṃ kathetha sāmi, ahaṃ	310	
PA_anya-e12_05n:310_9	aññāṇabhāvena tassā vacanaṃ gahetvā tumhākaṃ akāraṇe dubbhituṃ āgatomhi’ti sabbaṃ	310	
PA_anya-e12_05n:310_10	attanā cintitaṃ ācikkhi.	3101	
PA_anya-e12_05n:311_0	Paccekabuddho? Āma upāsaka, sā attanā saddhiṃ asaddhammapaṭisaṃyuttakathaṃ kathesī’ti	311	
PA_anya-e12_05n:311_1	āha. So tassā kujjhitvā ahaṃ etaṃ nissāya imassa aparajjhāmi. Gantvā taṃ māressāmī’ti	311	
PA_anya-e12_05n:311_2	paccekabuddhaṃ pañcapatiṭṭhitena vanditvā nikkhami. Paccekabuddho taṃ nivattetvā	311	
PA_anya-e12_05n:311_3	mātugāmaṃ mā mārehī’ti anekavidhāni kāraṇāni kathetvā pañcasīle patiṭṭhapetvā tassa	311	
PA_anya-e12_05n:311_4	dhammaṃ desento imaṃ gāthamāha?	311	
PA_anya-e12_05n:312	Yo appaduṭṭhassa narassa dussati,	31	
PA_anya-e12_05n:313	Suddhassa posassa anaṅgaṇassa;	31	
PA_anya-e12_05n:314	Tameva bālaṃ pacceti pāpaṃ,	31	
PA_anya-e12_05n:315	Sukhumo rajo paṭivātaṃva khitto’ti;	31	
PA_anya-e12_05n:316_0	Carako tassa dhammadesanaṃ sutvā pasantacitto hutvā pañcapatiṭṭhitena vanditvā gehaṃ	316	
PA_anya-e12_05n:316_1	gantvā tāya saddhiṃ samaggavāsaṃ vasitvā tato paṭṭhāya yāvajīvaṃ paccekabuddhassa	316	
PA_anya-e12_05n:316_2	cīvarapiṇḍapātasenāsanagilānapaccayabhesajjaparikkhārādayo parikkhāre ca datvā paṭijaggi.	316	
PA_anya-e12_05n:316_3	So tasmiṃyeva lene vasanto aparabhāge anupādisesāya nibbānadhātuyā parinibbāyi.	316	
PA_anya-e12_05n:317	Sayambhuñāṇena vigayha dhammaṃ,	31	
PA_anya-e12_05n:318	Dukkhaṃ anantaṃ sakalaṃ pahāya;	31	
PA_anya-e12_05n:319	Samādhijhānābhirato yasassi,	31	
PA_anya-e12_05n:320	Gato vināsaṃ pavaro yasassi.	32	
PA_anya-e12_05n:321_0	Atha pacchā carako kālaṃ katvā sagge nibbatti. Tattha ciraṃ dibbasampattiṃ anubhavitvā	321	
PA_anya-e12_05n:321_1	devalokato cavitvā imasmiṃ dīpe malaya raṭṭhe amaruppala lenassa āsannaṭṭhāne upacarakassa	321	
PA_anya-e12_05n:321_2	putto hutvā nibbatti. So navamāsaḍḍhapariyosāne mātukucchito nikkhami. Tassa nāmagahaṇadivase	321	
PA_anya-e12_05n:321_3	ñātakā amaruppala kumāroti nāmaṃ akaṃsu. So pana aparabhāge vaḍḍhento dārakehi saddhiṃ	321	
PA_anya-e12_05n:321_4	kīḷanto pattapuṭena vālukabhattaṃ pacitvā, dārakā ime samaṇāti vatvā paṭipāṭiyā nisīdāpetvā	321	
PA_anya-e12_05n:321_5	dānaṃ dassāmī’ti vatvā kīḷādānaṃ deti. Ekadivasaṃ amaruppala kumāro vālukathupaṃ	321	
PA_anya-e12_05n:321_6	katvā attano nivāsanavatthadussaṃ gahetvā khuddakadaṇḍake bandhitvā paṭākaṃ katvā	321	
PA_anya-e12_05n:321_7	pūjanatthāya ṭhapesi. Amaruppala lenavāsī maliya devattheraṃ nissāya dānādīni puññāni	321	
PA_anya-e12_05n:321_8	katvā tato cuto imasmiṃyeva dīpe mahāgāme goṭhābhayamahārājassa aggamahesiyā kucchimhi	321	
PA_anya-e12_05n:321_9	paṭisandhiṃ gaṇhi. So navamāsaḍḍhapariyosāne mātukucchito nikkhami. Tassa nāmagahaṇa	321	
PA_anya-e12_05n:321_10	divase’kākavaṇṇatisso’ti nāmaṃ akaṃsu. So anupubbena vaḍḍhitvā pitu accayena chattaṃ	3211	
PA_anya-e12_05n:321_11	ussāpetvā kākavaṇṇatissamahārājā ahosi. Tassa chatte ussāpiteyeva sakalaraṭṭhaṃ subhikkhaṃ	3211	
PA_anya-e12_05n:321_12	ahosi. Pañca vā dvādasa vā divase anatikkamitvā devo sammā vassati. Vessantarabodhisattassa	3211	
PA_anya-e12_05n:321_13	dānagge yācakānaṃ hatthe bhikkhābhājanaṃ viya tasmiṃ kāle vāpīpokkharaṇī-nadī-kandara-sobbha-jātasarādayo	3211	
PA_anya-e12_05n:321_14	vassodakena pūritā ahesuṃ. Pañcavidhapadumasañchannā anekadijasamākiṇṇā nānārukkhehi	3211	
PA_anya-e12_05n:321_15	virocitā ahesuṃ. Nānā sassāni sampajjiṃsu, uttarakuru ālakamandā rājadhānisadisaṃva	3211	
PA_anya-e12_05n:321_16	hiraññasuvaṇṇādi ratanaṭṭhānaṃ.	3211	
PA_anya-e12_05n:322_0	So rājā saddhāya sampanno mahābhikkhusaṅghassa cattāro paccaye anūnaṃ katvā dāpesi.	322	
PA_anya-e12_05n:322_1	Saṭṭhimattānaṃ tipiṭakadharānaṃ candanadoṇiyā satapākatelassa pūrāpetvā yāvapiṭṭhipādaṃ	322	
PA_anya-e12_05n:322_2	tāva osīdāpetvā nisinnānaṃ laṭṭhima dhudantakaṭṭhaṃ catumadhuraṃ pakkhipitvā dāpesi.	322	
PA_anya-e12_05n:322_3	Ucchukaṇḍa-sakkharā-nālikera-phalamūlakhandhakhādanañca nānāvidhamaccharasehi sugandhasālitaṇḍulena	322	
PA_anya-e12_05n:322_4	sādhitayāgubhattañca pātova adāsi. Antarābhatte aṭṭhārasavidha-antarakhajjakañca	322	
PA_anya-e12_05n:322_5	ucchukadalipanasaphalādayo ca nānāvidhottaribhaṅgena saddhiṃ sugandhasālitaṇḍulabhattaṃ	322	
PA_anya-e12_05n:322_6	nānaggarasaṃ dāpetvā pacchābhattaṃ aṭṭhavidhakappīyapānake ca dāpesi. Aññe samaṇaparikkhāre	322	
PA_anya-e12_05n:322_7	ca dāpesi. Iminā niyāmeneva bhikkhusaṅghassa tipiṭakadharabhikkhūnañca nirantaraṃ	322	
PA_anya-e12_05n:322_8	mahā dānaṃ datvā vasati.	322	
PA_anya-e12_05n:323_0	Athāparena samayena kalyāṇiyaṃ sivo nāma mahārājā attano bhāgineyyassa abhayakumārassa	323	
PA_anya-e12_05n:323_1	kākavaṇṇatissa rañño bhaginiyā somadeviyā nāma rājaputtiyā āvāhamaṅgalaṃ katvā ānetvā	323	
PA_anya-e12_05n:323_2	pādaparicārikaṃ dāpesi. Datvā ca pana abhaya kumāraṃ girinagaramhi nisīdāpesī. So	323	
PA_anya-e12_05n:323_3	girinagare rajjaṃ kārāpetvā giriabhayo nāma rājā hutvā mahantaṃ sampattiṃ anubhavamāno	323	
PA_anya-e12_05n:323_4	vihāsi. Tato aparabhāge kākavaṇṇatissa mahārājā mahāgāme viharanto aññatarassa bhikkhussa	323	
PA_anya-e12_05n:323_5	gatte maṅkunā daṭṭhaṭṭhāne gaṇḍaṃ uṭṭhitaṃ disvā kimetaṃ ayyā’ti pucchi. Maṅkunā	323	
PA_anya-e12_05n:323_6	daṭṭhaṭṭhānaṃ mahārājāti. Taṃ sutvā saṃvegappatto, bhante maṅkunā kismiṃ na bhavanti’ti	323	
PA_anya-e12_05n:323_7	pucchi. Paṭṭasāṭake na bhavanti’ti. Ime pana bhaddantā paṭṭasāṭake kuto labhantī’ti	323	
PA_anya-e12_05n:323_8	cintetvā gato. Taṃ divasameva pānīyamāḷake nisinno tipiṭakatissatthero nāma rañño	323	
PA_anya-e12_05n:323_9	buddhasīhanādasuttaṃ nāma kathesi. So there pasanno; uttarāsaṅge dīyamāne’ekasāṭako	323	
PA_anya-e12_05n:323_10	bhavissāmi’ tasmā imameva dātuṃ na sakkā, kathaṃ karissāmī’ti cintento therena saddhiṃ	3231	
PA_anya-e12_05n:323_11	kathayamāno tattha māḷakeyeva aṭṭhāsi. Tasmiṃ khaṇe eko kāko ambasākhantare nisīditvā	3231	
PA_anya-e12_05n:324	Saddaṃ karonto evamācikkhi. Ayya kākavaṇṇatissamahārāja, tumhākaṃ kaṅkhā nāma natthī, pasādakkhaṇe dhammakathikassa uttarāsaṅgaṃ dehī’ti āha.	32	
PA_anya-e12_05n:325	(Kāko so kākavaṇṇassa vadeti vacanakkhamo,	32	
PA_anya-e12_05n:326	Pasādajāto therassa tuvaṃ saddhammadesane;	32	
PA_anya-e12_05n:327	Dadāhi uttarāsaṅgaṃ mahātherassa bhūmipā’ti.)	32	
PA_anya-e12_05n:328_0	Mahārāja, ahaṃ tumhākaṃ pañcasāsanaṃ gahetvā āgato. Vihāradevi puttaṃ vijāyi. Idamekaṃ	328	
PA_anya-e12_05n:328_1	sāsanaṃ. Ekā kareṇukā suvīrahatthipotakaṃ titthasare vijāyī. Idaṃ dutiyaṃ sāsanaṃ.	328	
PA_anya-e12_05n:328_2	Goṭhasamuddamajjhena sattamattā nāvā paṭṭane paccuṭṭhitā, idaṃ tatiyaṃ sāsanaṃ uttara	328	
PA_anya-e12_05n:328_3	vaḍḍhamānapabbatapāde dvikarīsappamāṇe khette taruṇatālakkhandhappamāṇā suvaṇṇakkhandhā	328	
PA_anya-e12_05n:328_4	uggacchiṃsu, idaṃ catutthaṃ sāsanaṃ. Giripabbatapāde koṭa raṭṭhaka vihāre koṭaraṭṭhako	328	
PA_anya-e12_05n:328_5	nāma thero maggopasamaṃ vatvā giripabbatamatthake sattatālappamāṇaṃ uggantvā ākāse	328	
PA_anya-e12_05n:328_6	nisinno parinibbāyi, idaṃ pañcamaṃ sāsanaṃ.	328	
PA_anya-e12_05n:329	(Putto hatthī ca nāvā ca catutthaṃ hemakhandhakaṃ;	32	
PA_anya-e12_05n:330	Therassa parinibbānaṃ pañcamaṃ sāsanaṃ idaṃ.	33	
PA_anya-e12_05n:331	Imaṃ gahetvāna ahaṃ āgato tava santikaṃ;	33	
PA_anya-e12_05n:332	Sāsanaṃ īdisaṃ sutvā puññakamme rato bhava.	33	
PA_anya-e12_05n:333	Vatthaṃ sahasā dāpehi kato sabbasamāgamo;	33	
PA_anya-e12_05n:334	Idaṃ niccaṃ jānanto kiṃ laggo uttarāsaṅge’ti.)	33	
PA_anya-e12_05n:335_0	Rājā kākassa vacanaṃ sutvā hasi. Thero? Kasmā mahārāja hasī’ti pucchi. Bhante, etasmiṃ	335	
PA_anya-e12_05n:335_1	ambasākhantare nisīditvā saddaṃ karontassa kākassa kathaṃ sutvā hasinti sabbaṃ ārocesi.	335	
PA_anya-e12_05n:335_2	Thero’pi raññā purimattabhāve katakammaṃ passitvā hasi. Rājā kasmā ayyo hasī’ti pucchi.	335	
PA_anya-e12_05n:335_3	Mahārāja, tumhākaṃ anantare attabhāve malayaraṭṭhe amaruppala nāma kāle katakammaṃ	335	
PA_anya-e12_05n:335_4	passitvā hasitti. Tena puṭṭho katakusalakammaṃ sabbaṃ vitthārena tassa ācikkhi. Rājā	335	
PA_anya-e12_05n:335_5	somanassappatto attano uttarāsaṅgaṃ datvā theraṃ vanditvā gehaṃ gato. Koṭaraṭṭhakavihāraṃ	335	
PA_anya-e12_05n:335_6	gantvā therassa sarīrajjhāpanaṃ kārāpetvā dhātuṃ ādāya cetiyaṃ kārāpetvā mahantaṃ	335	
PA_anya-e12_05n:335_7	pūjaṃ katvā mahāgāmaṃ gato. Suvaṇṇaṃ āharāpetvā rājaṅgaṇe ṭhapāpesi. Goṭhasamuddakucchiyaṃ	335	
PA_anya-e12_05n:335_8	patta nāvāto vatthāni āharāpetvā bhikkhusaṅghassa cīvaratthāya dāpetvā mahādānaṃ	335	
PA_anya-e12_05n:335_9	pavattetvā mahāgāmasamīpe vihāraṃ kārāpetvā viharanto attano puttaṃ duṭṭhagāmaṇiṃ	335	
PA_anya-e12_05n:335_10	pakkosāpetvā; tāta, tvaṃ gantvā girimhi nagare nisīdā’ti vatvā amaccañcassa pituṭṭhāne	3351	
PA_anya-e12_05n:335_11	ṭhapetvā girinagaraṃ pāhesi. Taṃ disvā giriabhaya kumāro kumārena saddhiṃ āgatabaḷassa	3351	
PA_anya-e12_05n:335_12	vatthāhārādīni dāpetvā mahantaṃ sammānaṃ akāsi. Rājakumāro giripabbatapāde vihāsi.	3351	
PA_anya-e12_05n:336_0	Tato aparabhāge jātiṃ nissāya khattiyānaṃ vivādo ahosi. So abhayarājā kiṃ mevivādenā’ti	336	
PA_anya-e12_05n:336_1	attano bhariyāya somadeviyā saddhiṃ balavāhanaṃ gahetvā anukkamena gacchanto serunagare	336	
PA_anya-e12_05n:336_2	rajjaṃ kārentaṃ attasahāyaṃ sivarājaṃ sandhāya tassa santikaṃ āgañji. So’pi sivarājā	336	
PA_anya-e12_05n:336_3	giriabhayaraññā saddhiṃ āgatabaḷassa mahantaṃ sakkāraṃ kāretvā ahatavatthatilataṇḍulādīni	336	
PA_anya-e12_05n:336_4	āharāpetvā dāpesi. Katipāhaccaye; samma, kasmā āgatosi’ti pucchi. So āgatakāraṇaṃ	336	
PA_anya-e12_05n:336_5	sabbamassa ācikkhi. Bhaddakaṃ samma, te kataṃ āgantabbameva āgato. Ahaṃ te kattabbaṃ	336	
PA_anya-e12_05n:336_6	jānissāmi. Tvaṃ mā cintayī’ti vatvā tassa vasanatthāya nagarabhūmiṃ gavesanto sarakoṭiyaṃ	336	
PA_anya-e12_05n:336_7	atiramaṇīyabhūmiṃ passitvā tasmiṃ bhūmibhāge so nagaraṃ māpetvā deviyā ekasadisanāmaṃ	336	
PA_anya-e12_05n:336_8	karissāmī’ti somanagaranti nāmaṃ akāsi. Taṃ nagaraṃ susamiddhaṃ sampannadhanadhaññādīhi	336	
PA_anya-e12_05n:336_9	upakaraṇehi dvāraṭṭālakagopuraparikhāpokkhara-ṇiyādīhi sahitaṃ hatthiassarathapattiādīhi	336	
PA_anya-e12_05n:336_10	samākulaṃ saṅkhapaṇavabherisaddādīhi samākiṇṇaṃ nagaraṃ ahosi. So abhayo ciraṃ somanagare	3361	
PA_anya-e12_05n:336_11	mahantaṃ issariyaṃ anubhavanto vihāsi.	3361	
PA_anya-e12_05n:337_0	Athāparasmiṃ kāle somadevī raññā saddhiṃ kathesi; ayya amhākaṃ paṭisaraṇaṃ cetiyañca	337	
PA_anya-e12_05n:337_1	vihārañca kāretuṃ vaṭṭatī’ti. Bhaddakaṃ te kathitanti somanassappatto hutvā vihārabhūmiṃ	337	
PA_anya-e12_05n:337_2	gavesanto nagarato nātidure nāccāsanne mahantaṃ sālavanaṃ atthi. Taṃ passituṃ gato.	337	
PA_anya-e12_05n:337_3	Tadā tasmiṃ sālavane mahāariṭṭhattherassa vaṃse mahāmahindatthero nāma eko thero	337	
PA_anya-e12_05n:337_4	atthi. So saṭṭhimatte bhikkhū gahetvā viharati. Taṃ disvā iriyāpathe pasanno theraṃ	337	
PA_anya-e12_05n:337_5	evamāha; ‘ayya tumhākaṃ imasmiṃ sālavane vihāraṃ karissāmi’ti. Thero tassa vacanaṃ	337	
PA_anya-e12_05n:337_6	sutvā tuṇhīhāvena adhivāsesi. Rājā somanassappatto theraṃ vanditvā nagarameva gantvā	337	
PA_anya-e12_05n:337_7	somadeviṃ āmantetvā; bhaddesomadevi, amhākaṃ manoratho matthakaṃ patto. Vihārakaraṇatthāya	337	
PA_anya-e12_05n:337_8	manāpo bhūmibhāgo laddho. Tattha ca mahindo nāma thero samaṇānaṃ saṭṭhimattaṃ gahetvā	337	
PA_anya-e12_05n:337_9	viharati. Taṃ vanditvā viharaṇatthāya paṭiññaṃ gahetvā āgato. Tattha vihāraṃ karissāmī’ti	337	
PA_anya-e12_05n:337_10	āha. Sā taṃ sutvā somanassappattā sādhū’ti sampaṭicchi. Punadivase deviyā saddhiṃ	3371	
PA_anya-e12_05n:337_11	therassa santikaṃ gantvā vanditvā ekamantaṃ nisīdi. Thero tesaṃ mahāsamayasuttaṃ	3371	
PA_anya-e12_05n:337_12	kathesi. Te ubho’pi dhammaṃ sutvā somanassajātā ahesuṃ. Atha rājā ayya dhātuṃ kuto	3371	
PA_anya-e12_05n:337_13	labhissāmā’ti theraṃ pucchi. Mā cintayi mahārāja, dhātuṃ amhe jānissāmā’ti ācikkhi.	3371	
PA_anya-e12_05n:338_0	So tato paṭṭhāya vihārabhumiṃ sodhāpetvā khāṇukaṇṭakādayo nīharitvā bheritalamiva	338	
PA_anya-e12_05n:338_1	ramaṇīyaṃ samaṃ kārāpetvā iṭṭhakavaḍḍhakiṃ pakkosāpetvā iṭṭhacitaṃ kārāpetvā cetiyakammaṃ	338	
PA_anya-e12_05n:338_2	paṭṭhapesi. Vaḍḍhakī cetiyaṃ cinanto katipāhena pupphādhānattayaṃ niṭṭhapetvā dhātugabbhe	338	
PA_anya-e12_05n:338_3	sabbaṃ kattabbaṃ kammaṃ niṭṭhapetvā rañño paṭivedesi. Rājā, āgantvā therassa ārocesi.	338	
PA_anya-e12_05n:338_4	Niṭṭhāpito ayya dhātu gabbho’ti. Thero rañño vacanaṃ sutvā attanā pariharitaṃ tathāgatassa	338	
PA_anya-e12_05n:338_5	dakkhiṇadāṭhādhātuṃ tassa adāsi. Rājā dhātuṃ gahetvā sunakkhattena sumuhuttena mahatā	338	
PA_anya-e12_05n:338_6	parivārena dhātugabbhe nidahitvā atimanoramaṃ udakabubbuḷakelāsakuṭapaṭibhāgaṃ cetiyaṃ kārāpesi.	338	
PA_anya-e12_05n:339	Saddhādiguṇasampanno lokasāsanarakkhako;	33	
PA_anya-e12_05n:340	Sacetiyaṃ mahārājā kārāpesi vihārakaṃ.	34	
PA_anya-e12_05n:341_0	Tato therassa santike saṭṭhimattānaṃ bhikkhunaṃ atthāya saṭṭhimattāni pariveṇāni	341	
PA_anya-e12_05n:341_1	kārāpetvā dvāraṭṭālakapākārehi sobhitaṃ vihāraṃ niṭṭhapetvā attano deviyā ekanāmaṃ	341	
PA_anya-e12_05n:341_2	katvā mahindattherassa dakkhiṇodakaṃ datvā gandhamālādhūpadhajehi pūjaṃ karonto divasassa	341	
PA_anya-e12_05n:341_3	tikkhattuṃ dhātupaṭṭhānaṃ gantvā dānādīni puññāni kurumāno giriabhayarājā mahantaṃ	341	
PA_anya-e12_05n:341_4	sampattiṃ anubhavamāno somanagaraṃ paṭivasati.	341	
PA_anya-e12_05n:342	(Nagare somanāmamhi ramaṇīye manorame;	34	
PA_anya-e12_05n:343	Deviyā saha modanto rajjaṃ kāresi nāyako.)	34	
PA_anya-e12_05n:344_0	Tato vihāradeviyā bhātā cullapiṇḍapātiyatissatthero nāma ekadivasaṃ kākavaṇṇatissamahārañño	344	
PA_anya-e12_05n:344_1	āyusaṅkhāramolokento na cirappavattanabhāvaṃ ñatvā punadivase rañño santikaṃ gantvā	344	
PA_anya-e12_05n:344_2	tena saddhiṃ kathesi. Mahārāja tumhākaṃ nalāṭadhātuyā satthārā byākaraṇaṃ dinnaṃ;’mahāvālukagaṅgāya	344	
PA_anya-e12_05n:344_3	dakkhiṇabhāge seru nāma dahassa ante varāha nāma soṇḍiyā matthake anāgate kākavaṇṇatisso	344	
PA_anya-e12_05n:344_4	nāma mahārājā mayhaṃ nalāṭadhātuṃ patiṭṭhapessatī’ti vatvā taṃ sandhāya bhagavā samāpattiṃ	344	
PA_anya-e12_05n:344_5	samāpajjitvā gato. Tassa vacanaṃ manasikarohī’ti āha. Tassa kathaṃ sutvā amhākaṃ	344	
PA_anya-e12_05n:344_6	kusalasampattiṃ avināsetvā ayyassa vacanamuddissa cetiyaṃ kārāpanatthāya gantabbanti	344	
PA_anya-e12_05n:344_7	mantvā bhaddakaṃ ayyā’ti therassa vacanaṃ sampaṭicchitvā attano puttaṃ duṭṭhagāmaṇiṃ	344	
PA_anya-e12_05n:344_8	girinagarato pakkosāpetvā mahāgāme nisīdāpetvā nagare bheriṃ carāpesi; ahaṃ mahāvālukāya	344	
PA_anya-e12_05n:344_9	gaṅgāya samīpe seru nāma dahassa ante varāha nāma soṇḍiyā matthake cetiyaṃ kārāpanatthāya	344	
PA_anya-e12_05n:344_10	gamissāmi, sabbaseniyo ca mahā jano ca mayā saddhiṃ āgacchantu’ti vatvā rājā culapiṇḍapātiyatissattherassa	3441	
PA_anya-e12_05n:344_11	tissamahāvihāre sāgalattherassa ca santikaṃ gantvā bhante tumhākaṃ parivāre pañcasatamatte	3441	
PA_anya-e12_05n:344_12	bhikkhu gahetvā dhātuṃ upaṭṭhahantā mayā saddhiṃyeva āgacchathā’ti vatvā bhaddamāse	3441	
PA_anya-e12_05n:344_13	bhaddadivase sunakkhatte sumuhutte bandhāvāraṃ sajjetvā dhātugharato dhātukaraṇḍakaṃ	3441	
PA_anya-e12_05n:344_14	nīharitvā susajjitarathe ṭhapetvā upari setacchattañca katvā purato purato ratanamaṇaḍape	3441	
PA_anya-e12_05n:344_15	kārāpetvā puretaramakāsi.	3441	
PA_anya-e12_05n:345_0	Tato rājā puttaṃ duṭṭhagāmaṇiṃ pakkosāpetvā anusāsitvā puttaṃ saddhātissakumārañca	345	
PA_anya-e12_05n:345_1	vihāradeviñca gahetvā sīghaṃ nikkhami. Cūḷapiṇḍapātiyatissatthero ca attano parivāre	345	
PA_anya-e12_05n:345_2	pañcasatabhikkhū gahetvā dhātuṃ upaṭṭhahanto pacchato āgañchi. Sabbaseniyo ca rājā	345	
PA_anya-e12_05n:345_3	ca bhikkhusaṅghassa mahādānaṃ datvā bhikkhu saṅghena saddhiṃ gantvā dīghavāpiṃ pāpuṇiṃsu.	345	
PA_anya-e12_05n:345_4	Tasmiṃ saddhātissakumāraṃ nisīdāpetvā anukkamena āgantvā sumanamālāpiṭṭhiyaṃ khandhavāraṃ	345	
PA_anya-e12_05n:345_5	bandhitvā nisīdi. Kasmā pana taṃ ṭhānaṃ evaṃ nāmakaṃ jātanti. Sumananāgarājā sattadivasāni	345	
PA_anya-e12_05n:345_6	nāgasampattiṃ abhiramamāno (nalāṭadhātuṃ vissari.) Sattāhaccayena nalāṭadhātuṃ anussaritvā	345	
PA_anya-e12_05n:345_7	pacchā āvajjamāno rañño dhātuṃ gahetvā āgatabhāvaṃ ñatvā mahantaṃ somanassaṃ patto	345	
PA_anya-e12_05n:345_8	mahantajjhāsayo attano parivāre chakoṭimatte nāge gahetvā dhātupaṭipathaṃ gantvā	345	
PA_anya-e12_05n:345_9	dhātupatiṭṭhitaṭṭhāneva pathaviyaṃ nābhippamāṇato sumanamālāvassaṃ vassesi. Tasmā	345	
PA_anya-e12_05n:345_10	taṃ ṭhānaṃ sumanamālāpiṭṭhiti jātaṃ. Punadivase rājā dhātuṃ gahetvā varāha nāma soṇḍiṃ	3451	
PA_anya-e12_05n:345_11	pāpuṇi. Sampattāya dhātuyā tasmiṃ ṭhāne sumananāgarājā rathacakke yāva nābhiṃ tāva	3451	
PA_anya-e12_05n:345_12	osīdāpetvā aparivattanaṃ akāsi. Taṃ disvā rājā saṃvegappatto theraṃ pucchi. Mā bhāyi	3451	
PA_anya-e12_05n:345_13	mahārāja, dhātu patiṭṭhānaṭṭhānaṃ āgato. Imasmiṃ ṭhāne patiṭṭhahissatī’ti āha.	3451	
PA_anya-e12_05n:346_0	Taṃ sutvā rājā dhātupatiṭṭhāna bhūmibhāgaṃ bhavissatī’ti cintetvā tattheva senaṃnivesetvā	346	
PA_anya-e12_05n:346_1	idaṃ ṭhānaṃ samantato sakaṇṭakaṃ vanaṃ nīharāpetvā bhūmibhāgaṃ atiramaṇīyaṃ bheritalamiva	346	
PA_anya-e12_05n:346_2	samaṃ kārāpetvā seniyapāmokkhaṃ āmantetvā tumhe dhātuṃ ṭhapanatthāya paṭhamaṃ dhātugharaṃ	346	
PA_anya-e12_05n:346_3	kārāpetvā dhātu gabbhaṃ patiṭṭhāpetvā nivedesi. Rājā anto dhātughare tasmiṃ dhātugabbhe	346	
PA_anya-e12_05n:346_4	dhātukaraṇḍakaṃ patiṭṭhapetvā bahi ārakkhaṃ saṃvidhāya tattha mahantaṃ pūjāvidhānaṃ	346	
PA_anya-e12_05n:346_5	kārāpetvā dhātugharaṃ catujātiyagandhena vilimpāpesi. Tadupādāya taṃ gehaṃ gandhamūlaṃ	346	
PA_anya-e12_05n:346_6	nāma jātaṃ. Tasmiṃ ṭhāne bahū sannipatiṃsu. Tattha mahindo nāma thero āgantuka bhikkhūnaṃ	346	
PA_anya-e12_05n:346_7	vattapaṭivattaṃ akāsi. Punadivase rājā vihāraṃ gantvā sukhena vasittha ayyā’ti pucchitvā	346	
PA_anya-e12_05n:346_8	sabbe bhikkhu nimantetvā rājagehe nisīdāpetvā yāgubhattaṃ sakkaccaṃ datvā pacchā	346	
PA_anya-e12_05n:346_9	bhattaṃ anumodanaṃ sutvā nisinnakāle thero ovadanto mahārāja, pamādena vasituṃ na	346	
PA_anya-e12_05n:346_10	vaṭṭati jīvitaṃ nāma na ciraṭṭhitikaṃ, dhātupatiṭṭhāpanaṃ papañcaṃ akatvā kārehī’ti vatvā gāthamāha?	3461	
PA_anya-e12_05n:347	Yasmā hi jīvitaṃ nāma appaṃ bubbulakupamaṃ;	34	
PA_anya-e12_05n:348	Tasmā hi paṇḍito poso kareyya kusalaṃ sadā’ti.	34	
PA_anya-e12_05n:349_0	Iminā nayena dhammaṃ kathetvā cūḷapiṇḍapātiyatissa tthero ca sāgalatthero ca mahindatthero	349	
PA_anya-e12_05n:349_1	cā’ti tayo therā attano attano parivāre bhikkhū gahetvā dhātu pariharaṇatthāya āgacchiṃsu.	349	
PA_anya-e12_05n:350	Vipulayaso parahitāvahanto,	35	
PA_anya-e12_05n:351	Sujanahito dhitimā avītasaddho;	35	
PA_anya-e12_05n:352	Suparivuto mahatiyā hi parisā,	35	
PA_anya-e12_05n:353	Rājaseṭṭho pavarathūpamārabhī’ti.	35	
PA_anya-e12_05n:354	Iti ariyajanappasādanatthāya kate dhātuvaṃse	35	
PA_anya-e12_05n:355	Pakiṇṇako nāma	35	
PA_anya-e12_05n:356	Catuttho paricchedo.	35	
PA_anya-e12_05n:357	5. Dhātunidhānādhikāro	35	
PA_anya-e12_05n:358_0	Tato vimaṃsetvā bhumibhāgaṃ gahetuṃ vaṭṭatī’ti bhūmi bhāgaṃ vīmaṃsento maṅgalasammate	358	
PA_anya-e12_05n:358_1	aṭṭha goṇe āharāpetvā gandhodakena nahāpetvā siṅgesu suvaṇṇakañcukaṃ patimuñcāpetvā	358	
PA_anya-e12_05n:358_2	gandhapañcaṅgulikaṃ dāpetvā gīvāya mālādāmaṃ bandhāpetvā ayodāmena bandhāpetvā evaṃ	358	
PA_anya-e12_05n:358_3	cintesi? Yadi pana bhagavato nalāṭadhātu yasmiṃ ṭhāne patiṭṭhahitvā lokatthacariyaṃ	358	
PA_anya-e12_05n:358_4	karontī pañcavassasahassāni sāsanaṃ patiṭṭhahissati tasmiṃ ṭhāne goṇā sayameva ayodāmato	358	
PA_anya-e12_05n:358_5	muñcitvā thupaṭṭhānaṃ samantato vicaritvā catusu disāsu sayantuti adhiṭṭhahitvā purise	358	
PA_anya-e12_05n:358_6	āṇāpesi. Te tatheva akaṃsu. Tato vibhātāya rattiyā rājāgoṇe gāhāpanatthāya āyuttake	358	
PA_anya-e12_05n:358_7	āṇāpesi. Te manussā gantvā goṇe apassitvā na passāma devā’ti rañño ārocesuṃ. Gaccha	358	
PA_anya-e12_05n:358_8	bhaṇe, goṇānaṃ gataṭṭhānaṃ olokethā’ti āha. Te gavesamānā bandhanaṭṭhāne adisvā padānupadaṃ	358	
PA_anya-e12_05n:358_9	gantvā thūpakaraṇaṭṭhānaṃ samantā vicaritvā catusu disāsu sayitagoṇe disvā sayitaṭṭhānato	358	
PA_anya-e12_05n:358_10	naṅguṭṭhādīni maddantāpi uṭṭhāpetuṃ asakkontā gantvā rañño ārocesuṃ; deva, goṇā na	3581	
PA_anya-e12_05n:358_11	uṭṭhahanti, ekaṃ ṭhānaṃ samantā vicaritvā catusu disāsu sayitā’ti. Taṃ sutvā rājā	3581	
PA_anya-e12_05n:358_12	senaṅgaparivuto sayameva gantvā’pi goṇe uṭṭhāpetuṃ asakkonto rājā evaṃ adhiṭṭhāsi;	3581	
PA_anya-e12_05n:358_13	yadi imasmiṃ ṭhāne dhātu patiṭṭhāpetabbā bhaveyya goṇā uṭṭhahitvā gacchantu’ti. Goṇā	3581	
PA_anya-e12_05n:358_14	cittakkhaṇeyeva uṭṭhahitvā palāyiṃsu. Rājā taṃ acchariyaṃ disvā pasannamano hutvā	3581	
PA_anya-e12_05n:358_15	punekadivasaṃ vuttaniyāmeneva asse alaṅkārāpetvā ayodāmena bandhāpetvā ṭhapesi. Assāpi	3581	
PA_anya-e12_05n:358_16	te goṇā viya gantvā nipajjiṃsu. Rājā gantvā tatheva adhiṭṭhahitvā asse uṭṭhāpesi.	3581	
PA_anya-e12_05n:358_17	Punekadivasaṃ hatthīṃ alaṅkārāpetvā tatheva adhiṭṭhāsi. Sopi bandhadāme chinditvā	3581	
PA_anya-e12_05n:358_18	pacchimayāmasamanantare gantvā cetiyakaraṇaṭṭhāne nipajji. Pabhātāya rattiyā rājā	3581	
PA_anya-e12_05n:358_19	hatthīgopake pakkosāpetvā hatthiṃ ānethā’ti āha. Hatthigopakā hatthiṃ bandhanaṭṭhāne	3581	
PA_anya-e12_05n:358_20	adisvā, hatthiṃ bandhanaṭṭhāne na passāma devā’ti āhaṃsu. Tenahi bhaṇe, sīghaṃ upadhārethā’ti	3582	
PA_anya-e12_05n:358_21	vutte hatthigopakā padānupadaṃ gavesamānā cetiyaṭṭhāne nipannaṃ hatthiṃ disvā āgantvā	3582	
PA_anya-e12_05n:358_22	rañño ārocesuṃ. Taṃ sutvā rājā heṭṭhā vuttappakārena paṭipajjitvā hatthiṃ pure katvā āgacchi.	3582	
PA_anya-e12_05n:359_0	Evaṃ tīhi vimaṃsanāhi vīmaṃsetvā bhumigahitabhāvaṃ therassa santikaṃ gantvā vanditvā	359	
PA_anya-e12_05n:359_1	upaṭṭhahamāno ārocesi. Tasmiṃ kāle serunagare sivarājā bahū paṇṇākāre gāhāpetvā rājānaṃ	359	
PA_anya-e12_05n:359_2	passissāmi’ti āgantvā vanditvā ekamantaṃ aṭṭhāsi. Rājā tena saddhiṃ sammodanīyaṃ	359	
PA_anya-e12_05n:359_3	kathaṃ katvā nisinnakāle loṇanagare mahānāgarājā’pi bahupaṇṇākāraṃ gāhāpetvā rājānaṃ	359	
PA_anya-e12_05n:359_4	passissāmi’ti āgantvā vanditvā ekamantaṃ nisīdi. Tena saddhiṃ sammodanīyaṃ kathaṃ	359	
PA_anya-e12_05n:359_5	akāsi; imasmiṃ ṭhāne dasabaladhātuṃ patiṭṭhāpessāmi, tumhe mama sahāyā hothā’ti te	359	
PA_anya-e12_05n:359_6	gahetvā gantvā dhātuṃ vandathā’ti vandāpesi. Tasmiṃ khaṇe dhātuto chabbaṇṇaraṃsiyo	359	
PA_anya-e12_05n:359_7	uggacchiṃsu. Devā sādhukāraṃ karontā ākāsato mālāyo khipiṃsu. Rājāno somanassappattā	359	
PA_anya-e12_05n:359_8	amhākaṃ laṅkāyaṃ dasabalassa nalāṭadhātu amhākaṃ raṭṭhe patiṭṭhahissati. Esā dhātu	359	
PA_anya-e12_05n:359_9	mahā janassa satthukiccaṃ sādheyyāti vanditvā gatā. Rājā tesaṃ gatakāle giriabhayaṃ	359	
PA_anya-e12_05n:359_10	pakkosāpetvā tāta, iṭṭhakaṃ janassa pīḷanaṃ akatvā kārāpemā’tī āha. Mā cintayittha	3591	
PA_anya-e12_05n:359_11	deva, ahaṃ iṭṭhakaṃ kārāpessāmīti. Evañhi sati papañco bhavissatī’ti āha. Amhākaṃ	3591	
PA_anya-e12_05n:359_12	santike suvaṇṇarajatāni mandāni kuto labhissāmā’ti vutte giriabhayo evamāha; deva,	3591	
PA_anya-e12_05n:359_13	satthā mahāpuñño mahantaṃ pūjāsakkārasammānaṃ labhissati. Tvaṃ acintetvā cetiyakammaṃ paṭṭhapehī’ti āha.	3591	
PA_anya-e12_05n:360_0	So tassa taṃ acintanīyaṃ kathaṃ sutvā somanassappatto therassa santike dhammaṃ sutvā	360	
PA_anya-e12_05n:360_1	dhātuṃ vanditvā nagaraṃ gantvā bhuttasāyamāso sayane nipanno niddaṃ okkami. Vibhātāya	360	
PA_anya-e12_05n:360_2	rattiyā pabujjhitvā iṭṭhakaṃ cintayamānassa domanassaṃ ahosi. Tasmiṃ kāle sakko devarājā	360	
PA_anya-e12_05n:360_3	vissakammaṃ devaputtaṃ āmantetvā; tāta, vissakamma, kākavaṇṇatissamahārājā amhākaṃ	360	
PA_anya-e12_05n:360_4	satthuno nalāṭa dhātuṃ nidahitvā mahantaṃ cetiyaṃ kārāpetukāmo iṭṭhakaṃ cintayi.	360	
PA_anya-e12_05n:360_5	Tvaṃ gantvā phāsukaṭṭhāne iṭṭhakaṃ māpehīti āha. Taṃ sutvā vissakammadevaputto duggatassa	360	
PA_anya-e12_05n:360_6	brāhmaṇassa khette iṭṭhakaṃ māpetvā devalokameva gato. Tasmiṃ khaṇe khettasāmiko	360	
PA_anya-e12_05n:360_7	duggatabrāhmaṇo pātova attano khettaṃ olokanatthāya gato itovito olokento iṭṭhakarāsiṃ	360	
PA_anya-e12_05n:360_8	disvā cintesi; hīyo rājā iṭṭhakaṃ kathaṃ labhissāmīti kathesi. Mahantaṃ vata paṇṇākāraṃ	360	
PA_anya-e12_05n:360_9	mayā laddhanti tuṭṭho devैṭṭhakāni kājena gahetvā rañño dassanatthāya gantvā rājadvāre	360	
PA_anya-e12_05n:360_10	ṭhatvā sāsanaṃ pahiṇi. Taṃ pakkosāpetvā kasmā pāto’va āgatosī’ti pucchi. Deva mayhaṃ	3601	
PA_anya-e12_05n:360_11	khette iṭṭhakarāsiṃ disvā pāto’va iṭṭhakāni gahetvā āgatomhī’ti. Īdisāni iṭṭhakāni	3601	
PA_anya-e12_05n:360_12	cetiyassa anucchavikānīti dassesi. Rājā passitvā somanassappatto brāhmaṇassa bahuṃ dhanaṃ dāpesi.	3601	
PA_anya-e12_05n:361_0	Tasmiṃ khaṇe aññaṃ sāsanaṃ āhari. Madanapaṭṭanadvārato catasso rajatanāvā suvaṇṇabhumito	361	
PA_anya-e12_05n:361_1	catasso suvaṇṇanāvā ukkamiṃsūti paṭṭanamukhadvāre viharanto ārakkhaka jeṭṭhako dhammapālo	361	
PA_anya-e12_05n:361_2	nāma āgantvā rañño ārocesi. Rājā tuṭṭho suvaṇṇarajate āharāpesi.	361	
PA_anya-e12_05n:362	(Iṭṭhakaṃ rajatañceva suvaṇṇañca mahārahaṃ;	36	
PA_anya-e12_05n:363	Āharitvāna taṃ sabbaṃ kammaṃ ārabhi cetiye.	36	
PA_anya-e12_05n:364	Satthu puññānubhāvena rañño puññabalena ca;	36	
PA_anya-e12_05n:365	Cintitacintitaṃ sabbaṃ khaṇeneva samijjhati.)	36	
PA_anya-e12_05n:366_0	Tato rājā cūḷapiṇḍapātiyatissattherassa santikaṃ gantvā? Ayya iṭṭhakabhumiṃ gamissāmīti	366	
PA_anya-e12_05n:366_1	āha. Thero sutvā tuṭṭho attano parivārehi pañcasatabhikkhūhi saddhiṃ iṭṭhaka bhūmiṃ	366	
PA_anya-e12_05n:366_2	gato. Tato mahāsāgalatthero ca mahindatthero ca attano parivārehi bhikkhuhi saddhiṃ	366	
PA_anya-e12_05n:366_3	iṭṭhakabhumiṃ gatā. Siva nagare rājāpi iṭṭhakabhumiṃ gato. Loṇanagare nāgarājāpi	366	
PA_anya-e12_05n:366_4	iṭṭhakabhumiṃ gato. Somanagare giriabhayarājāpi attano senaṅgehi parivāretvā iṭṭhakabhumiṃ	366	
PA_anya-e12_05n:366_5	gato. Tesaṃ samaṇa brāhmaṇānaṃ rājabaḷānañca sampiṇḍitattā so piṭṭhipāsāṇo balavāhano	366	
PA_anya-e12_05n:366_6	nāma jāto. Te sabbe iṭṭhakabhumiṃ samosariṃsu. Thero iṭṭhakarāsiṃ oloketvā rājānaṃ	366	
PA_anya-e12_05n:366_7	evamāha? Mahārāja, ayaṃ iṭṭhakarāsi cetiye sabbakammatthāya pahotī’ti. Rājā attamano	366	
PA_anya-e12_05n:366_8	senaṅgaparivuto sayameva paṭhamaṃ iṭṭhakaṃ gaṇhi. Taṃ disvā sesarājāno ca amaccādayo	366	
PA_anya-e12_05n:366_9	ca parisā ca sabbe bhikkhu ca iṭṭhakāni gaṇhiṃsu tasmiṃ kāle bhāraṃ ukkhipitvā gamanaṃ	366	
PA_anya-e12_05n:366_10	papañcaṃ bhavissatī’ti rājā cintesi. Thero tassa cittaṃ jānitvā evamāha? Mā cintayittha	3661	
PA_anya-e12_05n:366_11	mahārāja, iṭṭhakāni gahetvā gaccha. Pacchā devanāgādayo iṭṭhakabhumito paṭṭhāya yāva	3661	
PA_anya-e12_05n:366_12	cetiyaṭṭhānaṃ nirantarā ṭhitā āharissantī’ti. Te āharitvā cetiyaṭṭhāne rāsiṃ karonti.	3661	
PA_anya-e12_05n:366_13	Teneva nīyāmena yāva cetiyassa niṭṭhaṅgamā tāva devanāgasupaṇṇādayo nirantaraṃ ṭhatvā	3661	
PA_anya-e12_05n:366_14	iṭṭhakāni āharitvā cetiyakaraṇaṭṭhāneva catusu disāsu rāsiṃ akaṃsu.	3661	
PA_anya-e12_05n:367_0	Tato rājā sabbe iṭṭhakavaḍḍhakī rāsiṃ kārāpetvā tesaṃ vaḍḍhakīnaṃ antare jayasenaṃ	367	
PA_anya-e12_05n:367_1	nāma iṭṭhakavaḍḍhakiṃ parigaṇhitvā tassa pana satasahassagghanakāni dve sāṭakāni	367	
PA_anya-e12_05n:367_2	kahāpaṇasatasahassāni ca suvaṇṇakuṇḍalādayo ābharaṇāni ca dāpesi. Tassa parivārānaṃ	367	
PA_anya-e12_05n:367_3	vaḍḍhakīnaṃ ahatavatthādīni sabbupakaraṇāni dāpesi. Anekavidhaṃ mahantaṃ sammānaṃ	367	
PA_anya-e12_05n:367_4	kāretvā therena saddhiṃ mantento; ayya ajja visākhapuṇṇamī uposathadivaso, tasmā	367	
PA_anya-e12_05n:367_5	nalāṭadhātuyā maṅgalaṃ karitvā cetiyaṭṭhāne iṭṭhakaṃ patiṭṭhāpetuṃ vaṭṭatī’ti āha.	367	
PA_anya-e12_05n:367_6	Taṃ sutvā thero; bhaddakaṃ mahārāja, buddhassa bhagavato jātadivaso’ti vatvā cetiyakammakaraṇatthāya	367	
PA_anya-e12_05n:367_7	pañca jane gaṇhi. Tesu eko varadevo nāma, eko saṅkho nāma, eko vijjo nāma, eko pussadevo	367	
PA_anya-e12_05n:367_8	nāma, eko mahādevo nāma. Imesaṃ vaḍḍhakīnaṃ maṅgalaṃ kārāpetvā chaṇavesaṃ gahetvā	367	
PA_anya-e12_05n:367_9	sabbālaṅkārena alaṅkārāpetvā rājā sayampi sabbālaṅkārena patimaṇḍito maṅgalavidhānaṃ	367	
PA_anya-e12_05n:367_10	kārāpetvā bhikkhusaṅghaṃ gandhamālādīhi pūjetvā tikkhattuṃ padakkhiṇaṃ katvā catusu	3671	
PA_anya-e12_05n:367_11	ṭhānesu pañcapatiṭṭhitena vanditvā vijamhetvā suvaṇṇaghaṭṭhānaṃ pavisitvā suvaṇṇakhacitaṃ	3671	
PA_anya-e12_05n:367_12	maṇimuttāratanamayaṃ paribbhamanadaṇḍaṃ jīvamānakamātāpitarena ubhatosumaṇḍitapasādhitena	3671	
PA_anya-e12_05n:367_13	abhimaṅgalasammatena amaccaputtena gāhāpetvā mahantaṃ cetiyaṃ tattha karonto sayampi	3671	
PA_anya-e12_05n:367_14	paribbhamanadaṇḍaṃ gahetvā parikammakatabhumiyaṃ paribbhamitvā ekamantaṃ aṭṭhāsi.	3671	
PA_anya-e12_05n:367_15	Tato mahāvaḍḍhakī sunakkhattena sumuhuttena cetiyaṭṭhāne iṭṭhakaṃ patiṭṭhāpesi.	3671	
PA_anya-e12_05n:368_0	Tasmiṃ khaṇe catunahutādhika dviyojana satasahassabahulā ayaṃ mahāpathavī sādhukāraṃ	368	
PA_anya-e12_05n:368_1	pavattentī viya mahānādaṃ pavattesi. Devamanussā divase divase pahonaka-mattikaṃ	368	
PA_anya-e12_05n:368_2	nisadena piṃsitvā suppehi papphoṭhetvā denti. Evaṃ karonto katipayeneva divasena	368	
PA_anya-e12_05n:368_3	pupphādhānattayaṃ cinitvā mahābhikkhu saṅghassa nivedesi. Taṃ sutvā saṅgho cunduttaranāmake	368	
PA_anya-e12_05n:368_4	dve sāmaṇere āṇāpesi? Tumhe himavantaṃ gantvā medavaṇṇapāsāṇe āharathā’ti. Te pana	368	
PA_anya-e12_05n:368_5	sāmaṇerā jātiyā soḷasavassikā chaḷabhiññāppabhedena paṭisambhidappattā. Mahākhīṇāsavabhikkhusaṅghassa	368	
PA_anya-e12_05n:368_6	santikā bhikkhusaṅghassa vacanaṃ sampaṭicchitvā ākāsaṃ abbhuggantvā himavantato attano	368	
PA_anya-e12_05n:368_7	iddhibalena medavaṇṇapāsāṇe āhariṃsu. Etesu ekaṃ pāsāṇaṃ dhātugabbhassa bhumiyaṃ	368	
PA_anya-e12_05n:368_8	pattharitvā catusu passesu cattāro pāsāṇe patiṭṭhāpetvā aparaṃ dhātugabbhaṃ pidahituṃ	368	
PA_anya-e12_05n:368_9	adassanaṃ katvā ṭhapayiṃsu.	368	
PA_anya-e12_05n:369_0	Tadā rājā dhātugabbhe kammaṃ niṭṭhapento nava koṭippamāṇaṃ suvaṇṇaṃ āharāpetvā suvaṇṇakārānaṃ	369	
PA_anya-e12_05n:369_1	datvā dhātugabbhassa iṭṭhakāni karothā’ti āṇāpesi. Te suvaṇṇakārā dīghato ratanappamāṇaṃ	369	
PA_anya-e12_05n:369_2	puthulato vidatthīppamāṇaṃ bahalato caturaṅgulappamāṇaṃ iṭṭhakaṃ katvā dhātugabbhaṃ	369	
PA_anya-e12_05n:369_3	ciniṃsu. Taṃ pana dhātugabbhaṃ uccato soḷasahatthaṃ vitthāratopi itocito dasadasaratanaṃ	369	
PA_anya-e12_05n:369_4	katvā suvaṇṇiṭṭhakeheva niṭṭhapetvā dhātugabbhassa majjhe sattaratanamayaṃ sineruṃ	369	
PA_anya-e12_05n:369_5	kārāpetvā sinerussa upari jātihiṅgulakena paṇḍukambalasilāsanaṃ sattaratanena pāricchattakarukkhaṃ	369	
PA_anya-e12_05n:369_6	rajatamayaṃ setacchattaṃ brahmunā gāhāpetvā satthuno paṭimāya upari dhāriyamānaṃ	369	
PA_anya-e12_05n:369_7	kāresi. Sinerupādamūle gandhakalalapūrita nīluppalavibhusitasuvaṇṇamayaaṭṭhuttarasataghaṭapantiyo	369	
PA_anya-e12_05n:369_8	ṭhapāpesi. Tadanantaraṃ gandhakalalapūritaratnapadumavibhusitarajatamayaaṭṭhuttara-	369	
PA_anya-e12_05n:369_9	sataghaṭapantiyo ṭhapāpesi. Tadanantaraṃ gandhakalalapūrita setuppalamālāvibhusitamaṇimayaaṭṭhuttarasataghaṭapattiyo	369	
PA_anya-e12_05n:369_10	ṭhapāpesi. Tadanantaraṃ gandhakalalapūritasetuppalavibhusita-masāragallamaya aṭṭhuttarasataghaṭapantiyo	3691	
PA_anya-e12_05n:369_11	ṭhapāpesi. Tadanantaraṃ gandhakalalapūritacampakapupphavibhusitalohitaṅkamayaaṭṭhuttarasata	3691	
PA_anya-e12_05n:369_12	ghaṭapattiyo ṭhapāpesi. Tadanantaraṃ gandhakalalapūritapañcuppalavibhusitamattikāmayaaṭṭhuttarasataghaṭapantiyo	3691	
PA_anya-e12_05n:369_13	ṭhapāpesi. Tāsaṃ ghaṭapantīnaṃ antare gandhakalalapūritasattaratanamayasarāvake ṭhapāpesi.	3691	
PA_anya-e12_05n:369_14	Kañcanamaya-sattaratanamaya-vicittamālālatāpuṇṇaghaṭasirivacchanandiyāvaṭṭabhaddapīṭhādayo	3691	
PA_anya-e12_05n:369_15	ca hatthiassasīhavyagghosabhapantiādayo ca kāresi. Devorohaṇaṃ yamakapāṭihīrādayo	3691	
PA_anya-e12_05n:369_16	dhanapāla-aṅgulimāla-āḷavakadamanādayo, sāriputta-moggallāna-mahākassapattherādayo,	3691	
PA_anya-e12_05n:369_17	asītimahāsāvakarūpādīni ca kārāpesi. Sinerussa majjhimabhāge tārāgaṇaparivāritaṃ	3691	
PA_anya-e12_05n:369_18	rajatamayaṃ candamaṇḍalañca kārāpesi. Raṃsijālavibhusitaṃ kanakamayaṃ sūriyamaṇḍalañca kārāpesi.	3691	
PA_anya-e12_05n:370_0	Tato sinerussa matthake pāricchattakamule paṇḍukambalasilāsane amhākaṃ satthuno paṭimaṃ	370	
PA_anya-e12_05n:370_1	ghanakoṭṭima rattasuvaṇṇamayaṃ kārāpetvā mātudevapāmokkha dasasahassa cakkavāḷadevatānaṃ	370	
PA_anya-e12_05n:370_2	sattappakaraṇaṃ abhidhammaṃ desanākārena nisīdāpesi. Tassa vīsatinakhā akkhitalānaṃ	370	
PA_anya-e12_05n:370_3	setaṭṭhānāni jātiphalikamayāni. Aṅguliyo suvaṇṇamayā hatthapādatalāni ca dantāvaraṇāni	370	
PA_anya-e12_05n:370_4	ca akkhīnaṃ rattaṭṭhānāni ca jātipavāḷamayāni, kesamassubhamukaṭṭhānāni indanīlamayāni,	370	
PA_anya-e12_05n:370_5	samacattālīsa dantā vajiramayā ahesuṃ. Uṇṇalomaṃ pana suvaṇṇa bhittiyaṃ ṭhapitarajatabubbuḷavilāsaṃ	370	
PA_anya-e12_05n:370_6	rajatamayaṃ ahosi. Bhagavato anavalokita muddhani matthake sattaratanamayaṃ vicittakiṃkiṇijālaṃ	370	
PA_anya-e12_05n:370_7	parikkhipāpesi. Maṇḍapassa anto navasatasahassagghanakaṃ muttākalāpamolambakaṃ manoramaṃ	370	
PA_anya-e12_05n:370_8	celavitānaṃ bandhāpetvā maṇḍapakoṭiyaṃ muttājālaṃ tadanantaraṃ satta ratanavicittaṃ	370	
PA_anya-e12_05n:370_9	kiṃkiṇijālaṃ parikkhipāpesi.	370	
PA_anya-e12_05n:371_0	Amhākaṃ bhagavato mātudevaputtampi sattaratanena kārāpesi. Tathā erāvaṇavissakammadevaputtādayo	371	
PA_anya-e12_05n:371_1	ca saparivāro sakko devarājā ca cattāro mahārājāno ca pañcasikhadevaputtādayo gandhabbadevaputtā	371	
PA_anya-e12_05n:371_2	ca sahampati mahā brahmādayo mahābrahmano ca kārāpesi. Vessantarajātakaṃ karonto	371	
PA_anya-e12_05n:371_3	saṃjayamahārājā phusatīdevī ādayo ca maddīdevī dve dārake ca jūjakabrāhmaṇādayo ca	371	
PA_anya-e12_05n:371_4	kārāpesi. Vidhura-soṇadatta mahānāradakassapa-sutasoma-suppāraka-saṅkhapālajātakādīni	371	
PA_anya-e12_05n:371_5	ca, dhammacakkappavattana-mahāsamayasuttādi desanākāro ca, suddhodanamahārājā mahāmāyā	371	
PA_anya-e12_05n:371_6	mahāpajāpatī gotamī bhaddakaccānā rāhulamātādevī ca rāhulakumāro ca channañca kanthakañca	371	
PA_anya-e12_05n:371_7	mahābhinikkhamanaṃ mahābodhimaṇḍalaṃ asītimahāsāvakā kosalamahārājā anāthapiṇḍikamahāseṭṭhi	371	
PA_anya-e12_05n:371_8	cūḷaanāthapiṇḍika-visākhā suppavāsā ca pacchā cūḷapiṇḍapātiya tissattherañca attānañca	371	
PA_anya-e12_05n:371_9	kārāpetvā te sabbe dhātu gabbhe patiṭṭhāpesi.	371	
PA_anya-e12_05n:372	Dhātugabbhavaṇṇaṇā samattā.	37	
PA_anya-e12_05n:373_0	Evaṃ dhātugabbhe pūjāvidhānaṃ suvibhattaṃ sumanoramaṃ kārāpetvā therena saddhiṃ kathesi?	373	
PA_anya-e12_05n:373_1	Bhante dhātugabbhe mayā kattabbaṃ niṭṭhāpitaṃ. Sve rohiṇīnakkhattena dhātu nidhānaṃ	373	
PA_anya-e12_05n:373_2	karissāmī. Ayyā pana kesadhātuyo gahetvā āgacchantuti. Tissattherassa bhāramakāsi.	373	
PA_anya-e12_05n:373_3	Thero taṃ sutvā bhaddakaṃ mahārāja, kesadhātuyo vicinitvā āharāpessāmāti vatvā attano	373	
PA_anya-e12_05n:373_4	saddhivihārikaṃ sivattheraṃ pakkosāpetvā āvuso bhūmindharanāgavimāne jayaseno nāma	373	
PA_anya-e12_05n:373_5	nāgarājā vasati. Tassa santike (kesadhātuyo santi.) Tapussa bhallikānaṃ dvebhātikavāṇijānaṃ	373	
PA_anya-e12_05n:373_6	paricaraṇakāle tesaṃ pamādaṃ ñatvā nāgarājā dve kesadhātuyo gahetvā nāgabhavane ṭhapesi.	373	
PA_anya-e12_05n:373_7	Tvaṃ tā dhātuyo āharitvā rañño dehīti āṇāpesi. Thero taṃ vacanaṃ sampaṭicchitvā gato.	373	
PA_anya-e12_05n:374_0	Tato rājā attano bhaginiyā somadeviyā ca bhāgineyyassa giriabhayarañño ca sāsanaṃ	374	
PA_anya-e12_05n:374_1	pesesi? Sve dhātunidhānaṃkarissāma. Tumhe senaṅgaṃ gahetvā āgacchathā’ti. Loṇanagare	374	
PA_anya-e12_05n:374_2	mahānāgarañño ca seru nagare sivarañño ca tatheva sāsanaṃ pesetvā sayampi attano	374	
PA_anya-e12_05n:374_3	vijite yena mayhaṃ hatthato antamaso ekakarīsamattampi laddhaṃ tadupādāya sabbepi	374	
PA_anya-e12_05n:374_4	tumhe saddhiṃ parivārena āgacchathā’ti bheriṃ carāpesi. Taṃ sutvā somanassappattā	374	
PA_anya-e12_05n:374_5	mahājanā attano attano vibhavānurūpena alaṅkatapaṭiyattā agamiṃsu. Rājā pabhātāya	374	
PA_anya-e12_05n:374_6	rattiyā sabbe seniyo gandhamālādhūpadhajādayo gahetvā dhātunidhānaṃ āgacchantuti	374	
PA_anya-e12_05n:374_7	vatvā bhikkhusaṅghassa mahādānaṃ datvā tivīvaratthāya mahagghavatthādīni datvā sayampi	374	
PA_anya-e12_05n:374_8	sabbālaṅkārapatimaṇḍito nānaggarasabhojanaṃ bhuñjitvā uposathaṃ adhiṭṭhāya maṇikuṇḍalamekhalānūpura	374	
PA_anya-e12_05n:374_9	valayādivicittasabbālaṅkāravibhūsitāhi koseyyādisukhumanānāvidhavicittavatthanivatthāhi	374	
PA_anya-e12_05n:374_10	naccagītavāditaturiyabhaṇḍagahita hatthāhi devaccharāpaṭibhāganāṭakitthīhi parivārito	3741	
PA_anya-e12_05n:374_11	vuttappakārehi saddhiṃ cetiyaṭṭhānaṃ gantvā mahābhikkhusaṅghaṃ vanditvā aṭṭhāsi.	3741	
PA_anya-e12_05n:375_0	Tato somanagare giriabhayarājā’pi sabbe nāgarā attano attano vibhavānurūpena dhātunidhānaṭṭhānaṃ	375	
PA_anya-e12_05n:375_1	āgacchantuti nagare bheriṃ carāpetvā sayaṃ sabbālaṅkārapatimaṇḍito susajjitaamaccagaṇaparivārito	375	
PA_anya-e12_05n:375_2	nikkhami. Soma devīpi sīsaṃ nahātvā ahatavatthanivatthā sabbālaṅkārapatimaṇḍitā devaccharā	375	
PA_anya-e12_05n:375_3	viya attano parivārā pañcasatakumāriyo nīlavatthehi paridahāpetvā tatheva alaṅkāretvā	375	
PA_anya-e12_05n:375_4	puṇṇaghaṭe gāhāpetvā tāsaṃ anantarā pañcasatakumāriyo pītavatthehi paridahāpetvā	375	
PA_anya-e12_05n:375_5	tatheva alaṅkāretvā pūjābhaṇḍāni gāhāpetvā, tāsaṃ anantarā pañcasata kumāriyo rattavatthehi	375	
PA_anya-e12_05n:375_6	paridahāpetvā tatheva. Alaṅkāretvā vicitrapupphapūritamañjusāyo gāhāpetvā tāsaṃ anantarā	375	
PA_anya-e12_05n:375_7	pañcasatakumāriyo setavatthehi paridahāpetvā tatheva alaṅkāretvā dhūma kaṭacchuke	375	
PA_anya-e12_05n:375_8	gāhāpetvā evaṃ pūjāvidhānaṃ saṃvidahitvā parivārena cetiṅgaṇaṃ gantvā mahābhikkhusaṅghaṃ	375	
PA_anya-e12_05n:375_9	pañcapatiṭṭhitena vanditvā gandhamālādīhi pūjaṃ katvā attano sāminā giriabhayarājena	375	
PA_anya-e12_05n:375_10	saddhiṃ ekapasse ṭhītā.	3751	
PA_anya-e12_05n:376_0	Loṇanagare mahānāgarājā’pi sabbālaṅkārehi patimaṇḍito sabbābharaṇehi susajjītaamaccamaṇḍalaparivuto	376	
PA_anya-e12_05n:376_1	naccagītaturīyāni paggaṇhāpayamāno gandhamālā dhūmakaṭacchu gāhāpetvā cetiyaṭṭhānaṃ	376	
PA_anya-e12_05n:376_2	āgantvā bhikkhusaṅghaṃ vanditvā ekamantaṃ aṭṭhāsi.	376	
PA_anya-e12_05n:377_0	Serunagare sivarājā’pi attānaṃ sabbālaṅkārehi alaṅkaritvā mahantena parivārena pūjāvidhānaṃ	377	
PA_anya-e12_05n:377_1	gāhāpetvā cetiyaṭṭhānaṃ āgantvā mahābhikkhusaṅghaṃ vanditvā ekamantaṃ aṭṭhāsi. Rājaparisā	377	
PA_anya-e12_05n:377_2	attano vibhavānurūpena vatthālaṅkārehi candana mālādīhi ca sobhamānā nalāṭe muttākalāpamolambaka	377	
PA_anya-e12_05n:377_3	vicittasuvaṇṇapaṭṭāni bandhitvā hatthābharaṇādi anekābharaṇehi dibbaparisā viya sumaṇḍitapasādhitā	377	
PA_anya-e12_05n:377_4	vesānurūpāni vividhāvudhāni gahetvā ekapasse ṭhītā. Sīhavyagghadīpicammehi pasādhitasuvaṇṇālaṅkārasuvaṇṇadhajahemajālasañchanne	377	
PA_anya-e12_05n:377_5	ratha vare ca sabbālaṅkāravibhusitā rathikā āruyha ekapasse ṭhītā. Brāhmaṇaputtādayo	377	
PA_anya-e12_05n:377_6	maṇḍitacamme pārupitvā upasobhayamānā ekapasse ṭhītā. Bahu amaccā attano attano vesānurūpena	377	
PA_anya-e12_05n:377_7	mahagghavatthābharaṇavibhūsitā saparivārā ekapasse ṭhītā. Gandhodaka pūrita dakkhiṇāvatta	377	
PA_anya-e12_05n:377_8	saṅkhaṃ gahetvā upavītasuttaṃ ekaṃsaṃ karitvā brāhmaṇaveṭhanaṃ veṭhetvā purohitabrāhmaṇā	377	
PA_anya-e12_05n:377_9	mahantena parivārena pūjāvidhānaṃ gāhāpetvā cetiyaṭṭhānaṃ āgantvā mahābhikkhusaṅghaṃ	377	
PA_anya-e12_05n:377_10	vanditvā jayaghosaṃ sāventā evamāhaṃsu?	3771	
PA_anya-e12_05n:378	Khemaṃ subhikkhaṃ bhavatu niccaṃ janapadaṃ sivaṃ;	37	
PA_anya-e12_05n:379	Sassāni samuppajjantu rañño evaṃ jayā siyuṃ.	37	
PA_anya-e12_05n:380_0	Avasesā mahājanā evamāhaṃsu? Samuddapariyantaṃ hi mahiṃ sāgarakuṇḍalaṃ vasundharaṃ	380	
PA_anya-e12_05n:380_1	āvasatu amaccaparivārito. Evaṃ vatvā? Amhākaṃ ayyo kākavaṇṇatisso mahā rājā sadevake	380	
PA_anya-e12_05n:380_2	loke ekapuggalassa lokanāthassanalāṭadhātuṃ patiṭṭhāpetī’ti attano attano vibhavānurūpena	380	
PA_anya-e12_05n:380_3	sumaṇḍitapasādhitā. Khujjavāmanakādayo’pi sabbe janā pūjābhaṇḍāni gahetvā sādhukāraṃ	380	
PA_anya-e12_05n:380_4	dadamānā aṭṭhaṃsu. Imasmiṃ cetiyaṭṭhāne rāsībhūtā parisā evaṃ veditabbā? Khattiyā	380	
PA_anya-e12_05n:380_5	brāhmaṇā vessā negamā ca samāgatā pupphādigahitā sabbe alaṅkāravibhūsitā.	380	
PA_anya-e12_05n:381	Gaṇanā vītivattā te aneke ca mahājanā;	38	
PA_anya-e12_05n:382	Samuddo pattharantova khattiyā samupāgatā.	38	
PA_anya-e12_05n:383	Alaṅkato mahārājā sarājaparivārito;	38	
PA_anya-e12_05n:384	Devarājā yathā sakko aṭṭhāsi cetiyaṅgaṇe.	38	
PA_anya-e12_05n:385	Sādhuvādena sattānaṃ pañcaṅgaturiyehi ca;	38	
PA_anya-e12_05n:386	Hatthassarathasaddena samākiṇṇaṃ mahītalaṃ.	38	
PA_anya-e12_05n:387_0	Tato cūḷapiṇḍapātiyatissatthero attano saddhivihārīke pañcasata khīṇāsave parivāretvā	387	
PA_anya-e12_05n:387_1	cetiyaṭṭhānameva āgato. Mahāsāgalatthero’pi pañcasata khīṇāsave parivāretvā cetiyaṭṭhānameva	387	
PA_anya-e12_05n:387_2	āgato. Mahindatthero’pi attano sāvake saṭṭhimatte khiṇāsave gahetvā cetiyaṭṭhānameva	387	
PA_anya-e12_05n:387_3	āgato. Iti iminā niyāmeneva eko dve tayo cattāro pañca khīṇāsavā āgacchantā satta	387	
PA_anya-e12_05n:387_4	sahassamattā ahesuṃ. Tato cūḷapiṇḍapātiyatissatthero ettake bhikkhū parivāretvā cetiyaṅgaṇe	387	
PA_anya-e12_05n:387_5	nisīdī. Tato rājā āgantvā pañcapatiṭṭhitena vanditvā therena saddhiṃ kathesi? Kesadhātu	387	
PA_anya-e12_05n:387_6	kuto labhissāma ayyā’ti. Tasmiṃ khaṇe tissatthero attano saddhivihārikaṃ sivattheraṃ	387	
PA_anya-e12_05n:387_7	olokesi. So olokitakkhaṇeyeva nisinnaṭṭhānato uṭṭhāya cīvaraṃ pārupitvā mahābhikkhusaṅghaṃ	387	
PA_anya-e12_05n:387_8	vanditvā chaḷabhiñño mahākhīṇāsavo catutthajjhānaṃ samāpajjitvā tato vuṭṭhāya pathaviyaṃ	387	
PA_anya-e12_05n:387_9	nimujjitvā bhumindharanāgavimāne pāturahosi.	387	
PA_anya-e12_05n:388	(Sutvāssa sivathero ca vasippatto visārado;	38	
PA_anya-e12_05n:389	Pākaṭo abhavi nāganagaraṃ purato khaṇe.)	38	
PA_anya-e12_05n:390_0	Tasmiṃ kho pana samaye jayaseno nāgarājā attano bhāgineyyaṃ dvikoṭimatte nāge parivāretvā	390	
PA_anya-e12_05n:390_1	mahā yasaṃ anubhavamānaṃ nisinnaṃ iṅgitasaññaṃ datvā theraṃ duratova āgacchantaṃ	390	
PA_anya-e12_05n:390_2	disvā cintesi? Imasmiṃ nāgabhavane samaṇehi kattabbakiccaṃ natthī. Nissaṃsayaṃ kesadhātuṃ	390	
PA_anya-e12_05n:390_3	nissāya āgato bhavissatīti uṭṭhāya dhātugharaṃ pavisitvā dhātukaraṇḍakaṃ gilitvā	390	
PA_anya-e12_05n:390_4	kiñci ajānanto viya nisīdi. Tasmiṃ kāle thero tassa santikaṃ agamāsi. Nāgarājā paccuggantvā	390	
PA_anya-e12_05n:390_5	paṭisanthāraṃ karonto therena saddhiṃ kathesi. Kasmā ayyo āgato’ti vutte evamāha?	390	
PA_anya-e12_05n:390_6	Tilokanāthassa amhākaṃ sambuddhassa kesadhātūnaṃ atthāya āgato, tuyhaṃ santike ṭhapitakesadhātuyo	390	
PA_anya-e12_05n:390_7	papañcaṃ akatvā mayhaṃ dehi, teyeva sandhāya upajjhāyena pesitomhī’ti vutte amhākaṃ	390	
PA_anya-e12_05n:390_8	sammā sambuddhassa kesadhātuyo mama santike natthī’ti āha. Thero dhātukaraṇḍakaṃ	390	
PA_anya-e12_05n:390_9	gilitabhāvaṃ ñatvā gaṇhāmi mahārājā kesadhātuyo’ti vutte āma passanto gahetvā gacchāhīti	390	
PA_anya-e12_05n:390_10	āha. Evaṃ tayo vāre paṭiññaṃ gahetvā tatheva ṭhīto?	3901	
PA_anya-e12_05n:391	Iddhiyā māpayitvāna tato so sukhumaṃ karaṃ,	39	
PA_anya-e12_05n:392	Pavesetvā mukhe tassa gaṇhī dhātukaraṇḍakaṃ;	39	
PA_anya-e12_05n:393	Nāgālayābhinikkhami tiṭṭha nāgā’ti bhāsiya.	39	
PA_anya-e12_05n:394_0	Tasmiṃ khaṇe jayaseno nāgarājā samaṇaṃ vañcetvā pesitomhī’ti vatvā tassa gatakāle	394	
PA_anya-e12_05n:394_1	dhātukaraṇḍakaṃ oloketvā dhātu apassitvā samaṇena nāsitomhī’ti dve hatthe ukkhipitvā	394	
PA_anya-e12_05n:394_2	ṭhapetvā attano sakalanāgabhavanaṃ eka kolāhalaṃ katvā mahantena saddena paridevanto?	394	
PA_anya-e12_05n:394_3	Amhākaṃ cakkhuni uppāṭetvā gato viya sadevakassa lokassa patiṭṭhānabhūtassa sammāsambuddhassa	394	
PA_anya-e12_05n:394_4	kesadhātuyo apāyadukkhato amuñcantānaṃ amhākaṃ abhibhavitvā dhātuyo gahetvā gatasamaṇaṃ	394	
PA_anya-e12_05n:394_5	anubandhitvā gaṇhissāmā’ti dvekoṭimatte nāge gahetvā attano bhāgineyyena saddhiṃ	394	
PA_anya-e12_05n:394_6	tassa piṭṭhito piṭṭhito anubandhitvā ākāsaṃ uggacchiṃ (su). Tasmiṃ khaṇe pana sivatthero	394	
PA_anya-e12_05n:394_7	akāsato otaritvā pathaviyaṃ pāvisi. Puna tepi pathaviyaṃ pavisiṃsu. Evaṃ thero tehi	394	
PA_anya-e12_05n:394_8	saddhiṃ ummujja nimujjaṃ karonto pāṭihāriyaṃ dassetvā serunagarassa nātidūre piṭṭhipāsāṇe	394	
PA_anya-e12_05n:394_9	uggañji. Tattheva te saṃvejetvā cetiyaṅgaṇe mahābhikkhusaṅghassa purato pākaṭo ahosi.	394	
PA_anya-e12_05n:394_10	Nāgā taṃ gahetuṃ asakkontā mahantena saddena ravaṃ patiravaṃ datvā. Ito paṭṭhāya	3941	
PA_anya-e12_05n:394_11	naṭṭhamhā’ti tasmiṃ piṭṭhi pāsāṇe sabbe samāgamaṃ katvā mahāsaddena parideviṃsu?	3941	
PA_anya-e12_05n:394_12	Naṭṭhambhā vata bho’ti. Tato paṭṭhāya so piṭṭhipāsāṇo nāgānaṃ ravaṃ patiravaṃ datvā	3941	
PA_anya-e12_05n:394_13	paridevitahāvena nāgagallaṃ nāma ahosi.	3941	
PA_anya-e12_05n:395_0	Nāgo therassa piṭṭhitoyeva anubandhitvā cetiyaṅgaṇaṃ gantvā rājānaṃ evamāha? Deva,	395	
PA_anya-e12_05n:395_1	eso bhikkhu mayā adinnadhātu gahetvā āgato’ti. Taṃ sutvā rājā? Saccaṃ kira ayya nāgassa	395	
PA_anya-e12_05n:395_2	vacananti vutte naheva mahārāja, iminā dinnaṃ eva dhātuṃ aggahesinti vutte? Nāgo	395	
PA_anya-e12_05n:395_3	tava sakkhiṃ dehīti āha. Thero tassa bhāginyeṃ samaṇuppala nāgarājānaṃ sakkhiṃ akāsi.	395	
PA_anya-e12_05n:395_4	Rājā tassa bhāgineyyassa sabbavacanaṃ sutvā saddahi. Tasmiṃ kāle dukkhābhibhūto nāgarājā	395	
PA_anya-e12_05n:395_5	gantvā bahi ṭhīto. Tato paṭṭhāya so nāgarājā bahi hutvā nisinnattā bahināgarājā nāma	395	
PA_anya-e12_05n:395_6	ahosi. Tassa pana bhāgineyyaṃ anto cetiyaṅgaṇe nisīdāpesi. Imassa pana cetiyassa	395	
PA_anya-e12_05n:395_7	ārakkhaṃ gahitanāgā kathetabbā. Sumananāgarañño parivārā chakoṭimattā nāgā, jayasenassa	395	
PA_anya-e12_05n:395_8	parivārā koṭisatamattā nāgā, samaṇuppalanāgarañño parivārā dvikoṭimattā nāgā ahesuṃ.	395	
PA_anya-e12_05n:395_9	Sabbe dhātuyā ārakkhaṃ gaṇhiṃsu. Rājā therassa hatthato kesadhātuṃ gahetvā ratanacaṅegāṭake	395	
PA_anya-e12_05n:395_10	ṭhapetvā mahindassa nāma amaccassa adāsi. Tasmiṃ samāgame tipiṭakamahāphussadevattherassa	3951	
PA_anya-e12_05n:395_11	saddhivihārikā paṭisambhidappattā cattāro sāmaṇerā ahesuṃ. Tesu eko malaya rājaputto	3951	
PA_anya-e12_05n:395_12	sumanasāmaṇero nāma, eko serunagare sivarājabhāgineyyassa putto uttara sāmaṇero nāma.	3951	
PA_anya-e12_05n:395_13	Eko mahāgāme mālākāraputto cunda sāmaṇero nāma eko mahāgāme ekassa kuṭumbikassa putto	3951	
PA_anya-e12_05n:395_14	mahākassapasāmaṇero nāma, ime cattāro sāmaṇerā ajja kākavaṇṇatissamahārājā mahācetiye	3951	
PA_anya-e12_05n:395_15	dhātu nidhānaṃ karissati, mayaṃ himavantaṃ gantvā sukusumāni āharissāmāti theraṃ	3951	
PA_anya-e12_05n:395_16	vanditvā ākāsato himavantaṃ gantvā campakanāgasalalādayo pūjanīyamālaṃ gahetvā tāvatiṃsadeva lokaṃ gatā.	3951	
PA_anya-e12_05n:396_0	Tasmiṃ kāle sakko devarājā sabbābharaṇapatimaṇḍito dvisu devalokesu devatāyo gahetvā	396	
PA_anya-e12_05n:396_1	erāvaṇahatthīkkhandhamāruyha aḍḍhateyyakoṭidevaccharāparivārito sudassanamahā vīthiyaṃ	396	
PA_anya-e12_05n:396_2	vicaranto savaṅgoṭake te cattāro sāmaṇere duratova āgacchante disvā hatthīkkhandhato	396	
PA_anya-e12_05n:396_3	oruyha pañca patiṭṭhitena vanditvā tesaṃ hatthe mālācaṅgoṭake disvā? Kiṃ ayyā tumhākaṃ	396	
PA_anya-e12_05n:396_4	hatthe’ti pucchi. Taṃ sutvā sāmaṇerā mahārāja, kiṃ tvaṃ na jānāsi. Laṅkāyaṃ kākavaṇṇatissa	396	
PA_anya-e12_05n:396_5	mahārājā dasabalassa nalāṭadhātuṃ gahetvā mahāvālukagaṅagāya dakkhiṇapasse seru nāma	396	
PA_anya-e12_05n:396_6	dahassa ante varāha nāma soṇḍimatthake cetiyaṃ kārāpetuṃ tumhākaṃ niyogena vissakammadevaputtena	396	
PA_anya-e12_05n:396_7	nimmitैṭṭhakāni gahetvā cetiyaṃ kārāpetvā ajja dhātunidhānaṃ karoti. Tattha pūjanatthāya	396	
PA_anya-e12_05n:396_8	himavantato ānītapupphamidanti vatvā itopi kusumaṃ gahetuṃ āgatamhā’ti vadiṃsu. Sakko	396	
PA_anya-e12_05n:396_9	tesaṃ vacanaṃ sutvā?	396	
PA_anya-e12_05n:397_0	Ayya tumhākaṃ hatthe pupphāni cūḷāmaṇicetiye pujetvā amhākaṃ uyyānato pupphāni gahetvā	397	
PA_anya-e12_05n:397_1	gacchathāti vatvā tehi saddhiṃ gantvā tesaṃ pupphehi cūḷāmaṇicetiyaṃ pūjesi. Tato	397	
PA_anya-e12_05n:397_2	papañcaṃ na bhavitabbanti sakkassa nivedesuṃ. Taṃ sutvā sakko sāmaṇerānaṃ pañcamahāuyyānato	397	
PA_anya-e12_05n:397_3	pāricchatta-koviḷārādīni pupphāni ca candanacuṇṇañca gahetvā dāpesi. Sāmaṇerā pupphāni	397	
PA_anya-e12_05n:397_4	gahetvā devalokato otaritvā himavantaṃ pavisitvā suvaṇṇamaṇipabbate santacchāyāya	397	
PA_anya-e12_05n:397_5	nasīditvā divāvihāraṃ katvā nakkhattavelāya sampattāya maṇī gavesamānā cattāro maṇayo	397	
PA_anya-e12_05n:397_6	addasaṃsu. Tesaṃ eko indanīlamaṇī, eko pahassarajotiraṅga maṇī, eko veluriyamaṇi,	397	
PA_anya-e12_05n:397_7	eko masāragallamaṇi, cattāro maṇayo ca dibbapupphāni ca gahetvā therānaṃ dassesuṃ.	397	
PA_anya-e12_05n:397_8	Thero? Mahārāja, ime sāmaṇerā pāricchattakakoviḷārādīni pupphāni ca candanacuṇṇañca	397	
PA_anya-e12_05n:397_9	cattāro maṇayo ca gahetvā āgatā’ti rañño ārocesuṃ.	397	
PA_anya-e12_05n:398_0	Rājā taṃ sutvā somanassajāto sāmaṇere pañca patiṭṭhītena vanditvā tesamāhatamaṇayo	398	
PA_anya-e12_05n:398_1	gahetvā mahānanda nāma amaccassa datvā therehī saddhiṃ mahantena parivārena cetiyaṅgaṇaṃ	398	
PA_anya-e12_05n:398_2	gantvā maṇikaraṇḍakena dhātuṃ gahetvā attano sīse dhātuṃ ṭhapetvā upari setacchattaṃ	398	
PA_anya-e12_05n:398_3	kārāpetvā cetiyaṃ tikkhattuṃ padakkhiṇaṃ katvā pācīnadvāre ṭhīto? Ayaṃ dasabalassa	398	
PA_anya-e12_05n:398_4	nalāṭadhātu amhehi kārāpitāya buddhapaṭimāya nalāṭe uṇṇalomākāraṃ hutvā patiṭṭhahatūti	398	
PA_anya-e12_05n:398_5	adhiṭṭhāsi. Tassa cintitakkhaṇeyeva dhātu karaṇḍato nabhamuggantvā ākāse sattatālappamāṇe	398	
PA_anya-e12_05n:398_6	ṭhatvā chabbaṇṇa raṃsiyo vissajjesi. Tā raṃsiyo kuṭena āsiñcamānavilīna suvaṇṇaṃ	398	
PA_anya-e12_05n:398_7	viya antalikkhato nikkhantasuvaṇṇarasadhārā viya sakalalaṅkādīpaṃ raṃsijālehi ekobhāsaṃ	398	
PA_anya-e12_05n:398_8	katvā gaṇhiṃsu. Tasmiṃ kāle yamakapāṭihāriyasadisaṃ pāṭihāriyaṃ ahosi. Mahākāruṇikassa	398	
PA_anya-e12_05n:398_9	bhagavato adiṭṭhapubbaṃ pāṭihāriyaṃ disvā mahājanā tathāgatassa rūpakāyaṃ paccakkhabhutā viya ahesuṃ.	398	
PA_anya-e12_05n:399	Adiṭṭhapubbaṃ satthussa pāṭihīraṃ mahājanā;	39	
PA_anya-e12_05n:400	Disvā pītiparā jātā pasādamajjhaguṃ jine.	40	
PA_anya-e12_05n:401	Pūjesuṃ gandhamālañca alaṅkāraṃ sakaṃ sakaṃ;	40	
PA_anya-e12_05n:402	Sabbe vandiṃsu sirasā-cetiyaṃ īdisaṃ varaṃ.	40	
PA_anya-e12_05n:403	Tasmiṃ samāgame eko paṇḍitapuriso jinaṃ thomento evamāha?	40	
PA_anya-e12_05n:404	Nibbutassāpi buddhassa yaso bhavati īdiso;	40	
PA_anya-e12_05n:405	Ṭhītassa lokanāthassa kīdisā āsi sampadā.	40	
PA_anya-e12_05n:406	Anubhāvamidaṃ sabbaṃ puññeneva mahesino;	40	
PA_anya-e12_05n:407	Kareyya ñatvā puññaṃ taṃ patthento bodhimuttamaṃ.	40	
PA_anya-e12_05n:408_0	Tasmiṃ kāle nānāratanavicittaṃ anekālaṅkārapatimaṇḍitaṃ mahārahaṃ samussitadhajapatākaṃ	408	
PA_anya-e12_05n:408_1	nānāvidhakusumasamākiṇṇaṃ anekapūjāvidhānaṃ gahetvā manussā chaṇavesaṃ gaṇhiṃsu.	408	
PA_anya-e12_05n:408_2	Anekavidhaturiyasaṅghuṭṭaṃ ahosi. Tasmiṃ khaṇe devatāyo pupphavassaṃ vassāpenti.	408	
PA_anya-e12_05n:408_3	Mahānubhāvasampannā nāgā pūjaṃ karonti. Evaṃ sabbe devā nāgā manussā sādhukāraṃ denti,	408	
PA_anya-e12_05n:408_4	apphoṭenti, velukkhepaṃ karonti, hatthīno kuñcanādaṃ nadanti. Assā tuṭṭhiravaṃ ravanti,	408	
PA_anya-e12_05n:408_5	bahalaghana mahāpathavī yāva udakapariyantaṃ kampi. Disāsu vijjullatā nicchariṃsu.	408	
PA_anya-e12_05n:408_6	Sakalalaṅkādīpe sumanakūṭādayo mahānagā kusumagaṇasamākiṇṇā ahesuṃ. Sabbe jalāsayā	408	
PA_anya-e12_05n:408_7	pañcavidha padumasañchantā, devatānamantare manussā, manussānaṃ antare yakkhanāgasupaṇṇādayo	408	
PA_anya-e12_05n:408_8	ca ahesuṃ. Bhikkhubhikkhunīupāsaka upāsikā aparimāṇā ahesuṃ. Mahantena sādhukārena	408	
PA_anya-e12_05n:408_9	mahā nigghosena sakalalaṅkādīpe tibbavātābhihatasamuddo viya ekaninnādaṃ ekanigghosaṃ	408	
PA_anya-e12_05n:408_10	ahosi. Iminā pūjāvidhānena pasādakabhūtamahājanakāyamajjhe dhātu pāṭihāriyaṃ dassetvā	4081	
PA_anya-e12_05n:408_11	ākāsato otaritvā buddhapaṭimāya nalāṭe puṇṇacandasassirīkaṃ abhibhavantamiva virocamānā patiṭṭhāsi.	4081	
PA_anya-e12_05n:409_0	Rājā mahānandanāmakassa amaccassa hatthato kesadhātuṃ gahetvā vihāradeviyā datvā	409	
PA_anya-e12_05n:409_1	tvaṃ imā kesadhātuyo dasabalassa anavalokita matthake patiṭṭhāpehī’ti āha. Sā kesadhātuyo	409	
PA_anya-e12_05n:409_2	gahetvā tattheva patiṭṭhahantu’ti adhiṭṭhānaṃ akāsi. Tasmiṃ khaṇe kesadhātuyo karaṇḍato	409	
PA_anya-e12_05n:409_3	nabhaṃ uggantvā mayūragīvasaṃkāsanīlaraṃsiyo vissajjentī ākāsato otaritvā buddhapaṭimāya	409	
PA_anya-e12_05n:409_4	uttamaṅge sirasmiṃ patiṭṭhahiṃsu.	409	
PA_anya-e12_05n:410_0	Tato rājā therena saddhiṃ dhātugabbhaṃ pavisitvā dibbacandanacuṇṇasamākiṇṇaṃ pāricchattakakoviḷārādi	410	
PA_anya-e12_05n:410_1	sugandhapupphasantharaṃ viyūhitvā pabhāsamudayasamākiṇṇe cattāro maṇi pāsāṇe ṭhapesi.	410	
PA_anya-e12_05n:410_2	Tesaṃ ālokābhibhūto dhātugabbho ativiya virocittha. Sabbanāṭakitthīyo attano attano	410	
PA_anya-e12_05n:410_3	ābharaṇāni omuñcitvā dhātugabbheyeva pūjesuṃ. Tato rājā dhātunidhānaṃ katvā buddharūpassa	410	
PA_anya-e12_05n:410_4	pādatale sīsaṃ ṭhapetvā nipanno evaṃ paridevi; mayhaṃ pitupitāmahaparamparāgatādhātu	410	
PA_anya-e12_05n:410_5	ajja ādiṃ katvā ito paṭṭhāya viyogā jātā ahaṃ dāni tumhākaṃ aticiraṃ (ṭhītā) ramaṇīyā	410	
PA_anya-e12_05n:410_6	rohaṇajanapadā āharitvā imasmiṃ ṭhāne patiṭṭhāpesinti vatvā sineru muddhani samujjalamahāpadīpo	410	
PA_anya-e12_05n:410_7	viya tumhe idheva ṭhītā. Idāni na gamissāma mayaṃ khamatha bhagavā’ti paridevamāno	410	
PA_anya-e12_05n:410_8	dhātu gabbheyeva patitvā āha?	410	
PA_anya-e12_05n:411	Aho viyogaṃ dukkhaṃ me etā bādhenti dhātuyo;	41	
PA_anya-e12_05n:412	Vatvā so paridevanto dhātugabbhe sayī tadā.	41	
PA_anya-e12_05n:413	Marissāmi no gamissaṃ ayyaṃ hitvā idheva’haṃ;	41	
PA_anya-e12_05n:414	Dullabhaṃ dassanaṃ tassa saṃsāre carato mamā’ti.	41	
PA_anya-e12_05n:415_0	Vatvā paridevanto nipajji. Tassa pana bhikkhusaṅghassa antare sahadevo nāma thero	415	
PA_anya-e12_05n:415_1	rājānaṃ dhātugabbhe rodamānaṃ nipannaṃ disvā kimajjhāsayo etassā’ti cetopariyañāṇena	415	
PA_anya-e12_05n:415_2	samantāharitvā idha nipanno marissāmī’ti nipannabhāvaṃ jānitvā iddhiyā saṃsaraṃ piyarūpaṃ	415	
PA_anya-e12_05n:415_3	māpetvā dhātugabbhato taṃ bahi akāsi.	415	
PA_anya-e12_05n:416	(Iddhiyā so vasipatto chaḷabhiñño visārado;	41	
PA_anya-e12_05n:417	Taṃ khaṇaññeva sappañño rājānaṃ taṃ bahiṃ akā.)	41	
PA_anya-e12_05n:418_0	Tato paṭhamānītajotiraṅga pāsāṇaṃ dhātugabbhassa upari vitānaṃ viya ṭhapetvā arahantā?	418	
PA_anya-e12_05n:418_1	Dhātugabbho samantato caturassamañcaṃ viya ekaghano hotu. Dhātu gabbhe gandhā mā	418	
PA_anya-e12_05n:418_2	sussantu, pupphāni mā milāyantu, ratanāni mā vivaṇṇā hontu, pūjanīyabhaṇḍāni mā nassantu,	418	
PA_anya-e12_05n:418_3	paccatthikapaccāmittānaṃ okāso vā vivaro vā mā hotu’ti adhiṭṭhahiṃsu. Tato rājā dhātuyo	418	
PA_anya-e12_05n:418_4	mahantaṃ pūjaṃ katvā maṅgalacetiye caturassakoṭṭhakaṃ atimanoramaṃ chattakammañca	418	
PA_anya-e12_05n:418_5	kelāsakūṭaṃ viya sudhākammañca vālukapādato paṭṭhāya sabbañca kattabbaṃ kammaṃ niṭṭhāpesi.	418	
PA_anya-e12_05n:418_6	So pana seta nimmalacandaraṃsi viya udakabubbuḷakelāsakūṭapaṭibhāgo chattadharo acalappatiṭṭhito	418	
PA_anya-e12_05n:418_7	sujanappasādako aññatitthīya maddanakaro maṅgalathūpo virocittha.	418	
PA_anya-e12_05n:419	Vilāsamāno aṭṭhāsi tosayanto mahājane;	41	
PA_anya-e12_05n:420	Maṅgalakelāsathūpo acalo suppatiṭṭhito.	42	
PA_anya-e12_05n:421	Sujanappasādanakaro titthiyadiṭṭhimaddano;	42	
PA_anya-e12_05n:422	Bhavi saddhākaro seṭṭho sabbajanapasādako.	42	
PA_anya-e12_05n:423	Cetiyo pavaro loke mahājananisevito;	42	
PA_anya-e12_05n:424	Dhajapupphasamākiṇṇo sadā pūjāraho bhavi.	42	
PA_anya-e12_05n:425	Bahū janā samāgamma nānā desā samāgatā;	42	
PA_anya-e12_05n:426	Pūjesuṃ taṃ mahāthūpaṃ sabbadāpi atanditā.	42	
PA_anya-e12_05n:427	Īdiso patirūpavāso so deso dullabho bhave;	42	
PA_anya-e12_05n:428	Appamattā sadā santā vinātha kusalaṃ bahunti.	42	
PA_anya-e12_05n:429_0	Rājā kappāsikasukhumavatthena mahārahaṃ cetiyaṃ veṭhetvā, sirivaḍḍhanaṃ nāma mahābodhiṃ	429	
PA_anya-e12_05n:429_1	patiṭṭhapetvā tattha bodhigharañca kārāpetvā tibhūmakaṃ uposathāgāraṃ kārāpetvā rattiṭṭhāna	429	
PA_anya-e12_05n:429_2	divāṭṭhānādīni katvā sabbaṃ vihāre kattabbaṃ kāresi. Ettakaṃ kārāpetvā vihāraṃ dakkhiṇodakaṃ	429	
PA_anya-e12_05n:429_3	dassāmī’ti cintetvā asītisahassamattānaṃ bhikkhūnaṃ sattadivasāni nānāvidha sūpavyañjanehi	429	
PA_anya-e12_05n:429_4	mahādānaṃ datvā sattame divase mahābhikkhu saṅghassa ticīvaratthāya vatthāni dāpetvā	429	
PA_anya-e12_05n:429_5	pātova pātarāsabhattaṃ bhuñjitvā therassa santikaṃ gantvā vanditvā ekamantaṃ ṭhīto	429	
PA_anya-e12_05n:429_6	evamāha? Ayyā, cātuddasike mahābhikkhusaṅghassa dakkhiṇaṃ dātumicchāmī’ti. So panāyasmā	429	
PA_anya-e12_05n:429_7	evamāha; upakaṭṭha puṇṇamāyaṃ uposathadivase assayujanakkhattena dakkhiṇaṃ dhātuṃ	429	
PA_anya-e12_05n:429_8	bhaddakanti. So therassa vacanaṃ sutvā pañcapatiṭṭhitena theraṃ vanditvā somanagare	429	
PA_anya-e12_05n:429_9	attano bhaginiṃ deviṃ kathesi? Bhagini, dasabalassa nalāṭadhātuṃ nidahitvā maṅgalamahācetiyānurūpaṃ	429	
PA_anya-e12_05n:429_10	pāsādaṃ alaṅkatadvāraṭṭālakatoraṇaṃ seta vattha anekadhajasamākiṇṇaṃ vihārañca kārāpetvā	4291	
PA_anya-e12_05n:429_11	dakkhiṇaṃ dassāmī’ti ayyassa kathesiṃ. So panāyasmā; upakaṭṭha puṇṇamāya uposathadivase	4291	
PA_anya-e12_05n:429_12	dātuṃ yuttanti āhā’ti. Deva, kiṃ kathesi, ayyassa kathītaniyāmeneva upakaṭṭha puṇṇamāya	4291	
PA_anya-e12_05n:429_13	uposathadivase dakkhiṇaṃ dehī’ti āha. So tassā kathaṃ sutvā somanassapatto sādhu	4291	
PA_anya-e12_05n:429_14	bhadde’ti sampaṭicchitvā somanagare viharanto, upakaṭṭha puṇṇamāya uposathe sampatteyeva	4291	
PA_anya-e12_05n:429_15	ajjuposatho’ti ñatvā giriabhayaṃ pakkosāpetvā, tāta sve dakkhiṇaṃ dātabbaṃ tvaṃ senaṅgaṃ	4291	
PA_anya-e12_05n:429_16	alaṅkaritvā sve amhehi saddhiṃ ehī’ti vatvā serunagare sivarañño loṇanagare mahānāgarañño	4291	
PA_anya-e12_05n:429_17	paṇṇaṃ pahiṇī. Sve tumhākaṃ hatthiassarathapattādīni suvaṇṇālaṅkārehi alaṅkaritvā	4291	
PA_anya-e12_05n:429_18	sve amhehi saddhiṃ chaṇa vesaṃ gāhāpetvā ayyassa tissattherassa dakkhiṇaṃ dīyamānaṃ	4291	
PA_anya-e12_05n:429_19	samosarantuti. Te pana rājāno sāsanaṃ sutvā attano attano vibhavānurūpena hatthiassarathapattādīni	4291	
PA_anya-e12_05n:429_20	alaṅkaritvā gandhapañcaṅgulikaṃ datvā suvaṇṇamālādīni pilandhāpetvā mahā goṇepi tatheva	4292	
PA_anya-e12_05n:429_21	alaṅkaritvā siṅgesu suvaṇṇakañcukaṃ (paṭi) muñcāpetvā amaccagahapati-brāhmaṇaputta-ajagopaka-khujjavāmanaka-senāpatiādayo	4292	
PA_anya-e12_05n:429_22	ca vicittavatthāni nivāsetvā nānāvidhavilepanāni vilimpetvā āgantvā rañño dassayiṃsu.	4292	
PA_anya-e12_05n:429_23	Rājāpi caturaṅginiyā senāya parivuto alaṅkatahatthikkhandhaṃ āruhi. Sesarājāno ca	4292	
PA_anya-e12_05n:429_24	attano attano senaṅgehi parivāretvā hatthikkhandhe nisīditvā rājānaṃ majjhe katvā	4292	
PA_anya-e12_05n:429_25	vāmadakkhiṇapassato namassamānā nikkhamiṃsu. Tassa pana gamanaṃ ajātasattuno tathāgatassa	4292	
PA_anya-e12_05n:429_26	dassanatthāya jīvakambavanagamanaṃ viya tiṃsayojanappamāṇaṃ erāvaṇahatthikkhandhaṃ	4292	
PA_anya-e12_05n:429_27	āruhitvā dvīsu devalokesu devehi parivāretvā sakkassa devānamindassa nandanavanagamanakālo	4292	
PA_anya-e12_05n:429_28	viya ca ahosi. So vaḍḍhamāsakacchāyāya sampattāya somanagarato nikkhamitvā serudahassa	4292	
PA_anya-e12_05n:429_29	ante nānāvidha alaṅkatapaṭiyattanāṭakitthīnaṃ pañcaṅgikaturiyaṃ paggaṇhāpayamāno aṭṭhāsi.	4292	
PA_anya-e12_05n:430_0	Mahāpathavī bhijjamānā viya pabbatā parivattamānā viya mahāsamuddo (thalaṃ) avattharitvā	430	
PA_anya-e12_05n:430_1	bhijjamānakālo viya ca ahosi. Brāhmaṇā jayamukhamaṅgalikā sotthi vacanaṃ vadiṃsu.	430	
PA_anya-e12_05n:430_2	Sabbālaṅkārapatimaṇḍitā nāṭakitthiyo pañcaṅgikaturiyaṃ pavattayiṃsu. Mahājano velukkhepasahassāni	430	
PA_anya-e12_05n:430_3	pavattesi. Tato rājā bahū gandhadīpadhūpādayo gāhāpetvā uṭṭhāya senāya parivuto therassa	430	
PA_anya-e12_05n:430_4	vasanaṭṭhānaṃ pavisitvā theraṃ vanditvā nisinno āha? Ayya rājāno ca sampiṇḍitvā dakkhiṇodakassa	430	
PA_anya-e12_05n:430_5	dīyamānassa kālo’ti. Thero tassa kathaṃ sutvā bhaddakaṃ mahārājā’ti sampaṭicchi.	430	
PA_anya-e12_05n:430_6	Tasmiṃ dakkhiṇodakassa dānadivase nānāvidhavicittamaṇidaṇḍakesu nānāvidha dhajapatākādīni	430	
PA_anya-e12_05n:430_7	bandhāpetvā samussitāni ahesuṃ. Purimādī disāsu manuññavātā vāyiṃsu. Tathā mahāraṃsijālasamujjalito	430	
PA_anya-e12_05n:430_8	sahassaraṃsibhākaro atthaṅgato ahosi. Vipphuritakiraṇarajadhūmarāhuabbhādīhi uparodhehi	430	
PA_anya-e12_05n:430_9	virahito tārāgaṇaparivuto puṇṇacando samujjalarajatamayaṃ ādāsamaṇḍalaṃ viya pācīnadisato	430	
PA_anya-e12_05n:430_10	samuggato. Tasmiṃ khaṇe daṇḍadīpikādayo samujjalāpesuṃ. Mahāmaṅgalacetiyaṃ pana jātisumanamālādāmena	4301	
PA_anya-e12_05n:430_11	parikkhipitvā ekamālāguṇaṃ viya alaṅkari. Yathā tārāgaṇaparivuto puṇṇacando tathā	4301	
PA_anya-e12_05n:430_12	padīpamālālaṅkato mahācetiyo ativiya virocati. Sakala laṅkādīpe pana sabbe rukkhāpi	4301	
PA_anya-e12_05n:430_13	vicittadhajena alaṅkatā viya akālaphalapallavehi vicittā ahesuṃ. Mahāsamuddaloṇasāgarādayo’pi	4301	
PA_anya-e12_05n:430_14	pañcavidhapadumasañchannā ahesuṃ.	4301	
PA_anya-e12_05n:431	Vicitravatthābharaṇehi sabbe,	43	
PA_anya-e12_05n:432	Alaṅkatā devasamānavaṇṇā;	43	
PA_anya-e12_05n:433	Anekasaṅkhyā sumanā patītā,	43	
PA_anya-e12_05n:434	Janā samantā parivārayiṃsu.	43	
PA_anya-e12_05n:435	Sabbeva ujjalāpesuṃ daṇḍadīpaṃ manoramaṃ;	43	
PA_anya-e12_05n:436	Sakalampi idaṃ dīpaṃ āsi obhāsitaṃ tadā.	43	
PA_anya-e12_05n:437	Tārāgaṇasamākiṇṇo puṇṇacandova jotayī;	43	
PA_anya-e12_05n:438	Sārade nabhamajjhamhi ṭhito ruciraraṃsiyā.	43	
PA_anya-e12_05n:439	Tathā ayaṃ thūpavaro suppabhāso alaṅkato;	43	
PA_anya-e12_05n:440	Mālāpadīpamajjhamhi bhāti bhutilakuttamo.	44	
PA_anya-e12_05n:441	Sabbe’pi pādapā assa laṅkādīpassa sabbaso;	44	
PA_anya-e12_05n:442	Dhajehi’va samākiṇṇā āsuṃ pupphaphalandadā.	44	
PA_anya-e12_05n:443	Sacetanā yathā sabbe akā pūjaṃ akā tadā;	44	
PA_anya-e12_05n:444	Tathā acetanā sabbe akā pūjaṃ anappakaṃ.	44	
PA_anya-e12_05n:445_0	Yebhuyyena bhumaṭṭhe deve upādāya yāva akaṇiṭṭhakā devā brahmā dibbamālāpāricchattakakoviḷāracandanacuṇṇaṃ	445	
PA_anya-e12_05n:445_1	gahetvā āgatādevāti vā manussāti vā jānituṃ asakkonti. Ukkaṭṭhamahāsamāgamo ahosi.	445	
PA_anya-e12_05n:445_2	Tasmimpi divase mahāpathavi ākāsayugandharacakkavāḷapabbatuttamādayo kampiṃsu. Taṃ	445	
PA_anya-e12_05n:445_3	disvā rājā ativiya somanassappatto there ca avasesa mahāmattādayo sannipātetvā nāṭakādayo	445	
PA_anya-e12_05n:445_4	ca gahetvā, idānevāhaṃ vihāradakkhiṇaṃ dassāmi’ti cetiyaṅgaṇaṃ agamāsi. Theropi bhikkhusaṅghaṃ	445	
PA_anya-e12_05n:445_5	gahetvā cetiyaṅgaṇe alaṅkatamaṇḍape nisīdi. Rājā vāsitagandhodakasuvaṇṇabhiṅkāraṃ	445	
PA_anya-e12_05n:445_6	gahetvā udakaṃ therassa hatthe āsiñcitvā dakkhiṇaṃ adāsi. Datvā ca pana evamāha;	445	
PA_anya-e12_05n:445_7	ayyā esā dhātu mayhaṃ pitāmahavaṃsena āgatā. Idāni amhākaṃ atiruciraramaṇiyā rohaṇajanapadā	445	
PA_anya-e12_05n:445_8	āharitvā suvaṇṇena dhātugabbhaṃ, sattaratanena dhātumaṇḍapaṃ kārāpetvā tasmiṃ suvaṇṇamayaṃ	445	
PA_anya-e12_05n:445_9	buddhapaṭimaṃ nisīdāpetvā amhākaṃ dasabalassa nalāṭadhātuṃ nidahitvā ayyassa cīvarādīnamatthāya	445	
PA_anya-e12_05n:445_10	idāni soḷasagāmavarāni dassāmi’ti gāmavarāni datvā samantato tigāvutappamāṇe serudahe	4451	
PA_anya-e12_05n:445_11	bheriṃ carāpetvā ārāmikaṃ katvā āha? Bhante, tumhākaṃ mayā dinnasoḷasagāmaṃ ajjeva	4451	
PA_anya-e12_05n:445_12	gantabbaṃ. Gantvā ca pana ajjeva pariggahaṃ karothāti vatvā tattheva vāsupagato puna	4451	
PA_anya-e12_05n:445_13	divase samāgantvā sattāhaṃ mahādānaṃ datvā sattame divase mahābhikkhusaṅghassa tīcīvarappahonakasāṭakaṃ	4451	
PA_anya-e12_05n:445_14	paṇītaṃ bhojanaṃ datvā therassa santikaṃ āgato, ayya vihāre kattabbaṃ aparihāpetvā	4451	
PA_anya-e12_05n:445_15	mayā kataṃ, gehaṃ gamissāmīti (nivedesi). Thero tassa kathaṃ sutvā sādhu mahārājāti sampaṭicchi.	4451	
PA_anya-e12_05n:446_0	So pana cetiyassa pūjanatthāya pupphārāmaṃ kārāpetvā mālākārānaṃ paribbayaṃ dāpesi.	446	
PA_anya-e12_05n:446_1	Tathā bherivādakanāṭakānampi vihārasīmante suvaṇṇanaṅgalena paricchinditvā ārāmikānampi	446	
PA_anya-e12_05n:446_2	gāmaṃ kārāpesi. Bhikkhusaṅghassa veyyāvaccatthāya attano santike pañcasataamaccadhītaro	446	
PA_anya-e12_05n:446_3	tattake amaccaputte dāsadāsiyo ca datvā paribbayatthāya tesaṃ tesaṃ pañcasatasahassakahāpaṇe	446	
PA_anya-e12_05n:446_4	ca dāpesi. Bhikkhusaṅghassa ca dhātupujanatthāya soḷasasahassaṃ kahāpaṇaṃ dāpesi.	446	
PA_anya-e12_05n:447_0	Tato giriabhayaṃ pakkosāpetvā, tāta tumhe idheva niccaṃ vasatha. Amhākaṃ vihāre ca	447	
PA_anya-e12_05n:447_1	ārāmikesu ca ayyesu ca appamatto hohīti ovaditvā sabbaṃ tassa niyyādesi. Thero tassa	447	
PA_anya-e12_05n:447_2	evamāha? Mahārāja samantato mahāsīmaṃ bandhitabbanti. Bandhatha bhanteti vutte? Mahārāja	447	
PA_anya-e12_05n:447_3	akittitena nimittena sīmaṃ bandhituṃ nasakkā, vihārassa pācīna pacchimuttaradakkhiṇato	447	
PA_anya-e12_05n:447_4	mahāsīmaṃ bandhanāya nimittaṃ sallakkhetvā dehi, mayaṃ sīmaṃ bandhissāmāti āha. Rājā	447	
PA_anya-e12_05n:447_5	tuṭṭho satta amacce sabbālaṅkārena alaṅkaritvā sīmānimittaṃ kittetvā āgamanatthaṃ	447	
PA_anya-e12_05n:447_6	pesesi. Te pana satta amaccā catusu disāsu nimittaṃ sallakkhetvā paṇṇe likhitvā āharitvā	447	
PA_anya-e12_05n:447_7	rañño adaṃsu. Rājā ekekaṃ satakahāpaṇaṃ datvā catusu disāsu ārakkhaṃ dāpetvā sīmaṃ	447	
PA_anya-e12_05n:447_8	bandhantūti mahābhikkhusaṅghassa nivedesi. Atha thero bhikkhusaṅghaparivuto cetiyaṅgaṇe	447	
PA_anya-e12_05n:447_9	nisīditvā vappamāsakāḷapakkhadvādasadivase sīmaṃ bandhitvā niṭṭhapesi.	447	
PA_anya-e12_05n:448_0	Tattha sīmānimittaṃ evaṃ jānitabbaṃ; purimāya disāya sigāla pāsāṇaṃ gato. Tato macchaselagāmassa	448	
PA_anya-e12_05n:448_1	vāma passena koṭasīmā nāma gāmakkhettaṃ vissajjetvā gaṇadvāragāmaṃ gato. Cittavāpiyā	448	
PA_anya-e12_05n:448_2	uttaravāna koṭito varagāmakkhette piṭṭhipāsāṇaṃ gato. Tato sālikaṃ nāma madhukarukkhe	448	
PA_anya-e12_05n:448_3	ṭhītapāsāṇathūpassa gato. Tato vuttika nāma vāpiyā dakkhiṇavāna koṭito kaṇikāra selassa	448	
PA_anya-e12_05n:448_4	gato. Tato channajjhāpitaselassa gato. Tato kukkuṭasiva nāma upāsakassa madhukarukkhe	448	
PA_anya-e12_05n:448_5	ṭhītaṃ thūpaṃ gato. Tato soṇḍaṃ nāma selaṃ gato. Tato sabaraṃ nāma pāsāṇaṃ gato.	448	
PA_anya-e12_05n:448_6	Tato elālatitthassa gato. Tato sobbha majjhimena gantvā assabandhanaṃ nāma ṭhānaṃ	448	
PA_anya-e12_05n:448_7	gato. Tato pāsāṇassa matthake udaka kākaṃ nāma nigrodhaṃ gato. So rukkho udaka kākānaṃ	448	
PA_anya-e12_05n:448_8	vusita bhāvena evaṃ nāma jāto. Tato tambatitthaṃ nāma gantā mahācārikassanāma thūpamaggassa	448	
PA_anya-e12_05n:448_9	gato. Tato assamaṇḍalapiṭṭhiṃ gato. Tato mahā kadamba passe ṭhītaṃ pāsāṇathūpaṃ gato.	448	
PA_anya-e12_05n:448_10	Tato mahā rājuvāpiyā uttarakoṭiyā ṭhītaṃ mahānigrodharukkhaṃ gato. Tato mahāvanapiṭṭhiṃ	4481	
PA_anya-e12_05n:448_11	gato. Tato loṇasāgarassa ante rajataselaṃ gato. Puna āvattitvā sigāla pāsāṇeyeva	4481	
PA_anya-e12_05n:448_12	ṭhīto. Imaṃ ettakaṃ padesaṃ samantato paricchindāpetvā rājā adāsi. Vihārassa bahū	4481	
PA_anya-e12_05n:448_13	ārāmike ca (tesaṃ) vividhāni upakaraṇāni (ca) dāpetvā sabbe pākāratoraṇādayo kārāpetvā	4481	
PA_anya-e12_05n:448_14	vihāraṃ niṭṭhāpetvā rohaṇameva gato.	4481	
PA_anya-e12_05n:449	Rājā pasannahadayo mahāpuñño mahābalo;	44	
PA_anya-e12_05n:450	Kāretvā uttamaṃ thūpaṃ kañcanagghīka sobhitaṃ.	45	
PA_anya-e12_05n:451	Bandhāpetvā tato sīmaṃ vaṭṭagāmañca soḷasa;	45	
PA_anya-e12_05n:452	Datvā ārāmikānañca sabbupakaraṇāni ca.	45	
PA_anya-e12_05n:453	Tato so rohaṇaṃ gantvā mahāsenāpurakkhato;	45	
PA_anya-e12_05n:454	Vihāradeviyā saddhiṃ modamāno vasī tahiṃ.	45	
PA_anya-e12_05n:455_0	Thero pana tattheva viharanto yo imasmiṃ vihāre vasanto tathāgatassa ekagandhakuṭiyaṃ	455	
PA_anya-e12_05n:455_1	vuttho viya bhavissatīti khyākaritvā tato paṭṭhāya sīlācārasamādhisamāpattipaṭiladdhajaḷabhiññāpaṭisambhidappattehi	455	
PA_anya-e12_05n:455_2	khīṇāsavehi parivāretvā sabba buddhaguṇaṃ anussaranto ciraṃ vasitvā tattheva anupādisesāya	455	
PA_anya-e12_05n:455_3	nibbānadhātuyā parinibbāyi.	455	
PA_anya-e12_05n:456	Anekaguṇasampanno tissatthero bahussuto;	45	
PA_anya-e12_05n:457	Janānaṃ saṅgahaṃkatvā nibbuto so anāsavo.	45	
PA_anya-e12_05n:458	Therāpi te sīlasamādhiyuttā,	45	
PA_anya-e12_05n:459	Bahussutā sādhuguṇābhirāmā;	45	
PA_anya-e12_05n:460	Paññāpabhāvāyuppannacittā,	46	
PA_anya-e12_05n:461	Guṇākarā tānayutā janānaṃ.	46	
PA_anya-e12_05n:462	Pahīnabhavasaṃsārā pabhinnapaṭisambhidā;	46	
PA_anya-e12_05n:463	Nāmarūpaṃ samāsanto pesalā chinnabandhanā.	46	
PA_anya-e12_05n:464	Sattānaṃ uttamaṃ santiṃ katvā ca janasaṅgahaṃ;	46	
PA_anya-e12_05n:465	Nibbutā te mahāpaññā padīpoca sumānasā.	46	
PA_anya-e12_05n:466	Iti ariyajanappasādanatthāya kate dhātuvaṃse	46	
PA_anya-e12_05n:467	Dhātunidhānādhikāro nāma	46	
PA_anya-e12_05n:468	Pañcamo paricchedo.	46	
PA_anya-e12_05n:469_0	Iminā kārāpitavihārā kathetabbā; vihāradevīmahāvihāraṃ, chātapabbata vihāraṃ, samuddavihāraṃ,	469	
PA_anya-e12_05n:469_1	cittalapabbatavihāraṃ, bhaddapāsāṇadvāravihāraṃ, acchagalla vihāraṃ, koḷambatissapabbatavihāraṃ,	469	
PA_anya-e12_05n:469_2	gaṇavihāraṃ, kālakavihāraṃ, dukkhapālaka vihāraṃ, uccaṅgaṇavihāraṃ, koṭitissavihāraṃ,	469	
PA_anya-e12_05n:469_3	tassa pana ekanāmaṃ katvā kārāpite mahāgāme tissamahāvihārādiṃ katvā ekasataaṭṭhavīsavihārāni katāni ahesuṃ.	469	
PA_anya-e12_05n:470	Aṭṭhavīsaekasatavihārañca mahārahaṃ;	47	
PA_anya-e12_05n:471	Vihāradeviyā saddhiṃ kārāpesi mahāyaso.	47	
PA_anya-e12_05n:472	Tato paṭṭhāya rājā mahādānaṃ datvā puññāni katvā tato cuto devaloke nibbatti.	47	
PA_anya-e12_05n:473	Katvāni puññakammāni anekāni mahāyaso;	47	
PA_anya-e12_05n:474	Atthaṃ janassa katvāna gantvāna tusitaṃ puraṃ.	47	
PA_anya-e12_05n:475	So tattha dibbasampattiṃ cīraṃ bhuñjiya nandito;	47	
PA_anya-e12_05n:476	Mahāvībhavasampanno devatānaṃ purakkhato.	47	
PA_anya-e12_05n:477	Tampi sampattimohāya jīvavaloke manorame;	47	
PA_anya-e12_05n:478	Lokuttaraṃ sivaṃ khemaṃ icchanto āgamissati.	47	
PA_anya-e12_05n:479_0	So tato cuto jambudīpe nibbattitvā metteyya bhagavato pitā subrahmā nāma bhavissati.	479	
PA_anya-e12_05n:479_1	Vihāradevī tasseva mātā brahmavatī nāma brāhmaṇī bhavissati. Abhayagāmaṇīkumāro tasseva	479	
PA_anya-e12_05n:479_2	metteyyassa bhagavato paṭhamaggasāvako bhavissati. Kaniṭṭho saddhātisso dutiyaggasāvako bhavissati.	479	
PA_anya-e12_05n:480	Ettāvatā nalāṭadhātu saṃvaṇṇanā samattā.	48	
PA_anya-e12_05n:481	Dhātuvaṃso samatto.	48	
PA_anya-e12_05n:482	Anena puññakammena saṃsaranto bhavābhave;	48	
PA_anya-e12_05n:483	Sabbattha paṇḍito homī sāriputtova paññavā.	48	
PA_anya-e12_05n:484	Arimedassa buddhassa pabbajitvāna sāsane;	48	
PA_anya-e12_05n:485	Nibbānaṃ pāpuṇitvāna muñcemi bhavabandhanā.	48	
PA_anya-e12_05n:486	Anena me sabbabhavābhave’haṃ,	48	
PA_anya-e12_05n:487	Bhaveyyamekantaparānukampī;	48	
PA_anya-e12_05n:488	Kulī balī ceva satī matī ca,	48	
PA_anya-e12_05n:489	Kavīhisantehi sadā samaṅgī.	48	
PA_anya-e12_05n:490	Paññāvantānaṃ aggo bhavatu.	49	
