segmentnr	original	folio	analyzed
PA_thag_17.3:0.1	Theragāthā 17.3	0	
PA_thag_17.3:0.2	Tiṁsanipāta	0	
PA_thag_17.3:0.3	Paṭhamavagga	0	
PA_thag_17.3:0.4	Ānandattheragāthā	0	
PA_thag_17.3:1.1	“Pisuṇena ca kodhanena ca,	1	
PA_thag_17.3:1.2	Maccharinā ca vibhūtanandinā;	1	
PA_thag_17.3:1.3	Sakhitaṁ na kareyya paṇḍito,	1	
PA_thag_17.3:1.4	Pāpo kāpurisena saṅgamo.	1	
PA_thag_17.3:2.1	Saddhena ca pesalena ca,	2	
PA_thag_17.3:2.2	Paññavatā bahussutena ca;	2	
PA_thag_17.3:2.3	Sakhitaṁ kareyya paṇḍito,	2	
PA_thag_17.3:2.4	Bhaddo sappurisena saṅgamo.	2	
PA_thag_17.3:3.1	Passa cittakataṁ bimbaṁ,	3	
PA_thag_17.3:3.2	… pe	3	
PA_thag_17.3:3.4	yassa natthi dhuvaṁ ṭhiti.	3	
PA_thag_17.3:4.1	Passa cittakataṁ bimbaṁ,	4	
PA_thag_17.3:4.2	… pe	4	
PA_thag_17.3:4.4	vatthehi sobhati.	4	
PA_thag_17.3:5.1	Alattakakatā,	5	
PA_thag_17.3:5.2	… pe	5	
PA_thag_17.3:5.4	no ca pāragavesino.	5	
PA_thag_17.3:6.1	Aṭṭhapadakatā,	6	
PA_thag_17.3:6.2	… pe	6	
PA_thag_17.3:6.4	no ca pāragavesino.	6	
PA_thag_17.3:7.1	Añjanīva navā,	7	
PA_thag_17.3:7.2	… pe	7	
PA_thag_17.3:7.4	no ca pāragavesino.	7	
PA_thag_17.3:8.1	Bahussuto cittakathī,	8	
PA_thag_17.3:8.2	buddhassa paricārako;	8	
PA_thag_17.3:8.3	Pannabhāro visaññutto,	8	
PA_thag_17.3:8.4	seyyaṁ kappeti gotamo.	8	
PA_thag_17.3:9.1	Khīṇāsavo visaññutto,	9	
PA_thag_17.3:9.2	saṅgātīto sunibbuto;	9	
PA_thag_17.3:9.3	Dhāreti antimaṁ dehaṁ,	9	
PA_thag_17.3:9.4	jātimaraṇapāragū.	9	
PA_thag_17.3:10.1	Yasmiṁ patiṭṭhitā dhammā,	10	
PA_thag_17.3:10.2	buddhassādiccabandhuno;	10	
PA_thag_17.3:10.3	Nibbānagamane magge,	10	
PA_thag_17.3:10.4	soyaṁ tiṭṭhati gotamo.	10	
PA_thag_17.3:11.1	Dvāsīti buddhato gaṇhiṁ,	11	
PA_thag_17.3:11.2	dve sahassāni bhikkhuto;	11	
PA_thag_17.3:11.3	Caturāsītisahassāni,	11	
PA_thag_17.3:11.4	ye me dhammā pavattino.	11	
PA_thag_17.3:12.1	Appassutāyaṁ puriso,	12	
PA_thag_17.3:12.2	balibaddova jīrati;	12	
PA_thag_17.3:12.3	Maṁsāni tassa vaḍḍhanti,	12	
PA_thag_17.3:12.4	paññā tassa na vaḍḍhati.	12	
PA_thag_17.3:13.1	Bahussuto appassutaṁ,	13	
PA_thag_17.3:13.2	yo sutenātimaññati;	13	
PA_thag_17.3:13.3	Andho padīpadhārova,	13	
PA_thag_17.3:13.4	tatheva paṭibhāti maṁ.	13	
PA_thag_17.3:14.1	Bahussutaṁ upāseyya,	14	
PA_thag_17.3:14.2	sutañca na vināsaye;	14	
PA_thag_17.3:14.3	Taṁ mūlaṁ brahmacariyassa,	14	
PA_thag_17.3:14.4	tasmā dhammadharo siyā.	14	
PA_thag_17.3:15.1	Pubbāparaññū atthaññū,	15	
PA_thag_17.3:15.2	niruttipadakovido;	15	
PA_thag_17.3:15.3	Suggahītañca gaṇhāti,	15	
PA_thag_17.3:15.4	atthañcopaparikkhati.	15	
PA_thag_17.3:16.1	Khantyā chandikato hoti,	16	
PA_thag_17.3:16.2	ussahitvā tuleti taṁ;	16	
PA_thag_17.3:16.3	Samaye so padahati,	16	
PA_thag_17.3:16.4	ajjhattaṁ susamāhito.	16	
PA_thag_17.3:17.1	Bahussutaṁ dhammadharaṁ,	17	
PA_thag_17.3:17.2	sappaññaṁ buddhasāvakaṁ;	17	
PA_thag_17.3:17.3	Dhammaviññāṇamākaṅkhaṁ,	17	
PA_thag_17.3:17.4	taṁ bhajetha tathāvidhaṁ.	17	
PA_thag_17.3:18.1	Bahussuto dhammadharo,	18	
PA_thag_17.3:18.2	kosārakkho mahesino;	18	
PA_thag_17.3:18.3	Cakkhu sabbassa lokassa,	18	
PA_thag_17.3:18.4	pūjanīyo bahussuto.	18	
PA_thag_17.3:19.1	Dhammārāmo dhammarato,	19	
PA_thag_17.3:19.2	dhammaṁ anuvicintayaṁ;	19	
PA_thag_17.3:19.3	Dhammaṁ anussaraṁ bhikkhu,	19	
PA_thag_17.3:19.4	saddhammā na parihāyati.	19	
PA_thag_17.3:20.1	Kāyamaccheragaruno,	20	
PA_thag_17.3:20.2	hiyyamāne anuṭṭhahe;	20	
PA_thag_17.3:20.3	Sarīrasukhagiddhassa,	20	
PA_thag_17.3:20.4	kuto samaṇaphāsutā.	20	
PA_thag_17.3:21.1	Na pakkhanti disā sabbā,	21	
PA_thag_17.3:21.2	dhammā na paṭibhanti maṁ;	21	
PA_thag_17.3:21.3	Gate kalyāṇamittamhi,	21	
PA_thag_17.3:21.4	andhakāraṁva khāyati.	21	
PA_thag_17.3:22.1	Abbhatītasahāyassa,	22	
PA_thag_17.3:22.2	atītagatasatthuno;	22	
PA_thag_17.3:22.3	Natthi etādisaṁ mittaṁ,	22	
PA_thag_17.3:22.4	yathā kāyagatā sati.	22	
PA_thag_17.3:23.1	Ye purāṇā atītā te,	23	
PA_thag_17.3:23.2	navehi na sameti me;	23	
PA_thag_17.3:23.3	Svajja ekova jhāyāmi,	23	
PA_thag_17.3:23.4	vassupetova pakkhimā”.	23	
PA_thag_17.3:24.1	“Dassanāya abhikkante,	24	
PA_thag_17.3:24.2	nānāverajjake bahū;	24	
PA_thag_17.3:24.3	Mā vārayittha sotāro,	24	
PA_thag_17.3:24.4	passantu samayo mamaṁ”.	24	
PA_thag_17.3:25.1	“Dassanāya abhikkante,	25	
PA_thag_17.3:25.2	nānāverajjake puthu;	25	
PA_thag_17.3:25.3	Karoti satthā okāsaṁ,	25	
PA_thag_17.3:25.4	na nivāreti cakkhumā.	25	
PA_thag_17.3:26.1	Paṇṇavīsativassāni,	26	
PA_thag_17.3:26.2	sekhabhūtassa me sato;	26	
PA_thag_17.3:26.3	Na kāmasaññā uppajji,	26	
PA_thag_17.3:26.4	passa dhammasudhammataṁ.	26	
PA_thag_17.3:27.1	Paṇṇavīsativassāni,	27	
PA_thag_17.3:27.2	sekhabhūtassa me sato;	27	
PA_thag_17.3:27.3	Na dosasaññā uppajji,	27	
PA_thag_17.3:27.4	passa dhammasudhammataṁ.	27	
PA_thag_17.3:28.1	Paṇṇavīsativassāni,	28	
PA_thag_17.3:28.2	bhagavantaṁ upaṭṭhahiṁ;	28	
PA_thag_17.3:28.3	Mettena kāyakammena,	28	
PA_thag_17.3:28.4	chāyāva anapāyinī.	28	
PA_thag_17.3:29.1	Paṇṇavīsativassāni,	29	
PA_thag_17.3:29.2	bhagavantaṁ upaṭṭhahiṁ;	29	
PA_thag_17.3:29.3	Mettena vacīkammena,	29	
PA_thag_17.3:29.4	chāyāva anapāyinī.	29	
PA_thag_17.3:30.1	Paṇṇavīsativassāni,	30	
PA_thag_17.3:30.2	bhagavantaṁ upaṭṭhahiṁ;	30	
PA_thag_17.3:30.3	Mettena manokammena,	30	
PA_thag_17.3:30.4	chāyāva anapāyinī.	30	
PA_thag_17.3:31.1	Buddhassa caṅkamantassa,	31	
PA_thag_17.3:31.2	piṭṭhito anucaṅkamiṁ;	31	
PA_thag_17.3:31.3	Dhamme desiyamānamhi,	31	
PA_thag_17.3:31.4	ñāṇaṁ me udapajjatha.	31	
PA_thag_17.3:32.1	Ahaṁ sakaraṇīyomhi,	32	
PA_thag_17.3:32.2	sekho appattamānaso;	32	
PA_thag_17.3:32.3	Satthu ca parinibbānaṁ,	32	
PA_thag_17.3:32.4	yo amhaṁ anukampako.	32	
PA_thag_17.3:33.1	Tadāsi yaṁ bhiṁsanakaṁ,	33	
PA_thag_17.3:33.2	tadāsi lomahaṁsanaṁ;	33	
PA_thag_17.3:33.3	Sabbākāravarūpete,	33	
PA_thag_17.3:33.4	sambuddhe parinibbute”.	33	
PA_thag_17.3:34.1	“Bahussuto dhammadharo,	34	
PA_thag_17.3:34.2	kosārakkho mahesino;	34	
PA_thag_17.3:34.3	Cakkhu sabbassa lokassa,	34	
PA_thag_17.3:34.4	ānando parinibbuto.	34	
PA_thag_17.3:35.1	Bahussuto dhammadharo,	35	
PA_thag_17.3:35.2	kosārakkho mahesino;	35	
PA_thag_17.3:35.3	Cakkhu sabbassa lokassa,	35	
PA_thag_17.3:35.4	andhakāre tamonudo.	35	
PA_thag_17.3:36.1	Gatimanto satimanto,	36	
PA_thag_17.3:36.2	dhitimanto ca yo isi;	36	
PA_thag_17.3:36.3	Saddhammadhārako thero,	36	
PA_thag_17.3:36.4	ānando ratanākaro”.	36	
PA_thag_17.3:37.1	“Pariciṇṇo mayā satthā,	37	
PA_thag_17.3:37.2	kataṁ buddhassa sāsanaṁ;	37	
PA_thag_17.3:37.3	Ohito garuko bhāro,	37	
PA_thag_17.3:37.4	natthi dāni punabbhavo”ti.	37	
PA_thag_17.3:37.5	… Ānando thero …	37	
PA_thag_17.3:37.6	Tiṁsanipāto niṭṭhito.	37	
PA_thag_17.3:38.0	Tatruddānaṁ	38	
PA_thag_17.3:38.1	Phusso patisso ānando,	38	
PA_thag_17.3:38.2	tayotime pakittitā;	38	
PA_thag_17.3:38.3	Gāthāyo tattha saṅkhātā,	38	
PA_thag_17.3:38.4	sataṁ pañca ca uttarīti.	38	
