segmentnr	original	folio	analyzed
PA_snp_4.13:0.1	Sutta Nipāta 4.13	0	
PA_snp_4.13:0.2	Mahābyūhasutta	0	
PA_snp_4.13:1.1	“Ye kecime diṭṭhiparibbasānā,	1	
PA_snp_4.13:1.2	Idameva saccanti vivādayanti;	1	
PA_snp_4.13:1.3	Sabbeva te nindamanvānayanti,	1	
PA_snp_4.13:1.4	Atho pasaṁsampi labhanti tattha”.	1	
PA_snp_4.13:2.1	“Appañhi etaṁ na alaṁ samāya,	2	
PA_snp_4.13:2.2	Duve vivādassa phalāni brūmi;	2	
PA_snp_4.13:2.3	Etampi disvā na vivādayetha,	2	
PA_snp_4.13:2.4	Khemābhipassaṁ avivādabhūmiṁ”.	2	
PA_snp_4.13:3.1	“Yā kācimā sammutiyo puthujjā,	3	
PA_snp_4.13:3.2	Sabbāva etā na upeti vidvā;	3	
PA_snp_4.13:3.3	Anūpayo so upayaṁ kimeyya,	3	
PA_snp_4.13:3.4	Diṭṭhe sute khantimakubbamāno”.	3	
PA_snp_4.13:4.1	“Sīluttamā saññamenāhu suddhiṁ,	4	
PA_snp_4.13:4.2	Vataṁ samādāya upaṭṭhitāse;	4	
PA_snp_4.13:4.3	Idheva sikkhema athassa suddhiṁ,	4	
PA_snp_4.13:4.4	Bhavūpanītā kusalāvadānā.	4	
PA_snp_4.13:5.1	Sace cuto sīlavatato hoti,	5	
PA_snp_4.13:5.2	Pavedhatī kamma virādhayitvā;	5	
PA_snp_4.13:5.3	Pajappatī patthayatī ca suddhiṁ,	5	
PA_snp_4.13:5.4	Satthāva hīno pavasaṁ gharamhā.	5	
PA_snp_4.13:6.1	Sīlabbataṁ vāpi pahāya sabbaṁ,	6	
PA_snp_4.13:6.2	Kammañca sāvajjanavajjametaṁ;	6	
PA_snp_4.13:6.3	Suddhiṁ asuddhinti apatthayāno,	6	
PA_snp_4.13:6.4	Virato care santimanuggahāya.	6	
PA_snp_4.13:7.1	Tamūpanissāya jigucchitaṁ vā,	7	
PA_snp_4.13:7.2	Atha vāpi diṭṭhaṁ va sutaṁ mutaṁ vā;	7	
PA_snp_4.13:7.3	Uddhaṁsarā suddhimanutthunanti,	7	
PA_snp_4.13:7.4	Avītataṇhāse bhavābhavesu.	7	
PA_snp_4.13:8.1	Patthayamānassa hi jappitāni,	8	
PA_snp_4.13:8.2	Pavedhitaṁ vāpi pakappitesu;	8	
PA_snp_4.13:8.3	Cutūpapāto idha yassa natthi,	8	
PA_snp_4.13:8.4	Sa kena vedheyya kuhiṁ va jappe”.	8	
PA_snp_4.13:9.1	“Yamāhu dhammaṁ paramanti eke,	9	
PA_snp_4.13:9.2	Tameva hīnanti panāhu aññe;	9	
PA_snp_4.13:9.3	Sacco nu vādo katamo imesaṁ,	9	
PA_snp_4.13:9.4	Sabbeva hīme kusalāvadānā”.	9	
PA_snp_4.13:10.1	“Sakañhi dhammaṁ paripuṇṇamāhu,	10	
PA_snp_4.13:10.2	Aññassa dhammaṁ pana hīnamāhu;	10	
PA_snp_4.13:10.3	Evampi viggayha vivādayanti,	10	
PA_snp_4.13:10.4	Sakaṁ sakaṁ sammutimāhu saccaṁ.	10	
PA_snp_4.13:11.1	Parassa ce vambhayitena hīno,	11	
PA_snp_4.13:11.2	Na koci dhammesu visesi assa;	11	
PA_snp_4.13:11.3	Puthū hi aññassa vadanti dhammaṁ,	11	
PA_snp_4.13:11.4	Nihīnato samhi daḷhaṁ vadānā.	11	
PA_snp_4.13:12.1	Saddhammapūjāpi nesaṁ tatheva,	12	
PA_snp_4.13:12.2	Yathā pasaṁsanti sakāyanāni;	12	
PA_snp_4.13:12.3	Sabbeva vādā tathiyā bhaveyyuṁ,	12	
PA_snp_4.13:12.4	Suddhī hi nesaṁ paccattameva.	12	
PA_snp_4.13:13.1	Na brāhmaṇassa paraneyyamatthi,	13	
PA_snp_4.13:13.2	Dhammesu niccheyya samuggahītaṁ;	13	
PA_snp_4.13:13.3	Tasmā vivādāni upātivatto,	13	
PA_snp_4.13:13.4	Na hi seṭṭhato passati dhammamaññaṁ.	13	
PA_snp_4.13:14.1	Jānāmi passāmi tatheva etaṁ,	14	
PA_snp_4.13:14.2	Diṭṭhiyā eke paccenti suddhiṁ;	14	
PA_snp_4.13:14.3	Addakkhi ce kiñhi tumassa tena,	14	
PA_snp_4.13:14.4	Atisitvā aññena vadanti suddhiṁ.	14	
PA_snp_4.13:15.1	Passaṁ naro dakkhati nāmarūpaṁ,	15	
PA_snp_4.13:15.2	Disvāna vā ñassati tānimeva;	15	
PA_snp_4.13:15.3	Kāmaṁ bahuṁ passatu appakaṁ vā,	15	
PA_snp_4.13:15.4	Na hi tena suddhiṁ kusalā vadanti.	15	
PA_snp_4.13:16.1	Nivissavādī na hi subbināyo,	16	
PA_snp_4.13:16.2	Pakappitaṁ diṭṭhi purakkharāno;	16	
PA_snp_4.13:16.3	Yaṁ nissito tattha subhaṁ vadāno,	16	
PA_snp_4.13:16.4	Suddhiṁ vado tattha tathaddasā so.	16	
PA_snp_4.13:17.1	Na brāhmaṇo kappamupeti saṅkhā,	17	
PA_snp_4.13:17.2	Na diṭṭhisārī napi ñāṇabandhu;	17	
PA_snp_4.13:17.3	Ñatvā ca so sammutiyo puthujjā,	17	
PA_snp_4.13:17.4	Upekkhatī uggahaṇanti maññe.	17	
PA_snp_4.13:18.1	Vissajja ganthāni munīdha loke,	18	
PA_snp_4.13:18.2	Vivādajātesu na vaggasārī;	18	
PA_snp_4.13:18.3	Santo asantesu upekkhako so,	18	
PA_snp_4.13:18.4	Anuggaho uggahaṇanti maññe.	18	
PA_snp_4.13:19.1	Pubbāsave hitvā nave akubbaṁ,	19	
PA_snp_4.13:19.2	Na chandagū nopi nivissavādī;	19	
PA_snp_4.13:19.3	Sa vippamutto diṭṭhigatehi dhīro,	19	
PA_snp_4.13:19.4	Na lippati loke anattagarahī.	19	
PA_snp_4.13:20.1	Sa sabbadhammesu visenibhūto,	20	
PA_snp_4.13:20.2	Yaṁ kiñci diṭṭhaṁ va sutaṁ mutaṁ vā;	20	
PA_snp_4.13:20.3	Sa pannabhāro muni vippamutto,	20	
PA_snp_4.13:20.4	Na kappiyo nūparato na patthiyo”ti.	20	
PA_snp_4.13:20.5	Mahābyūhasuttaṁ terasamaṁ.	20	
