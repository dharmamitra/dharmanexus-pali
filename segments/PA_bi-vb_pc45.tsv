segmentnr	original	folio	analyzed
PA_bi-vb_pc45:0.1	Theravāda Vinaya	0	
PA_bi-vb_pc45:0.2	Bhikkhunivibhaṅga	0	
PA_bi-vb_pc45:0.3	Pācittiyakaṇḍa	0	
PA_bi-vb_pc45:0.4	Cittāgāravagga	0	
PA_bi-vb_pc45:0.5	45. Adhikaraṇasikkhāpada	0	
PA_bi-vb_pc45:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bi-vb_pc45:1.2	Tena kho pana samayena aññatarā bhikkhunī thullanandaṁ bhikkhuniṁ upasaṅkamitvā etadavoca—	1	
PA_bi-vb_pc45:1.3	“ehāyye, imaṁ adhikaraṇaṁ vūpasamehī”ti.	1	
PA_bi-vb_pc45:1.4	Thullanandā bhikkhunī—	1	
PA_bi-vb_pc45:1.5	“sādhū”ti paṭissuṇitvā, neva vūpasameti na vūpasamāya ussukkaṁ karoti.	1	
PA_bi-vb_pc45:1.6	Atha kho sā bhikkhunī bhikkhunīnaṁ etamatthaṁ ārocesi.	1	
PA_bi-vb_pc45:1.7	Yā tā bhikkhuniyo appicchā …pe… tā ujjhāyanti khiyyanti vipācenti—	1	
PA_bi-vb_pc45:1.8	“kathañhi nāma ayyā thullanandā bhikkhuniyā—	1	
PA_bi-vb_pc45:1.9	‘ehāyye, imaṁ adhikaraṇaṁ vūpasamehī’ti vuccamānā—	1	
PA_bi-vb_pc45:1.10	‘sādhū’ti paṭissuṇitvā, neva vūpasamessati na vūpasamāya ussukkaṁ karissatī”ti …pe…	1	
PA_bi-vb_pc45:1.11	“saccaṁ kira, bhikkhave, thullanandā bhikkhunī bhikkhuniyā—	1	
PA_bi-vb_pc45:1.12	‘ehāyye, imaṁ adhikaraṇaṁ vūpasamehī’ti vuccamānā—	1	
PA_bi-vb_pc45:1.13	‘sādhū’ti paṭissuṇitvā, neva vūpasameti na vūpasamāya ussukkaṁ karotī”ti?	1	
PA_bi-vb_pc45:1.14	“Saccaṁ, bhagavā”ti.	1	
PA_bi-vb_pc45:1.15	Vigarahi buddho bhagavā …pe…	1	
PA_bi-vb_pc45:1.16	kathañhi nāma, bhikkhave, thullanandā bhikkhunī bhikkhuniyā—	1	
PA_bi-vb_pc45:1.17	‘ehāyye, imaṁ adhikaraṇaṁ vūpasamehī’ti vuccamānā—	1	
PA_bi-vb_pc45:1.18	‘sādhū’ti paṭissuṇitvā, neva vūpasamessati na vūpasamāya ussukkaṁ karissati.	1	
PA_bi-vb_pc45:1.19	Netaṁ, bhikkhave, appasannānaṁ vā pasādāya …pe…	1	
PA_bi-vb_pc45:1.20	evañca pana, bhikkhave, bhikkhuniyo imaṁ sikkhāpadaṁ uddisantu—	1	
PA_bi-vb_pc45:1.21.1_0	“Yā pana bhikkhunī bhikkhuniyā—‘ehāyye, imaṁ adhikaraṇaṁ vūpasamehī’ti vuccamānā—‘sādhū’ti	1	
PA_bi-vb_pc45:1.21.1_1	paṭissuṇitvā sā pacchā anantarāyikinī neva vūpasameyya na vūpasamāya ussukkaṁ kareyya, pācittiyan”ti.	1	
PA_bi-vb_pc45:2.1.1	Yā panāti	2	
PA_bi-vb_pc45:2.1.2	yā yādisā …pe…	2	
PA_bi-vb_pc45:2.1.3	bhikkhunīti	2	
PA_bi-vb_pc45:2.1.4	…pe… ayaṁ imasmiṁ atthe adhippetā bhikkhunīti.	2	
PA_bi-vb_pc45:2.1.5	Bhikkhuniyāti	2	
PA_bi-vb_pc45:2.1.6	aññāya bhikkhuniyā.	2	
PA_bi-vb_pc45:2.1.7	Adhikaraṇaṁ nāma	2	
PA_bi-vb_pc45:2.1.8	cattāri adhikaraṇāni— vivādādhikaraṇaṁ, anuvādādhikaraṇaṁ, āpattādhikaraṇaṁ, kiccādhikaraṇaṁ.	2	
PA_bi-vb_pc45:2.1.9	Ehāyye imaṁ adhikaraṇaṁ vūpasamehīti	2	
PA_bi-vb_pc45:2.1.10	ehāyye imaṁ adhikaraṇaṁ vinicchehi.	2	
PA_bi-vb_pc45:2.1.11	Sā pacchā anantarāyikinīti	2	
PA_bi-vb_pc45:2.1.12	asati antarāye.	2	
PA_bi-vb_pc45:2.1.13	Neva vūpasameyyāti	2	
PA_bi-vb_pc45:2.1.14	na sayaṁ vūpasameyya.	2	
PA_bi-vb_pc45:2.1.15	Na vūpasamāya ussukkaṁ kareyyāti	2	
PA_bi-vb_pc45:2.1.16	na aññaṁ āṇāpeyya.	2	
PA_bi-vb_pc45:2.1.17	“Neva vūpasamessāmi na vūpasamāya ussukkaṁ karissāmī”ti dhuraṁ nikkhittamatte, āpatti pācittiyassa.	2	
PA_bi-vb_pc45:2.2.1	Upasampannāya upasampannasaññā adhikaraṇaṁ neva vūpasameti na vūpasamāya ussukkaṁ karoti, āpatti pācittiyassa.	2	
PA_bi-vb_pc45:2.2.2	Upasampannāya vematikā adhikaraṇaṁ neva vūpasameti, na vūpasamāya ussukkaṁ karoti, āpatti pācittiyassa.	2	
PA_bi-vb_pc45:2.2.3	Upasampannāya anupasampannasaññā adhikaraṇaṁ neva vūpasameti, na vūpasamāya ussukkaṁ karoti, āpatti pācittiyassa.	2	
PA_bi-vb_pc45:2.2.4	Anupasampannāya adhikaraṇaṁ neva vūpasameti, na vūpasamāya ussukkaṁ karoti, āpatti dukkaṭassa.	2	
PA_bi-vb_pc45:2.2.5	Anupasampannāya upasampannasaññā, āpatti dukkaṭassa.	2	
PA_bi-vb_pc45:2.2.6	Anupasampannāya vematikā, āpatti dukkaṭassa.	2	
PA_bi-vb_pc45:2.2.7	Anupasampannāya anupasampannasaññā, āpatti dukkaṭassa.	2	
PA_bi-vb_pc45:2.3.1	Anāpatti—	2	
PA_bi-vb_pc45:2.3.2	sati antarāye,	2	
PA_bi-vb_pc45:2.3.3	pariyesitvā na labhati,	2	
PA_bi-vb_pc45:2.3.4	gilānāya,	2	
PA_bi-vb_pc45:2.3.5	āpadāsu,	2	
PA_bi-vb_pc45:2.3.6	ummattikāya,	2	
PA_bi-vb_pc45:2.3.7	ādikammikāyāti.	2	
PA_bi-vb_pc45:2.3.8	Pañcamasikkhāpadaṁ niṭṭhitaṁ.	2	
