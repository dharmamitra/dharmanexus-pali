segmentnr	original	folio	analyzed
PA_anya-e10_10n:0	Namo tassa bhagavato arahato sammāsambuddhassa	0	
PA_anya-e10_10n:1	Caturārakkhadīpanī	0	
PA_anya-e10_10n:2	Kāyapaccavekkhaṇā	0	
PA_anya-e10_10n:3	1. Dussīlakathā,	0	
PA_anya-e10_10n:4	2. Sīlānisaṃsakathā,	0	
PA_anya-e10_10n:5	3. Anūsāsanakathā,	0	
PA_anya-e10_10n:6	4. Āvāsikācārakathā,	0	
PA_anya-e10_10n:7	5. Paccayanissaggakathā,	0	
PA_anya-e10_10n:8	6. Pātimokkhakathā,	0	
PA_anya-e10_10n:9	7. Dāyakovādakathā,	0	
PA_anya-e10_10n:10	Paṇāmapaṭiñā	1	
PA_anya-e10_10n:12	Cakkavāḷa nahutā ga, devāli gaṇa cumbito;	1	
PA_anya-e10_10n:13	Buddha pādambujo ṭhātu, sīse dayā tigandhajo.	1	
PA_anya-e10_10n:15	Nanta cakkavāḷa bbhugga, guṇa sanniccitaṃ jinaṃ;	1	
PA_anya-e10_10n:16	Vande tappūjitaṃ dhammaṃ, tajjaṃ saṅghañca nimmalaṃ.	1	
PA_anya-e10_10n:18	Vakkhāmi caturārakkhaṃ, sambuddha vacana nvayaṃ;	1	
PA_anya-e10_10n:19	Appamādāvahaṃ etaṃ, sottabbaṃ bhavabhīruhi.	1	
PA_anya-e10_10n:21	Buddhānussati maraṇā, bhubhā mettāca bhāvanā;	2	
PA_anya-e10_10n:22	Appamādāya ārakkhā, catasso mānitā sataṃ.	2	
PA_anya-e10_10n:23	1. Buddhānūssati bhāvanā,	2	
PA_anya-e10_10n:24	2. Maraṇassati bhāvanā,	2	
PA_anya-e10_10n:25	3. Asubha bhāvanā,	2	
PA_anya-e10_10n:26	4. Mettā bhāvanā,	2	
PA_anya-e10_10n:28	Buddhovādaṃ saritvāva, maccubbiggā sukhesino;	2	
PA_anya-e10_10n:29	Sītā sītataraṃ yanti, subhamettambusi-ṭṭhitā.	2	
PA_anya-e10_10n:31	Maraṇaggi vāraṇambu, sambuddhavacanaṃ yidaṃ;	3	
PA_anya-e10_10n:32	Bahū tadaggi santattā, sītāvāsuṃ tadambunā.	3	
PA_anya-e10_10n:34	Saddhaṃ buddhena tejetvā, mānaṃ maraṇacintayā;	3	
PA_anya-e10_10n:35	Asubhāya hane rāgaṃ, dosaṃ mettāya paññavā.	3	
PA_anya-e10_10n:36	1. Buddhānussati niddesa	3	
PA_anya-e10_10n:38	Arahaṃ sammāsambuddho, vijjakkhi caraṇappado;	3	
PA_anya-e10_10n:39	Sugato sugado satthā, sabbaññū bhagavādamo.	3	
PA_anya-e10_10n:41	Ārakattārihantattā, pāpākārakatoraho;	4	
PA_anya-e10_10n:42	Hata cakkārato pūjā, rahattā cārahaṃ name.	4	
PA_anya-e10_10n:44	Samutte jiya gihīnaṃ, anupubbikatho jino;	4	
PA_anya-e10_10n:45	Adāsi paramaṃ tuṭṭhiṃ, saccāni dassayaṃ divā.	4	
PA_anya-e10_10n:47	Bhikkhūnaṃ paṭhame yāme, pāyesi amatāgadaṃ;	4	
PA_anya-e10_10n:48	Jātikhettāga devānaṃ, kaṅkhacchedo sa majjhime;	4	
PA_anya-e10_10n:50	Ādo phalasukhaṃ vedi, majjhe seyya makā jino;	5	
PA_anya-e10_10n:51	Veneyyo lokanaṃ ante, pacchimepi tidhā kate.	5	
PA_anya-e10_10n:53	Khedaṃ agaṇayaṃ nātho, pañca buddhakataṃ vahaṃ;	5	
PA_anya-e10_10n:54	Satthasiddho paratthaṃva, byāvaṭo sumahādayo.	5	
PA_anya-e10_10n:56	Caṅkamitvā nisīditvā, rattiṃdivañca jhāyituṃ;	5	
PA_anya-e10_10n:57	Supituṃ majjhayāmeva, buddho bhikkhūna movadi.	5	
PA_anya-e10_10n:59	Nāla mālasituṃ tassa, mahāvīrassa sāsane;	5	
PA_anya-e10_10n:60	Pamādāya munindassa, kataññū sādhu sammato.	6	
PA_anya-e10_10n:62	Anaññātassa ñātāya, apattassaca pattiyā;	6	
PA_anya-e10_10n:63	Ārabhetuṃva no yutto, appamatto rahogato.	6	
PA_anya-e10_10n:65	Ārabbhatha nikkamatha, yuñjatha buddhasāsane;	6	
PA_anya-e10_10n:66	Dhunātha maccuno senaṃ, naḷāgāraṃva kuñjaro.	6	
PA_anya-e10_10n:68	Yo imasmiṃ dhammavinaye, appamatto vihissati;	6	
PA_anya-e10_10n:69	Pahāya jāti saṃsāraṃ, dukkhassantaṃ karissati;	6	
PA_anya-e10_10n:71	Iti uyyojanaṃ mhākaṃ, muttassa muttiyā saraṃ;	7	
PA_anya-e10_10n:72	Nayuttova pamādāya, mahādayassa satthuno.	7	
PA_anya-e10_10n:74	Suttena dubbitakkena, akicca karaṇenavā;	7	
PA_anya-e10_10n:75	Mogha kālakkhayo mando, dukkhassantaṃ kathaṃkare.	7	
PA_anya-e10_10n:77	Ākāsaṃ cakkavāḷañca, sattā buddhaguṇā pica;	7	
PA_anya-e10_10n:78	Anantānāma cattāro, paricchedo navijjati.	7	
PA_anya-e10_10n:80	Yathāpi nabha mākāsaṃ, aṅgularajjuyaṭṭhibhi;	8	
PA_anya-e10_10n:81	Minetuṃ neva sakkoti, evaṃ kenaci tagguṇaṃ.	8	
PA_anya-e10_10n:82	2. Maraṇassatiniddesa	8	
PA_anya-e10_10n:84	Maraṇassati micchanto, tāva buddhavaco suṇa;	8	
PA_anya-e10_10n:85	Avikkhittena cittena, sambuddha vacanaṃ hidaṃ.	8	
PA_anya-e10_10n:87	Animitta manaññātaṃ, maccānaṃ idha jīvitaṃ;	8	
PA_anya-e10_10n:88	Kasirañca parittañca, tañca dukkhena saṃyutaṃ.	8	
PA_anya-e10_10n:90	Na hi so pakkamo atthi, yena jātā namiyyare;	9	
PA_anya-e10_10n:91	Jarampi patvā maraṇaṃ, evaṃdhammā hi pāṇino.	9	
PA_anya-e10_10n:93	Phalāna miva pakkānaṃ, pāto patanato bhayaṃ;	9	
PA_anya-e10_10n:94	Evaṃ jātāna maccānaṃ, niccaṃ maraṇa to bhayaṃ.	9	
PA_anya-e10_10n:96	Yathāpi kumbhakārassa, katā mattikabhājanā;	9	
PA_anya-e10_10n:97	Sabbe bhedapariyantā, evaṃ maccāna jīvitaṃ.	9	
PA_anya-e10_10n:99	Daharāca mahantāca, yebālā yeca paṇḍitā;	9	
PA_anya-e10_10n:100	Sabbe maccuvasaṃ yanti, sabbe maccuparāyanā.	10	
PA_anya-e10_10n:102	Tesaṃ maccuparetānaṃ, gacchataṃ paralokato;	10	
PA_anya-e10_10n:103	Napitā tāyate puttaṃ, ñātivāpana ñātake;	10	
PA_anya-e10_10n:105	Pekkhataññeva ñātīnaṃ, passa lālappataṃ puthu;	10	
PA_anya-e10_10n:106	Ekamekova maccānaṃ, go vajjhoviya niyyati.	10	
PA_anya-e10_10n:108	Eva mabbhāhato loko, maccunāca jarāyaca;	10	
PA_anya-e10_10n:109	Tasmā dhīrā nasocanti, viditvā loka pariyāyaṃ.	10	
PA_anya-e10_10n:111	Aññepi passa gamane, yathā kammupage nare;	11	
PA_anya-e10_10n:112	Maccuno vasamāgamma, phandantevidha pāṇino.	11	
PA_anya-e10_10n:114	Yena yenahi maññanti,	11	
PA_anya-e10_10n:115	Tatotassa hi aññathā;	11	
PA_anya-e10_10n:116	Etādiso vinābhāvo,	11	
PA_anya-e10_10n:117	Passa lokassa pariyāyanti.	11	
PA_anya-e10_10n:118	[Sulla sutte vuttaṃ.]	11	
PA_anya-e10_10n:120	Yathāpi selā vipulā,	12	
PA_anya-e10_10n:121	Nabhaṃ āhacca paccatā;	12	
PA_anya-e10_10n:122	Samantā anupari yeyyuṃ,	12	
PA_anya-e10_10n:123	Nippothentā catuddisā.	12	
PA_anya-e10_10n:125	Evaṃ jarāca maccuca,	12	
PA_anya-e10_10n:126	Adhivattanti pāṇine;	12	
PA_anya-e10_10n:127	Khattiyebrāhmaṇe vesse,	12	
PA_anya-e10_10n:128	Sudde caṇḍāla pakkuse;	12	
PA_anya-e10_10n:129	Nakiñci parivajjeti,	12	
PA_anya-e10_10n:130	Sabbamevā bhimaddati.	13	
PA_anya-e10_10n:132	Na tattha hatthi naṃ bhummi, na rathānaṃ napattiyā;	13	
PA_anya-e10_10n:133	Na cāpi mantayuddhena, sakkā jetuṃ dhanenavā.	13	
PA_anya-e10_10n:135	Tasmāhi paṇḍito poso,	13	
PA_anya-e10_10n:136	Sampassaṃ attha mattano;	13	
PA_anya-e10_10n:137	Buddhe dhamme ca saṅgheca,	13	
PA_anya-e10_10n:138	Dhīro saddaṃ nivesaye.	13	
PA_anya-e10_10n:140	Yo dhammacārī kāyena, vācāya uda cetasā;	14	
PA_anya-e10_10n:141	Idhevanaṃ pasaṃsanti, paccasagge pamodatīti.	14	
PA_anya-e10_10n:142	[Pabbatū mama sutte vuttaṃ.]	14	
PA_anya-e10_10n:144	Yathā vārivaho pūro, vahe rukkhe pakūlaje;	14	
PA_anya-e10_10n:145	Evaṃ jarāmaraṇena, vuyhante sabba pāṇino.	14	
PA_anya-e10_10n:147	Daharāpi hi miyyanti,	14	
PA_anya-e10_10n:148	Narāca athanāriyo;	14	
PA_anya-e10_10n:149	Tattha ko visāseposo,	14	
PA_anya-e10_10n:150	Daharo mhītijīvite.	15	
PA_anya-e10_10n:152	Sāya meke nidissanti, pāto diṭṭhā bahujjanā;	15	
PA_anya-e10_10n:153	Pāto eke nadissanti, sāyaṃ diṭṭhā bahujjanā.	15	
PA_anya-e10_10n:155	Ajjeva kiccaṃ ātappaṃ, ko jaññā maraṇaṃ suve;	15	
PA_anya-e10_10n:156	Nahi no saṅkaraṃ tena, mahāsenana maccunāti.	15	
PA_anya-e10_10n:157	[Jātakesuvuttaṃ.]	15	
PA_anya-e10_10n:159	Natthetthañño nusāsanto, sayaṃvattāna movada;	15	
PA_anya-e10_10n:160	Jineritā nusārena, bhikkhu saṃsāra bhīruko.	16	
PA_anya-e10_10n:162	Ahivāpi maṃ ḍaṃseyya, aññepi visadhārino;	16	
PA_anya-e10_10n:163	Apiyāpica ghāteyyuṃ, uppajjeyyuṃ rujāpime.	16	
PA_anya-e10_10n:165	Maccusenā vudhāsaṅkhyā, bāhirajjhattu paddavā;	16	
PA_anya-e10_10n:166	Tehāyu pīḷitaṃchejjaṃ, marissa majjavā suve.	16	
PA_anya-e10_10n:168	Aḷakkā hi gavādīhi, corādīhi arīhipi;	16	
PA_anya-e10_10n:169	Abhiṇha sannipātehi, rujā chanavutīhipi.	16	
PA_anya-e10_10n:171	Bahūna mupakārehi, annodakādikehipi;	17	
PA_anya-e10_10n:172	Marissaṃ pīḷito niccaṃ, nirujjheyyāyu ajjavā.	17	
PA_anya-e10_10n:174	Bahvāvudhe visajjeti, nilleṇaṃ maccuniddayo;	17	
PA_anya-e10_10n:175	Vasantaṃ bhavasaṅgāme, namutto koci āvudhā;	17	
PA_anya-e10_10n:177	Mahabbalā mahāpaññā, mahiddhikā mahaddhanā;	17	
PA_anya-e10_10n:178	Namuttā sammāsambuddho, sabbalokādhipo api;	17	
PA_anya-e10_10n:180	Mayā samā navā vuddhā, tadāvudhehi te matā;	18	
PA_anya-e10_10n:181	Tathā hampi marissāmi, leṇaṃ puññaṃva me kataṃ.	18	
PA_anya-e10_10n:183	Pathabyāpādayo dhātthū,	18	
PA_anya-e10_10n:184	Āhārā bhojanādayo;	18	
PA_anya-e10_10n:185	Sītuṇha mutunāmetaṃ,	18	
PA_anya-e10_10n:186	Dosā pittasemhānilā.	18	
PA_anya-e10_10n:188	Dhātvāhāru tudosānaṃ, samatte vāyu tiṭṭhati;	18	
PA_anya-e10_10n:189	Visame taṅkhaṇaññeva, chejja mappaṃ parādhinaṃ.	18	
PA_anya-e10_10n:191	Dhātvā hārutu dosānaṃ, visamā svepyakallako;	19	
PA_anya-e10_10n:192	Ussāhe kallakāleva, kiṃkareyyaakallako;	19	
PA_anya-e10_10n:194	Uppajjeyyuṃ rujā svepi, asāto dukkhamā kharā;	19	
PA_anya-e10_10n:195	Puretaraṃva ārabbhe, māpacchā anutāpanaṃ.	19	
PA_anya-e10_10n:197	Sattānaṃ nīcakammānaṃ, saraṇopi bhayaṅkaro;	19	
PA_anya-e10_10n:198	Nīcānīcaṃ najānāmi, maraṇāsannatampica.	19	
PA_anya-e10_10n:200	Kamma pīḷita sattānaṃ, taṅkhaṇampi bhayubbhavo;	20	
PA_anya-e10_10n:201	Mareyya majjavā svevā, nayuttova pamajjituṃ.	20	
PA_anya-e10_10n:203	Puññakkhīṇā pajā khippaṃ, ahetunāpi nassaye;	20	
PA_anya-e10_10n:204	Suddhacitto marissāmi, na kiliṭṭhena cetasā.	20	
PA_anya-e10_10n:206	Upacchedāpi me santi, bhavābhavacitā bahū;	20	
PA_anya-e10_10n:207	Chejjaṃ tehāyu ajjāpi, sādhvāsumārabhe mataṃ;	20	
PA_anya-e10_10n:209	Kammā parādha sattānaṃ, vināse paccupaṭṭhite;	20	
PA_anya-e10_10n:210	Anayo nayarūpena, buddhimākamya tiṭṭhati.	21	
PA_anya-e10_10n:212	Maraṇāsanna taññeva, cinteyya paññavā sato;	21	
PA_anya-e10_10n:213	Evaṃ cintayanto santo, napāpaṃ kattu mussahe.	21	
PA_anya-e10_10n:215	Maraṇāsanna taññeva, cinteyya buddhasāvako;	21	
PA_anya-e10_10n:216	Evaṃ cintayanto santo, kadācipi anuṇṇato.	21	
PA_anya-e10_10n:218	Addhāga maraṇaṃ pañño, puretaraṃva cintaye;	21	
PA_anya-e10_10n:219	Kare kātabba kammañca, evaṃ so nānusocati.	21	
PA_anya-e10_10n:221	Maraṇāsanna saññī so, appamatto vicakkhaṇo;	22	
PA_anya-e10_10n:222	Pattepi maraṇe kāle, na sammuḷho nasokavā.	22	
PA_anya-e10_10n:224	Maraṇā sannasaññī so, sodheti attano malaṃ;	22	
PA_anya-e10_10n:225	Nimmalena cuto bhikkhu, natvevā pāya gāmiko.	22	
PA_anya-e10_10n:227	Sati āsanna maraṇe,	22	
PA_anya-e10_10n:228	Dūrasaññī pamāda vā;	22	
PA_anya-e10_10n:229	Yo karoti akātabbaṃ,	22	
PA_anya-e10_10n:230	Tadā so atisocati.	23	
PA_anya-e10_10n:232	Sati āsannamaraṇe, dūrasaññī pamādavā;	23	
PA_anya-e10_10n:233	Ākiṇṇo pāpadhammehi, pajjhāyi dummano tadā.	23	
PA_anya-e10_10n:235	Sati āsanna maraṇe, duṭṭho dosoti thaddhavā;	23	
PA_anya-e10_10n:236	Abhinandati sādeti, tadāso atidukkhito.	23	
PA_anya-e10_10n:238	Sati āsannamaraṇe, tuvaṭaṃ na cikicchati;	23	
PA_anya-e10_10n:239	Sañciccāpatti māpanno, tadā so paridevati.	23	
PA_anya-e10_10n:241	Sati āsanna maraṇe, gihīhi navakehica;	24	
PA_anya-e10_10n:242	Saṃsaṭṭho na nulomehi, svativassu mukho tadā.	24	
PA_anya-e10_10n:244	Sati āsanna maraṇe, kuhako kuladūsako;	24	
PA_anya-e10_10n:245	Micchājīva samāpanno, dunnimittova so cuto.	24	
PA_anya-e10_10n:247	Sasokī sahanandīca, dukkhe dukkho sukhe sukho;	24	
PA_anya-e10_10n:248	Gihikammesu ussukko, passaṃ gijjhakūṭaṃ cuto.	24	
PA_anya-e10_10n:250	Marissanti anāvajja, kilesātura pīḷito;	25	
PA_anya-e10_10n:251	Kimikhajjavaṇo sāva, bhanto kiṃ sugatiṃ vaje.	25	
PA_anya-e10_10n:253	Marissanti anāvajja, dhuradvayaṃ na pūrati;	25	
PA_anya-e10_10n:254	Ganthaṃ vipassanaṃ tandī, kāruññoyeva so cuto.	25	
PA_anya-e10_10n:256	Marissanti anāvajja, kilesānaṃ vasānugo;	25	
PA_anya-e10_10n:257	Sambuddhā-ṇaṃ vītikkanto, kāruñño natthi tassamo.	25	
PA_anya-e10_10n:259	Marissanti anāvajjaṃ, dhanamesī adhammato;	25	
PA_anya-e10_10n:260	Puññe cintāpi nuppajji, nirayaṃ so manaṃ gato.	26	
PA_anya-e10_10n:262	Mareyyanti anāvajjaṃ, dhanaṃ cini adhammato;	26	
PA_anya-e10_10n:263	Citaṃ citaṃ ihevetaṃ, tasmiṃgiddho sa pettiko.	26	
PA_anya-e10_10n:265	Atthā gehe nivattante, susāne mittabandhavā;	26	
PA_anya-e10_10n:266	Sukataṃ dukkataṃ kammaṃ, gacchanta manugacchati.	26	
PA_anya-e10_10n:268	Mareyyanti anāvajjaṃ, ihatthaṃ vā nuyuñjati;	26	
PA_anya-e10_10n:269	Samparāya manapekkho, sujuṃ vā pāyagāmiko.	26	
PA_anya-e10_10n:271	Mareyyanti samāvajja, dhammato dhana mesati;	27	
PA_anya-e10_10n:272	Puññakārī suladdhena, maraṇepi sa modati.	27	
PA_anya-e10_10n:274	Pañcasīla sadārakkho, yathābalañca dāyako;	27	
PA_anya-e10_10n:275	Kāle uposathāvāso, so niccaṃ sugatiṃ vajje.	27	
PA_anya-e10_10n:277	Dhovāpattimalaṃ khippaṃ, maccu addhā gamissati;	27	
PA_anya-e10_10n:278	Micchāvitakka mucchijja, kara kātabbabhāvanaṃ.	27	
PA_anya-e10_10n:280	Atikkantā bahū ratyo, khepetvā mama jīvitaṃ;	28	
PA_anya-e10_10n:281	Mandāyunā pamādena, yutto viharituṃ kathaṃ.	28	
PA_anya-e10_10n:283	Hāsantaṃ nandi mattānaṃ, maccusandhīhi tacchaye;	28	
PA_anya-e10_10n:284	Kucchi meyyacuto ajja, ko hāsananditabbako.	28	
PA_anya-e10_10n:286	Maccusenāvudhā saṅkhyā, maraṇābhimukho ahaṃ;	28	
PA_anya-e10_10n:287	Accāyitabba kālo yaṃ, ikkhitabba mudikkhatu.	28	
PA_anya-e10_10n:289	Puremarāmi daṭṭhabbaṃ,	28	
PA_anya-e10_10n:290	Dakkheyyaṃ maccu essati;	29	
PA_anya-e10_10n:291	Accāyitabba kālo yaṃ,	29	
PA_anya-e10_10n:292	Nokāso hāsatuṭṭhiyā.	29	
PA_anya-e10_10n:294	Ākiṇṇamaccusenānaṃ, ajja svevā vināsinaṃ;	29	
PA_anya-e10_10n:295	Addhā pahāya gāmīnaṃ, kiṃ pamāda vihārinā.	29	
PA_anya-e10_10n:297	Khaṇamattova paccakkho, ajja svevā atissati;	29	
PA_anya-e10_10n:298	Samparāyo atidīgho, paramparo anantiko.	29	
PA_anya-e10_10n:300	Khaṇamattova paccakkho, maccunā taṃ jahissati;	30	
PA_anya-e10_10n:301	Pahāya gamanīye-smiṃ, mahussāho niratthako.	30	
PA_anya-e10_10n:303	Samparāyo atidīgho, apātheyye suduttaro;	30	
PA_anya-e10_10n:304	Mahussāhena kātabbo, tadattho dīghadassinā.	30	
PA_anya-e10_10n:306	Saddhā bandhatu pātheyyaṃ, tadesanaṃ iheva hi;	30	
PA_anya-e10_10n:307	Bhavantare nalabbheyya, apātheyya tidukkhito.	30	
PA_anya-e10_10n:309	Saṃsāra taraṇatthāya, maholumpāni bandhatha;	30	
PA_anya-e10_10n:310	Bhāvanā dāna sīlehi, tivittiṇṇo bhavaṇṇavo.	31	
PA_anya-e10_10n:312	Bhuñjaṃ bhuñjaṃ janaṃ kāme,	31	
PA_anya-e10_10n:313	Kālākālā-budhontako;	31	
PA_anya-e10_10n:314	Kantekanteti maṃsāso,	31	
PA_anya-e10_10n:315	Pivaṃpivaṃva kaṃ migaṃ.	31	
PA_anya-e10_10n:317	Kāme kāmesanāyeyya,	31	
PA_anya-e10_10n:318	Kālokālo mateṭṭhiyā;	31	
PA_anya-e10_10n:319	Pūre pūretabbaṃ dhammaṃ,	31	
PA_anya-e10_10n:320	Addhā addhāna saṃsaraṃ.	32	
PA_anya-e10_10n:322	Mareyyanti anubbiggo, pāpakaṃ kattumussahe;	32	
PA_anya-e10_10n:323	Kareyya hāsanandiñca, cāpallañca pamāda vā.	32	
PA_anya-e10_10n:325	Mareyyamiti saṃviggo, leṇameva gavesati;	32	
PA_anya-e10_10n:326	Na hāsi nevanandīca, na cāpallo kadācipi.	32	
PA_anya-e10_10n:328	Accuṭṭhita rujaggīhi, accāyāse bhayānake;	32	
PA_anya-e10_10n:329	Nosadhe maraṇāsanne, katapuññaṃva sāta-daṃ.	32	
PA_anya-e10_10n:331	Ñātisaṅghā viyojentā, maraṇanta bhusāturā;	33	
PA_anya-e10_10n:332	Sabbaṃ pahāya gantāpi, nanditabbāni puññino.	33	
PA_anya-e10_10n:334	Passantā sunimittāni, pākaṭāni sakammunā;	33	
PA_anya-e10_10n:335	Sukhanti maraṇe kāle, numodantā katānica.	33	
PA_anya-e10_10n:337	Sāta-dātāni puññāni, evaṃ mahabbhaye api;	33	
PA_anya-e10_10n:338	Sugatiṃ lahunetāni, kātabbāni puretaraṃ.	33	
PA_anya-e10_10n:340	Devadūte pakāsetvā, yamapuṭṭho sayaṃkataṃ;	34	
PA_anya-e10_10n:341	Puññaṃ sarati ce satto, tadeva sugatiṃ vaje.	34	
PA_anya-e10_10n:343	Pāpa kaḍḍhampi niraye, manaṃ dukkhagataṃ pajaṃ;	34	
PA_anya-e10_10n:344	Dukkhā moceti yaṃpuññaṃ, sadā kātabbameva taṃ.	34	
PA_anya-e10_10n:346	Pahāyakaṃva puññañhi, pahātabbaṃva pāpakaṃ;	34	
PA_anya-e10_10n:347	Taṃ padīpandhakāraṃva, dvayaṃ otvā khukaṃ viya.	34	
PA_anya-e10_10n:349	Ñātisaṅghā viyojentā, maraṇanta bhusāturā;	34	
PA_anya-e10_10n:350	Sabbaṃ pahāya gantāro, bhayānakāni pāpino.	35	
PA_anya-e10_10n:352	Passantā dunnimittāni, pākaṭāni sakammunā;	35	
PA_anya-e10_10n:353	Maraṇe atidukkhanti, nutāpentā katānica.	35	
PA_anya-e10_10n:355	Paṭipīḷāni pāpāni, evaṃ mahabbhaye sati;	35	
PA_anya-e10_10n:356	Duggatiṃ lahunetāni, yuttova parivajjituṃ.	35	
PA_anya-e10_10n:358	Devadūte pakāsetvā, yamarājena pucchito;	35	
PA_anya-e10_10n:359	Pamādassanti cikkhanto, mahaggimhi turaṃ pati.	35	
PA_anya-e10_10n:361	Puññaṃ akarivā māvā, yamarājinda pucchito;	36	
PA_anya-e10_10n:362	Pamādassanti cikkhanto, mahādukkhaṃ turaṃ gami.	36	
PA_anya-e10_10n:364	Pāpaṃ akarivā māvā, pucchito yamasāminā;	36	
PA_anya-e10_10n:365	Pamādassanti cikkhanto, tattaṃ guḷaṃ turaṃ gili.	36	
PA_anya-e10_10n:367	Jātamattā tijiṇṇāca, āturāca matā vudhā;	36	
PA_anya-e10_10n:368	Devadūte ime pañca, disvā saṃviggataṃ vaje.	36	
PA_anya-e10_10n:370	Coditā devadūtehi, ye pamajjanti mānavā;	37	
PA_anya-e10_10n:371	Te dīgharattaṃ socanti, hina kāyū pagānarā.	37	
PA_anya-e10_10n:373	Dhuradvaya manārabbha, gihikammādike rato;	37	
PA_anya-e10_10n:374	Kathaṃ gijjhakūṭaṃ sesaṃ, petāvāsaṃ atissati.	37	
PA_anya-e10_10n:376	Pariyatti masikkhanto,	37	
PA_anya-e10_10n:377	Nāraddho paṭipattiyaṃ;	37	
PA_anya-e10_10n:378	Alaso dubbitakko so,	37	
PA_anya-e10_10n:379	Kiṃ taṃselaṃ atissati.	37	
PA_anya-e10_10n:381	Mocanatthāya pabbajja, saṃkiliṭṭhā pamādino;	38	
PA_anya-e10_10n:382	Sugatyāpica te bhaṭṭhā, atidūrāva muttito.	38	
PA_anya-e10_10n:384	Sīdanteva jale khittā, silā mahāva khuddakā;	38	
PA_anya-e10_10n:385	Patanti khuddakenāpi, apāyaṃ pāpa kammunā.	38	
PA_anya-e10_10n:387	Patantā khuddakeneva, bahūhi puna pīḷitā;	38	
PA_anya-e10_10n:388	Mokkhokāsaṃ navindanti, pāpaṃ khuddampi nācare.	38	
PA_anya-e10_10n:390	Jegucchitthūdarāgamma, punāpi tattha niccagū;	39	
PA_anya-e10_10n:391	Dukkhāti dukkha saṃkiṇṇo, haṭṭhuṃ tuṭṭhuṃ nasakkuṇe.	39	
PA_anya-e10_10n:393	Atibyāpiguṇo puñño,	39	
PA_anya-e10_10n:394	Mahāyaso sirindharo;	39	
PA_anya-e10_10n:395	Kucchiyaṃ retasi vāso,	39	
PA_anya-e10_10n:396	Atīva lajjitabbako.	39	
PA_anya-e10_10n:398	Maccudukkhaṃ khaṇaṃyeva, atidukkhaṃ taduttari;	39	
PA_anya-e10_10n:399	Mātugāmudare sandhi, patiṭṭhānaṃ bhayānakaṃ.	39	
PA_anya-e10_10n:401	Maccudukkhaṃ khaṇaṃyeva, atidukkhaṃ cirattanaṃ;	40	
PA_anya-e10_10n:402	Āma pakkantare sandhi, patiṭṭhānaṃ bhayānakaṃ.	40	
PA_anya-e10_10n:404	Duggatyaṃṭhātu taṃdukkhaṃ, suṇa uccakuleapi;	40	
PA_anya-e10_10n:405	Kucchiyaṃ atisambādhe, jalābumhi jigucchite.	40	
PA_anya-e10_10n:407	Miḷha semhādi saṃkiṇṇe, ati duggandha vāsite;	40	
PA_anya-e10_10n:408	Gūthakūpe kimīviya, tamejā mūlakammato.	40	
PA_anya-e10_10n:410	Paramāṇukāyo ṭhāti, dukkhī nerayiko viya;	41	
PA_anya-e10_10n:411	Dhuvāturo sukhāmisso, āma pakkāsayantare;	41	
PA_anya-e10_10n:413	Vedanaṭṭova saṃvaḍḍho, acittoviya niccalo;	41	
PA_anya-e10_10n:414	Dasamāsantare kacce, bahū maranti pāṇino.	41	
PA_anya-e10_10n:416	Paripakko pamuñcho so,	41	
PA_anya-e10_10n:417	Atisambādha yonito;	41	
PA_anya-e10_10n:418	Malākiṇṇena gattena,	41	
PA_anya-e10_10n:419	Accāyāso vijāyati.	41	
PA_anya-e10_10n:421	Evaṃ maccuñca sandhiñca, vijāyanañca bheravaṃ;	42	
PA_anya-e10_10n:422	Passaṃ nibbindanto santo, virajjeyya bhavanduke.	42	
PA_anya-e10_10n:424	Evaṃ maccuñca sandiñca, anussara mabhiṇhaso;	42	
PA_anya-e10_10n:425	Rājaseṭṭhi bhavādimpi, naiccheyya tadanvitaṃ.	42	
PA_anya-e10_10n:427	Bhave dukkha macintetvā, bhavāsāya pavattitaṃ;	42	
PA_anya-e10_10n:428	Puññaṃ punappunaṃ deti, sandhiṃ na nibbutiṃ varaṃ.	42	
PA_anya-e10_10n:430	Bhave dukkhaṃ vibhāyitvā, nibbindena pavattitaṃ;	43	
PA_anya-e10_10n:431	Puññaṃ bhava matikkamma, nibbānaṃ deti nibbutiṃ.	43	
PA_anya-e10_10n:433	Bhave dukkhaṃ saritvāna, maccusandhi sayādikaṃ;	43	
PA_anya-e10_10n:434	Tibhavesu virajjeyyā, ditta geheva sāmiko.	43	
PA_anya-e10_10n:436	Santo puññāni karonto, sandhidukkha manussaraṃ;	43	
PA_anya-e10_10n:437	Nibbinda yutta cittena, vajjeyya bhavasāta to.	43	
PA_anya-e10_10n:439	Puñña nibbatta ṭhānepi, jegucche sandhisambhavo;	43	
PA_anya-e10_10n:440	Bhava sāta vasā tasmā, dhīro taṃ lagganaṃ caje.	44	
PA_anya-e10_10n:441	3. Asubhabhāvanā niddesa	44	
PA_anya-e10_10n:443	Sirimaṃ gaṇikaṃ disvā, dametuṃ rattacetasaṃ;	44	
PA_anya-e10_10n:444	Dassetvā matasārīraṃ, tassā jino idaṃ bravi.	44	
PA_anya-e10_10n:446	Caraṃvā yadivā tiṭṭhaṃ, nisinno udavā sayaṃ;	44	
PA_anya-e10_10n:447	Samañcheti pasāreti, esā kāyassa iñjanā.	44	
PA_anya-e10_10n:449	Aṭṭhi nhārūhi saṃyutto, taca maṃsāva lepano;	44	
PA_anya-e10_10n:450	Chaviyā kāyo paṭicchanno, yathābhūtaṃ nadissati.	45	
PA_anya-e10_10n:452	Antapūro darapūro, yakana peḷassa vatthino;	45	
PA_anya-e10_10n:453	Hadayassa papphāsassa, vakkassa pihakassaca.	45	
PA_anya-e10_10n:455	Siṅghānikāya kheḷassa, sedassaca medassaca;	45	
PA_anya-e10_10n:456	Lohitassa lasikāya, pittassaca vasāyaca.	45	
PA_anya-e10_10n:458	Athassa navahi sotehi, asuci savati sabbadā;	45	
PA_anya-e10_10n:459	Akkhimhā akkhigūthako, kaṇṇamhā kaṇṇagūthako.	45	
PA_anya-e10_10n:461	Siṅghānikāca nāsato, mukhato vamati ekadā;	46	
PA_anya-e10_10n:462	Pittaṃ semhañca vamati, kāyamhā sedajallikā.	46	
PA_anya-e10_10n:464	Athassa susiraṃ sīsaṃ,	46	
PA_anya-e10_10n:465	Matthaluṅgassa pūritaṃ;	46	
PA_anya-e10_10n:466	Subhato naṃ maññati bālo,	46	
PA_anya-e10_10n:467	Avijjāya purakkhato.	46	
PA_anya-e10_10n:469	Yadāca so mato seti,	46	
PA_anya-e10_10n:470	Uddhumāto vinīlako;	47	
PA_anya-e10_10n:471	Apaviddho susānasmiṃ,	47	
PA_anya-e10_10n:472	Anapekkhā honti ñātayo.	47	
PA_anya-e10_10n:474	Khādanti naṃ suvānāca, siṅgālakāca kimiyo;	47	
PA_anya-e10_10n:475	Kākā gijjhāca khādanti, yecaññe santi pāṇakā.	47	
PA_anya-e10_10n:477	Sutvāna buddhavacanaṃ, bhikkhu paññāṇavā idha;	47	
PA_anya-e10_10n:478	Sokho naṃ parijānāti, yathābhūtañhi passati.	47	
PA_anya-e10_10n:480	Yathāidaṃ tathāetaṃ, yathāetaṃ tathāidaṃ;	48	
PA_anya-e10_10n:481	Ajjhattañca bahiddhāca, kāye chandaṃ virājaye.	48	
PA_anya-e10_10n:483	Chanda rāga viratto so, bhikkhu paññāṇavā idha;	48	
PA_anya-e10_10n:484	Ajjhagā amataṃ santiṃ, nibbānaṃ pada maccutaṃ.	48	
PA_anya-e10_10n:486	Dvipādako yaṃ asuci, duggandho parihārati;	48	
PA_anya-e10_10n:487	Nānākuṇapa paripūro, vissavanto tatotato.	48	
PA_anya-e10_10n:489	Etādisena kāyena, yo maññe unnametave;	48	
PA_anya-e10_10n:490	Paraṃvā avajāneyya, kimaññatra adassanāti;	49	
PA_anya-e10_10n:491	Kāya vicchandanīyasuttaṃ, vijayasuttantipi vattabbaṃ.	49	
PA_anya-e10_10n:493	Ra-akkharo siyāggimhi, rova aggiva āgato;	49	
PA_anya-e10_10n:494	Tasmā rāgoti vattabbo, taṇhāva niccatāpikā.	49	
PA_anya-e10_10n:496	Abhiṇhameva rāgaggi, dayhate subhasaññinaṃ;	49	
PA_anya-e10_10n:497	Kimikhajjavaṇo sāva, dukkhī rāgī sa sabbadā.	49	
PA_anya-e10_10n:499	Dukkhī piya maladdhāna, laddhāpya paripuṇṇato;	49	
PA_anya-e10_10n:500	Natthi rāgaggikhandhassa, piyindhena hi puṇṇatā.	50	
PA_anya-e10_10n:502	Natthi rāgasamo aggi,	50	
PA_anya-e10_10n:503	Iti vuttaṃ mahesinā;	50	
PA_anya-e10_10n:504	Tena rāgagginā daḍḍho,	50	
PA_anya-e10_10n:505	Sabbo loko tidukkhito.	50	
PA_anya-e10_10n:507	Ekassa pivitaṃ khīraṃ, catū dadhi jalā bahu;	50	
PA_anya-e10_10n:508	Rāgahetu bhave sandhi, ṭṭhānaṃ anamataggikaṃ.	50	
PA_anya-e10_10n:510	Catūdami jalā bhiyyo, sīsacchedana lohitaṃ;	51	
PA_anya-e10_10n:511	Rāgahetu bhave macca, bhayaṃ anamataggikaṃ.	51	
PA_anya-e10_10n:513	Ekassa rudato assu, catū dadhi jalā bahu;	51	
PA_anya-e10_10n:514	Dukkhaṃ anamataggaṃva, taṃhetu paridevanaṃ.	51	
PA_anya-e10_10n:516	Tattāyo guḷa gilita, vadhaggi dayhanā dikaṃ;	51	
PA_anya-e10_10n:517	Asaṅkhyeyyaṃ mahādukkhaṃ, taṃhetu niraye labhi.	51	
PA_anya-e10_10n:519	Eka dvitti catu pañca, buddhuppādepya mocitaṃ;	51	
PA_anya-e10_10n:520	Khuppipāsita nijjhāmaṃ, labhi taṃhetu pettikaṃ.	52	
PA_anya-e10_10n:522	Tiracchāne asūreca, dukkhaṃ nānāvidhaṃ labhi;	52	
PA_anya-e10_10n:523	Namataggika saṃsāre, sabbantaṃ rāgahetukaṃ.	52	
PA_anya-e10_10n:525	Ekassekena kappena, puggalassaṭṭhi sañcayo;	52	
PA_anya-e10_10n:526	Sace saṃhārito assa, vepulla pabbatādhiko.	52	
PA_anya-e10_10n:528	Eka kappe idaṃ dukkhaṃ, nādikappesu kākathā;	52	
PA_anya-e10_10n:529	Rāgo nanu mahāverī, bālo jano ta micchati.	52	
PA_anya-e10_10n:531	Rāgasuddhi asokoca, niddukkho ñāyapattica;	53	
PA_anya-e10_10n:532	Nibbānaṃ pañca paccakkhā, asubhāya phalā matā.	53	
PA_anya-e10_10n:534	Asubhaggahaṇaṃ jhāyī, mitā sindriya saṃvaro;	53	
PA_anya-e10_10n:535	Somitya mukkaṭṭhāvācā, chaḷime rāga suddhiyā.	53	
PA_anya-e10_10n:537	Niccuggarāga rogīnaṃ, asubhā vātulosadhā;	53	
PA_anya-e10_10n:538	Rāgayakkhābhi gayhānaṃ, asubhā manta muttaraṃ.	53	
PA_anya-e10_10n:540	Sajīvakāca nijjīvā, asubhā duvidhā matā;	54	
PA_anya-e10_10n:541	Sajīvā kesalomādi, dasevime ajīvakā.	54	
PA_anya-e10_10n:543	Uddhumātaka vīnīlaṃ, vipubbakaṃ vichiddakaṃ;	54	
PA_anya-e10_10n:544	Vikkhāyitaka vikkhittaṃ, hativikkhitta lohitaṃ.	54	
PA_anya-e10_10n:546	Puḷuva ṭṭhika miccesu, laddhā aññataraṃ sato;	54	
PA_anya-e10_10n:547	Ratana vānapasseyya, yathā cetasi pākaṭaṃ.	54	
PA_anya-e10_10n:549	Mataṃ khajjaṃ sa maṃsañca, nilohitaṃ nimaṃsakaṃ;	54	
PA_anya-e10_10n:550	Vikkhittaṃ seta puñjaṭṭhiṃ, navadhā putimikkhaye.	55	
PA_anya-e10_10n:552	Maccuto parimuccāmi, paṭivatti yimā yiti;	55	
PA_anya-e10_10n:553	Payojana samāvajja, moditabbaṃ jigucchake.	55	
PA_anya-e10_10n:555	Sajīvake jigucchatthaṃ, nijjīvā subha mīritaṃ;	55	
PA_anya-e10_10n:556	Tathūpamo ayaṃkāyo, evameva bhavissati.	55	
PA_anya-e10_10n:558	Evaṃdhammo ayaṃkāyo, evaṃbhāvī natikkamo;	55	
PA_anya-e10_10n:559	Iccupa saṃhare disvā, ekadviha matādikaṃ.	55	
PA_anya-e10_10n:561	Yathā idaṃ tathāetaṃ, yathāetaṃ tathā idaṃ;	56	
PA_anya-e10_10n:562	Jegucchaṃ paṭikūlyañca, kāye iccupa saṃhare.	56	
PA_anya-e10_10n:564	Uddhumāta vinīlādi,	56	
PA_anya-e10_10n:565	Paṭikūlyo jigucchito;	56	
PA_anya-e10_10n:566	Tathevāyampi me kāyo,	56	
PA_anya-e10_10n:567	Viseso nāyu-sāyuva.	56	
PA_anya-e10_10n:569	Uddhumāta vinīlādo, sobhaṇaṃ natthi kiñcipi;	56	
PA_anya-e10_10n:570	Imasmiṃpi me kāye, gavesantopi sabbaso.	57	
PA_anya-e10_10n:572	Paṭikūlavasā dhātu, vasāca dvippakārato;	57	
PA_anya-e10_10n:573	Paccavekkheyyimaṃ kāyaṃ, icchaṃ virāga mattani.	57	
PA_anya-e10_10n:575	Vaṇṇa saṇṭhāna gandhehi, āsayo kāsatopica;	57	
PA_anya-e10_10n:576	Jeguccha paṭikūlyāca, kesā na tuṭṭhamānitā.	57	
PA_anya-e10_10n:578	Iti kesesu ikkheyya,	57	
PA_anya-e10_10n:579	Lomā dīsupyayaṃ nayo;	57	
PA_anya-e10_10n:580	Dvattiṃsevañhi koṭṭhāse,	58	
PA_anya-e10_10n:581	Paccavekkhe visuṃvisuṃ.	58	
PA_anya-e10_10n:583	Kāyato bahinikkhantaṃ, paṭikūlyaṃ jigucchitaṃ;	58	
PA_anya-e10_10n:584	Anikkhantampi jegucchaṃ, paṭikūlyaṃva tassamaṃ.	58	
PA_anya-e10_10n:586	Saṅkhatampi yathā vaccaṃ, manuññataṃ na pāpuṇe;	58	
PA_anya-e10_10n:587	Upakkama sahassehi, evaṃ kesādikampica.	58	
PA_anya-e10_10n:589	Sabhāva paṭikūlyaṃva, ekampi vacca puñjakaṃ;	58	
PA_anya-e10_10n:590	Nanu jegucchitā bhiyyo, dvattiṃsa vaccapuñjakā.	59	
PA_anya-e10_10n:592	Paccekampi paṭikūlyaṃ, kesādikaṃ sabhāvato;	59	
PA_anya-e10_10n:593	Kesādidvattiṃsa puñjo, bhiyyo jegucchito nanu.	59	
PA_anya-e10_10n:595	Puñjitesveva kantesu, kantohoti sa puñjako;	59	
PA_anya-e10_10n:596	Puñjitesu akantesa, akantova sa puñjako.	59	
PA_anya-e10_10n:598	Paccekaṃ vinibhuttesa, kesa loma nakhādisu;	59	
PA_anya-e10_10n:599	Natthi taññā kumārīvā, mukhahatthādikānivā.	59	
PA_anya-e10_10n:601	Sampiṇḍi tesu tesveva,	60	
PA_anya-e10_10n:602	Kuto tā tāni āgatā;	60	
PA_anya-e10_10n:603	Paññatti matta mevesā,	60	
PA_anya-e10_10n:604	Jigucchaññā na kācipi.	60	
PA_anya-e10_10n:606	Santaṃ cinteyya nāsantaṃ, santa cintayato sukhaṃ;	60	
PA_anya-e10_10n:607	Asantaṃ parikappento, nānādukkhehi tappati.	60	
PA_anya-e10_10n:609	Nāvajja santajegucchaṃ, saññaṃ asati kātuna;	60	
PA_anya-e10_10n:610	Subhā itthīti gāraggi, uppajji subhasaññino.	61	
PA_anya-e10_10n:612	Asantaṃva abhūtaṃva, passe rāgaggijotiyā;	61	
PA_anya-e10_10n:613	Tāya santañca bhūtañca, na passati kadācipi.	61	
PA_anya-e10_10n:615	Ekassa pivitaṃ khīraṃ, sīsacchedana lohitaṃ;	61	
PA_anya-e10_10n:616	Rudato assu taṃhetu, catūdadhi jalā bahu.	61	
PA_anya-e10_10n:618	Āyatimpi atīteva, saṃsarantassa hessati;	61	
PA_anya-e10_10n:619	Rāgaṃ hantu manīhoce, khīraṃ assuca lohitaṃ.	61	
PA_anya-e10_10n:621	Subhasaññāya so vaḍḍho,	62	
PA_anya-e10_10n:622	Tadabhāve sa nassati;	62	
PA_anya-e10_10n:623	Thiraṃ hantuṃ na taṃsaññaṃ,	62	
PA_anya-e10_10n:624	Sakkā sithila vīriyo.	62	
PA_anya-e10_10n:626	Ussoḷhi vīriyo hutvā, brūheyyāsubha bhāvanaṃ;	62	
PA_anya-e10_10n:627	Subhasaññāppa hānāya, pariccajjāpi jīvitaṃ.	62	
PA_anya-e10_10n:629	Aññakicca mupekkhāya, brūheyyāsubha bhāvanaṃ;	62	
PA_anya-e10_10n:630	Mandi hutveha rāgaggi, nibbāyissati āyatiṃ.	63	
PA_anya-e10_10n:632	Kiccaṃ me idameveti, brūheyyāsubha bhāvanaṃ;	63	
PA_anya-e10_10n:633	Dāni mandaggi hutvāna, pāmojjaṃ ve labhissati.	63	
PA_anya-e10_10n:635	Kāye daṭṭhabba jegucchaṃ, apassanto pamādavā;	63	
PA_anya-e10_10n:636	Aladdhā kiñci pāmojjaṃ, pabbajjampi na modati.	63	
PA_anya-e10_10n:638	Pure marāmi kāye smiṃ, passā mi passitabbakaṃ;	63	
PA_anya-e10_10n:639	Iccā raddho vītiṃladdhā, pabbajjaṃ atimodati.	63	
PA_anya-e10_10n:641	Kāye daṭṭhabba jegucchaṃ, apassanto pamāda vā;	64	
PA_anya-e10_10n:642	Moghaṃva dullabhātīto, mahājānīyataṃ gato.	64	
PA_anya-e10_10n:644	Santaṃ bhūtañca jegucchaṃ, rāgagginā apassiyaṃ;	64	
PA_anya-e10_10n:645	Paññāpadīpajotena, samikkheyya abhiṇhaso.	64	
PA_anya-e10_10n:647	Santaṃ bhūtañca kāye smiṃ, daṭṭhukāmo sadāsato;	64	
PA_anya-e10_10n:648	Paññāpadīpakeneva, dakkhe na rāgīsīkhinā.	64	
PA_anya-e10_10n:650	Jegucchitena kāyena, nikkhantena jigucchato;	65	
PA_anya-e10_10n:651	Ajja svevā vinaṭṭhena, nāla munnamituṃ sato.	65	
PA_anya-e10_10n:653	Kīdisaṃ maṃ tuvaṃ maññi, ahaṃ sabba jegucchako;	65	
PA_anya-e10_10n:654	Jegucchatoca nikkhanto, icceva vattu marahati.	65	
PA_anya-e10_10n:656	Kāye jegucchasaññaṃva, kare sabbiriyā pathe;	65	
PA_anya-e10_10n:657	Tasmiṃ tuṭṭhabbakaṃ natthi, piyāyitaṃ mamāyitaṃ.	65	
PA_anya-e10_10n:659	Subhāya nava mattānaṃ, asubhā paripācaye;	65	
PA_anya-e10_10n:660	Santo pakkassa saṃsāro, nanto navassa rāgino.	66	
PA_anya-e10_10n:662	Kāye asubha saññāya, paripakka sabhāvino;	66	
PA_anya-e10_10n:663	Ālambesu acāpallā, thirā sambuddha sāsane.	66	
PA_anya-e10_10n:665	Anto gocarikā pakkā, bahi gocarikā navā;	66	
PA_anya-e10_10n:666	Pakkā nāsāya uccā te, nīcāyeva navā sino.	66	
PA_anya-e10_10n:668	Navānavā subhābhogī, nīcānīcā bhigāmino;	66	
PA_anya-e10_10n:669	Pakkā pakkāva dhījhāyī, santāsantā virāgino.	66	
PA_anya-e10_10n:671	Sakkā sakkā na dassetuṃ, subhaṃsubhaṃ sataṃsataṃ;	67	
PA_anya-e10_10n:672	Dhīrādhīrāga mujjhanti, kāye kāye kriyekriye.	67	
PA_anya-e10_10n:674	Sakkā sakkāpi taṃ kātuṃ, subhaṃsubhaṃ na dhīmayaṃ;	67	
PA_anya-e10_10n:675	Santosantojigucchaññū, na vānavā subhesako.	67	
PA_anya-e10_10n:677	Dukāyaṃ suti cintetvā, mamāyantā mahātapā;	67	
PA_anya-e10_10n:678	Tapaṃ nibbāyituṃ icchaṃ, dukāyaṃ duti cintaye.	67	
PA_anya-e10_10n:680	Yvāsubhaṃ subhato maññi, konubālotaduttari;	68	
PA_anya-e10_10n:681	Andho ummattakovā so, nattānaṃ maññate tathā.	68	
PA_anya-e10_10n:683	Saritabbaka mevetaṃ, kāye jeguccha puñjataṃ;	68	
PA_anya-e10_10n:684	Mandarāgo manosītaṃ, labheyya tamanussanaṃ.	68	
PA_anya-e10_10n:686	Gihibhāve apāyeca, rāgayakkhandha ninnitā;	68	
PA_anya-e10_10n:687	Maṃpi nessati soyakkho, sādemice tadāgataṃ.	68	
PA_anya-e10_10n:689	Abhiṇha gāhinaṃ rāga, yakkhaṃ ananta dukkha daṃ;	68	
PA_anya-e10_10n:690	Asubhā tula mantena, vārehi taṃ sa bhāyati.	69	
PA_anya-e10_10n:692	Rāgayakkho bahumāyo, saddhāmettā divesavā;	69	
PA_anya-e10_10n:693	Rāgampi kusalaṃ maññi, jano teneva vañcito.	69	
PA_anya-e10_10n:695	Āturaṃ asuciṃ putiṃ, passa nande samussayaṃ;	69	
PA_anya-e10_10n:696	Uggharantaṃ paggharantaṃ, bālānaṃ abhipatthitaṃ.	69	
PA_anya-e10_10n:698	Subhato naṃ maññati bālo, avijjāya purakkhato;	69	
PA_anya-e10_10n:699	Iccāha bhagavā nindi, bāloti subhasaññinaṃ.	69	
PA_anya-e10_10n:701	Nhāruṭṭhi taca maṃsāni, saraṃ sataṃ na nindito;	70	
PA_anya-e10_10n:702	Buddhanindāya mocetuṃ, tānārabbha anussare.	70	
PA_anya-e10_10n:704	Maññitvā attano bālyaṃ, asubhe subhadassino;	70	
PA_anya-e10_10n:705	Vāyāmeyya abālāya, kāyaṃ asubhato saraṃ.	70	
PA_anya-e10_10n:707	Attānaṃ garahitvāna, bālaṃ viparidassinaṃ;	70	
PA_anya-e10_10n:708	Subhasaññaṃ pahinneyya, kareyyāsubha saññitaṃ.	70	
PA_anya-e10_10n:710	Visa bhesajjarukkhaṭṭho, ahi ḍaṃseyyasosato;	71	
PA_anya-e10_10n:711	Yathā tasseva paṇṇādiṃ, khādetvā visa mujjahe.	71	
PA_anya-e10_10n:713	Evaṃ rāgo samuppajje, kāye gandhādi vāsite;	71	
PA_anya-e10_10n:714	Anto tasseva jegucchaṃ, cintetvā rāga mujjahe.	71	
PA_anya-e10_10n:716	Jigucchitena kāyena, apassanto jigucchataṃ;	71	
PA_anya-e10_10n:717	Unnameti avaññāti, avijjāya purakkhato.	71	
PA_anya-e10_10n:719	Āyatiṃ maggalābhāya, bījaṃ kareyya bhāvanaṃ;	71	
PA_anya-e10_10n:720	Bījā bhāve kuto maggo, maggabījā hi bhāvanā.	72	
PA_anya-e10_10n:722	Maggabījo apāyepi, nimmuggo samaye gate;	72	
PA_anya-e10_10n:723	Ummujjitvāva buddhānaṃ, maggaṃ labheyya santike.	72	
PA_anya-e10_10n:725	Ajījassa tu saṃsāro, dīghoyeva anantiko;	72	
PA_anya-e10_10n:726	Tasmāhi bhāvanābījaṃ, kareyya mocanatthiko.	72	
PA_anya-e10_10n:728	Abhiṇha pīḷitaṃ rāgaṃ, asubhāya nivāraye;	72	
PA_anya-e10_10n:729	Mandīhutvā pahīyeyya, rāgo asubha bhīruko.	72	
PA_anya-e10_10n:731	Mājegucchaṃ mamāyetha, sāva jegucchamāmako;	73	
PA_anya-e10_10n:732	Ananta dukkha māpādi, jegucchita mamāyanā.	73	
PA_anya-e10_10n:734	Maṃsalaggo tacacchanno,	73	
PA_anya-e10_10n:735	Nhārubandho ṭṭhipuñjako;	73	
PA_anya-e10_10n:736	Moheti chaviyā lokaṃ,	73	
PA_anya-e10_10n:737	Mahādukkho sa mohito.	73	
PA_anya-e10_10n:739	Nhāruṭṭhi taca maṃsehi, rāgavaḍḍhaki saṅkhate;	73	
PA_anya-e10_10n:740	Gehe rogā putī pāpā, vasanti kucchitā sadā.	74	
PA_anya-e10_10n:742	Luṅgantā vīsa bhūdhātū, pittādī dvādasambuva;	74	
PA_anya-e10_10n:743	Tāpaṃ jiraṃ dahaṃ pakkaṃ, caturaggi chavāyukā.	74	
PA_anya-e10_10n:745	Adhoddhaṃ kucchi koṭṭhāsā,	74	
PA_anya-e10_10n:746	Aṅgacārīca pāṇakā;	74	
PA_anya-e10_10n:747	Dhātuyoyeva kāyesmiṃ,	74	
PA_anya-e10_10n:748	Dvitālīsa anaññakā.	74	
PA_anya-e10_10n:750	Yathā bahi tathā ajjhattaṃ, dhātū bhvāpā nalānilā;	75	
PA_anya-e10_10n:751	Name nāhaṃ naattāti, saṃmaseyya punappunanti.	75	
PA_anya-e10_10n:752	4. Mettābhāvanāniddesa	75	
PA_anya-e10_10n:754	Mettā bhāvana micchampi, suṇa buddhavaco yidaṃ;	75	
PA_anya-e10_10n:755	Dosa niggahaṇatthāya, doso mettāyaverihi.	75	
PA_anya-e10_10n:757	Akkocchimaṃ avadhimaṃ, ajinimaṃ ahāsime;	75	
PA_anya-e10_10n:758	Yeca taṃ upanayhanti, veraṃ tesaṃ nasammati.	75	
PA_anya-e10_10n:760	Akkocchimaṃ avadhimaṃ, ajinimaṃ ahāsime;	76	
PA_anya-e10_10n:761	Yecataṃ nupanayhanti, veraṃ tesaṃ upasammati.	76	
PA_anya-e10_10n:763	Nahiverena verāni, sammantidha kudācana;	76	
PA_anya-e10_10n:764	Averenaca sammanti, esadhammo sanantano.	76	
PA_anya-e10_10n:766	Pareca navijānanti, maya mettha yamāmase;	76	
PA_anya-e10_10n:767	Yeca tattha vijānanti, tato sammanti medhagā.	76	
PA_anya-e10_10n:769	Kuddho atthaṃ najānāti, kuddho dhammaṃ napassati;	76	
PA_anya-e10_10n:770	Sadā andhatamaṃ hoti, yaṃkodho sahatenaraṃ.	77	
PA_anya-e10_10n:772	Ubhinna matthaṃ carati, attanoca parassaca;	77	
PA_anya-e10_10n:773	Paraṃ saṃkuppitaṃ ñatvā, yo sato upasammati.	77	
PA_anya-e10_10n:775	Tasseva tena pāpiyyo, yo kuddhaṃ paṭikujjhati;	77	
PA_anya-e10_10n:776	Kuddhaṃ apaṭikujjhanto, saṅgāmaṃ jeti dujjayaṃ.	77	
PA_anya-e10_10n:778	Khantī paramaṃ tapo titikkhā,	77	
PA_anya-e10_10n:779	Nibbānaṃ paramaṃ vadanti buddhā;	77	
PA_anya-e10_10n:780	Nahi pabbajito parūpaghātī,	78	
PA_anya-e10_10n:781	Nasamaṇo hoti paraṃ viheṭhayanto.	78	
PA_anya-e10_10n:783	Akodhena jine kodhaṃ, asādhuṃ sādhunā jine;	78	
PA_anya-e10_10n:784	Jine kadariyaṃ dānena, saccenā likavādinaṃ.	78	
PA_anya-e10_10n:786	Yo ve uppatitaṃ kodhaṃ, rathaṃ bhantaṃva vāraye;	78	
PA_anya-e10_10n:787	Ta mahaṃ sārathī brūmi, rasmiggāho itarojano.	78	
PA_anya-e10_10n:789	Purisassa hi jātassa, kudhārī jāyate mukhe;	78	
PA_anya-e10_10n:790	Yāya chindati attānaṃ, bālo dubbhāsitaṃbhaṇaṃ.	79	
PA_anya-e10_10n:792	Selo yathā ekagghano, vātena nasamīrati;	79	
PA_anya-e10_10n:793	Evaṃ nindā pasaṃsāsu, nasamiñjanti paṇḍitā.	79	
PA_anya-e10_10n:795	Samānabhāgaṃ krubbetha, gāme akkuṭṭha vanditaṃ;	79	
PA_anya-e10_10n:796	Manopadosaṃ rakkheyya, santo anuṇṇato siyā.	79	
PA_anya-e10_10n:798	Naparo paraṃ nikuppetha, nātimaññetha katthaci nakiñci;	79	
PA_anya-e10_10n:799	Byārosanā paṭighasaññā, naññamaññassa dukkha miccheyya.	79	
PA_anya-e10_10n:801	Mātā yathā niyaṃ putta,	80	
PA_anya-e10_10n:802	Māyusā ekaputta manurakkhe;	80	
PA_anya-e10_10n:803	Evampi sabba bhūtesu,	80	
PA_anya-e10_10n:804	Mānasaṃ bhāvaye aparimāṇaṃ.	80	
PA_anya-e10_10n:806	Sutvāna dusito bahuṃ vācaṃ,	80	
PA_anya-e10_10n:807	Samaṇānaṃvā puthujanānaṃ;	80	
PA_anya-e10_10n:808	Pharusena hi na paṭivajjā,	80	
PA_anya-e10_10n:809	Na hi santo paṭiseniṃ karonti.	80	
PA_anya-e10_10n:811	Saccaṃ bhaṇe nakujjheyya, dajjā appampi yācito;	81	
PA_anya-e10_10n:812	Etehi tīhi ṭhānehi, gacche devāna santike.	81	
PA_anya-e10_10n:814	Na paresaṃ vilomāni, na paresaṃ katākataṃ;	81	
PA_anya-e10_10n:815	Attanova avekkheyya, katāni akatānica.	81	
PA_anya-e10_10n:817	Su dasaṃ vajjamaññesaṃ, attano pana duddasaṃ;	81	
PA_anya-e10_10n:818	Paresañhi so vajjāni, ophunāti yathā bhusaṃ;	81	
PA_anya-e10_10n:819	Attano pana chādeti, kaliṃva kitavā saṭṭho.	81	
PA_anya-e10_10n:821	Nidhīnaṃva pavattānaṃ, yaṃ passe vajjadassinaṃ;	82	
PA_anya-e10_10n:822	Niggayhavādiṃ medhāviṃ, tādisaṃ paṇḍitaṃ bhaje.	82	
PA_anya-e10_10n:824	Tādisaṃ bhajamānassa,	82	
PA_anya-e10_10n:825	Seyyohoti napāpiyo;	82	
PA_anya-e10_10n:826	Iti vuttaṃ munindena,	82	
PA_anya-e10_10n:827	Tilokaggena satthunā.	82	
PA_anya-e10_10n:829	Mettā gandhena vāsento,	82	
PA_anya-e10_10n:830	Dosaṃ dūrekare budho;	83	
PA_anya-e10_10n:831	Dūrāsannesu sabbesu,	83	
PA_anya-e10_10n:832	Attano verikesupi.	83	
PA_anya-e10_10n:834	Hane dosū panāhāni, anattha kārakāni hi;	83	
PA_anya-e10_10n:835	Tesva santesu sabbesu, mettāhoti sunimmalā.	83	
PA_anya-e10_10n:837	Sataṃ dujjana vākyehi, namano yāti vikriyaṃ;	83	
PA_anya-e10_10n:838	Nahitāpayituṃ sakkā, gaṅgānadiṃ tiṇukkayā.	83	
PA_anya-e10_10n:840	Nahi nindā pasaṃsāhi, sataṃ manovikāratā;	84	
PA_anya-e10_10n:841	Na kadācipi kampeyya, vātehi selapabbato.	84	
PA_anya-e10_10n:843	Nadiyaṃ khuddakā nāvā, vicīhi unnatonatā;	84	
PA_anya-e10_10n:844	Mahānāvā nakampanti, mahantīhi vicīhipi.	84	
PA_anya-e10_10n:846	Loke pasaṃsa nindāhi, dujjanovunnatonato;	84	
PA_anya-e10_10n:847	Santopañño nacalati, mahānindā thutīhipi.	84	
PA_anya-e10_10n:849	Seloselo nileheva,	84	
PA_anya-e10_10n:850	Vaṇṇāvaṇṇā asassatā;	85	
PA_anya-e10_10n:851	Lābhālābhā sukhādukkhā,	85	
PA_anya-e10_10n:852	Yasāyasā nakampati.	85	
PA_anya-e10_10n:854	Khamādhagga karetassa, dujjano kiṃ karissati;	85	
PA_anya-e10_10n:855	Atiṇe patito aggi, sayameva pasambhati.	85	
PA_anya-e10_10n:857	Sayameva sakattānaṃ, maccubbhayena tacchatu;	85	
PA_anya-e10_10n:858	Māññe tacchatu dosena, kimatthaṃ aññatacchanaṃ.	85	
PA_anya-e10_10n:860	Māññe taccha tudosena, naseyyo aññatacchanaṃ;	86	
PA_anya-e10_10n:861	Māñño taṃ ahibyaggheva, domanassena bhāyatu.	86	
PA_anya-e10_10n:863	Nissāya garukātabbaṃ, bahūnaṃ pāpamocanaṃ;	86	
PA_anya-e10_10n:864	Acāpallena santena, garukātabbataṃ vaje.	86	
PA_anya-e10_10n:866	Nissāya garukātabbaṃ, bahūnaṃ puññavaḍḍhanaṃ;	86	
PA_anya-e10_10n:867	Garukātabbataṃ gacche, dhītiyā sīla guttiyā.	86	
PA_anya-e10_10n:869	Santaṃ hi sīlavaṃ dhītiṃ, hirottappena bhāyati;	86	
PA_anya-e10_10n:870	Dujjanaṃ domanassena, ahibyaggheva bhāyati.	87	
PA_anya-e10_10n:872	Napharusāya vācāya, aññe dameyya paṇḍito;	87	
PA_anya-e10_10n:873	Attānaṃva dametvāna, aññe saṇhena ovade.	87	
PA_anya-e10_10n:875	Citte saṇhe asaṇhāpi, navācāpharusā bhave;	87	
PA_anya-e10_10n:876	Tasmā ovā danādīsu, rakkheyya thaddhacittato.	87	
PA_anya-e10_10n:878	Attāna movadatthāya, sikkheyya buddhabhāsitaṃ;	87	
PA_anya-e10_10n:879	Parampi anukampāya, icchanto anusāsaye.	87	
PA_anya-e10_10n:881	Aññaṃ naniggahe kiñci, sutena paṭipattiyā;	88	
PA_anya-e10_10n:882	Attaniggahaṇaṃ seyyo, nunnameyya jinoraso.	88	
PA_anya-e10_10n:884	Nāvīkareyya dosaṃvā, lobhaṃ mānaṃ sakaṃmalaṃ;	88	
PA_anya-e10_10n:885	Māññe maññantu taṃ disvā, cirappabba jito nuti.	88	
PA_anya-e10_10n:887	Kakacena ttachedente, verikepinadosaye;	88	
PA_anya-e10_10n:888	Iccovādaṃ munindassa, sampaṭiccha jinoraso.	88	
PA_anya-e10_10n:890	Verī accupanāhīpi, rūpeva dukkhakārako;	89	
PA_anya-e10_10n:891	Na tva tabbisaye nāme, dukkhaṃ mākari cetasi.	89	
PA_anya-e10_10n:893	Verī tibandha veropi, iheva dukkhakārako;	89	
PA_anya-e10_10n:894	Bhavantaraṃ naanveti, sakammunā gato hiso.	89	
PA_anya-e10_10n:896	Dosotu iha pīḷetvā,	89	
PA_anya-e10_10n:897	Dukkhāvaho bhavebhave;	89	
PA_anya-e10_10n:898	Mahānattha karaṃ dosaṃ,	89	
PA_anya-e10_10n:899	Kasmā vaḍḍheti cetasi.	89	
PA_anya-e10_10n:901	Mettāsītambusekena, jinovāda manussaraṃ;	90	
PA_anya-e10_10n:902	Mahā nattha karaṃ dosaṃ, nibbāyatu sa cetasi.	90	
PA_anya-e10_10n:904	Chaddanto luddakaṃ pāpaṃ, bhūridattohi tuṇḍikaṃ;	90	
PA_anya-e10_10n:905	Dhammapālo khami tātaṃ, kapindo kandaro pataṃ.	90	
PA_anya-e10_10n:907	Asaṅkhyeyya ttabhāvesu, paravajjaṃ titikkhato;	90	
PA_anya-e10_10n:908	Nāthassa pāramiṃ khantiṃ, saraṃ dhīro titikkhatu.	90	
PA_anya-e10_10n:910	Sāsane ciravāsena, evaṃ niddosakā iti;	91	
PA_anya-e10_10n:911	Tuvaṃ paṭicca maññantu, sāsane sappayojanaṃ.	91	
PA_anya-e10_10n:913	Sāsane cira vāsāpi, mādisāva ime iti;	91	
PA_anya-e10_10n:914	Tamāgamma namaññantu, sāsane nippayojanaṃ.	91	
PA_anya-e10_10n:916	Dve usetīti doso so, saparaṃ dayhate dvayaṃ;	91	
PA_anya-e10_10n:917	Pahātabbo sa sabbesu, parattha sattha micchatā.	91	
PA_anya-e10_10n:919	Paradinnehi noāyu, tiṭṭhate nāttano vasā;	91	
PA_anya-e10_10n:920	Paravajjaṃ khametabbaṃ, nasādhu aññavirodhito.	92	
PA_anya-e10_10n:922	Jeguccha kkosa nindāni, bālo gaṇhāti akkhamo;	92	
PA_anya-e10_10n:923	Khamantotu nagaṇhāti, jānaṃ jegucchitāniti.	92	
PA_anya-e10_10n:925	Paradinnāni vaccāni, pābhatanti nakocipi;	92	
PA_anya-e10_10n:926	Gaṇheyyevaṃ duruttāni, agaṇhanto khame sato.	92	
PA_anya-e10_10n:928	Nadi kallola viciyo, tīraṃ patvā samantidha;	92	
PA_anya-e10_10n:929	Sabbe uppatitā dosā, khantipatvā samanti te.	92	
PA_anya-e10_10n:931	Dosummattaka vācāya, nummatto kiṃkarissati;	93	
PA_anya-e10_10n:932	Bhave yyummattako sova, tādisaṃ vacanaṃ bhaṇaṃ.	93	
PA_anya-e10_10n:934	Kodhano akkhamo añña, duṭṭhasaññī bhayāluko;	93	
PA_anya-e10_10n:935	Gāmamajjhe aḷakkova, tathā māhohi taṃ jaha.	93	
PA_anya-e10_10n:937	Mettāluko khamāsīlo,	93	
PA_anya-e10_10n:938	Sabbaṭṭhānesunibbhayo;	93	
PA_anya-e10_10n:939	Parattha sattha micchanto,	93	
PA_anya-e10_10n:940	Khanti mettañca bhāvaye.	94	
PA_anya-e10_10n:942	Parakkosāni nindāni, taṃva paccenti nāññagū;	94	
PA_anya-e10_10n:943	Khittaṃpaṃsuva vātuddhaṃ, garukaṃ kiṃ khamāyate.	94	
PA_anya-e10_10n:945	Akkosantoca nindīca, pīḷito saka kammunā;	94	
PA_anya-e10_10n:946	Idha peccaca nīceyyo, naṃnayaṃ gaṇhi akkhamo.	94	
PA_anya-e10_10n:948	Akkoso maṃ naāgacchi,	94	
PA_anya-e10_10n:949	Tassevā natthakārako;	94	
PA_anya-e10_10n:950	Iti ñatvāva sappañño,	95	
PA_anya-e10_10n:951	Akkosaṃ na garuṃ kare.	95	
PA_anya-e10_10n:953	Vikārāpatti micchanto, verī bahu mupakkami;	95	
PA_anya-e10_10n:954	Māmittavasa manvehi, nibbikāro tuvaṃbhava.	95	
PA_anya-e10_10n:956	Mettambunā saddosoca, paradosoca sammati;	95	
PA_anya-e10_10n:957	Mettāsekena sabbesu, sabbatoggiṃ nipāraye.	95	
PA_anya-e10_10n:959	Sadosa paradosaggiṃ, sabbato disato ṭṭhitaṃ;	95	
PA_anya-e10_10n:960	Mettā toyena vāreyya, siyā nibbuti sabbadhi.	96	
PA_anya-e10_10n:962	Nagame attano aggiṃ, paraggiṃvāpi nāgame;	96	
PA_anya-e10_10n:963	Mettambunāva nibbātu, saparaggi dvayaṃ bhusaṃ.	96	
PA_anya-e10_10n:965	Guṇī guṇī nandindāya, pasaṃsāya guṇī guṇī;	96	
PA_anya-e10_10n:966	Nindaṃnindaṃ nakuppeyya, nasādiye thutiṃ thutiṃ.	96	
PA_anya-e10_10n:968	Guṇaṃ nindāya nāsetuṃ, nasakkā koci kussako;	96	
PA_anya-e10_10n:969	Vaḍḍhetuṃvā pasaṃsāya, garuṃkare na taṃdvayaṃ.	96	
PA_anya-e10_10n:971	Dosabbhā mala sañchanno, mettācando na rocati;	97	
PA_anya-e10_10n:972	Taṃmuttassa tu etassa, atissaya pabhāvato.	97	
PA_anya-e10_10n:974	Su sutta buddha supinā, dvepiyā gutti nākkamo;	97	
PA_anya-e10_10n:975	Samādhi sumukhā muḷhā, brahmā tyekā dasa gguṇā.	97	
PA_anya-e10_10n:977	Sītaṃ karotu mettāya, cakkhuṃ lābhetu paññāya;	97	
PA_anya-e10_10n:978	Mākāsinippabhe caññe, cando hohi gategate.	97	
PA_anya-e10_10n:980	Dūrāsannesu sabbesu, mettaṃ pesetu pābhataṃ;	98	
PA_anya-e10_10n:981	Dhammaṃ desetu pattānaṃ, cando hohi gategate.	98	
PA_anya-e10_10n:983	Sampattānaṃ malaṃ dhova, sītaṃkare sadādayo;	98	
PA_anya-e10_10n:984	Uccanīce navisese, jalassamo gategate.	98	
PA_anya-e10_10n:986	Asaassatesu phuṭṭhesu, lokadhammesu aṭṭhasu;	98	
PA_anya-e10_10n:987	Patiṭṭho nibbikāro tvaṃ, pathavīsadiso bhava.	98	
PA_anya-e10_10n:989	Nākāsi kalahaṃ silā, sadā kenaci niccalā;	98	
PA_anya-e10_10n:990	Mettāyanto khamāyanto, mahāsilaṃ guruṃkare.	99	
PA_anya-e10_10n:992	Silāva sīlavā hotu, duruttāni titikkhatu;	99	
PA_anya-e10_10n:993	Paccutte dosasaṃvaḍḍho, anuttova pasambhati.	99	
PA_anya-e10_10n:995	Sabbe ahaṃva icchanti, sattā sukhanti ñātuna;	99	
PA_anya-e10_10n:996	Bhāveyya kamato mettaṃ, piya majjhatta verike.	99	
PA_anya-e10_10n:998	Sabbe tasanti daṇḍassa, sabbe bhāyanti maccuno;	99	
PA_anya-e10_10n:999	Attānaṃ upamaṃ katvā, nahaneyya naghātaye.	99	
PA_anya-e10_10n:1001	Sukha kāmāni bhūtāni,	100	
PA_anya-e10_10n:1002	Yodaṇḍena vihiṃsati;	100	
PA_anya-e10_10n:1003	Attano sukha mesāno,	100	
PA_anya-e10_10n:1004	Pecca so nalabhesukhaṃ.	100	
PA_anya-e10_10n:1006	Averā byāpajjā nīgho, sukhī cassaṃ ahaṃva me;	100	
PA_anya-e10_10n:1007	Hitakāmā tathā assu, majjhattā verinopica.	100	
PA_anya-e10_10n:1009	Mātaro bhātaro ñātī, dāyako pāsakāpica;	100	
PA_anya-e10_10n:1010	Sukhīhontūti bhāveyya, caje tesuca lagganaṃ.	101	
PA_anya-e10_10n:1012	Doso mettāya dūrāri, taṇhā āsanna verikā;	101	
PA_anya-e10_10n:1013	Taṇhaṃ piyesu vāreyya, dosaṃ verīsu mettiko.	101	
PA_anya-e10_10n:1015	Ekuddese kakammāca, sissā ācariyā sukhī;	101	
PA_anya-e10_10n:1016	Hontu sabrahmacārīca, teca ññoñña hitāvahā.	101	
PA_anya-e10_10n:1018	Rājānoca amaccāca, gāme issariyā sukhī;	101	
PA_anya-e10_10n:1019	Bhavantu devatāyoca, tehi surakkhito sukho.	101	
PA_anya-e10_10n:1021	Mayaṃ yena suguttāva,	102	
PA_anya-e10_10n:1022	Sukhitā raṭṭhavāsino;	102	
PA_anya-e10_10n:1023	Sukhī kalla tthu sorājā,	102	
PA_anya-e10_10n:1024	Tejavanto cirāyuko.	102	
PA_anya-e10_10n:1026	Raṭṭha piṇḍena jīvāma, raṭṭhavāsī sukhantuti;	102	
PA_anya-e10_10n:1027	Bhāveyyevaṃ amoghaṃva, raṭṭhapiṇḍaṃ subhuñjati.	102	
PA_anya-e10_10n:1029	Āpāyikā bahū santi, mātāpitādi pubbakā;	102	
PA_anya-e10_10n:1030	Tecaññeca sukhīnīghā, ssva byāpajjā averino.	103	
PA_anya-e10_10n:1032	Sattā bhūtāca pāṇāca, puggalā attabhāvikā;	103	
PA_anya-e10_10n:1033	Thī pū riyā nariyāca, devānarā nipātikā.	103	
PA_anya-e10_10n:1035	Averā hontu byāpajjā, anīghāca sukhī ime;	103	
PA_anya-e10_10n:1036	Attānaṃ parihārantu, catudhā iti bhāvaye.	103	
PA_anya-e10_10n:1038	Puratthimāya disāya, sabbesattā averino;	103	
PA_anya-e10_10n:1039	Abyāpajjā sukhīnīghā, hontūti tāva bhāvaye.	103	
PA_anya-e10_10n:1041	Puratthimāya disāya, sabbepāṇātiādinā;	104	
PA_anya-e10_10n:1042	Dvādasakkhattuṃ bhāveyya, sesāsupi ayaṃnayo.	104	
PA_anya-e10_10n:1044	Catuddisā nudisā dho, uddhaṃ sattāca pāṇino;	104	
PA_anya-e10_10n:1045	Bhūtāca puggalā atta, bhāvī sabbe thi pūrisā.	104	
PA_anya-e10_10n:1047	Ariyā ariyā devā, narāca vinipātikā;	104	
PA_anya-e10_10n:1048	Averā byāpajjā nīghā, sukhattāca bhavantu te.	104	
PA_anya-e10_10n:1050	Catuddisā nudisā dho, uddhanti dasakedisi;	105	
PA_anya-e10_10n:1051	Dvādase te paricchijja, bhāveyya puggale budho.	105	
PA_anya-e10_10n:1053	Mettā vassena temetu, pajjuntoviya sabbadhi;	105	
PA_anya-e10_10n:1054	Mākiñci parivajjehi, evaṃ mettā subhāvitā.	105	
PA_anya-e10_10n:1056	Pañcā nodhi sattodhisā, siyuṃ dvādasapuggalā;	105	
PA_anya-e10_10n:1057	Ntu catūhesu bhāvetvā, aṭṭhatālīsakā siyuṃ.	105	
PA_anya-e10_10n:1059	Dasakedisi tāmettā, catussata asītiyo;	105	
PA_anya-e10_10n:1060	Aṭṭhatālīsāhi pañca, satā ṭṭhavīsa sādhikā.	106	
PA_anya-e10_10n:1062	Dukkhite karuṇaṃ brūhe, muditaṃ sukhite jane;	106	
PA_anya-e10_10n:1063	Mettāceva upekkhāca, ubho ubhosu bhāvitā.	106	
PA_anya-e10_10n:1065	Brahmavāsīti vattabbo, tesvaññatara vāsito;	106	
PA_anya-e10_10n:1066	Gandhabhūtesu so loke, brahmāviya virocati.	106	
PA_anya-e10_10n:1067	Appamādāvaha pakiṇṇakaniddesa	106	
PA_anya-e10_10n:1069	Saṃvijjanti dha lokasmiṃ,	106	
PA_anya-e10_10n:1070	Bahū jīvitakappanā;	107	
PA_anya-e10_10n:1071	Gahetvā patta muñcho yo,	107	
PA_anya-e10_10n:1072	Jīvikānaṃ sa lāmako.	107	
PA_anya-e10_10n:1074	Sukulāca tadupagā, kāmabhogā napekkhino;	107	
PA_anya-e10_10n:1075	Na bhayaṭṭā na iṇaṭṭā, neva ājīva kāraṇā.	107	
PA_anya-e10_10n:1077	Nālaṃva gihinā brahma, cariyāya akhaṇḍitaṃ;	107	
PA_anya-e10_10n:1078	Gharāvāso tisambādho, pabbajjāva nirālayā.	107	
PA_anya-e10_10n:1080	Bhavapaṅkā pamuccāma, tivittiṇṇā bhayānakā;	108	
PA_anya-e10_10n:1081	Paṭipatti yimāyāti, katvā tadupagā ime.	108	
PA_anya-e10_10n:1083	Uttiṭṭhe nappamajjeyya, dhammaṃ caritaṃ sucare;	108	
PA_anya-e10_10n:1084	Dhammacārī sukhaṃseti, asmiṃloke paramhica.	108	
PA_anya-e10_10n:1086	Svāgatā vata tebhikkhū, pattā sambuddhaputta taṃ;	108	
PA_anya-e10_10n:1087	Gihi bandhana pucchijja, sukhitā sāsane ratā.	108	
PA_anya-e10_10n:1089	Katapuñña visesāva, ete suladdha dullabhā;	108	
PA_anya-e10_10n:1090	Chaṭṭetvāpi mahārajjaṃ, nedisaṃ laddha maññadā.	109	
PA_anya-e10_10n:1092	Svāgatā sugatī hontu, māduggatī pamādino;	109	
PA_anya-e10_10n:1093	Dussīlā ce gamissanti, apāyaṃ tibhayānakaṃ.	109	
PA_anya-e10_10n:1095	Gihibhogā parīhinno, sāmaññattañca dūbhato;	109	
PA_anya-e10_10n:1096	Paridhaṃsamāno pakireti, chavālātaṃva nassati.	109	
PA_anya-e10_10n:1098	Kuso yathā duggahito, hatthamevā nukantati;	109	
PA_anya-e10_10n:1099	Sāmaññaṃ dupparāmaṭṭhaṃ, nirayā yupa kaḍḍhati.	109	
PA_anya-e10_10n:1101	Yaṃkiñci sithilaṃ kammaṃ, saṃkiliṭṭhañca yaṃkataṃ;	110	
PA_anya-e10_10n:1102	Saṅkassaraṃ brahmacariyaṃ, nataṃhoti mahapphalaṃ.	110	
PA_anya-e10_10n:1104	Kariyāce kariyā venaṃ, daḷhamenaṃ parakkame;	110	
PA_anya-e10_10n:1105	Sithilohi paribbajo, bhiyyo ākirate rajaṃ.	110	
PA_anya-e10_10n:1107	Iti vuttaṃ munindena, nussaraṃ ani vattito;	110	
PA_anya-e10_10n:1108	Sadā alina cittena, careyya buddhasāvako.	110	
PA_anya-e10_10n:1110	Rāgaṃ asubhacintāya, dosaṃ mettāya vāraye;	111	
PA_anya-e10_10n:1111	Maraṇena dhajaṃmānaṃ, sambuddhe tikkha saddhiko.	111	
PA_anya-e10_10n:1113	Asubhā kāmavitakkaṃ, mettā byāpāda takkitaṃ;	111	
PA_anya-e10_10n:1114	Vihiṃsaṃ karuṇāyeva, nivāreyya sadāsato.	111	
PA_anya-e10_10n:1116	Buddhāṇatti sadātīto, micchāvitakka pīḷito;	111	
PA_anya-e10_10n:1117	Pāpadhammehi saṃkiṇṇo, soniccāpāya gāmiko.	111	
PA_anya-e10_10n:1119	Dhovitvā pattimalāni, punātikkama saṃvuto;	111	
PA_anya-e10_10n:1120	Micchāvitakka sañchedī, dūro apāya gāmito.	112	
PA_anya-e10_10n:1122	Khīṇāsavatta buddhattaṃ, niyyānika ntarā yikaṃ;	112	
PA_anya-e10_10n:1123	Sīhanādaṃ catuṭṭhāne, vesārajjo jino nadi.	112	
PA_anya-e10_10n:1125	Sīlaṃ niyyānikaṃ nāma, āpatti antarāyikaṃ;	112	
PA_anya-e10_10n:1126	Antarāya manāpajja, niyyāneva patiṭṭhatu.	112	
PA_anya-e10_10n:1128	Niyyānikāca asubhā, subhasaññā ntarāyikā;	112	
PA_anya-e10_10n:1129	Antarāya manāpajja, niyyāneva patiṭṭhatu.	112	
PA_anya-e10_10n:1131	Nānāpatti pakiṇṇopi, pārājikā vasesako;	113	
PA_anya-e10_10n:1132	So mityatta paṇīdhīhi, lajjīyeva visodhako.	113	
PA_anya-e10_10n:1134	Alajjīkamma kiṇṇopi,	113	
PA_anya-e10_10n:1135	Saṃvejetvā sumittiko;	113	
PA_anya-e10_10n:1136	Lajjīyeva visodhento,	113	
PA_anya-e10_10n:1137	Matakova asodhako.	113	
PA_anya-e10_10n:1139	Yo pubbeva pamajjitvā, pacchāso nappamajjati;	113	
PA_anya-e10_10n:1140	Somaṃ lokaṃ pabhāseti, abbhāmuttovacandimā.	114	
PA_anya-e10_10n:1142	Dhuraṃkatvā dhipatayo, yo puññesu parakkame;	114	
PA_anya-e10_10n:1143	Tassa niyyānikaṃ kammaṃ, kiṃnāmakaṃ nasijjhate.	114	
PA_anya-e10_10n:1145	Paccate munino bhattaṃ, thokaṃthokaṃ ghareghare;	114	
PA_anya-e10_10n:1146	Piṇḍikāyeva jīvantu, māpajjantu anesanaṃ.	114	
PA_anya-e10_10n:1148	Dhoveyyā pattimagāni, vuṭṭhāna desanambuhi;	114	
PA_anya-e10_10n:1149	Saṃvarissanti cittena, sīlaṃ dhotassa nimmalaṃ.	114	
PA_anya-e10_10n:1151	Buddhāṇātikkamāpatti, niggahe rāgadosake;	115	
PA_anya-e10_10n:1152	Natthi sañcicca āpatti, lajīva so pavuccati.	115	
PA_anya-e10_10n:1154	Vāṇijja kasikādīhi, nāhāreṭṭhi dhasāsane;	115	
PA_anya-e10_10n:1155	Dhura dvayaṃva kiccaṃ taṃ, nāññakiccehi hāpaye.	115	
PA_anya-e10_10n:1157	Niggaṇheyya sakaṃcittaṃ, kiṭṭhādiṃ viya duppasuṃ;	115	
PA_anya-e10_10n:1158	Satimā sampajānoca, care sabbiriyāpathe.	115	
PA_anya-e10_10n:1160	Yathā thambhe nibandheyya, vacchaṃ damaṃ naro idha;	116	
PA_anya-e10_10n:1161	Bandheyyevaṃ sakaṃcittaṃ, satiyā rammaṇe daḷhaṃ.	116	
PA_anya-e10_10n:1163	Adhisīlādhicittānaṃ, adhipaññāya sikkhanaṃ;	116	
PA_anya-e10_10n:1164	Bhikkhu kiccattayaṃ etaṃ, karontova subhikkhuko.	116	
PA_anya-e10_10n:1166	Pañcāṭṭha dasa sīlāni, nādhisīlaṃ taduttari;	116	
PA_anya-e10_10n:1167	Pātimokkhaṃ adhisīlaṃ, pabbatā dhika meruva.	116	
PA_anya-e10_10n:1169	Pātimokkhaṃ visodhento, appeva jīvitaṃ jahe;	116	
PA_anya-e10_10n:1170	Paññattaṃ lokanāthena, nabhinde sīlasaṃvaraṃ.	117	
PA_anya-e10_10n:1172	Sīlenā tikkamaṃ thullaṃ, pariyuṭṭhaṃ samādhinā;	117	
PA_anya-e10_10n:1173	Paññāyā nusayaṃ saṇhaṃ, kilesaṃ bhikkhu bhindati.	117	
PA_anya-e10_10n:1175	Sāsanassādi sīlaṃva, majjhe tassa samādhiva;	117	
PA_anya-e10_10n:1176	Paññāva pariyosānaṃ, kalyāṇāva imetayo.	117	
PA_anya-e10_10n:1178	Mahāpuññe ṭhitaṃ sīlaṃ, samādhi appanā gataṃ;	117	
PA_anya-e10_10n:1179	Catumagga yutā paññā, etaṃ sikkhattayaṃ mataṃ.	117	
PA_anya-e10_10n:1181	Sīlanalakkhaṇaṃ sīlaṃ, dussīlya dhaṃsanaṃ rasaṃ;	118	
PA_anya-e10_10n:1182	Hirottappa padaṭṭhānaṃ, suci paccupaṭṭhānakaṃ.	118	
PA_anya-e10_10n:1184	Sasīlagutti nāthoca, dunnigaho visārado;	118	
PA_anya-e10_10n:1185	Dhammaṭṭhītīti pañcete, guṇā venayike matā.	118	
PA_anya-e10_10n:1187	Ādi kalrāṇa saṃvedī, sīlamattaṭṭha bhikkhavo;	118	
PA_anya-e10_10n:1188	Uddhaṃ kalyāṇa lābhāya, alino anivattiko.	118	
PA_anya-e10_10n:1190	Dhovitvā pattimalāni, vuṭṭhāna desana mbuhi;	119	
PA_anya-e10_10n:1191	Suddhasīle ṭhitoyeva, evaṃ cinteyya paññavā.	119	
PA_anya-e10_10n:1193	Sampuddhorasa puttāva, buddhurojā nussāvanā;	119	
PA_anya-e10_10n:1194	Sambhūtā pitu dāyādā, puttānāma sabhāvato.	119	
PA_anya-e10_10n:1196	Khīraṃ pitvāva jīvanti, jātāpi idha puttakā;	119	
PA_anya-e10_10n:1197	Pariyatti jinakkhīraṃ, pitvāva jinaputtakā.	119	
PA_anya-e10_10n:1199	Dāyoca nāma buddhassa, dhammāmisa vasādvidhā;	119	
PA_anya-e10_10n:1200	Maggañāṇā dayo dhammo, cattāro paccayāmisā.	120	
PA_anya-e10_10n:1202	Cira māmisa dāyādā, rājapūjādi gāhino;	120	
PA_anya-e10_10n:1203	Dāyā missaggahaṃ nicchi, saddhamma garuko jino.	120	
PA_anya-e10_10n:1205	Lakkha kappa catussaṅkhya, kālaṃ vicita niccitaṃ;	120	
PA_anya-e10_10n:1206	Dhammadāyaṃ navindamhā, buddhaputtāpi yemayaṃ.	120	
PA_anya-e10_10n:1208	Buddhavārita dāyādā, saddhammadāya bāhirā;	120	
PA_anya-e10_10n:1209	Puttāpi satthudāsābhā, bhuttamattā hi dāsakā.	120	
PA_anya-e10_10n:1211	Bhaddanta rāhulasseva, dāyaṃ nopi adā jino;	121	
PA_anya-e10_10n:1212	Nādiyimhā pamādāya, taṃ dāyaṃ kusalantakaṃ.	121	
PA_anya-e10_10n:1214	Dhammadāyādā mebhikkhave tumhebhavatha,	121	
PA_anya-e10_10n:1215	Māāmisa dāyādā;	121	
PA_anya-e10_10n:1216	Iti vuttaṃ munindena,	121	
PA_anya-e10_10n:1217	Sāvakesu dayāvatā.	121	
PA_anya-e10_10n:1219	Imāya buddhavācāya, buddhasantaka taṃ sare;	121	
PA_anya-e10_10n:1220	Dvinnaṃ āmisaa dāyāda, bhāvassaca nivāraṇaṃ.	122	
PA_anya-e10_10n:1222	Rajje caṇḍālaputtāva, saddhammacakka vattino;	122	
PA_anya-e10_10n:1223	Puttā hontāpi dāyesmiṃ, nirāsā tiva ninditā.	122	
PA_anya-e10_10n:1225	Micchājīva samāpannā, accāsā paccayāmise;	122	
PA_anya-e10_10n:1226	Mahājānīya sampattā, moghakatvā tidullabhaṃ.	122	
PA_anya-e10_10n:1228	Gihikāme pahāyāgo, paravantosu laggito;	122	
PA_anya-e10_10n:1229	Gaṅgātiṇṇo taḷākamhi, nimuggovā tinindito.	122	
PA_anya-e10_10n:1231	Cīvare piṇḍapāteca, paccaye sayanāsane;	123	
PA_anya-e10_10n:1232	Etesu taṇha mākāsi, mālokaṃ punarāgami.	123	
PA_anya-e10_10n:1234	Itivuttā nusārena, paccavekkhaṇa suddhiyā;	123	
PA_anya-e10_10n:1235	Āmisesu hane āsaṃ, puttamaṃsu pamaṃ saraṃ.	123	
PA_anya-e10_10n:1237	Seyyo ayoguḷo bhutto,	123	
PA_anya-e10_10n:1238	Tatto aggisikhūpamo;	123	
PA_anya-e10_10n:1239	Yañce bhuñjeyya dussīlo,	123	
PA_anya-e10_10n:1240	Raṭṭhapiṇḍaṃ asaññato.	124	
PA_anya-e10_10n:1242	Itivuttaṃ nucintento, vajje dussīla bhāvato;	124	
PA_anya-e10_10n:1243	Sīle ṭhitova bhuñjeyya, māditta guḷakaṃ gili.	124	
PA_anya-e10_10n:1245	Annāna matho pānānaṃ,	124	
PA_anya-e10_10n:1246	Khādanīyāna mathopi vatthānaṃ;	124	
PA_anya-e10_10n:1247	Laddhāna sannidhiṃ kariyā,	124	
PA_anya-e10_10n:1248	Naca parittase tāni alabhamāno.	124	
PA_anya-e10_10n:1250	Aññāhi lābhupanisā, aññā nibbāna gāminī;	125	
PA_anya-e10_10n:1251	Sakkāraṃ nābhinandeyya, viveka manubrūhaye.	125	
PA_anya-e10_10n:1253	Akatvā āmise āsaṃ,	125	
PA_anya-e10_10n:1254	Saddhammeyeva āsiko;	125	
PA_anya-e10_10n:1255	Appamatto samāraddho,	125	
PA_anya-e10_10n:1256	Dhammadāyaṃ labhissati.	125	
PA_anya-e10_10n:1258	Pariyattiṃ vinā seyyaṃ, nalabhanti budhāapi;	125	
PA_anya-e10_10n:1259	Seyyatthikova sikkheyya, neva pūjādi kāraṇā.	125	
PA_anya-e10_10n:1261	Bhavanissaraṇatthaṃva, sikkhe nā laggadūpamo;	126	
PA_anya-e10_10n:1262	Tathūpamāya sikkhanto, apāyesu patissati.	126	
PA_anya-e10_10n:1264	Sikkhitena amānatthaṃ, nasādhu mānathaddhiko;	126	
PA_anya-e10_10n:1265	Mudubhāvāya sikkhitvā, damento muduko bhave.	126	
PA_anya-e10_10n:1267	Rāgaṃ dosaṃ dhajaṃmānaṃ, sikkhantopi vivajjaye;	126	
PA_anya-e10_10n:1268	Daharāpi hi miyyanti, natthi vassaggato mataṃ.	126	
PA_anya-e10_10n:1270	Saddhaṃtikkheyya buddhena, rāgaṃ asubha cintayā;	127	
PA_anya-e10_10n:1271	Maraṇena dhajaṃmānaṃ, dosaṃ mettāya vāraye.	127	
PA_anya-e10_10n:1273	Etehi caturakkhehi, ganthaṃ sikkheyya saṃ vuto;	127	
PA_anya-e10_10n:1274	Sikkhantassehi rakkhehi, nakoci saṃkilesiko.	127	
PA_anya-e10_10n:1276	Buddhavācampi sajjhāya, etepi manasīkara;	127	
PA_anya-e10_10n:1277	Vutto dhammavihārīti, ediso sāsane varo.	127	
PA_anya-e10_10n:1279	Garūna mupadesena,	127	
PA_anya-e10_10n:1280	Caturakkho susīlavā;	128	
PA_anya-e10_10n:1281	Appassutopi pāsaṃso,	128	
PA_anya-e10_10n:1282	Bhiyyoyeva bahussuto.	128	
PA_anya-e10_10n:1284	Sātaṃ sevakkhaṇevappaṃ, taṃhetvā nantādukkhanti;	128	
PA_anya-e10_10n:1285	Dhīro āsaṃ hane kāme, khuradhāramadhūpame.	128	
PA_anya-e10_10n:1287	Yodha kāme sukhaṃmaññi,	128	
PA_anya-e10_10n:1288	Na so dukkhā vimuccati;	128	
PA_anya-e10_10n:1289	Mātāhi byaggha manvento,	128	
PA_anya-e10_10n:1290	Vacho mutto kathaṃbhayā.	129	
PA_anya-e10_10n:1292	Tiracchā peta laddhabbe, nāsaṃ kāmasukhe kare;	129	
PA_anya-e10_10n:1293	Bhāyitabba sukhaṃ tañhi, tasmiṃ laggā mahātapā.	129	
PA_anya-e10_10n:1295	Laddhā kāmasukhaṃ bālā, pamodanti napaṇḍitā;	129	
PA_anya-e10_10n:1296	Pasupakkhībhi laddhabbaṃ, anantadukkha kāraṇaṃ.	129	
PA_anya-e10_10n:1298	Laddhā dhammaratiṃviññū, modanti na apaṇḍitā;	129	
PA_anya-e10_10n:1299	Anoma satta paribhogaṃ, bhaganissaraṇāvahaṃ.	129	
PA_anya-e10_10n:1301	Hīnakammaṃ paṭicchannaṃ, kāmassādaṃ napatthaye;	130	
PA_anya-e10_10n:1302	Dhamme pītiñca pāmojjaṃ, pattheyya sādhusampato.	130	
PA_anya-e10_10n:1304	Pariggaṇhanti yekāme, hiṃ santite tadatthikā;	130	
PA_anya-e10_10n:1305	Pariccattaṃ na hiṃ santi, muttaṃ vaṇṇenti sādhavo.	130	
PA_anya-e10_10n:1307	Niccupakkamma puṭṭhopi, kāyo verīvasā nugo;	130	
PA_anya-e10_10n:1308	Aciraṃyeva bhūsāyī, yuttova ta mupekkhituṃ.	130	
PA_anya-e10_10n:1310	Rakkhitopi aguttova, kāyo bhayamukhe ṭhito;	131	
PA_anya-e10_10n:1311	Tasmā kāya mupekkhitvā, caredhamma machambhito.	131	
PA_anya-e10_10n:1313	Puṭṭho puṭṭhopi yaṃkāyo, bhuvi rogāsayīsayī;	131	
PA_anya-e10_10n:1314	Kataṃkataṃ mudhāto na, tadatthaṃ duccare care.	131	
PA_anya-e10_10n:1316	Pāpaṃ karoti yobālo,	131	
PA_anya-e10_10n:1317	Puṭṭhuṃ kāyaṃ tidubbharaṃ;	131	
PA_anya-e10_10n:1318	Bhūmyaṃ kāyaṃ ṭhapetvāna,	131	
PA_anya-e10_10n:1319	Anātho so apāyiko.	131	
PA_anya-e10_10n:1321	Verīvasā nugaṃ kāyaṃ,	132	
PA_anya-e10_10n:1322	Bālo poseti duccaro;	132	
PA_anya-e10_10n:1323	Posento niraye pakko,	132	
PA_anya-e10_10n:1324	Kāyo bhūmyaṃ vikāragū.	132	
PA_anya-e10_10n:1326	Pāpaṃ mākara kāyatthaṃ, kāyo verī vasānugo;	132	
PA_anya-e10_10n:1327	Bhūmyaṃ sessati vekārī, pāpiko nirayaṃ gato.	132	
PA_anya-e10_10n:1329	Amayhaṃ mayhasaññāya,	132	
PA_anya-e10_10n:1330	Kāyaṃ rogavasānugaṃ;	133	
PA_anya-e10_10n:1331	Posaṃ patto mahājāniṃ,	133	
PA_anya-e10_10n:1332	Nokāso dhamma mikkhituṃ.	133	
PA_anya-e10_10n:1334	Kāyāpekkhāya nokāso,	133	
PA_anya-e10_10n:1335	Dhammaṃ daṭṭhuṃ rahogato;	133	
PA_anya-e10_10n:1336	Upekkhāyeva okāso,	133	
PA_anya-e10_10n:1337	Dukkhitā mha apekkhayā.	133	
PA_anya-e10_10n:1339	Citta saṃsodhakā pakkā, kāyasaṃsodhakā navā;	133	
PA_anya-e10_10n:1340	Sodhe cittaṃva pakkatthaṃ, nakāyaṃ bhavabhīruko.	134	
PA_anya-e10_10n:1342	Cittasaṅkharaṇaṃ sādhu, taṃ saṅkhataṃ pabhassaraṃ;	134	
PA_anya-e10_10n:1343	Nasādhu kāyasaṅkhāro, saṅkhatopyasubhova so.	134	
PA_anya-e10_10n:1345	Sabhāva malinaṃ kāyaṃ, nimmalāya kathaṃ kare;	134	
PA_anya-e10_10n:1346	Āgantumalinaṃ cittaṃ, sakkā kātuṃ sunimmalaṃ.	134	
PA_anya-e10_10n:1348	Ādhibyādhi parotāya, ajjasvevā vināsinā;	134	
PA_anya-e10_10n:1349	Kohināma sarīrāya, dhammāpetaṃ samācare.	134	
PA_anya-e10_10n:1351	Sabhāvajegucchaṃ kāyaṃ, sobhetuṃnevasakkuṇe;	135	
PA_anya-e10_10n:1352	Cittaṃ vā laṅkataṃ sobhaṃ, sīlādi gandhavāsitaṃ.	135	
PA_anya-e10_10n:1354	Sace bhāyatha dukkhassa, sace vo dukkha mappiyaṃ;	135	
PA_anya-e10_10n:1355	Mākattha pāpakaṃ kammaṃ, āvivā yadivā raho.	135	
PA_anya-e10_10n:1357	Kilesā gantumalaṃcittaṃ, pabhassara sabhāvikaṃ;	135	
PA_anya-e10_10n:1358	Tadāgantumalaṃ dhova, cittaṃ dhote pabhassaraṃ.	135	
PA_anya-e10_10n:1360	Kilesā gantumalaṃcittaṃ, upakkamena sodhaye;	136	
PA_anya-e10_10n:1361	Suvisuddha manāyeva, uttariṃsu bhavaṇṇavā.	136	
PA_anya-e10_10n:1363	Kāye malamupekkhāya, citte malaṃva dhovatu;	136	
PA_anya-e10_10n:1364	Citte hi nimmalesanto, pūtikāyopi pūjito.	136	
PA_anya-e10_10n:1366	Kāyarogaṃ titikkhāya, cittarogaṃ cikicchatu;	136	
PA_anya-e10_10n:1367	Sukhito kāyarogīpi, citte nirāmaye sati.	136	
PA_anya-e10_10n:1369	Kāyaroge bahū vejjā, buddhuttiva manogade;	136	
PA_anya-e10_10n:1370	Idhāpi kāyiko santo, anantāva manorujā.	137	
PA_anya-e10_10n:1372	Sīsadaḍḍha mupekkhāya, nibbātu rāgapāvakaṃ;	137	
PA_anya-e10_10n:1373	Khippaṃ asubha saññāya, niccadaḍḍhaṃ bhavebhave.	137	
PA_anya-e10_10n:1375	Subhāya uṭṭhitaṃ rāgaṃ, asubhāya nivāraye;	137	
PA_anya-e10_10n:1376	Sorāgo sāditaṃ jantuṃ, catvāpāyaṃ nayissati.	137	
PA_anya-e10_10n:1378	Paṇḍitānaṃ malaṃ māno, sottukkaṃsena pākaṭo;	137	
PA_anya-e10_10n:1379	Mākho attāna mukkaṃse, māvibhāve sakaṃmalaṃ.	137	
PA_anya-e10_10n:1381	Guṇaṃ paṭicca guṇīnaṃ, ahaṃmāno samuṭṭhahe;	138	
PA_anya-e10_10n:1382	Maraṇaṃ anucintāya, dhajaṃmānaṃ nipātaya.	138	
PA_anya-e10_10n:1384	Eko kāyavivekesī, katvā kilesaniggahaṃ;	138	
PA_anya-e10_10n:1385	Vase cittavivekesī, ubho padhi vivekādā.	138	
PA_anya-e10_10n:1387	Adiṭṭhe asute ṭhāne, vaseyya mocanatthiko;	138	
PA_anya-e10_10n:1388	Assādaṃhi nivāretuṃ, diṭṭhe sute tidukkaraṃ.	138	
PA_anya-e10_10n:1390	Adiṭṭhe asute raññe, vaseyyi ndriyagopako;	139	
PA_anya-e10_10n:1391	Vāretuṃ visayākiṇṇe, cakkhusotaṃ tidukkaraṃ.	139	
PA_anya-e10_10n:1393	Rāgaṃ asati uppannaṃ, santābhujena vāraye;	139	
PA_anya-e10_10n:1394	Bāhire rāga muppannaṃ, anto asubhacintayā.	139	
PA_anya-e10_10n:1396	Rāgaṃ chindāti buddhāṇaṃ, saraṃ bhikkhu rahogato;	139	
PA_anya-e10_10n:1397	Passaṃ kāyedha jegucchaṃ, labheyyā siṭṭhamocanaṃ.	139	
PA_anya-e10_10n:1399	Kāyaṃ asubhatopassa, kallakāleva dassanaṃ;	139	
PA_anya-e10_10n:1400	Moghaṃ kālaṃ nakhīyeyya, bhaveyyuṃsvepiāturā.	140	
PA_anya-e10_10n:1402	Kāyaṃ jegucchatopassa, bālyanto paccavekkhiya;	140	
PA_anya-e10_10n:1403	Ādo kiñci jigucchāya, jiguccheyyāyatiṃ bhusaṃ.	140	
PA_anya-e10_10n:1405	Kāyādinava mikkheyya, dāni kiñcipi dassanaṃ;	140	
PA_anya-e10_10n:1406	Āyatiṃ maggalābhāya, bhaveyya upanissa yo.	140	
PA_anya-e10_10n:1408	Itthīna maṅgamaṅgāni, napasseyya nacintaye;	140	
PA_anya-e10_10n:1409	Tadāsā ubhato bhaṭṭhā, sugatyā sāsanāpica.	140	
PA_anya-e10_10n:1411	Itthirūpa sarākaḍḍhā, bhaṭṭhā bahūva sāsanā;	141	
PA_anya-e10_10n:1412	Ihāpi dukkhitā hutvā, te pecca atidukkhino.	141	
PA_anya-e10_10n:1414	Puṃmano pariyādāya, itthirūpasarā ṭhitā;	141	
PA_anya-e10_10n:1415	Tassama mañña mekampi, navijjateva sabbadhi.	141	
PA_anya-e10_10n:1417	Sallape asihatthena, pisācenāpi sallape;	141	
PA_anya-e10_10n:1418	Āsade āsivisepi, aggikkhandhepi āsade;	141	
PA_anya-e10_10n:1419	Natveva mātugāmena, ekekāya supesalo.	141	
PA_anya-e10_10n:1421	Kāmaṃ asubhacintāya, byāpādaṃ snehacetasā;	142	
PA_anya-e10_10n:1422	Vihiṃsaṃ karuṇāyehi, vitakkaggī tayosame.	142	
PA_anya-e10_10n:1424	Asameta vitakkaggī, thusarāsimhi khāṇuva;	142	
PA_anya-e10_10n:1425	Athirā sāsane tāpī, tepacchāatitāpino.	142	
PA_anya-e10_10n:1427	Asubhā pagame lokā, taṃ mettāyupasaṅkame;	142	
PA_anya-e10_10n:1428	Subhāvitāhi etāhi, jaheloke piyāpiyaṃ.	142	
PA_anya-e10_10n:1430	Gataṭṭhitādo uppanne, vitakkaggī tayo same;	143	
PA_anya-e10_10n:1431	Ātāpī pahitattoti, evaṃbhūto pavuccati.	143	
PA_anya-e10_10n:1433	Vivādappatto dutīyo, keneko vivadissati;	143	
PA_anya-e10_10n:1434	Tassate saggakāmassa, ekatta muparocitaṃ.	143	
PA_anya-e10_10n:1436	Sinihappatto dutīyo, kamekā sinihissati;	143	
PA_anya-e10_10n:1437	Tassate mokkhakāmassa, ekatta muparocitaṃ.	143	
PA_anya-e10_10n:1439	Purato pacchatovāpi, aparo ce navijjati;	143	
PA_anya-e10_10n:1440	Tasseva phāsu bhavati, ekassa vasato vane.	144	
PA_anya-e10_10n:1442	Sukhañca kāma mayikaṃ, dukkhañca pavivekikaṃ;	144	
PA_anya-e10_10n:1443	Pavivekaṃ dukkhaṃ seyyo, yañce kāmamayaṃ sukhaṃ.	144	
PA_anya-e10_10n:1445	Yoca vassasataṃ jīve, apassaṃ udayabbayaṃ;	144	
PA_anya-e10_10n:1446	Ekāhaṃ jīvitaṃ seyyo, passato udayabbayaṃ.	144	
PA_anya-e10_10n:1448	Suññāgāraṃ paviṭṭhassa, santacittassa bhikkhuno;	144	
PA_anya-e10_10n:1449	Amānussī rati hoti, sammādhammaṃ vipassato.	144	
PA_anya-e10_10n:1451	Yatoyato sammasati, khandhānaṃ udayabbayaṃ;	145	
PA_anya-e10_10n:1452	Labhati pītipāmojjaṃ, amataṃ taṃ vijānataṃ.	145	
PA_anya-e10_10n:1454	Iccuttaṃ dhammapāmojjaṃ, vivekajaṃ rasādhikaṃ;	145	
PA_anya-e10_10n:1455	Icchanto sīlavā bhikkhu, anivattita vīriyo.	145	
PA_anya-e10_10n:1457	Vanā vāse vasitvāna, appicchādiguṇāvaho;	145	
PA_anya-e10_10n:1458	Pali bodhe samucchijja, bhāveyyevaṃrahogato.	145	
PA_anya-e10_10n:1460	Kāye jegucchapuñjāni, rūpaṃ ruppanabhāvato;	146	
PA_anya-e10_10n:1461	Tassitā vedanā saññā, saṅkhārāca tatopare.	146	
PA_anya-e10_10n:1463	Viññāṇañca imepañca, khandhā rāsatthato matā;	146	
PA_anya-e10_10n:1464	Tecānicca dukkhā nattā, upādā vayadhammino.	146	
PA_anya-e10_10n:1466	Pheṇapiṇḍū pamaṃ rūpaṃ, vedanā pupphuḷūpamā;	146	
PA_anya-e10_10n:1467	Marīcikūpamā saññā, saṅkhārā kadalūpamā.	146	
PA_anya-e10_10n:1469	Māyūpamanti viññāṇaṃ, dassite sabba dassinā;	146	
PA_anya-e10_10n:1470	Upamāhi samasse yya, pañcakkhandhe asārake.	147	
PA_anya-e10_10n:1472	Yāva byāti nimmissati,	147	
PA_anya-e10_10n:1473	Koṭilakkhātahiṃkhaṇe;	147	
PA_anya-e10_10n:1474	Khandhā bhijjanti hutvāna,	147	
PA_anya-e10_10n:1475	Aniccānāma te tato.	147	
PA_anya-e10_10n:1477	Bhaya pīḷitato dukkhā, anattā avidheyyato;	147	
PA_anya-e10_10n:1478	Khandhāva honti bhijjanti, añño koci nalabbhati.	147	
PA_anya-e10_10n:1480	Khandhā niccā khayaṭṭhena, bhayaṭṭhena dukhācate;	148	
PA_anya-e10_10n:1481	Anattā sārakaṭṭhena, iti passe punappunaṃ.	148	
PA_anya-e10_10n:1483	Bhāṇūdaye kayaṃ enti, hemante patitussavā;	148	
PA_anya-e10_10n:1484	Rāgā mānāca sabbevaṃ, satyā niccānupassane.	148	
PA_anya-e10_10n:1486	Sīhanādaṃ vanesutvā, saṃvejenti sasotakā;	148	
PA_anya-e10_10n:1487	Vehapphalāpi lokevaṃ, jinerita tilakkhaṇaṃ.	148	
PA_anya-e10_10n:1489	Vedanādīni nāmāni, nāmarūpadvayaṃva te;	148	
PA_anya-e10_10n:1490	Taṇhāvijjāca kammādi, nāmarūpassa paccayā.	149	
PA_anya-e10_10n:1492	Nāmarūpaṃ pariggayha, tato tassaca paccayaṃ;	149	
PA_anya-e10_10n:1493	Hutvā abhāvato niccā, udayabbaya pīḷanā.	149	
PA_anya-e10_10n:1495	Dukkhā avasavattittā, anattātitilakkhaṇaṃ;	149	
PA_anya-e10_10n:1496	Āropetvāva saṅkhāre, sammasanto punappunaṃ.	149	
PA_anya-e10_10n:1498	Pāpuṇeyyā nupubbena,	149	
PA_anya-e10_10n:1499	Sabbasaṃyojana kkhayaṃ;	149	
PA_anya-e10_10n:1500	Tampatto arahā bhikkhu,	150	
PA_anya-e10_10n:1501	Bhavatiṇṇo sunibbuto.	150	
PA_anya-e10_10n:1503	Natumhaṃ bhikkhave rūpaṃ, taṃ jahethāti vuttato;	150	
PA_anya-e10_10n:1504	Memetanti upādānaṃ, pañcakkhandhe vināsaye.	150	
PA_anya-e10_10n:1506	Puttā matthi dhanā matthi, iti bālo vihaññati;	150	
PA_anya-e10_10n:1507	Attāpi attano natthi, kutoputtokutodhanaṃ.	150	
PA_anya-e10_10n:1509	Iccutta manucintāya, attāti atthimetivā;	150	
PA_anya-e10_10n:1510	Saññaṃ nāseyya khandhāva, atthīti ābhuje budho.	151	
PA_anya-e10_10n:1512	Khandhanāsa manābhujja, mato me puttako iti;	151	
PA_anya-e10_10n:1513	Socanti paridevanti puttonatthi nasomato.	151	
PA_anya-e10_10n:1515	Bhijjamānesu khandhesu, attasaññī anattesu;	151	
PA_anya-e10_10n:1516	Nādikāla viparitā, mahājānīyataṃ gatā.	151	
PA_anya-e10_10n:1518	Bhijjamānesu khandhesu, laggā rattā mamāyitā;	151	
PA_anya-e10_10n:1519	Nārīpumādi saññāya, viparetā anādike.	151	
PA_anya-e10_10n:1521	Nādikāla viparito, attasaññī anattani;	152	
PA_anya-e10_10n:1522	Bhijjamānesu khandhesu, jaha ttāti mamāyanaṃ.	152	
PA_anya-e10_10n:1524	Abhiṇhuppattiyāyeva, bhijjamāno naññayati;	152	
PA_anya-e10_10n:1525	Aniccalakkhaṇaṃ channaṃ, taṃ cinteyya supaññavā.	152	
PA_anya-e10_10n:1527	Asanteyeva laggantā, namuccanti bhavattayā;	152	
PA_anya-e10_10n:1528	Natthi santesu laggantā, rūpakkhandhā dike svidha.	152	
PA_anya-e10_10n:1530	Taṇhā gijjhati metanti, māno ahanti maññati;	153	
PA_anya-e10_10n:1531	Diṭṭhi gaṇhāti attāti, ete papañcakā tayo.	153	
PA_anya-e10_10n:1533	Mame ta maha mattāti, papañcānaṃ vasānugo;	153	
PA_anya-e10_10n:1534	Gaṇhanto bhava paṅkamhi, nimmuggova bhayānake.	153	
PA_anya-e10_10n:1536	Name nāhaṃ naattāti, etehi vivadaṃ kare;	153	
PA_anya-e10_10n:1537	Vivadantāva muccanti, bhavapaṅkā bhayānakā.	153	
PA_anya-e10_10n:1539	Name nāhaṃ naattāti, daṭṭhabbanti jineritaṃ;	153	
PA_anya-e10_10n:1540	Tatheva sabbadā maññe, mā papañca vasānugo.	154	
PA_anya-e10_10n:1542	Loko vivadi buddhena, nalokena kadāciso;	154	
PA_anya-e10_10n:1543	Anattāti jinuddiṭṭhaṃ, loko attāti maññati.	154	
PA_anya-e10_10n:1545	Mo lokena samo hotu,	154	
PA_anya-e10_10n:1546	Tassamo kiṃtaduttare;	154	
PA_anya-e10_10n:1547	Andhibhūto ayaṃloko,	154	
PA_anya-e10_10n:1548	Sambuddhassa virodhiko.	154	
PA_anya-e10_10n:1550	Sambuddhassa vasaṃ nvetu, sanjhādi bhayatajjito;	155	
PA_anya-e10_10n:1551	Tabbasaṃyeva anvento, bhavatiṇṇo bhavissati.	155	
PA_anya-e10_10n:1553	Anattāti girā saccā, attāti vacanaṃ musā;	155	
PA_anya-e10_10n:1554	Musāya vivade loko, buddhena sacca vādinā.	155	
PA_anya-e10_10n:1556	Turaṅgavajagāmamhā, purime camakya kānane;	155	
PA_anya-e10_10n:1557	Vasatā aggadhammena, therena racito ayaṃ.	155	
PA_anya-e10_10n:1559	Arimatteyya buddhassa,	155	
PA_anya-e10_10n:1560	Dhamma ssutakkhaṇe bhave;	156	
PA_anya-e10_10n:1561	Khīṇāsavo mahāpañño,	156	
PA_anya-e10_10n:1562	Puññena tena sāvakoti.	156	
PA_anya-e10_10n:1563	Kāyapaccavekkhaṇā	156	
PA_anya-e10_10n:1565	Nādikāla viparita, jana bhūtattha dassino;	156	
PA_anya-e10_10n:1566	Dātume kantikassādaṃ, satthu pādo timānito.	156	
PA_anya-e10_10n:1568	Sīse pilandiyā modī, sambuddha caraṇa mbujaṃ;	156	
PA_anya-e10_10n:1569	Sādhu tuṭṭhikaraṃ brūmi, sukāya paccavekkhaṇaṃ.	156	
PA_anya-e10_10n:1571	Yoniso manasīkatvā, nādā viruddha maññitaṃ;	157	
PA_anya-e10_10n:1572	Sādhavo ta mudikkhantu, mayāpi mandabuddhino.	157	
PA_anya-e10_10n:1574	Icchitabbāna māyattā, tesañca cayabhāvato;	157	
PA_anya-e10_10n:1575	Tadākārena vattitā, kāyo jeguccha puñjako.	157	
PA_anya-e10_10n:1577	Punappunaṃva okkama, ñāṇa manto pavesiya;	157	
PA_anya-e10_10n:1578	Bāhiraṃva anālamba, ikkhaṇā paccavekkhaṇā.	157	
PA_anya-e10_10n:1580	Maṃsacchanna ṭṭhirūpeva, manoja vāyu cālite;	158	
PA_anya-e10_10n:1581	Nārī gatāti yācintā, neva sāpaccavekkhaṇā.	158	
PA_anya-e10_10n:1583	Saññādiṭṭhica cittañca, vipallāsā imetayo;	158	
PA_anya-e10_10n:1584	Ta dākārena vattanti, avijjo ttharitā bhusaṃ.	158	
PA_anya-e10_10n:1586	Āsā viparite yesaṃ,	158	
PA_anya-e10_10n:1587	Vipallāsāti tematā;	158	
PA_anya-e10_10n:1588	Āsā āsisanā vuttā,	158	
PA_anya-e10_10n:1589	Taṇhāyeva sabhāvato.	158	
PA_anya-e10_10n:1591	Asubheva subhamiti, anicceeva niccato;	159	
PA_anya-e10_10n:1592	Dukkheyeva sukhaṃvāti, anattaniva attato.	159	
PA_anya-e10_10n:1594	Saññāṇaṃ dassanaṃ cintā,	159	
PA_anya-e10_10n:1595	Dvādasā kārato tayo;	159	
PA_anya-e10_10n:1596	Diṭṭhisā cādi maggena,	159	
PA_anya-e10_10n:1597	Sesā sesehi vajjhitā.	159	
PA_anya-e10_10n:1599	Taṇhā tassi mametanti, māno maññi ahantica;	159	
PA_anya-e10_10n:1600	Yassi diṭṭhica attāti, papañcā nāmime tayo.	160	
PA_anya-e10_10n:1602	Papañcanti saṃsāraṃ, tasmā papañcanāmakā;	160	
PA_anya-e10_10n:1603	Bhavayante payojentā, mokkhaṃ nādaṃsu te ciraṃ.	160	
PA_anya-e10_10n:1605	Bhavapaṅke ni mujjantā, papañcānaṃ vasānugā;	160	
PA_anya-e10_10n:1606	Cirassaṃ dukkhitā honti, ārā nibbānato tiva.	160	
PA_anya-e10_10n:1608	Name nāhaṃ naattāti, etehi vivadaṃ kare;	160	
PA_anya-e10_10n:1609	Bhaṇḍantā vivadantā te, nibbānato adūrino.	160	
PA_anya-e10_10n:1611	Vipallāse papañceca, dvepiete pahātave;	161	
PA_anya-e10_10n:1612	Sopaccavekkhitabbe vaṃ, kāyo jegucchapuñjako.	161	
PA_anya-e10_10n:1614	Kesā lomā nakhādantā,	161	
PA_anya-e10_10n:1615	Taṇhāyāpica gocarā;	161	
PA_anya-e10_10n:1616	Tasmā te daṭṭhukāmena,	161	
PA_anya-e10_10n:1617	Taṇhā nivāritā sadā.	161	
PA_anya-e10_10n:1619	Laggikā chaviyaṃyeva, taṇhā bāhiragocarā;	161	
PA_anya-e10_10n:1620	Tasmā ettha tacovāha, sambuddho na bahicchaviṃ.	162	
PA_anya-e10_10n:1622	Esā tacapariyanta, padenāpi nivāritā;	162	
PA_anya-e10_10n:1623	Ato chavi manālamba, tacasīva manekare.	162	
PA_anya-e10_10n:1625	Jigucchitāni chādeti, aṭṭhi maṃsa tacādini;	162	
PA_anya-e10_10n:1626	Ñāṇena chindi tabbāca, tasmā chavīti vuccati.	162	
PA_anya-e10_10n:1628	Chaviṃ chetvā tacaṃ passe,	162	
PA_anya-e10_10n:1629	Taṃ chetvā maṃsakādayo;	162	
PA_anya-e10_10n:1630	Gabbhevatthūni dīpena,	163	
PA_anya-e10_10n:1631	Yathā paññāpadīpiko.	163	
PA_anya-e10_10n:1633	Jeguccho chaviyā kāyo,	163	
PA_anya-e10_10n:1634	Asubhova subhāyate;	163	
PA_anya-e10_10n:1635	Nicchavā tacamattena,	163	
PA_anya-e10_10n:1636	Kathaṃ subhāyate ayaṃ.	163	
PA_anya-e10_10n:1638	Nhārubandho ṭṭhisaṅghāto, maṃsalohi ta limpito;	163	
PA_anya-e10_10n:1639	Chaviyāva vimoheti, tacacchanno imaṃ pajaṃ.	163	
PA_anya-e10_10n:1641	Vaṇṇa saṇṭhāna toceva,	164	
PA_anya-e10_10n:1642	Gandho kāsā sayehica;	164	
PA_anya-e10_10n:1643	Jegucchā paṭikulyāca,	164	
PA_anya-e10_10n:1644	Kesānāma na mepiyā.	164	
PA_anya-e10_10n:1646	Ekekaṃ manasīkatvā, naye nicceva mādinā;	164	
PA_anya-e10_10n:1647	Bhāvetabbā samārambha, yathāpaññāyate tathā.	164	
PA_anya-e10_10n:1649	Pūritaṃ matthaluṅgassa, sīsaṭṭhipi jigucchitaṃ;	164	
PA_anya-e10_10n:1650	Mukha nāsakkhi kaṇṇādi, chiddā vachidda duddasaṃ.	165	
PA_anya-e10_10n:1652	Pūti vāyu vicarita, kucchiṭṭhantāni lohitaṃ;	165	
PA_anya-e10_10n:1653	Pittaṃ semhañca papphāsaṃ, hadayaṃ yakanampi dhī.	165	
PA_anya-e10_10n:1655	Anna pānaṃ manuññampi, kheḷa tinta madhopari;	165	
PA_anya-e10_10n:1656	Dantehi pisitaṃ svāna, vamathūva jigucchitaṃ.	165	
PA_anya-e10_10n:1658	Yāvatāyu adhotevā, māsaye gilitaṃ ṭhitaṃ;	165	
PA_anya-e10_10n:1659	Kimikūla samākiṇṇe, tahimevā sitāsitaṃ.	165	
PA_anya-e10_10n:1661	Etaṃ udariyaṃ nāma, tamhā pakkāsayaṃ gataṃ;	166	
PA_anya-e10_10n:1662	Dinaccaye karīsantaṃ, sā sayaṃ taṃdvayampi dhī.	166	
PA_anya-e10_10n:1664	Pakāsetvā paveseti, annapānaṃ mahārahaṃ;	166	
PA_anya-e10_10n:1665	Paṭicchanno niharati, tameva nto ṭhitaṃ jano.	166	
PA_anya-e10_10n:1667	Pavese taṃ parivato,	166	
PA_anya-e10_10n:1668	Nihareko raho lino;	166	
PA_anya-e10_10n:1669	Manuññaṃva pavīsante,	166	
PA_anya-e10_10n:1670	Nikkhamante jigucchitaṃ.	167	
PA_anya-e10_10n:1672	Jeguccha paṭikulyāni, maṃsanhāru tacaṭṭhini;	167	
PA_anya-e10_10n:1673	Napiyāni na tuṭṭhāni, nevaitthī napūpiso.	167	
PA_anya-e10_10n:1675	Hattha pāda mukhādīni,	167	
PA_anya-e10_10n:1676	Natthaññāni jigucchitā;	167	
PA_anya-e10_10n:1677	Tatthā kumārikā kaññā,	167	
PA_anya-e10_10n:1678	Mohena atthisaññitā.	167	
PA_anya-e10_10n:1680	Paccekaṃ vinibhuttesa, kesa loma nakhādisu;	168	
PA_anya-e10_10n:1681	Natthikaññā kumārīvā, sampiṇḍitesu sā kuto.	168	
PA_anya-e10_10n:1683	Ākāsoyeva kāyāṅkhyo,	168	
PA_anya-e10_10n:1684	Tacādi parivārito;	168	
PA_anya-e10_10n:1685	Tathāsīsaṃ mukhaṃhattho,	168	
PA_anya-e10_10n:1686	Pādoru kaṭiādayo.	168	
PA_anya-e10_10n:1688	Thambhādīsviva gehoti,	168	
PA_anya-e10_10n:1689	Piṇḍite svesu sammuti;	168	
PA_anya-e10_10n:1690	Kāyoti itthiposoti,	169	
PA_anya-e10_10n:1691	Saṃmuḷho tāyarajjati.	169	
PA_anya-e10_10n:1693	Santaṃ cinteyya nāsantaṃ, santaṃ cintayato sukhaṃ;	169	
PA_anya-e10_10n:1694	Asantaṃ anucintento, nānādukkhehi tappati.	169	
PA_anya-e10_10n:1696	Javatyā vijjamāneva, nāvijjā vijjamānake;	169	
PA_anya-e10_10n:1697	Tasmātaṃnāmako moho, taṇhāpica tadanvitā.	169	
PA_anya-e10_10n:1699	Puṃkāyovāthīkāyovā, malāsucijigucchito;	169	
PA_anya-e10_10n:1700	Tassamaṃ natthigārayhaṃ, yvāmalampi malaṃkare.	170	
PA_anya-e10_10n:1702	Natthi kāyasamoverī,	170	
PA_anya-e10_10n:1703	Mahānatthakaro cīraṃ;	170	
PA_anya-e10_10n:1704	Natthi kāyasamo vañco,	170	
PA_anya-e10_10n:1705	Asubhova subhāyate.	170	
PA_anya-e10_10n:1707	Thīpuṃ saparakāyoti, passatipi napassati;	170	
PA_anya-e10_10n:1708	Jeguccha paṭikulyoti, sammā passati passati.	170	
PA_anya-e10_10n:1710	Subhosubhoti maññantā,	171	
PA_anya-e10_10n:1711	Dhīti dhīti jinerite;	171	
PA_anya-e10_10n:1712	Lokālokā nadhīyesaṃ,	171	
PA_anya-e10_10n:1713	Bhavā bhavā vacārino.	171	
PA_anya-e10_10n:1715	Bhiyyobhiyyova rāgaggi,	171	
PA_anya-e10_10n:1716	Subhosubhotipassato;	171	
PA_anya-e10_10n:1717	Mandomandova soaggi,	171	
PA_anya-e10_10n:1718	Dhīvadhīvavipassato.	171	
PA_anya-e10_10n:1720	Bahussutopi bālova, asubhe subhamaññako;	172	
PA_anya-e10_10n:1721	Asubhoti vipassanto, appassutopipaṇḍito.	172	
PA_anya-e10_10n:1723	Yoca sippāni jāneyya, satāni sahassānipi;	172	
PA_anya-e10_10n:1724	Kāyekajānanaṃ seyyo, yañce añña vijānaṃnaṃ.	172	
PA_anya-e10_10n:1726	Kāyamekampi naññāmi, buddhāladdhanayo api;	172	
PA_anya-e10_10n:1727	Sutāca paṇḍitātyamhā, yuttoyevā tilajjituṃ.	172	
PA_anya-e10_10n:1729	Subhatoyeva maññāmi, evaṃ jigucchitampinaṃ;	172	
PA_anya-e10_10n:1730	Mañca ñe paṇḍito tyāhu, alamevātilajjituṃ.	173	
PA_anya-e10_10n:1732	Kāye asubhasaññaṃyo, nalabhāmi kadācipi;	173	
PA_anya-e10_10n:1733	Suladdha sugato vādo, svārahovātilajjituṃ.	173	
PA_anya-e10_10n:1735	Kāyena saṃsarantopi, tadākāraṃ yathātathaṃ;	173	
PA_anya-e10_10n:1736	Bhavebhave ajānanto, mamāyitvāva taṃ cajiṃ.	173	
PA_anya-e10_10n:1738	Kāyena saṃsarantopi, naññā kāya jiguccataṃ;	173	
PA_anya-e10_10n:1739	Niccupādā mamāyanto, piyāyitvāva taṃ cajiṃ.	173	
PA_anya-e10_10n:1741	Kubhāraṃ sārasaññāya, piyāyitvāva hiṃsakaṃ;	174	
PA_anya-e10_10n:1742	Anantadukkha māpādiṃ, vipallāso bhavebhave.	174	
PA_anya-e10_10n:1744	Mahājānīya pattoti, saṃvejetvā sakaṃmanaṃ;	174	
PA_anya-e10_10n:1745	Dirokata jinovādo, anivattita vīriyo.	174	
PA_anya-e10_10n:1747	Adiṭṭhapubba metassa, tathākāraṃva passatu;	174	
PA_anya-e10_10n:1748	Kicca mañña mupekkhāya, saṃsāra bhaya bhīruko.	174	
PA_anya-e10_10n:1750	Yañhikiccaṃ apaviṭṭhaṃ, akiccaṃ pana kayirā;	175	
PA_anya-e10_10n:1751	Unnaḷānaṃ pamattānaṃ, tesaṃ vaḍḍhanti āsavā.	175	
PA_anya-e10_10n:1753	Yesañca susamāraddhā, niccaṃ kāyagatā sati;	175	
PA_anya-e10_10n:1754	Akiccaṃ te nasevanti, kicce sātata kārino;	175	
PA_anya-e10_10n:1755	Satānaṃ sampajānānaṃ, atthaṃ gacchanti āsavāti.	175	
PA_anya-e10_10n:1757	Thomentā soṇṇaṃ kāyora,	175	
PA_anya-e10_10n:1758	Mukhakkhi tyādinā imaṃ;	175	
PA_anya-e10_10n:1759	Ratte muṭṭhe karontete,	175	
PA_anya-e10_10n:1760	Aññejane sayaṃviya.	176	
PA_anya-e10_10n:1762	Kāyasobhya pakāsetā,	176	
PA_anya-e10_10n:1763	Vācā ve māradesanā;	176	
PA_anya-e10_10n:1764	Tadasobhya pakāsetā,	176	
PA_anya-e10_10n:1765	Vācā sammuddha desanā.	176	
PA_anya-e10_10n:1767	Asubhoti jinuddiṭṭhaṃ, kāyaṃ subhoti gāhino;	176	
PA_anya-e10_10n:1768	Saṃmuḷhāte na muccanti, bhavā buddha virodhino.	176	
PA_anya-e10_10n:1770	Asubhoti jinuddiṭṭhaṃ, kāyaṃ tatheva gāhino;	177	
PA_anya-e10_10n:1771	Paṇḍitā teva muccanti, bhavā buddhamatānugā.	177	
PA_anya-e10_10n:1773	Sodhentelaṅkaronteva, malāsavantikāyato;	177	
PA_anya-e10_10n:1774	Alaṃ kāyavisodhena, bālova taṃ garuṃ karo.	177	
PA_anya-e10_10n:1776	Gopenteva arogāya,	177	
PA_anya-e10_10n:1777	Kāyo rogenasaṃvase;	177	
PA_anya-e10_10n:1778	Gāyaguttaṃ mudhāyeva,	177	
PA_anya-e10_10n:1779	Cittaguttaṃva sātthakaṃ.	177	
PA_anya-e10_10n:1781	Candanādi vilittopi,	178	
PA_anya-e10_10n:1782	Muttomaṇi vibhūsito;	178	
PA_anya-e10_10n:1783	Taṃsabhāvova sokāyo,	178	
PA_anya-e10_10n:1784	Vissavanto tatotato.	178	
PA_anya-e10_10n:1786	Patiteca apatite,	178	
PA_anya-e10_10n:1787	Viseso natthi kiñcipi;	178	
PA_anya-e10_10n:1788	Kāyo cemanuñño tamhā,	178	
PA_anya-e10_10n:1789	Patitopi tathāsiyā.	178	
PA_anya-e10_10n:1791	Kāyo manussajātīnaṃ, tiracchāna ttabhāvato;	179	
PA_anya-e10_10n:1792	Jegucchita tarohoti, dubbisodhoca dubbharo.	179	
PA_anya-e10_10n:1794	Yathājātena kāyena, sakkā viharituṃ naca;	179	
PA_anya-e10_10n:1795	Paccahaṃ sodhanīyoca, dhovana majjanādibhi.	179	
PA_anya-e10_10n:1797	Rattaṃ pātuṃ chaviṃ chetvā, sakkā ḍaṃsādayopinaṃ;	179	
PA_anya-e10_10n:1798	Chetvā maṃsa ṭṭhikādīni, dhīro nālambituṃ kathaṃ.	179	
PA_anya-e10_10n:1800	Lagganti chavimatte ye, makkhikā sedapā yathā;	180	
PA_anya-e10_10n:1801	Thīpuṃ mukhādi saññāya, te pamuḷhā mahātapā.	180	
PA_anya-e10_10n:1803	Cārī agocare kāme, laggālepe kapīriva;	180	
PA_anya-e10_10n:1804	Bahūhi pīḷitā rīhi, maranti atidukkhino.	180	
PA_anya-e10_10n:1806	Rāgāriṃ dujjayaṃ jeyyuṃ, jayabhummāsubhe carā;	180	
PA_anya-e10_10n:1807	Sītānissita laṭukī, senakaṃva mahabbalaṃ.	180	
PA_anya-e10_10n:1809	Kāyadhi ggocaro veso,	180	
PA_anya-e10_10n:1810	Jayabhūbuddha duttiyā;	181	
PA_anya-e10_10n:1811	Ettheva gocarā hontu,	181	
PA_anya-e10_10n:1812	Mābho kāme jayatthikā.	181	
PA_anya-e10_10n:1814	Kāyā subhaṃ vipassantu, dibba kkhināpya passiyaṃ;	181	
PA_anya-e10_10n:1815	Āyatiṃ maggalābhāya, taṃ dassanaṃ bhavissati.	181	
PA_anya-e10_10n:1817	Dhīcakkhunāva dhikkāyaṃ, passe na maṃsacakkhunā;	181	
PA_anya-e10_10n:1818	Ummilitvāva dhīcakkhuṃ, vivekaṭṭho udikkhatu.	181	
PA_anya-e10_10n:1820	Pañcaṅgāni yathā kummo, cakkhādīni nigūhaye;	182	
PA_anya-e10_10n:1821	Verī labhatu mokāsaṃ, pañcadvārā arakkhitā.	182	
PA_anya-e10_10n:1823	Cakkhurūpena saṃvāsā, rāgaputtaṃ vijāyati;	182	
PA_anya-e10_10n:1824	Mahānatthakaro soca, saṃvāsaṃ tena vāraye.	182	
PA_anya-e10_10n:1826	Rūpādīsusañjantīti, sattā itthyādi saññāya;	182	
PA_anya-e10_10n:1827	Natveva khandhasaññāya, taṃsaññihi virāgino.	182	
PA_anya-e10_10n:1829	Sakāyeparakāyeca,	182	
PA_anya-e10_10n:1830	Āsaṃ chindeyya paṇḍito;	183	
PA_anya-e10_10n:1831	Āsaṃ chetvā sukhaṃseti,	183	
PA_anya-e10_10n:1832	Āsāya dukkhitā pajā.	183	
PA_anya-e10_10n:1834	Dassane savane kāya,	183	
PA_anya-e10_10n:1835	Saṃsagge methunepica;	183	
PA_anya-e10_10n:1836	Nirāso sukhito hoti,	183	
PA_anya-e10_10n:1837	Anirāsotidukkhito.	183	
PA_anya-e10_10n:1839	Bahīva sodhitaṃ yassa, na vanto jeguccha puñjakaṃ;	183	
PA_anya-e10_10n:1840	Taṃkāyaṃ asutaṃjāna, tanurāgo siyāttani.	184	
PA_anya-e10_10n:1842	Kāyevirāga micchanto, nupasseyya tadantaraṃ;	184	
PA_anya-e10_10n:1843	Antodassī atappanto, labhe saṃsāramocanaṃ.	184	
PA_anya-e10_10n:1845	Sattā sattā bahiṭṭhevā, sāraṃsāraṃ mamāyino;	184	
PA_anya-e10_10n:1846	Santosanto vipassanto, navānavāyatiṃbhave.	184	
PA_anya-e10_10n:1848	Alaṃ alaṃ katvā kāyaṃ, malāmalāsavantito;	184	
PA_anya-e10_10n:1849	Sobhaṃ sobhaṃ naye ṭhānaṃ, manaṃ manaṃ pyalaṃ kataṃ.	184	
PA_anya-e10_10n:1851	Saṃsaggajātassa bhavanti snehā,	185	
PA_anya-e10_10n:1852	Snehānvayaṃ dukkha midaṃ pahoti;	185	
PA_anya-e10_10n:1853	Ādinavaṃ snehajaṃpekkha māno,	185	
PA_anya-e10_10n:1854	Eko carekhagga visāṇa kappo.	185	
PA_anya-e10_10n:1856	Khiṭṭā rati hoti sahāya majjhe,	185	
PA_anya-e10_10n:1857	Puttesuca vipulaṃ hoti pemaṃ;	185	
PA_anya-e10_10n:1858	Piyavippayogaṃ vijigucchamāno,	185	
PA_anya-e10_10n:1859	Eko care khaggavisāṇa kappo.	185	
PA_anya-e10_10n:1861	Vaṃso visāloyathā visatto,	186	
PA_anya-e10_10n:1862	Puttesu dāresuca yāapekkhā;	186	
PA_anya-e10_10n:1863	Vaṃsakaḷirova asajjamāno,	186	
PA_anya-e10_10n:1864	Eko care khaggavisāṇa kappo.	186	
PA_anya-e10_10n:1866	Kāmaṃ kāmaya mānassa, tassacetaṃ samijjhati;	186	
PA_anya-e10_10n:1867	Addhā pītimano hoti, macco laddhā yadicchati.	186	
PA_anya-e10_10n:1869	Tassace kāmayānassa, chandajātassa jantuno;	186	
PA_anya-e10_10n:1870	Tekāmā parihāyanti, sallaviddhova ruppati.	187	
PA_anya-e10_10n:1872	Yokāme parivajjeti, sappasseva padā siro;	187	
PA_anya-e10_10n:1873	Somaṃ visattikaṃ loke, sato samativattati.	187	
PA_anya-e10_10n:1875	Khettaṃ vatthuṃ taḷākaṃvā, gavassaṃ dāsaporisaṃ;	187	
PA_anya-e10_10n:1876	Thiyo bandhū puthukāme, yonaro anugijjhati.	187	
PA_anya-e10_10n:1878	Abalā naṃ balīyanti, maddantenaṃ parissayā;	187	
PA_anya-e10_10n:1879	Tatonaṃ dukkhamanveti, nāvaṃ bhinna mivodakaṃ.	187	
PA_anya-e10_10n:1881	Tasmājantu sadāsato, kāmāni parivajjaye;	188	
PA_anya-e10_10n:1882	Te pahāya tare oghaṃ, nāvaṃ sitvāva pāragū.	188	
PA_anya-e10_10n:1884	Kāmato jāyate soko,	188	
PA_anya-e10_10n:1885	Kāmato jāyate bhayaṃ;	188	
PA_anya-e10_10n:1886	Kāmato vippamuttassa,	188	
PA_anya-e10_10n:1887	Natthi soko kuto bhayaṃ.	188	
PA_anya-e10_10n:1889	Subhānupassiṃ viharantaṃ, indriyesu asaṃvutaṃ;	188	
PA_anya-e10_10n:1890	Bhojanamhi amattaññuṃ, kusitaṃ hīna vīriyaṃ;	189	
PA_anya-e10_10n:1891	Taṃve pasahati māro, vāto rukkhaṃva dubbalaṃ.	189	
PA_anya-e10_10n:1893	Asubhānupassiṃ viharantaṃ, indriyesu susaṃvutaṃ;	189	
PA_anya-e10_10n:1894	Bhojanamhica mattaññuṃ, saddhaṃ āraddha vīriyaṃ;	189	
PA_anya-e10_10n:1895	Taṃve nappasahati māro, vāto selaṃva pabbataṃ.	189	
PA_anya-e10_10n:1897	Yathā agāraṃ ducchannaṃ, vuṭṭhi samati vijjhati;	189	
PA_anya-e10_10n:1898	Evaṃ abhāvitaṃ cittaṃ, rāgo samativijjhati.	189	
PA_anya-e10_10n:1900	Tadevaṃ paccavekkhanti, ye te rāgaggidubbalā;	190	
PA_anya-e10_10n:1901	Patiṭṭhaṃ sāsane laddhā, nukkaṇṭhā nalasā ratā.	190	
PA_anya-e10_10n:1903	Buddhāvādaṃ labhitvāpi, nāhaṃsakkā navomhiti;	190	
PA_anya-e10_10n:1904	Dosaṃ taṇhaṃ anāsento, paripakko kadābhave;	190	
PA_anya-e10_10n:1905	Puññakammaṃ akaronto, paravajjaṃ akhamanto.	190	
PA_anya-e10_10n:1907	Kāya saṅkhārikā taṇhā, nīcānīcakarāca sā;	190	
PA_anya-e10_10n:1908	Cittasaṅkhārikā saddhā, uccā uccakarāca sā.	190	
PA_anya-e10_10n:1910	Dassanīye ratā taṇhā, saddhāsvācārabhattikā;	191	
PA_anya-e10_10n:1911	Vikiṇṇacārikā taṇhā, saddhā visadacārinī.	191	
PA_anya-e10_10n:1913	Manokilesikā taṇhā, sānugānanta dukkhadā;	191	
PA_anya-e10_10n:1914	Cittappasādikā saddhā, attānuga sukhāvahā.	191	
PA_anya-e10_10n:1916	Taṇhā saddhāna miccevaṃ, visesaṃ jāna tatvato;	191	
PA_anya-e10_10n:1917	Ñatvā taṇhaṃ vināseyya, saddhaṃbhāveyya cetasi.	191	
PA_anya-e10_10n:1919	Ucchukaṃ yantapattampi, sañcuṇṇitampi candanaṃ;	191	
PA_anya-e10_10n:1920	Madhuraṃva sugandhaṃva, mettiva hiṃsitopi saṃ.	192	
PA_anya-e10_10n:1922	Attacchedampi vāseti, sugandheniva candanaṃ;	192	
PA_anya-e10_10n:1923	Santo mettāsugandhena, attahiṃsampi vāsaye.	192	
PA_anya-e10_10n:1925	Kadācipi na duggandhi, sukkhaṃ cuṇṇampi candanaṃ;	192	
PA_anya-e10_10n:1926	Tatheva dukkhapattopi, na santo pāpakārako.	192	
PA_anya-e10_10n:1928	Khame vajjaṃ kareyyatthaṃ, buddhakhanti manussaraṃ;	192	
PA_anya-e10_10n:1929	Mettātintena verīpi, nupanāho siyattani.	192	
PA_anya-e10_10n:1931	Nagacchati ta makkoso, mamevā natthakārako;	193	
PA_anya-e10_10n:1932	Iti ñatvāva sappañño, neva kkoseyya kiñcanaṃ.	193	
PA_anya-e10_10n:1934	Akkoso maṃ naāgacche,	193	
PA_anya-e10_10n:1935	Tassevā natthakārako;	193	
PA_anya-e10_10n:1936	Iti ñatvā titikkheyya,	193	
PA_anya-e10_10n:1937	Na paccakkosanaṃ kare.	193	
PA_anya-e10_10n:1939	Akkosaka nayaṃ gaṇhi,	193	
PA_anya-e10_10n:1940	Paccakkoso na so varo;	194	
PA_anya-e10_10n:1941	Budho taṃ nānugāheyya,	194	
PA_anya-e10_10n:1942	Mā sova pāpiyo bhave.	194	
PA_anya-e10_10n:1944	Taṇhāvijjāca mūlādve, saṃsāravisapādape;	194	
PA_anya-e10_10n:1945	Sabbhatti saddhammassutaṃ, dveyeva madhurā phalā.	194	
PA_anya-e10_10n:1947	Sodhe citta mupakkamma, suddhaṃ upakkamena taṃ;	194	
PA_anya-e10_10n:1948	Vahe sukhaṃ asaṅkheyyaṃ, dukkhaṃ asodhitaṃ mali.	194	
PA_anya-e10_10n:1950	Sodhitaṃ sugatiṃneti, duggatiṃva asodhitaṃ;	195	
PA_anya-e10_10n:1951	Cittaṃ sodhetu mālimpe, rāgadosa malehi taṃ.	195	
PA_anya-e10_10n:1953	Dosejā nāsitā yena,	195	
PA_anya-e10_10n:1954	Sāsanevatthi sonayo;	195	
PA_anya-e10_10n:1955	Natthaññattha tamādāya,	195	
PA_anya-e10_10n:1956	Budho nāsetu taṃdvayaṃ.	195	
PA_anya-e10_10n:1958	Ranakunavāsi katāvāse, daguṃcetī puratthime;	195	
PA_anya-e10_10n:1959	Vasatā aggadhammena, therena racito ayanti.	195	
