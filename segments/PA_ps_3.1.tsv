segmentnr	original	folio	analyzed
PA_ps_3.1:0.1	Paṭisambhidāmagga	0	
PA_ps_3.1:0.2	3 Paññāvagga	0	
PA_ps_3.1:0.3	3.1. Mahāpaññākathā	0	
PA_ps_3.1:1.1	Aniccānupassanā bhāvitā bahulīkatā katamaṁ paññaṁ paripūreti?	1	
PA_ps_3.1:1.2	Dukkhānupassanā bhāvitā bahulīkatā katamaṁ paññaṁ paripūreti?	1	
PA_ps_3.1:1.3	Anattānupassanā bhāvitā bahulīkatā katamaṁ paññaṁ paripūreti …pe…	1	
PA_ps_3.1:1.4	paṭinissaggānupassanā bhāvitā bahulīkatā katamaṁ paññaṁ paripūreti?	1	
PA_ps_3.1:2.1	Aniccānupassanā bhāvitā bahulīkatā javanapaññaṁ paripūreti.	2	
PA_ps_3.1:2.2	Dukkhānupassanā bhāvitā bahulīkatā nibbedhikapaññaṁ paripūreti.	2	
PA_ps_3.1:2.3	Anattānupassanā bhāvitā bahulīkatā mahāpaññaṁ paripūreti.	2	
PA_ps_3.1:2.4	Nibbidānupassanā bhāvitā bahulīkatā tikkhapaññaṁ paripūreti.	2	
PA_ps_3.1:2.5	Virāgānupassanā bhāvitā bahulīkatā vipulapaññaṁ paripūreti.	2	
PA_ps_3.1:2.6	Nirodhānupassanā bhāvitā bahulīkatā gambhīrapaññaṁ paripūreti.	2	
PA_ps_3.1:2.7	Paṭinissaggānupassanā bhāvitā bahulīkatā asāmantapaññaṁ paripūreti.	2	
PA_ps_3.1:2.8	Imā satta paññā bhāvitā bahulīkatā paṇḍiccaṁ paripūrenti.	2	
PA_ps_3.1:2.9	Imā aṭṭha paññā bhāvitā bahulīkatā puthupaññaṁ paripūrenti.	2	
PA_ps_3.1:2.10	Imā nava paññā bhāvitā bahulīkatā hāsapaññaṁ paripūrenti.	2	
PA_ps_3.1:3.1	Hāsapaññā paṭibhānapaṭisambhidā.	3	
PA_ps_3.1:3.2	Tassā atthavavatthānato atthapaṭisambhidā adhigatā hoti sacchikatā phassitā paññāya.	3	
PA_ps_3.1:3.3	Dhammavavatthānato dhammapaṭisambhidā adhigatā hoti sacchikatā phassitā paññāya.	3	
PA_ps_3.1:3.4	Niruttivavatthānato niruttipaṭisambhidā adhigatā hoti sacchikatā phassitā paññāya.	3	
PA_ps_3.1:3.5	Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya.	3	
PA_ps_3.1:3.6	Tassimā catasso paṭisambhidāyo adhigatā honti sacchikatā phassitā paññāya.	3	
PA_ps_3.1:4.1	Rūpe aniccānupassanā bhāvitā bahulīkatā katamaṁ paññaṁ paripūreti …pe…	4	
PA_ps_3.1:4.2	rūpe paṭinissaggānupassanā bhāvitā bahulīkatā katamaṁ paññaṁ paripūreti?	4	
PA_ps_3.1:4.3	Rūpe aniccānupassanā bhāvitā bahulīkatā javanapaññaṁ paripūreti …pe…	4	
PA_ps_3.1:4.4	rūpe paṭinissaggānupassanā bhāvitā bahulīkatā asāmantapaññaṁ paripūreti.	4	
PA_ps_3.1:4.5	Imā satta paññā bhāvitā bahulīkatā paṇḍiccaṁ paripūrenti.	4	
PA_ps_3.1:4.6	Imā aṭṭha paññā bhāvitā bahulīkatā puthupaññaṁ paripūrenti.	4	
PA_ps_3.1:4.7	Imā nava paññā bhāvitā bahulīkatā hāsapaññaṁ paripūrenti.	4	
PA_ps_3.1:5.1	Hāsapaññā paṭibhānapaṭisambhidā.	5	
PA_ps_3.1:5.2	Tassā atthavavatthānato atthapaṭisambhidā adhigatā hoti sacchikatā phassitā paññāya.	5	
PA_ps_3.1:5.3	Dhammavavatthānato dhammapaṭisambhidā adhigatā hoti sacchikatā phassitā paññāya.	5	
PA_ps_3.1:5.4	Niruttivavatthānato niruttipaṭisambhidā adhigatā hoti sacchikatā phassitā paññāya.	5	
PA_ps_3.1:5.5	Paṭibhānavavatthānato paṭibhānapaṭisambhidā adhigatā hoti, sacchikatā phassitā paññāya.	5	
PA_ps_3.1:5.6	Tassimā catasso paṭisambhidāyo adhigatā honti sacchikatā phassitā paññāya.	5	
PA_ps_3.1:6.1	Vedanāya …pe…	6	
PA_ps_3.1:6.2	saññāya …	6	
PA_ps_3.1:6.3	saṅkhāresu …	6	
PA_ps_3.1:6.4	viññāṇe …	6	
PA_ps_3.1:6.5	cakkhusmiṁ …pe…	6	
PA_ps_3.1:6.6	jarāmaraṇe aniccānupassanā bhāvitā bahulīkatā katamaṁ paññaṁ paripūreti …pe…	6	
PA_ps_3.1:6.7	jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti?	6	
PA_ps_3.1:6.8	Jarāmaraṇe aniccānupassanā bhāvitā bahulīkatā javanapaññaṁ paripūreti …pe…	6	
PA_ps_3.1:6.9	jarāmaraṇe paṭinissaggānupassanā bhāvitā bahulīkatā asāmantapaññaṁ paripūreti.	6	
PA_ps_3.1:6.10	Imā satta paññā bhāvitā bahulīkatā paṇḍiccaṁ paripūrenti.	6	
PA_ps_3.1:6.11	Imā aṭṭha paññā bhāvitā bahulīkatā puthupaññaṁ paripūrenti.	6	
PA_ps_3.1:6.12	Imā nava paññā bhāvitā bahulīkatā hāsapaññaṁ paripūrenti.	6	
PA_ps_3.1:7.1	Hāsapaññā paṭibhānapaṭisambhidā.	7	
PA_ps_3.1:7.2	Tassā atthavavatthānato atthapaṭisambhidā adhigatā hoti sacchikatā phassitā paññāya.	7	
PA_ps_3.1:7.3	Dhammavavatthānato dhammapaṭisambhidā adhigatā hoti sacchikatā phassitā paññāya.	7	
PA_ps_3.1:7.4	Niruttivavatthānato niruttipaṭisambhidā adhigatā hoti sacchikatā phassitā paññāya.	7	
PA_ps_3.1:7.5	Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya.	7	
PA_ps_3.1:7.6	Tassimā catasso paṭisambhidāyo adhigatā honti sacchikatā phassitā paññāya.	7	
PA_ps_3.1:8.1	Rūpe aniccānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.2	Atītānāgatapaccuppanne rūpe aniccānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.3	Rūpe dukkhānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.4	Atītānāgatapaccuppanne rūpe dukkhānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.5	Rūpe anattānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.6	Atītānāgatapaccuppanne rūpe anattānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.7	Rūpe nibbidānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.8	Atītānāgatapaccuppanne rūpe nibbidānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.9	Rūpe virāgānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.10	Atītānāgatapaccuppanne rūpe virāgānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.11	Rūpe nirodhānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.12	Atītānāgatapaccuppanne rūpe nirodhānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.13	Rūpe paṭinissaggānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:8.14	Atītānāgatapaccuppanne rūpe paṭinissaggānupassanā bhāvitā bahulīkatā katamaṁ paññaṁ paripūreti?	8	
PA_ps_3.1:9.1	Rūpe aniccānupassanā bhāvitā bahulīkatā javanapaññaṁ paripūreti.	9	
PA_ps_3.1:9.2	Atītānāgatapaccuppanne rūpe aniccānupassanā bhāvitā bahulīkatā javanapaññaṁ paripūreti.	9	
PA_ps_3.1:9.3	Rūpe dukkhānupassanā bhāvitā bahulīkatā nibbedhikapaññaṁ paripūreti.	9	
PA_ps_3.1:9.4	Atītānāgatapaccuppanne rūpe dukkhānupassanā bhāvitā bahulīkatā javanapaññaṁ paripūreti.	9	
PA_ps_3.1:9.5	Rūpe anattānupassanā bhāvitā bahulīkatā mahāpaññaṁ paripūreti.	9	
PA_ps_3.1:9.6	Atītānāgatapaccuppanne rūpe anattānupassanā bhāvitā bahulīkatā javanapaññaṁ paripūreti.	9	
PA_ps_3.1:9.7	Rūpe nibbidānupassanā bhāvitā bahulīkatā tikkhapaññaṁ paripūreti.	9	
PA_ps_3.1:9.8	Atītānāgatapaccuppanne rūpe nibbidānupassanā bhāvitā bahulīkatā javanapaññaṁ paripūreti.	9	
PA_ps_3.1:9.9	Rūpe virāgānupassanā bhāvitā bahulīkatā vipulapaññaṁ paripūreti.	9	
PA_ps_3.1:9.10	Atītānāgatapaccuppanne rūpe virāgānupassanā bhāvitā bahulīkatā javanapaññaṁ paripūreti.	9	
PA_ps_3.1:9.11	Rūpe nirodhānupassanā bhāvitā bahulīkatā gambhīrapaññaṁ paripūreti.	9	
PA_ps_3.1:9.12	Atītānāgatapaccuppanne rūpe nirodhānupassanā bhāvitā bahulīkatā javanapaññaṁ paripūreti.	9	
PA_ps_3.1:9.13	Rūpe paṭinissaggānupassanā bhāvitā bahulīkatā asāmantapaññaṁ paripūreti.	9	
PA_ps_3.1:9.14	Atītānāgatapaccuppanne rūpe paṭinissaggānupassanā bhāvitā bahulīkatā javanapaññaṁ paripūreti.	9	
PA_ps_3.1:9.15	Imā satta paññā bhāvitā bahulīkatā paṇḍiccaṁ paripūrenti.	9	
PA_ps_3.1:9.16	Imā aṭṭha paññā bhāvitā bahulīkatā puthupaññaṁ paripūrenti.	9	
PA_ps_3.1:9.17	Imā nava paññā bhāvitā bahulīkatā hāsapaññaṁ paripūrenti.	9	
PA_ps_3.1:10.1	Hāsapaññā paṭibhānapaṭisambhidā.	10	
PA_ps_3.1:10.2	Tassā atthavavatthānato atthapaṭisambhidā adhigatā hoti sacchikatā phassitā paññāya.	10	
PA_ps_3.1:10.3	Dhammavavatthānato dhammapaṭisambhidā adhigatā hoti sacchikatā phassitā paññāya.	10	
PA_ps_3.1:10.4	Niruttivavatthānato niruttipaṭisambhidā adhigatā hoti sacchikatā phassitā paññāya.	10	
PA_ps_3.1:10.5	Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya.	10	
PA_ps_3.1:10.6	Tassimā catasso paṭisambhidāyo adhigatā honti sacchikatā phassitā paññāya.	10	
PA_ps_3.1:11.1	Vedanāya …pe…	11	
PA_ps_3.1:11.2	saññāya …	11	
PA_ps_3.1:11.3	saṅkhāresu …	11	
PA_ps_3.1:11.4	viññāṇe …	11	
PA_ps_3.1:11.5	cakkhusmiṁ …pe…	11	
PA_ps_3.1:11.6	jarāmaraṇe aniccānupassanā bhāvitā bahulīkatā katamaṁ paññaṁ paripūreti?	11	
PA_ps_3.1:11.7	Atītānāgatapaccuppanne jarāmaraṇe aniccānupassanā bhāvitā bahulīkatā katamaṁ paññaṁ paripūreti …pe…	11	
PA_ps_3.1:11.8	jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti?	11	
PA_ps_3.1:11.9	Atītānāgatapaccuppanne jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti?	11	
PA_ps_3.1:11.10	Jarāmaraṇe aniccānupassanā bhāvitā bahulīkatā javanapaññaṁ paripūreti.	11	
PA_ps_3.1:11.11	Atītānāgatapaccuppanne jarāmaraṇe aniccānupassanā bhāvitā bahulīkatā javanapaññaṁ paripūreti …pe…	11	
PA_ps_3.1:11.12	tassimā catasso paṭisambhidāyo adhigatā honti sacchikatā phassitā paññāya.	11	
PA_ps_3.1:12.1	“Cattārome, bhikkhave, dhammā bhāvitā bahulīkatā sotāpattiphalasacchikiriyāya saṁvattanti.	12	
PA_ps_3.1:12.2	Katame cattāro?	12	
PA_ps_3.1:12.3	Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—	12	
PA_ps_3.1:12.4	ime kho, bhikkhave, cattāro dhammā bhāvitā bahulīkatā sotāpattiphalasacchikiriyāya saṁvattanti.	12	
PA_ps_3.1:13.1	Cattārome, bhikkhave, dhammā bhāvitā bahulīkatā sakadāgāmiphalasacchikiriyāya saṁvattanti …pe…	13	
PA_ps_3.1:13.2	anāgāmiphalasacchikiriyāya saṁvattanti …pe…	13	
PA_ps_3.1:13.3	arahattaphalasacchikiriyāya saṁvattanti.	13	
PA_ps_3.1:13.4	Katame cattāro?	13	
PA_ps_3.1:13.5	Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—	13	
PA_ps_3.1:13.6	ime kho, bhikkhave, cattāro dhammā bhāvitā bahulīkatā arahattamaggaphalasacchikiriyāya saṁvattanti.	13	
PA_ps_3.1:14.1	Cattārome, bhikkhave, dhammā bhāvitā bahulīkatā paññāpaṭilābhāya saṁvattanti …pe…	14	
PA_ps_3.1:14.2_0	paññābuddhiyā saṁvattanti, paññāvepullāya saṁvattanti, mahāpaññatāya saṁvattanti,	14	
PA_ps_3.1:14.2_1	puthupaññatāya saṁvattanti, vipulapaññatāya saṁvattanti, gambhīrapaññatāya saṁvattanti,	14	
PA_ps_3.1:14.2_2	asāmantapaññatāya saṁvattanti, bhūripaññatāya saṁvattanti, paññābāhullāya saṁvattanti,	14	
PA_ps_3.1:14.2_3	sīghapaññatāya saṁvattanti, lahupaññatāya saṁvattanti, hāsapaññatāya saṁvattanti,	14	
PA_ps_3.1:14.2_4	javanapaññatāya saṁvattanti, tikkhapaññatāya saṁvattanti, nibbedhikapaññatāya saṁvattanti.	14	
PA_ps_3.1:14.3	Katame cattāro?	14	
PA_ps_3.1:14.4	Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—	14	
PA_ps_3.1:14.5	ime kho, bhikkhave, cattāro dhammā bhāvitā bahulīkatā paññāpaṭilābhāya saṁvattanti, paññābuddhiyā saṁvattanti …pe…	14	
PA_ps_3.1:14.6	nibbedhikapaññatāya saṁvattanti”.	14	
PA_ps_3.1:15.0	3.1.1. Soḷasapaññāniddesa	15	
PA_ps_3.1:15.1	Paññāpaṭilābhāya saṁvattantīti katamo paññāpaṭilābho?	15	
PA_ps_3.1:15.2_0	Catunnaṁ maggañāṇānaṁ, catunnaṁ phalañāṇānaṁ, catunnaṁ paṭisambhidāñāṇānaṁ, channaṁ	15	
PA_ps_3.1:15.2_1	abhiññāñāṇānaṁ, tesattatīnaṁ ñāṇānaṁ, sattasattatīnaṁ ñāṇānaṁ lābho paṭilābho patti	15	
PA_ps_3.1:15.2_2	sampatti phassanā sacchikiriyā upasampadā.	15	
PA_ps_3.1:15.3	Paññāpaṭilābhāya saṁvattantīti—	15	
PA_ps_3.1:15.4	ayaṁ paññā paṭilābho.	15	
PA_ps_3.1:16.1	Paññābuddhiyā saṁvattantīti katamā paññābuddhi?	16	
PA_ps_3.1:16.2	Sattannañca sekkhānaṁ puthujjanakalyāṇakassa ca paññā vaḍḍhati, arahato paññā vaḍḍhati.	16	
PA_ps_3.1:16.3	Vaḍḍhitavaḍḍhanā paññābuddhiyā saṁvattantīti—	16	
PA_ps_3.1:16.4	ayaṁ paññābuddhi.	16	
PA_ps_3.1:17.1	Paññāvepullāya saṁvattantīti katamaṁ paññāvepullaṁ?	17	
PA_ps_3.1:17.2	Sattannaṁ sekkhānaṁ puthujjanakalyāṇakassa ca paññāvepullaṁ gacchati.	17	
PA_ps_3.1:17.3	Arahato paññā vepullagatā paññāvepullāya saṁvattantīti—	17	
PA_ps_3.1:17.4	idaṁ paññāvepullaṁ.	17	
PA_ps_3.1:18.1	Mahāpaññatāya saṁvattantīti katamā mahāpaññā?	18	
PA_ps_3.1:18.2	Mahante atthe pariggaṇhātīti—mahāpaññā.	18	
PA_ps_3.1:18.3	Mahante dhamme pariggaṇhātīti—mahāpaññā.	18	
PA_ps_3.1:18.4	Mahantā niruttiyo pariggaṇhātīti—mahāpaññā.	18	
PA_ps_3.1:18.5	Mahantāni paṭibhānāni pariggaṇhātīti—mahāpaññā.	18	
PA_ps_3.1:18.6	Mahante sīlakkhandhe pariggaṇhātīti—mahāpaññā.	18	
PA_ps_3.1:18.7	Mahante samādhikkhandhe pariggaṇhātīti—mahāpaññā.	18	
PA_ps_3.1:18.8	Mahante paññākkhandhe pariggaṇhātīti—mahāpaññā.	18	
PA_ps_3.1:18.9	Mahante vimuttikkhandhe pariggaṇhātīti—mahāpaññā.	18	
PA_ps_3.1:18.10	Mahante vimuttiñāṇadassanakkhandhe pariggaṇhātīti—mahāpaññā.	18	
PA_ps_3.1:18.11	Mahantāni ṭhānāṭṭhānāni pariggaṇhātīti—mahāpaññā.	18	
PA_ps_3.1:18.12	Mahantā vihārasamāpattiyo pariggaṇhātīti—mahāpaññā.	18	
PA_ps_3.1:18.13	Mahantāni ariyasaccāni pariggaṇhātīti—mahāpaññā.	18	
PA_ps_3.1:18.14	Mahante satipaṭṭhāne pariggaṇhātīti—mahāpaññā.	18	
PA_ps_3.1:18.15	Mahante sammappadhāne pariggaṇhātīti—mahāpaññā.	18	
PA_ps_3.1:18.16	Mahante iddhipāde pariggaṇhātīti—mahāpaññā.	18	
PA_ps_3.1:18.17	Mahantāni indriyāni pariggaṇhātīti—mahāpaññā.	18	
PA_ps_3.1:18.18	Mahantāni balāni pariggaṇhātīti—mahāpaññā.	18	
PA_ps_3.1:18.19	Mahante bojjhaṅge pariggaṇhātīti—mahāpaññā.	18	
PA_ps_3.1:18.20	Mahantaṁ ariyamaggaṁ pariggaṇhātīti—mahāpaññā.	18	
PA_ps_3.1:18.21	Mahantāni sāmaññaphalāni pariggaṇhātīti—mahāpaññā.	18	
PA_ps_3.1:18.22	Mahantā abhiññāyo pariggaṇhātīti—mahāpaññā.	18	
PA_ps_3.1:18.23	Mahantaṁ paramatthaṁ nibbānaṁ pariggaṇhātīti—mahāpaññā.	18	
PA_ps_3.1:18.24	Mahāpaññatāya saṁvattantīti—	18	
PA_ps_3.1:18.25	ayaṁ mahāpaññā.	18	
PA_ps_3.1:19.1	Puthupaññatāya saṁvattantīti katamā puthupaññā?	19	
PA_ps_3.1:19.2	Puthunānākhandhesu ñāṇaṁ pavattatīti—puthupaññā.	19	
PA_ps_3.1:19.3	Puthunānādhātūsu ñāṇaṁ pavattatīti—puthupaññā.	19	
PA_ps_3.1:19.4	Puthunānāāyatanesu ñāṇaṁ pavattatīti—puthupaññā.	19	
PA_ps_3.1:19.5	Puthunānāpaṭiccasamuppādesu ñāṇaṁ pavattatīti—puthupaññā.	19	
PA_ps_3.1:19.6	Puthunānāsuññatamanupalabbhesu ñāṇaṁ pavattatīti—puthupaññā.	19	
PA_ps_3.1:19.7	Puthunānāatthesu ñāṇaṁ pavattatīti—puthupaññā.	19	
PA_ps_3.1:19.8	Puthunānādhammesu ñāṇaṁ pavattatīti—puthupaññā.	19	
PA_ps_3.1:19.9	Puthunānāniruttīsu ñāṇaṁ pavattatīti—puthupaññā.	19	
PA_ps_3.1:19.10	Puthunānāpaṭibhānesu ñāṇaṁ pavattatīti—puthupaññā.	19	
PA_ps_3.1:19.11	Puthunānāsīlakkhandhesu ñāṇaṁ pavattatīti—puthupaññā.	19	
PA_ps_3.1:19.12	Puthunānāsamādhikkhandhesu ñāṇaṁ pavattatīti—puthupaññā.	19	
PA_ps_3.1:19.13	Puthunānāpaññākkhandhesu ñāṇaṁ pavattatīti—puthupaññā.	19	
PA_ps_3.1:19.14	Puthunānāvimuttikkhandhesu ñāṇaṁ pavattatīti—puthupaññā.	19	
PA_ps_3.1:19.15	Puthunānāvimuttiñāṇadassanakkhandhesu ñāṇaṁ pavattatīti—puthupaññā.	19	
PA_ps_3.1:19.16	Puthunānāṭhānāṭṭhānesu ñāṇaṁ pavattatīti—puthupaññā.	19	
PA_ps_3.1:19.17	Puthunānāvihārasamāpattīsu ñāṇaṁ pavattatīti—puthupaññā.	19	
PA_ps_3.1:19.18	Puthunānāariyasaccesu ñāṇaṁ pavattatīti—puthupaññā.	19	
PA_ps_3.1:19.19	Puthunānāsatipaṭṭhānesu ñāṇaṁ pavattatīti—puthupaññā.	19	
PA_ps_3.1:19.20	Puthunānāsammappadhānesu ñāṇaṁ pavattatīti—puthupaññā.	19	
PA_ps_3.1:19.21	Puthunānāiddhipādesu ñāṇaṁ pavattatīti—puthupaññā.	19	
PA_ps_3.1:19.22	Puthunānāindriyesu ñāṇaṁ pavattatīti—puthupaññā.	19	
PA_ps_3.1:19.23	Puthunānābalesu ñāṇaṁ pavattatīti—puthupaññā.	19	
PA_ps_3.1:19.24	Puthunānābojjhaṅgesu ñāṇaṁ pavattatīti—puthupaññā.	19	
PA_ps_3.1:19.25	Puthunānāariyamagge ñāṇaṁ pavattatīti—puthupaññā.	19	
PA_ps_3.1:19.26	Puthunānāsāmaññaphalesu ñāṇaṁ pavattatīti—puthupaññā.	19	
PA_ps_3.1:19.27	Puthunānāabhiññāsu ñāṇaṁ pavattatīti—puthupaññā.	19	
PA_ps_3.1:19.28	Puthujjanasādhāraṇe dhamme atikkamma paramatthe nibbāne ñāṇaṁ pavattatīti—puthupaññā.	19	
PA_ps_3.1:19.29	Puthupaññatāya saṁvattantīti—	19	
PA_ps_3.1:19.30	ayaṁ puthupaññā.	19	
PA_ps_3.1:20.1	Vipulapaññatāya saṁvattantīti katamā vipulapaññā?	20	
PA_ps_3.1:20.2	Vipule atthe pariggaṇhātīti—vipulapaññā.	20	
PA_ps_3.1:20.3	Vipule dhamme pariggaṇhātīti—vipulapaññā.	20	
PA_ps_3.1:20.4	Vipulā niruttiyo pariggaṇhātīti—vipulapaññā.	20	
PA_ps_3.1:20.5	Vipulāni paṭibhānāni pariggaṇhātīti—vipulapaññā.	20	
PA_ps_3.1:20.6	Vipule sīlakkhandhe pariggaṇhātīti—vipulapaññā.	20	
PA_ps_3.1:20.7	Vipule samādhikkhandhe pariggaṇhātīti—vipulapaññā.	20	
PA_ps_3.1:20.8	Vipule paññākkhandhe pariggaṇhātīti—vipulapaññā.	20	
PA_ps_3.1:20.9	Vipule vimuttikkhandhe pariggaṇhātīti—vipulapaññā.	20	
PA_ps_3.1:20.10	Vipule vimuttiñāṇadassanakkhandhe pariggaṇhātīti—vipulapaññā.	20	
PA_ps_3.1:20.11	Vipulāni ṭhānāṭṭhānāni pariggaṇhātīti—vipulapaññā.	20	
PA_ps_3.1:20.12	Vipulā vihārasamāpattiyo pariggaṇhātīti—vipulapaññā.	20	
PA_ps_3.1:20.13	Vipulāni ariyasaccāni pariggaṇhātīti—vipulapaññā.	20	
PA_ps_3.1:20.14	Vipule satipaṭṭhāne pariggaṇhātīti—vipulapaññā.	20	
PA_ps_3.1:20.15	Vipule sammappadhāne pariggaṇhātīti—vipulapaññā.	20	
PA_ps_3.1:20.16	Vipule iddhipāde pariggaṇhātīti—vipulapaññā.	20	
PA_ps_3.1:20.17	Vipulāni indriyāni pariggaṇhātīti—vipulapaññā.	20	
PA_ps_3.1:20.18	Vipulāni balāni pariggaṇhātīti—vipulapaññā.	20	
PA_ps_3.1:20.19	Vipule bojjhaṅge pariggaṇhātīti—vipulapaññā.	20	
PA_ps_3.1:20.20	Vipulaṁ ariyamaggaṁ pariggaṇhātīti—vipulapaññā.	20	
PA_ps_3.1:20.21	Vipulāni sāmaññaphalāni pariggaṇhātīti—vipulapaññā.	20	
PA_ps_3.1:20.22	Vipulā abhiññāyo pariggaṇhātīti—vipulapaññā.	20	
PA_ps_3.1:20.23	Vipulaṁ paramatthaṁ nibbānaṁ pariggaṇhātīti—vipulapaññā.	20	
PA_ps_3.1:20.24	Vipulapaññatāya saṁvattantīti—	20	
PA_ps_3.1:20.25	ayaṁ vipulapaññā.	20	
PA_ps_3.1:21.1	Gambhīrapaññatāya saṁvattantīti katamā gambhīrapaññā?	21	
PA_ps_3.1:21.2	Gambhīresu khandhesu ñāṇaṁ pavattatīti—gambhīrapaññā.	21	
PA_ps_3.1:21.3	Gambhīrāsu dhātūsu ñāṇaṁ pavattatīti—gambhīrapaññā.	21	
PA_ps_3.1:21.4	Gambhīresu āyatanesu ñāṇaṁ pavattatīti—gambhīrapaññā.	21	
PA_ps_3.1:21.5	Gambhīresu paṭiccasamuppādesu ñāṇaṁ pavattatīti—gambhīrapaññā.	21	
PA_ps_3.1:21.6	Gambhīresu suññatamanupalabbhesu ñāṇaṁ pavattatīti—gambhīrapaññā.	21	
PA_ps_3.1:21.7	Gambhīresu atthesu ñāṇaṁ pavattatīti—gambhīrapaññā.	21	
PA_ps_3.1:21.8	Gambhīresu dhammesu ñāṇaṁ pavattatīti—gambhīrapaññā.	21	
PA_ps_3.1:21.9	Gambhīrāsu niruttīsu ñāṇaṁ pavattatīti—gambhīrapaññā.	21	
PA_ps_3.1:21.10	Gambhīresu paṭibhānesu ñāṇaṁ pavattatīti—gambhīrapaññā.	21	
PA_ps_3.1:21.11	Gambhīresu sīlakkhandhesu ñāṇaṁ pavattatīti—gambhīrapaññā.	21	
PA_ps_3.1:21.12	Gambhīresu samādhikkhandhesu ñāṇaṁ pavattatīti—gambhīrapaññā.	21	
PA_ps_3.1:21.13	Gambhīresu paññākkhandhesu ñāṇaṁ pavattatīti—gambhīrapaññā.	21	
PA_ps_3.1:21.14	Gambhīresu vimuttikkhandhesu ñāṇaṁ pavattatīti—gambhīrapaññā.	21	
PA_ps_3.1:21.15	Gambhīresu vimuttiñāṇadassanakkhandhesu ñāṇaṁ pavattatīti—gambhīrapaññā.	21	
PA_ps_3.1:21.16	Gambhīresu ṭhānāṭṭhānesu ñāṇaṁ pavattatīti—gambhīrapaññā.	21	
PA_ps_3.1:21.17	Gambhīrāsu vihārasamāpattīsu ñāṇaṁ pavattatīti—gambhīrapaññā.	21	
PA_ps_3.1:21.18	Gambhīresu ariyasaccesu ñāṇaṁ pavattatīti—gambhīrapaññā.	21	
PA_ps_3.1:21.19	Gambhīresu satipaṭṭhānesu ñāṇaṁ pavattatīti—gambhīrapaññā.	21	
PA_ps_3.1:21.20	Gambhīresu sammappadhānesu ñāṇaṁ pavattatīti—gambhīrapaññā.	21	
PA_ps_3.1:21.21	Gambhīresu iddhipādesu ñāṇaṁ pavattatīti—gambhīrapaññā.	21	
PA_ps_3.1:21.22	Gambhīresu indriyesu ñāṇaṁ pavattatīti—gambhīrapaññā.	21	
PA_ps_3.1:21.23	Gambhīresu balesu ñāṇaṁ pavattatīti—gambhīrapaññā.	21	
PA_ps_3.1:21.24	Gambhīresu bojjhaṅgesu ñāṇaṁ pavattatīti—gambhīrapaññā.	21	
PA_ps_3.1:21.25	Gambhīre ariyamagge ñāṇaṁ pavattatīti—gambhīrapaññā.	21	
PA_ps_3.1:21.26	Gambhīresu sāmaññaphalesu ñāṇaṁ pavattatīti—gambhīrapaññā.	21	
PA_ps_3.1:21.27	Gambhīrāsu abhiññāsu ñāṇaṁ pavattatīti—gambhīrapaññā.	21	
PA_ps_3.1:21.28	Gambhīre paramatthe nibbāne ñāṇaṁ pavattatīti—gambhīrapaññā.	21	
PA_ps_3.1:21.29	Gambhīrapaññatāya saṁvattantīti—	21	
PA_ps_3.1:21.30	ayaṁ gambhīrapaññā.	21	
PA_ps_3.1:22.1	Asāmantapaññatāya saṁvattantīti katamā asāmantapaññā?	22	
PA_ps_3.1:22.2_0	Yassa puggalassa atthavavatthānato atthapaṭisambhidā adhigatā hoti sacchikatā phassitā	22	
PA_ps_3.1:22.2_1	paññāya, dhammavavatthānato dhammapaṭisambhidā adhigatā hoti sacchikatā phassitā	22	
PA_ps_3.1:22.2_2	paññāya, niruttivavatthānato niruttipaṭisambhidā adhigatā hoti sacchikatā phassitā	22	
PA_ps_3.1:22.2_3	paññāya, paṭibhānavavatthānato paṭibhānapaṭisambhidā adhigatā hoti sacchikatā phassitā	22	
PA_ps_3.1:22.2_4	paññāya, tassa atthe ca dhamme ca niruttiyā ca paṭibhāne ca na añño koci sakkoti abhisambhavituṁ.	22	
PA_ps_3.1:22.3	Anabhisambhavanīyo ca so aññehīti—	22	
PA_ps_3.1:22.4	asāmantapañño.	22	
PA_ps_3.1:23.1	Puthujjanakalyāṇakassa paññā aṭṭhamakassa paññāya dūre vidūre suvidūre na santike na sāmantā.	23	
PA_ps_3.1:23.2	Puthujjanakalyāṇakaṁ upādāya aṭṭhamako asāmantapañño.	23	
PA_ps_3.1:23.3	Aṭṭhamakassa paññā sotāpannassa paññāya dūre vidūre suvidūre na santike na sāmantā.	23	
PA_ps_3.1:23.4	Aṭṭhamakaṁ upādāya sotāpanno asāmantapañño.	23	
PA_ps_3.1:23.5	Sotāpannassa paññā sakadāgāmissa paññāya dūre vidūre suvidūre na santike na sāmantā.	23	
PA_ps_3.1:23.6	Sotāpannaṁ upādāya sakadāgāmī asāmantapañño.	23	
PA_ps_3.1:23.7	Sakadāgāmissa paññā anāgāmissa paññāya dūre vidūre suvidūre na santike na sāmantā.	23	
PA_ps_3.1:23.8	Sakadāgāmiṁ upādāya anāgāmī asāmantapañño.	23	
PA_ps_3.1:23.9	Anāgāmissa paññā arahato paññāya dūre vidūre suvidūre na santike na sāmantā.	23	
PA_ps_3.1:23.10	Anāgāmiṁ upādāya arahā asāmantapañño.	23	
PA_ps_3.1:23.11	Arahato paññā paccekasambuddhassa paññāya dūre vidūre suvidūre na santike na sāmantā.	23	
PA_ps_3.1:23.12	Arahantaṁ upādāya paccekabuddho asāmantapañño.	23	
PA_ps_3.1:23.13	Paccekabuddhañca sadevakañca lokaṁ upādāya tathāgato arahaṁ sammāsambuddho aggo asāmantapañño.	23	
PA_ps_3.1:24.1_0	Paññāpabhedakusalo pabhinnañāṇo adhigatappaṭisambhido catuvesārajjappatto dasabaladhārī	24	
PA_ps_3.1:24.1_1	purisāsabho purisasīho purisanāgo purisājañño purisadhorayho anantañāṇo anantatejo	24	
PA_ps_3.1:24.1_2	anantayaso aḍḍho mahaddhano dhanavā netā vinetā anunetā paññāpetā nijjhāpetā pekkhetā pasādetā.	24	
PA_ps_3.1:24.2_0	“So hi bhagavā anuppannassa maggassa uppādetā, asañjātassa maggassa sañjanetā, anakkhātassa	24	
PA_ps_3.1:24.2_1	maggassa akkhātā, maggaññū maggavidū maggakovido maggānugāmī ca panassa etarahi sāvakā	24	
PA_ps_3.1:24.2_2	viharanti pacchā samannāgatā”.	24	
PA_ps_3.1:25.1	“So hi bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.	25	
PA_ps_3.1:25.2	Natthi tassa bhagavato aññātaṁ adiṭṭhaṁ aviditaṁ asacchikataṁ aphassitaṁ paññāya.	25	
PA_ps_3.1:25.3	Atītaṁ anāgataṁ paccuppannaṁ upādāya sabbe dhammā sabbākārena buddhassa bhagavato ñāṇamukhe āpāthaṁ āgacchanti.	25	
PA_ps_3.1:25.4	Yaṁ kiñci neyyaṁ nāma atthi taṁ sabbaṁ jānitabbaṁ.	25	
PA_ps_3.1:25.5_0	Attattho vā parattho vā ubhayattho vā diṭṭhadhammiko vā attho samparāyiko vā attho	25	
PA_ps_3.1:25.5_1	uttāno vā attho gambhīro vā attho gūḷho vā attho paṭicchanno vā attho neyyo vā attho	25	
PA_ps_3.1:25.5_2	nīto vā attho anavajjo vā attho nikkileso vā attho vodāno vā attho paramattho vā	25	
PA_ps_3.1:25.5_3	attho, sabbaṁ taṁ antobuddhañāṇe parivattati.	25	
PA_ps_3.1:26.1	Sabbaṁ kāyakammaṁ buddhassa bhagavato ñāṇānuparivatti.	26	
PA_ps_3.1:26.2	Sabbaṁ vacīkammaṁ buddhassa bhagavato ñāṇānuparivatti.	26	
PA_ps_3.1:26.3	Sabbaṁ manokammaṁ buddhassa bhagavato ñāṇānuparivatti.	26	
PA_ps_3.1:26.4	Atīte buddhassa bhagavato appaṭihataṁ ñāṇaṁ.	26	
PA_ps_3.1:26.5	Anāgate buddhassa bhagavato appaṭihataṁ ñāṇaṁ.	26	
PA_ps_3.1:26.6	Paccuppanne buddhassa bhagavato appaṭihataṁ ñāṇaṁ.	26	
PA_ps_3.1:26.7	Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ.	26	
PA_ps_3.1:26.8	Neyyapariyantikaṁ ñāṇaṁ, ñāṇapariyantikaṁ neyyaṁ.	26	
PA_ps_3.1:26.9	Neyyaṁ atikkamitvā ñāṇaṁ nappavattati.	26	
PA_ps_3.1:26.10	Ñāṇaṁ atikkamitvā neyyapatho natthi.	26	
PA_ps_3.1:26.11	Aññamaññapariyantaṭṭhāyino te dhammā.	26	
PA_ps_3.1:26.12	Yathā dvinnaṁ samuggapaṭalānaṁ sammā phusitānaṁ heṭṭhimaṁ samuggapaṭalaṁ uparimaṁ nātivattati, uparimaṁ samuggapaṭalaṁ heṭṭhimaṁ nātivattati, aññamaññapariyantaṭṭhāyino;	26	
PA_ps_3.1:26.13	evameva buddhassa bhagavato neyyañca ñāṇañca aññamaññapariyantaṭṭhāyino.	26	
PA_ps_3.1:26.14	Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ.	26	
PA_ps_3.1:26.15	Neyyapariyantikaṁ ñāṇaṁ, ñāṇapariyantikaṁ neyyaṁ.	26	
PA_ps_3.1:26.16	Neyyaṁ atikkamitvā ñāṇaṁ nappavattati.	26	
PA_ps_3.1:26.17	Ñāṇaṁ atikkamitvā neyyapatho natthi.	26	
PA_ps_3.1:26.18	Aññamaññapariyantaṭṭhāyino te dhammā.	26	
PA_ps_3.1:26.19	Sabbadhammesu buddhassa bhagavato ñāṇaṁ pavattati.	26	
PA_ps_3.1:27.1	Sabbe dhammā buddhassa bhagavato āvajjanappaṭibaddhā ākaṅkhappaṭibaddhā manasikārappaṭibaddhā cittuppādappaṭibaddhā.	27	
PA_ps_3.1:27.2	Sabbasattesu buddhassa bhagavato ñāṇaṁ pavattati.	27	
PA_ps_3.1:27.3	Sabbesaṁ sattānaṁ buddho āsayaṁ jānāti, anusayaṁ jānāti, caritaṁ jānāti, adhimuttiṁ jānāti.	27	
PA_ps_3.1:27.4	Apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye bhabbābhabbe satte pajānāti.	27	
PA_ps_3.1:27.5	Sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati.	27	
PA_ps_3.1:28.1_0	Yathā ye keci macchakacchapā, antamaso timitimiṅgalaṁ upādāya, antomahāsamudde parivattanti,	28	
PA_ps_3.1:28.1_1	evamevaṁ sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati.	28	
PA_ps_3.1:28.2	Yathā ye keci pakkhino, antamaso garuḷaṁ venateyyaṁ upādāya, ākāsassa padese parivattanti;	28	
PA_ps_3.1:28.3	evameva yepi te sāriputtasamā paññāya tepi buddhañāṇassa padese parivattanti.	28	
PA_ps_3.1:28.4	Buddhañāṇaṁ devamanussānaṁ paññaṁ pharitvā atighaṁsitvā tiṭṭhati.	28	
PA_ps_3.1:29.1_0	Yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā	29	
PA_ps_3.1:29.1_1	vālavedhirūpā vobhindantā maññe caranti paññāgatena diṭṭhigatāni, te pañhaṁ abhisaṅkharitvā	29	
PA_ps_3.1:29.1_2	abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni ca.	29	
PA_ps_3.1:29.2	Kathitā visajjitā ca te pañhā bhagavatā honti niddiṭṭhakāraṇā.	29	
PA_ps_3.1:29.3	Upakkhittakā ca te bhagavato sampajjanti.	29	
PA_ps_3.1:29.4	Atha kho bhagavā tattha atirocati yadidaṁ paññāyā”ti.	29	
PA_ps_3.1:29.5	Aggo asāmantapañño, asāmantapaññatāya saṁvattantīti—	29	
PA_ps_3.1:29.6	ayaṁ asāmantapaññā.	29	
PA_ps_3.1:30.1	Bhūripaññatāya saṁvattantīti katamā bhūripaññā?	30	
PA_ps_3.1:30.2	Rāgaṁ abhibhuyyatīti—bhūripaññā.	30	
PA_ps_3.1:30.3	Abhibhavitāti—bhūripaññā.	30	
PA_ps_3.1:30.4	Dosaṁ abhibhuyyatīti—bhūripaññā.	30	
PA_ps_3.1:30.5	Abhibhavitāti—bhūripaññā.	30	
PA_ps_3.1:30.6	Mohaṁ abhibhuyyatīti—bhūripaññā.	30	
PA_ps_3.1:30.7	Abhibhavitāti—bhūripaññā.	30	
PA_ps_3.1:30.8	Kodhaṁ …pe…	30	
PA_ps_3.1:30.9	upanāhaṁ …	30	
PA_ps_3.1:30.10	makkhaṁ …	30	
PA_ps_3.1:30.11	paḷāsaṁ …	30	
PA_ps_3.1:30.12	issaṁ …	30	
PA_ps_3.1:30.13	macchariyaṁ …	30	
PA_ps_3.1:30.14	māyaṁ …	30	
PA_ps_3.1:30.15	sāṭheyyaṁ …	30	
PA_ps_3.1:30.16	thambhaṁ …	30	
PA_ps_3.1:30.17	sārambhaṁ …	30	
PA_ps_3.1:30.18	mānaṁ …	30	
PA_ps_3.1:30.19	atimānaṁ …	30	
PA_ps_3.1:30.20	madaṁ …	30	
PA_ps_3.1:30.21	pamādaṁ …	30	
PA_ps_3.1:30.22	sabbe kilese …	30	
PA_ps_3.1:30.23	sabbe duccarite …	30	
PA_ps_3.1:30.24	sabbe abhisaṅkhāre …pe…	30	
PA_ps_3.1:30.25	sabbe bhavagāmikamme abhibhuyyatīti—bhūripaññā.	30	
PA_ps_3.1:30.26	Abhibhavitāti—bhūripaññā.	30	
PA_ps_3.1:30.27	Rāgo ari taṁ ariṁ maddanipaññāti—bhūripaññā.	30	
PA_ps_3.1:30.28	Doso ari taṁ ariṁ maddanipaññāti—bhūripaññā.	30	
PA_ps_3.1:30.29	Moho ari taṁ ariṁ maddanipaññāti—bhūripaññā.	30	
PA_ps_3.1:30.30	Kodho …pe…	30	
PA_ps_3.1:30.31	upanāho …	30	
PA_ps_3.1:30.32	makkho …	30	
PA_ps_3.1:30.33	paḷāso …	30	
PA_ps_3.1:30.34	issā …	30	
PA_ps_3.1:30.35	macchariyaṁ …	30	
PA_ps_3.1:30.36	māyā …	30	
PA_ps_3.1:30.37	sāṭheyyaṁ …	30	
PA_ps_3.1:30.38	thambho …	30	
PA_ps_3.1:30.39	sārambho …	30	
PA_ps_3.1:30.40	māno …	30	
PA_ps_3.1:30.41	atimāno …	30	
PA_ps_3.1:30.42	mado …	30	
PA_ps_3.1:30.43	pamādo …	30	
PA_ps_3.1:30.44	sabbe kilesā …	30	
PA_ps_3.1:30.45	sabbe duccaritā …	30	
PA_ps_3.1:30.46	sabbe abhisaṅkhārā …pe…	30	
PA_ps_3.1:30.47	sabbe bhavagāmikammā ari taṁ ariṁ maddanipaññāti—bhūripaññā.	30	
PA_ps_3.1:30.48	Bhūri vuccati pathavī.	30	
PA_ps_3.1:30.49	Tāya pathavisamāya vitthatāya vipulāya paññāya samannāgatoti—bhūripaññā.	30	
PA_ps_3.1:30.50	Api ca paññāya metaṁ adhivacanaṁ.	30	
PA_ps_3.1:30.51	Bhūri medhā pariṇāyikāti—bhūripaññā.	30	
PA_ps_3.1:30.52	Bhūripaññatāya saṁvattantīti—	30	
PA_ps_3.1:30.53	ayaṁ bhūripaññā.	30	
PA_ps_3.1:31.1	Paññābāhullāya saṁvattantīti katamaṁ paññābāhullaṁ?	31	
PA_ps_3.1:31.2_0	Idhekacco paññāgaruko hoti paññācarito paññāsayo paññādhimutto paññādhajo paññāketu	31	
PA_ps_3.1:31.2_1	paññādhipateyyo vicayabahulo pavicayabahulo okkhāyanabahulo samokkhāyanabahulo sampekkhāyanadhammo	31	
PA_ps_3.1:31.2_2	vibhūtavihārī taccarito taggaruko tabbahulo tanninno tappoṇo tappabbhāro tadadhimutto tadadhipateyyo.	31	
PA_ps_3.1:31.3	Yathā gaṇagaruko vuccati “gaṇabāhuliko”ti, cīvaragaruko vuccati “cīvarabāhuliko”ti, pattagaruko vuccati “pattabāhuliko”ti, senāsanagaruko vuccati “senāsanabāhuliko”ti;	31	
PA_ps_3.1:31.4_0	evamevaṁ idhekacco paññāgaruko hoti paññācarito paññāsayo paññādhimutto paññādhajo	31	
PA_ps_3.1:31.4_1	paññāketu paññādhipateyyo vicayabahulo pavicayabahulo okkhāyanabahulo samokkhāyanabahulo	31	
PA_ps_3.1:31.4_2	sampekkhāyanadhammo vibhūtavihārī taccarito taggaruko tabbahulo tanninno tappoṇo	31	
PA_ps_3.1:31.4_3	tappabbhāro tadadhimutto tadadhipateyyo.	31	
PA_ps_3.1:31.5	Paññābāhullāya saṁvattantīti—	31	
PA_ps_3.1:31.6	idaṁ paññābāhullaṁ.	31	
PA_ps_3.1:32.1	Sīghapaññatāya saṁvattantīti katamā sīghapaññā?	32	
PA_ps_3.1:32.2	Sīghaṁ sīghaṁ sīlāni paripūretīti—sīghapaññā.	32	
PA_ps_3.1:32.3	Sīghaṁ sīghaṁ indriyasaṁvaraṁ paripūretīti—sīghapaññā.	32	
PA_ps_3.1:32.4	Sīghaṁ sīghaṁ bhojane mattaññutaṁ paripūretīti—sīghapaññā.	32	
PA_ps_3.1:32.5	Sīghaṁ sīghaṁ jāgariyānuyogaṁ paripūretīti—sīghapaññā.	32	
PA_ps_3.1:32.6	Sīghaṁ sīghaṁ sīlakkhandhaṁ paripūretīti—sīghapaññā.	32	
PA_ps_3.1:32.7	Sīghaṁ sīghaṁ samādhikkhandhaṁ paripūretīti—sīghapaññā.	32	
PA_ps_3.1:32.8	Sīghaṁ sīghaṁ paññākkhandhaṁ paripūretīti—sīghapaññā.	32	
PA_ps_3.1:32.9	Sīghaṁ sīghaṁ vimuttikkhandhaṁ paripūretīti—sīghapaññā.	32	
PA_ps_3.1:32.10	Sīghaṁ sīghaṁ vimuttiñāṇadassanakkhandhaṁ paripūretīti—sīghapaññā.	32	
PA_ps_3.1:32.11	Sīghaṁ sīghaṁ ṭhānāṭṭhānāni paṭivijjhatīti—sīghapaññā.	32	
PA_ps_3.1:32.12	Sīghaṁ sīghaṁ vihārasamāpattiyo paripūretīti—sīghapaññā.	32	
PA_ps_3.1:32.13	Sīghaṁ sīghaṁ ariyasaccāni paṭivijjhatīti—sīghapaññā.	32	
PA_ps_3.1:32.14	Sīghaṁ sīghaṁ satipaṭṭhāne bhāvetīti—sīghapaññā.	32	
PA_ps_3.1:32.15	Sīghaṁ sīghaṁ sammappadhāne bhāvetīti—sīghapaññā.	32	
PA_ps_3.1:32.16	Sīghaṁ sīghaṁ iddhipāde bhāvetīti—sīghapaññā.	32	
PA_ps_3.1:32.17	Sīghaṁ sīghaṁ indriyāni bhāvetīti—sīghapaññā.	32	
PA_ps_3.1:32.18	Sīghaṁ sīghaṁ balāni bhāvetīti—sīghapaññā.	32	
PA_ps_3.1:32.19	Sīghaṁ sīghaṁ bojjhaṅge bhāvetīti—sīghapaññā.	32	
PA_ps_3.1:32.20	Sīghaṁ sīghaṁ ariyamaggaṁ bhāvetīti—sīghapaññā.	32	
PA_ps_3.1:32.21	Sīghaṁ sīghaṁ sāmaññaphalāni sacchikarotīti—sīghapaññā.	32	
PA_ps_3.1:32.22	Sīghaṁ sīghaṁ abhiññāyo paṭivijjhatīti—sīghapaññā.	32	
PA_ps_3.1:32.23	Sīghaṁ sīghaṁ paramatthaṁ nibbānaṁ sacchikarotīti—sīghapaññā.	32	
PA_ps_3.1:32.24	Sīghapaññatāya saṁvattantīti—	32	
PA_ps_3.1:32.25	ayaṁ sīghapaññā.	32	
PA_ps_3.1:33.1	Lahupaññatāya saṁvattantīti katamā lahupaññā?	33	
PA_ps_3.1:33.2	Lahuṁ lahuṁ sīlāni paripūretīti—lahupaññā.	33	
PA_ps_3.1:33.3	Lahuṁ lahuṁ indriyasaṁvaraṁ paripūretīti—lahupaññā.	33	
PA_ps_3.1:33.4	Lahuṁ lahuṁ bhojane mattaññutaṁ paripūretīti—lahupaññā.	33	
PA_ps_3.1:33.5	Lahuṁ lahuṁ jāgariyānuyogaṁ paripūretīti—lahupaññā.	33	
PA_ps_3.1:33.6	Lahuṁ lahuṁ sīlakkhandhaṁ …pe…	33	
PA_ps_3.1:33.7	samādhikkhandhaṁ …	33	
PA_ps_3.1:33.8	paññākkhandhaṁ …	33	
PA_ps_3.1:33.9	vimuttikkhandhaṁ …	33	
PA_ps_3.1:33.10	vimuttiñāṇadassanakkhandhaṁ paripūretīti—lahupaññā.	33	
PA_ps_3.1:33.11	Lahuṁ lahuṁ ṭhānāṭṭhānāni paṭivijjhatīti—lahupaññā.	33	
PA_ps_3.1:33.12	Lahuṁ lahuṁ vihārasamāpattiyo paripūretīti—lahupaññā.	33	
PA_ps_3.1:33.13	Lahuṁ lahuṁ ariyasaccāni paṭivijjhatīti—lahupaññā.	33	
PA_ps_3.1:33.14	Lahuṁ lahuṁ satipaṭṭhāne bhāvetīti—lahupaññā.	33	
PA_ps_3.1:33.15	Lahuṁ lahuṁ sammappadhāne bhāvetīti—lahupaññā.	33	
PA_ps_3.1:33.16	Lahuṁ lahuṁ iddhipāde bhāvetīti—lahupaññā.	33	
PA_ps_3.1:33.17	Lahuṁ lahuṁ indriyāni bhāvetīti—lahupaññā.	33	
PA_ps_3.1:33.18	Lahuṁ lahuṁ balāni bhāvetīti—lahupaññā.	33	
PA_ps_3.1:33.19	Lahuṁ lahuṁ bojjhaṅge bhāvetīti—lahupaññā.	33	
PA_ps_3.1:33.20	Lahuṁ lahuṁ ariyamaggaṁ bhāvetīti—lahupaññā.	33	
PA_ps_3.1:33.21	Lahuṁ lahuṁ sāmaññaphalāni sacchikarotīti—lahupaññā.	33	
PA_ps_3.1:33.22	Lahuṁ lahuṁ abhiññāyo paṭivijjhatīti—lahupaññā.	33	
PA_ps_3.1:33.23	Lahuṁ lahuṁ paramatthaṁ nibbānaṁ sacchikarotīti—lahupaññā.	33	
PA_ps_3.1:33.24	Lahupaññatāya saṁvattantīti—	33	
PA_ps_3.1:33.25	ayaṁ lahupaññā.	33	
PA_ps_3.1:34.1	Hāsapaññatāya saṁvattantīti katamā hāsapaññā?	34	
PA_ps_3.1:34.2	Idhekacco hāsabahulo vedabahulo tuṭṭhibahulo pāmojjabahulo sīlāni paripūretīti—hāsapaññā.	34	
PA_ps_3.1:34.3	Hāsabahulo vedabahulo tuṭṭhibahulo pāmojjabahulo indriyasaṁvaraṁ paripūretīti—hāsapaññā.	34	
PA_ps_3.1:34.4	Hāsabahulo vedabahulo tuṭṭhibahulo pāmojjabahulo bhojane mattaññutaṁ paripūretīti—hāsapaññā.	34	
PA_ps_3.1:34.5	Hāsabahulo vedabahulo tuṭṭhibahulo pāmojjabahulo jāgariyānuyogaṁ paripūretīti—hāsapaññā.	34	
PA_ps_3.1:34.6	Hāsabahulo vedabahulo tuṭṭhibahulo pāmojjabahulo sīlakkhandhaṁ …pe…	34	
PA_ps_3.1:34.7	samādhikkhandhaṁ …	34	
PA_ps_3.1:34.8	paññākkhandhaṁ …	34	
PA_ps_3.1:34.9	vimuttikkhandhaṁ …	34	
PA_ps_3.1:34.10	vimuttiñāṇadassanakkhandhaṁ paripūretīti …pe…	34	
PA_ps_3.1:34.11	ṭhānāṭṭhānāni paṭivijjhatīti …	34	
PA_ps_3.1:34.12	vihārasamāpattiyo paripūretīti …	34	
PA_ps_3.1:34.13	ariyasaccāni paṭivijjhatīti …	34	
PA_ps_3.1:34.14	satipaṭṭhāne bhāvetīti …	34	
PA_ps_3.1:34.15	sammappadhāne bhāvetīti …	34	
PA_ps_3.1:34.16	iddhipāde bhāvetīti …	34	
PA_ps_3.1:34.17	indriyāni bhāvetīti …	34	
PA_ps_3.1:34.18	balāni bhāvetīti …	34	
PA_ps_3.1:34.19	bojjhaṅge bhāvetīti …	34	
PA_ps_3.1:34.20	ariyamaggaṁ bhāvetīti …pe…	34	
PA_ps_3.1:34.21	sāmaññaphalāni sacchikarotīti—hāsapaññā.	34	
PA_ps_3.1:34.22	Hāsabahulo vedabahulo tuṭṭhibahulo pāmojjabahulo abhiññāyo paṭivijjhatīti—hāsapaññā.	34	
PA_ps_3.1:34.23	Hāsabahulo vedabahulo tuṭṭhibahulo pāmojjabahulo paramatthaṁ nibbānaṁ sacchikarotīti—hāsapaññā.	34	
PA_ps_3.1:34.24	Hāsapaññatāya saṁvattantīti—	34	
PA_ps_3.1:34.25	ayaṁ hāsapaññā.	34	
PA_ps_3.1:35.1	Javanapaññatāya saṁvattantīti katamā javanapaññā?	35	
PA_ps_3.1:35.2_0	Yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ	35	
PA_ps_3.1:35.2_1	vā hīnaṁ vā paṇītaṁ vā yaṁ dūre santike vā, sabbaṁ rūpaṁ aniccato khippaṁ javatīti—javanapaññā.	35	
PA_ps_3.1:35.3	Dukkhato khippaṁ javatīti—javanapaññā.	35	
PA_ps_3.1:35.4	Anattato khippaṁ javatīti—javanapaññā.	35	
PA_ps_3.1:35.5	Yā kāci vedanā …pe…	35	
PA_ps_3.1:35.6	yā kāci saññā …	35	
PA_ps_3.1:35.7	ye keci saṅkhārā …	35	
PA_ps_3.1:35.8_0	yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ	35	
PA_ps_3.1:35.8_1	vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ aniccato khippaṁ javatīti—javanapaññā.	35	
PA_ps_3.1:35.9	Dukkhato khippaṁ javatīti—javanapaññā.	35	
PA_ps_3.1:35.10	Anattato khippaṁ javatīti—javanapaññā.	35	
PA_ps_3.1:35.11	Cakkhu …pe…	35	
PA_ps_3.1:35.12	jarāmaraṇaṁ atītānāgatapaccuppannaṁ aniccato khippaṁ javatīti—javanapaññā.	35	
PA_ps_3.1:35.13	Dukkhato khippaṁ javatīti—javanapaññā.	35	
PA_ps_3.1:35.14	Anattato khippaṁ javatīti—javanapaññā.	35	
PA_ps_3.1:36.1_0	Rūpaṁ atītānāgatapaccuppannaṁ aniccaṁ khayaṭṭhena dukkhaṁ bhayaṭṭhena anattā asārakaṭṭhenāti	36	
PA_ps_3.1:36.1_1	tulayitvā tīrayitvā vibhāvayitvā vibhūtaṁ katvā rūpanirodhe nibbāne khippaṁ javatīti—javanapaññā.	36	
PA_ps_3.1:36.2	Vedanā …pe…	36	
PA_ps_3.1:36.3	saññā …	36	
PA_ps_3.1:36.4	saṅkhārā …	36	
PA_ps_3.1:36.5	viññāṇaṁ …	36	
PA_ps_3.1:36.6	cakkhu …pe…	36	
PA_ps_3.1:36.7_0	jarāmaraṇaṁ atītānāgatapaccuppannaṁ aniccaṁ khayaṭṭhena dukkhaṁ bhayaṭṭhena anattā	36	
PA_ps_3.1:36.7_1	asārakaṭṭhenāti tulayitvā tīrayitvā vibhāvayitvā vibhūtaṁ katvā jarāmaraṇanirodhe	36	
PA_ps_3.1:36.7_2	nibbāne khippaṁ javatīti—javanapaññā.	36	
PA_ps_3.1:37.1_0	Rūpaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ	37	
PA_ps_3.1:37.1_1	virāgadhammaṁ nirodhadhammanti tulayitvā tīrayitvā vibhāvayitvā vibhūtaṁ katvā rūpanirodhe	37	
PA_ps_3.1:37.1_2	nibbāne khippaṁ javatīti—javanapaññā.	37	
PA_ps_3.1:37.2	Vedanā …pe…	37	
PA_ps_3.1:37.3	saññā …	37	
PA_ps_3.1:37.4	saṅkhārā …	37	
PA_ps_3.1:37.5	viññāṇaṁ …	37	
PA_ps_3.1:37.6	cakkhu …pe…	37	
PA_ps_3.1:37.7_0	jarāmaraṇaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ	37	
PA_ps_3.1:37.7_1	vayadhammaṁ virāgadhammaṁ nirodhadhammanti tulayitvā tīrayitvā vibhāvayitvā vibhūtaṁ	37	
PA_ps_3.1:37.7_2	katvā jarāmaraṇanirodhe nibbāne khippaṁ javatīti—javanapaññā.	37	
PA_ps_3.1:37.8	Javanapaññatāya saṁvattantīti—	37	
PA_ps_3.1:37.9	ayaṁ javanapaññā.	37	
PA_ps_3.1:38.1	Tikkhapaññatāya saṁvattantīti katamā tikkhapaññā?	38	
PA_ps_3.1:38.2	Khippaṁ kilese chindatīti—tikkhapaññā.	38	
PA_ps_3.1:38.3	Uppannaṁ kāmavitakkaṁ nādhivāseti pajahati vinodeti byantīkaroti anabhāvaṁ gametīti—tikkhapaññā.	38	
PA_ps_3.1:38.4	Uppannaṁ byāpādavitakkaṁ nādhivāseti pajahati vinodeti byantīkaroti anabhāvaṁ gametīti—tikkhapaññā.	38	
PA_ps_3.1:38.5	Uppannaṁ vihiṁsāvitakkaṁ nādhivāseti …pe…	38	
PA_ps_3.1:38.6	uppannuppanne pāpake akusale dhamme nādhivāseti pajahati vinodeti byantīkaroti anabhāvaṁ gametīti—tikkhapaññā.	38	
PA_ps_3.1:38.7	Uppannaṁ rāgaṁ nādhivāseti pajahati vinodeti byantīkaroti anabhāvaṁ gametīti—tikkhapaññā.	38	
PA_ps_3.1:38.8	Uppannaṁ dosaṁ …pe…	38	
PA_ps_3.1:38.9	uppannaṁ mohaṁ …	38	
PA_ps_3.1:38.10	uppannaṁ kodhaṁ …	38	
PA_ps_3.1:38.11	uppannaṁ upanāhaṁ …	38	
PA_ps_3.1:38.12	makkhaṁ …	38	
PA_ps_3.1:38.13	paḷāsaṁ …	38	
PA_ps_3.1:38.14	issaṁ …	38	
PA_ps_3.1:38.15	macchariyaṁ …	38	
PA_ps_3.1:38.16	māyaṁ …	38	
PA_ps_3.1:38.17	sāṭheyyaṁ …	38	
PA_ps_3.1:38.18	thambhaṁ …	38	
PA_ps_3.1:38.19	sārambhaṁ …	38	
PA_ps_3.1:38.20	mānaṁ …	38	
PA_ps_3.1:38.21	atimānaṁ …	38	
PA_ps_3.1:38.22	madaṁ …	38	
PA_ps_3.1:38.23	pamādaṁ …	38	
PA_ps_3.1:38.24	sabbe kilese …	38	
PA_ps_3.1:38.25	sabbe duccarite …	38	
PA_ps_3.1:38.26	sabbe abhisaṅkhāre …pe…	38	
PA_ps_3.1:38.27	sabbe bhavagāmikamme nādhivāseti pajahati vinodeti byantīkaroti anabhāvaṁ gametīti—tikkhapaññā.	38	
PA_ps_3.1:38.28	Ekasmiṁ āsane cattāro ca ariyamaggā cattāri ca sāmaññaphalāni catasso paṭisambhidāyo cha abhiññāyo adhigatā honti sacchikatā phassitā paññāyāti—tikkhapaññā.	38	
PA_ps_3.1:38.29	Tikkhapaññatāya saṁvattantīti—	38	
PA_ps_3.1:38.30	ayaṁ tikkhapaññā.	38	
PA_ps_3.1:39.1	Nibbedhikapaññatāya saṁvattantīti katamā nibbedhikapaññā?	39	
PA_ps_3.1:39.2	Idhekacco sabbasaṅkhāresu ubbegabahulo hoti uttāsabahulo ukkaṇṭhanabahulo aratibahulo anabhiratibahulo.	39	
PA_ps_3.1:39.3	Bahimukho na ramati sabbasaṅkhāresu.	39	
PA_ps_3.1:39.4	Anibbiddhapubbaṁ appadālitapubbaṁ lobhakkhandhaṁ nibbijjhati padāletīti—nibbedhikapaññā.	39	
PA_ps_3.1:39.5	Anibbiddhapubbaṁ appadālitapubbaṁ dosakkhandhaṁ nibbijjhati padāletīti—nibbedhikapaññā.	39	
PA_ps_3.1:39.6	Anibbiddhapubbaṁ appadālitapubbaṁ mohakkhandhaṁ nibbijjhati padāletīti—nibbedhikapaññā.	39	
PA_ps_3.1:39.7	Anibbiddhapubbaṁ appadālitapubbaṁ kodhaṁ …pe…	39	
PA_ps_3.1:39.8	upanāhaṁ …	39	
PA_ps_3.1:39.9	makkhaṁ …	39	
PA_ps_3.1:39.10	paḷāsaṁ …	39	
PA_ps_3.1:39.11	issaṁ …	39	
PA_ps_3.1:39.12	macchariyaṁ …	39	
PA_ps_3.1:39.13	māyaṁ …	39	
PA_ps_3.1:39.14	sāṭheyyaṁ …	39	
PA_ps_3.1:39.15	thambhaṁ …	39	
PA_ps_3.1:39.16	sārambhaṁ …	39	
PA_ps_3.1:39.17	mānaṁ …	39	
PA_ps_3.1:39.18	atimānaṁ …	39	
PA_ps_3.1:39.19	madaṁ …	39	
PA_ps_3.1:39.20	pamādaṁ …	39	
PA_ps_3.1:39.21	sabbe kilese …	39	
PA_ps_3.1:39.22	sabbe duccarite …	39	
PA_ps_3.1:39.23	sabbe abhisaṅkhāre …pe…	39	
PA_ps_3.1:39.24	sabbe bhavagāmikamme nibbijjhati padāletīti—nibbedhikapaññā.	39	
PA_ps_3.1:39.25	Nibbedhikapaññatāya saṁvattantīti—	39	
PA_ps_3.1:39.26	ayaṁ nibbedhikapaññā.	39	
PA_ps_3.1:40.1	Imā soḷasa paññāyo.	40	
PA_ps_3.1:40.2	Imāhi soḷasahi paññāhi samannāgato puggalo paṭisambhidappatto.	40	
PA_ps_3.1:41.0	3.1.2. Puggalavisesaniddesa	41	
PA_ps_3.1:41.1	Dve puggalā paṭisambhidappattā—	41	
PA_ps_3.1:41.2	eko pubbayogasampanno, eko na pubbayogasampanno.	41	
PA_ps_3.1:41.3	Yo pubbayogasampanno so tena atireko hoti, adhiko hoti, viseso hoti.	41	
PA_ps_3.1:41.4	Tassa ñāṇaṁ pabhijjati.	41	
PA_ps_3.1:42.1	Dve puggalā paṭisambhidappattā, dvepi pubbayogasampannā—	42	
PA_ps_3.1:42.2	eko bahussuto, eko na bahussuto.	42	
PA_ps_3.1:42.3	Yo bahussuto, so tena atireko hoti, adhiko hoti, viseso hoti.	42	
PA_ps_3.1:42.4	Tassa ñāṇaṁ pabhijjati.	42	
PA_ps_3.1:43.1	Dve puggalā paṭisambhidappattā, dvepi pubbayogasampannā, dvepi bahussutā—	43	
PA_ps_3.1:43.2	eko desanābahulo, eko na desanābahulo.	43	
PA_ps_3.1:43.3	Yo desanābahulo, so tena atireko hoti, adhiko hoti, viseso hoti.	43	
PA_ps_3.1:43.4	Tassa ñāṇaṁ pabhijjati.	43	
PA_ps_3.1:44.1	Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā—	44	
PA_ps_3.1:44.2	eko garūpanissito, eko na garūpanissito.	44	
PA_ps_3.1:44.3	Yo garūpanissito, so tena atireko hoti, adhiko hoti, viseso hoti.	44	
PA_ps_3.1:44.4	Tassa ñāṇaṁ pabhijjati.	44	
PA_ps_3.1:45.1	Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā—	45	
PA_ps_3.1:45.2	eko vihārabahulo, eko na vihārabahulo.	45	
PA_ps_3.1:45.3	Yo vihārabahulo, so tena atireko hoti, adhiko hoti, viseso hoti.	45	
PA_ps_3.1:45.4	Tassa ñāṇaṁ pabhijjati.	45	
PA_ps_3.1:46.1	Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā—	46	
PA_ps_3.1:46.2	eko paccavekkhaṇābahulo, eko na paccavekkhaṇābahulo.	46	
PA_ps_3.1:46.3	Yo paccavekkhaṇābahulo, so tena atireko hoti, adhiko hoti, viseso hoti.	46	
PA_ps_3.1:46.4	Tassa ñāṇaṁ pabhijjati.	46	
PA_ps_3.1:47.1	Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā, dvepi paccavekkhaṇābahulā—	47	
PA_ps_3.1:47.2	eko sekhapaṭisambhidappatto, eko asekhapaṭisambhidappatto.	47	
PA_ps_3.1:47.3	Yo asekhapaṭisambhidappatto, so tena atireko hoti, adhiko hoti, viseso hoti.	47	
PA_ps_3.1:47.4	Tassa ñāṇaṁ pabhijjati.	47	
PA_ps_3.1:48.1_0	Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā,	48	
PA_ps_3.1:48.1_1	dvepi garūpanissitā, dvepi vihārabahulā, dvepi paccavekkhaṇābahulā, dvepi asekhapaṭisambhidappattā—	48	
PA_ps_3.1:48.2	eko sāvakapāramippatto, eko na sāvakapāramippatto.	48	
PA_ps_3.1:48.3	Yo sāvakapāramippatto, so tena atireko hoti, adhiko hoti, viseso hoti.	48	
PA_ps_3.1:48.4	Tassa ñāṇaṁ pabhijjati.	48	
PA_ps_3.1:49.1_0	Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā,	49	
PA_ps_3.1:49.1_1	dvepi garūpanissitā, dvepi vihārabahulā, dvepi paccavekkhaṇābahulā, dvepi asekhapaṭisambhidappattā—	49	
PA_ps_3.1:49.2	eko sāvakapāramippatto, eko paccekasambuddho.	49	
PA_ps_3.1:49.3	Yo paccekasambuddho, so tena atireko hoti, adhiko hoti, viseso hoti.	49	
PA_ps_3.1:49.4	Tassa ñāṇaṁ pabhijjati.	49	
PA_ps_3.1:50.1_0	Paccekabuddhañca sadevakañca lokaṁ upādāya tathāgato arahaṁ sammāsambuddho aggo paṭisambhidappatto	50	
PA_ps_3.1:50.1_1	paññāpabhedakusalo pabhinnañāṇo adhigatapaṭisambhido catuvesārajjappatto dasabaladhārī	50	
PA_ps_3.1:50.1_2	purisāsabho purisasīho …pe…	50	
PA_ps_3.1:50.2_0	yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā	50	
PA_ps_3.1:50.2_1	vālavedhirūpā vobhindantā maññe caranti paññāgatena diṭṭhigatāni, te pañhaṁ abhisaṅkharitvā	50	
PA_ps_3.1:50.2_2	abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni ca.	50	
PA_ps_3.1:50.3	Kathitā visajjitā ca te pañhā bhagavatā honti niddiṭṭhakāraṇā, upakkhittakā ca te bhagavato sampajjanti.	50	
PA_ps_3.1:50.4	Atha kho bhagavā tattha atirocati, yadidaṁ paññāyāti aggo paṭisambhidappattoti.	50	
PA_ps_3.1:50.5	Mahāpaññākathā niṭṭhitā.	50	
