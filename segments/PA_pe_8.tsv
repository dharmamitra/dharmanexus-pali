segmentnr	original	folio	analyzed
PA_pe_8:0.1	Peṭakopadesa	0	
PA_pe_8:0.2	Hārasampātabhūmi	0	
PA_pe_8:1.1	Yāni cattāri jhānāni, tesaṁ jhānānaṁ imāni aṅgāni, tesaṁ aṅgānaṁ samūho assa aṅgā, ayaṁ jhānabhūmi ko visesoti assa viseso.	1	
PA_pe_8:1.2	Ime sambhārā tehi ayaṁ samudāgamo, tassa samudāgamassa ayaṁ upanisā, tāya upanisāya ayaṁ bhāvanā.	1	
PA_pe_8:1.3	Tassā bhāvanāya ayaṁ ādīnavo.	1	
PA_pe_8:1.4	Tena ayaṁ parihāni.	1	
PA_pe_8:1.5	Kassa parihānīti tadupagajjhāyino.	1	
PA_pe_8:1.6	Taṁ yathā bhaṇitaṁ paccavekkhanto ayaṁ viseso.	1	
PA_pe_8:1.7_0	Tena visesena ayaṁ assādo, so kassa assādo ajhāniyā jhāyino, tassā ajhāniyā jhāyino,	1	
PA_pe_8:1.7_1	idaṁ kallitā kosalle ṭhitajjhānaṁ anomaddiyataṁ gacchati jhānabalaṁ, jhānabale ṭhitassa	1	
PA_pe_8:1.7_2	ayaṁ pāramippattassa imāni jhānaṅgāni anāvilasaṅkappo paṭhame jhāne jhānaṅgāni bhāvī.	1	
PA_pe_8:1.8	So pīti tadanusārittāva paṭhame jhāne jhānaṅgaṁ tassaṅguno ca dhammā tadabhisannitāya ca.	1	
PA_pe_8:1.9_0	Pīti dutiye jhāne jhānaṅgadhammatā kho pana tathā pavattassa sahagataṁ jhānaṅgadhammaṁ	1	
PA_pe_8:1.9_1	sasukhatāya ajjhattaṁ sampasādo dutiye jhāne jhānaṅgaṁ manosampasādanatāya tadabhisannitāya ca.	1	
PA_pe_8:1.10_0	Pīti dutiye jhāne jhānaṅgaṁ ajjhattaṁ sampasādanaṁ samādhitā pīti dutiye jhāne jhānaṅgaṁ,	1	
PA_pe_8:1.10_1	cetaso ekodibhāvo dutiye jhāne jhānaṅgaṁ, upekkhā phassatā tatiye jhāne jhānaṅgaṁ,	1	
PA_pe_8:1.10_2	sukhaṁ tassa aṅganti ca.	1	
PA_pe_8:1.11	Cetaso ekodibhāvo catutthe jhāne jhānaṅgaṁ, upekkhā adukkhamasukhā catutthe jhāne jhānaṅgaṁ, abhinisābhūmi upekkhāsatipārisuddhi catutthe jhāne jhānaṅgaṁ.	1	
PA_pe_8:1.12	Satipārisuddhi ca anekajjhānabhūmīsu jhānaṅgasamāyuttā pīti cetaso ekodibhāvo catutthe jhāne jhānaṅgaṁ.	1	
PA_pe_8:2.1	Tattha katamā jhānabhūmi?	2	
PA_pe_8:2.2	Savitakke savicāre vivekā anugatā paṭhame jhāne jhānabhūmi.	2	
PA_pe_8:2.3	Avitakke avicāre ajjhattaṁ sampasādanaṁ janitaṁ pītimanugatā dutiye jhāne jhānabhūmi.	2	
PA_pe_8:2.4	Sukhasātasamohitā sappītikā tatiye jhāne jhānabhūmi.	2	
PA_pe_8:2.5	Tassa sukhadukkhasahagatā abhinīhārasahagatā catutthe jhāne jhānabhūmi.	2	
PA_pe_8:2.6	Appamāṇasahagatā sattārammaṇā paṭhame jhāne jhānabhūmi.	2	
PA_pe_8:2.7	Abhibhūmiāyatanasahagatā rūpasaññīsu dutiye jhāne jhānabhūmi.	2	
PA_pe_8:2.8	Vimokkhasahagatānaṁ vimokkhesu tatiye jhāne jhānabhūmi.	2	
PA_pe_8:2.9	Anupassanāsahagatā kāyasaṅkhārā sammā catutthassa jhānassa bhūmi.	2	
PA_pe_8:3.1	Tattha katame jhānavisesā?	3	
PA_pe_8:3.2	Vivicceva kāmehi vivicca pāpakehi akusalehi dhammehi cittacetasikasahagatā kāmadhātusamatikkamanatāpi, ayaṁ jhānaviseso.	3	
PA_pe_8:3.3	Avitakkā ceva avicārā ca sappītikāya satisahagatāya pītisahagatā saññāmanasikārā samudācaranti.	3	
PA_pe_8:3.4	Ayaṁ jhānaviseso.	3	
PA_pe_8:3.5	Avitakkāya bhūmiyā avicāreyeva sati anugatā upekkhāsahagatā manasikārā samudācaranti.	3	
PA_pe_8:3.6	Tadanudhammatāya ca sati saṇḍahati.	3	
PA_pe_8:3.7	Tañca bhūmiṁ upasampajja viharati, ayaṁ jhānaviseso.	3	
PA_pe_8:3.8	Satipārisuddhisahagatā saññāmanasikārā samudācaranti, tañca bhūmiṁ upasampajja viharati, ayaṁ jhānaviseso.	3	
PA_pe_8:3.9	Viññāṇañcāyatanasahagatāya bhūmiyaṁ ākiñcaññāyatanasahagatā saññāmanasikārā samudācaranti, tañca bhūmiṁ upasampajja viharati, ayaṁ jhānaviseso.	3	
PA_pe_8:4.1	Jhānasambhārā nekkhammavitakko sambhāro kāmavitakkavinodanādhippāyatā.	4	
PA_pe_8:4.2	Abyāpādavitakko sambhāro byāpādavitakkapaṭivinodanādhippāyatā.	4	
PA_pe_8:4.3	Avihiṁsāvitakko sambhāro vihiṁsāvitakkapaṭivinodanādhippāyatā.	4	
PA_pe_8:4.4	Indriyesu guttadvāratā appicchatā sambhāro parisuddhājīvo catunnaṁ samāpattīnaṁ sambhāro akammassa vihāritā.	4	
PA_pe_8:4.5	Maggasambhāro samāpattipajjanatā.	4	
PA_pe_8:4.6	Phalasambhāro jhānanibbattitāya jhānasamudāgamo.	4	
PA_pe_8:4.7	Kusalahetu yaṁ jhānaṁ samudayaṁ gacchanti ko ca na kutoci nekkhammappattā samudāgacchanti.	4	
PA_pe_8:4.8	Ālambanirodhasamādhi santo samudāgacchanti.	4	
PA_pe_8:4.9	Avītikkantā samudāgacchanti.	4	
PA_pe_8:4.10	Sukhindriyaṁ somanassindriyaṁ pahānāya te ca abyāpajjatāya samudāgacchanti.	4	
PA_pe_8:4.11	Taṁ pana sandhāya samudāgacchanti.	4	
PA_pe_8:4.12	Aparidāhanāya samudāgacchanti.	4	
PA_pe_8:4.13	Ayaṁ ñāṇasamudāgamo.	4	
PA_pe_8:5.1	Tattha katamā upanisā?	5	
PA_pe_8:5.2	Kalyāṇamittatā jhānassa upanisā.	5	
PA_pe_8:5.3	Kalyāṇasampavaṅkatā jhānassa upanisā.	5	
PA_pe_8:5.4	Indriyesu guttadvāratā jhānassa upanisā.	5	
PA_pe_8:5.5	Asantuṭṭhitā kusalesu dhammesu jhānassa upanisā.	5	
PA_pe_8:5.6	Saddhammassavanaṁ jhānassa upanisā.	5	
PA_pe_8:5.7	Saṁvejaniye ṭhāne saṁviggassa yoniso padhānaṁ.	5	
PA_pe_8:5.8	Ayaṁ jhānopanisā.	5	
PA_pe_8:6.1	Tattha katamā bhāvanā?	6	
PA_pe_8:6.2	Mettāsevanā abyāpādavitakkabhāvanā.	6	
PA_pe_8:6.3	Karuṇāsevanā avihiṁsāvitakkabhāvanā.	6	
PA_pe_8:6.4	Muditābhāvanā pītisukhasampajaññā kāritā.	6	
PA_pe_8:6.5_0	Upekkhābhāvanā passavatā upekkhābhāvanā apassavatā upekkhā ca ajjhupekkhā ca, asubhasaññābhāvanā	6	
PA_pe_8:6.5_1	dukkhāpaṭipadā dandhābhiññā bhavasandhābhiññā bhavasandhānaṁ, sā chabbidhā bhāvanā	6	
PA_pe_8:6.5_2	bhāvitā bahulīkatā anuṭṭhitā vatthukatā yānīkatā paricitā susamāraddhā.	6	
PA_pe_8:6.6	Ayaṁ bhāvanā.	6	
PA_pe_8:7.1	Evaṁ bhāvayantassa ayaṁ ādīnavo.	7	
PA_pe_8:7.2	Paṭhame jhāne saṅkhārasamannāgato eso dhammo assuto sāsavo.	7	
PA_pe_8:7.3	Sace esa dhammo ayaṁ sīlo āsannapaṭipakkho ca esa dhammo kāmo paticāro pativicāro samāpattīnaṁ ca sabboḷāriko esa dhammo vitakkavicāro ca.	7	
PA_pe_8:7.4	Tattha cittaṁ khobhenti, kāyo cettha kilamati, kāyamhi cettha kilante cittaṁ vihaññati.	7	
PA_pe_8:7.5	Anabhinīhārakkhamova abhiññānaṁ ime ādīnavā paṭhame jhāne.	7	
PA_pe_8:8.1	Dutiye jhāne ime ādīnavā pītipharaṇasahagato ca eso dhammo, na samudācārasseti cittaṁ.	8	
PA_pe_8:8.2	Asodhayaṁ upagamo cesa dhammo upagamiparissayo domanassapaccatthiko cesa dhammo.	8	
PA_pe_8:8.3_0	Tattha tattha yuttīnaṁ pīti parajjato cesa dhammo dukkaraṁ hoti, avattasantāsabhūmiparivajjayanto	8	
PA_pe_8:8.3_1	catūsu dukkhatāsu esa dhammo anuviddhāpanasaddhāya dukkhatāya ca na palibodhadukkhatāya	8	
PA_pe_8:8.3_2	ca abhiññādukkhatāya ca rogadukkhatāya ca, ime ādīnavā dutiye jhāne.	8	
PA_pe_8:9.1	Tattha katame ādīnavā tatiye jhāne?	9	
PA_pe_8:9.2	Upekkhāsukhasahagatāya tattha sātāvīnaṁ pañcannaṁ upekkhāsukhaṁ parivattito esa dhammo tena niccasaññitānañca yaṁ hoti.	9	
PA_pe_8:9.3	Dukkhopaniyaṁ sukhaṁ cittassa saṅkhobhataṁ upādāya sukhadukkhāya gato savati.	9	
PA_pe_8:9.4	Sukhadukkhānukatañca upādāya anabhihārakkhamaṁ cittaṁ hoti.	9	
PA_pe_8:9.5_0	Abhiññāya sacchikiriyāsu sabbepi cete dhammā tīsu jhānasamāpattīsu catūhi ca dukkhatāhi	9	
PA_pe_8:9.5_1	anuviddhānaṁ sā bhayā dukkhatāya palibodhadukkhatāya ca abhiññāya dukkhatāya ca ime	9	
PA_pe_8:9.5_2	ādīnavā tatiye jhāne.	9	
PA_pe_8:10.1	Tattha katame ādīnavā catutthe jhāne?	10	
PA_pe_8:10.2	Ākiñcaññāsamāpattikā te dhammānusamāpattikā etissā ca bhūmiyaṁ sātānaṁ bālaputhujjanānaṁ anekavidhāni diṭṭhigatāni uppajjanti.	10	
PA_pe_8:10.3_0	Oḷārikā sukhumehi ca rūpasaññāhi anuvidhāni etāni jhānāni sadā anudayamettājhānakalānudanukalāya	10	
PA_pe_8:10.3_1	sādhāraṇā, dukkarā ca sabbe cattāro mahāsambhārā samudāgatāni ca etāni jhānāni aññamaññaṁ	10	
PA_pe_8:10.3_2	nissāya samudāgacchanti.	10	
PA_pe_8:10.4	Ettha samudāgatā ca ete dhammā na samattā honti.	10	
PA_pe_8:10.5	Asamuggahitanimittā ca ete dhammā parihāyanti.	10	
PA_pe_8:10.6	Nirujjhanti ca ete dhammā na upādiyanti nirujjhaṅgāni ca, etesaṁ dhammānaṁ jhānāni nimittāni na jhānanimittasaññā vokirati.	10	
PA_pe_8:10.7	Appaṭiladdhapubbā ca jhāyīvasena ca bhavati.	10	
PA_pe_8:10.8	Imehi ādīnavehi ayaṁ jhānaparihāni.	10	
PA_pe_8:11.1	Nirodhasamāpattiyā apaṭisaṅkhāya avasesasaññino ākiñcaññāyatanasahagatā saññāmanasikārā samudācaranti, so nirodhasamāpattito parihāyati.	11	
PA_pe_8:11.2	Āneñjasaññino asaññāyatanaṁ samāpannassa ākiñcaññāyatanasahagatā manasikārā samudācaranti, tañca bhūmiṁ na pajānāti, so tato parihāyati.	11	
PA_pe_8:11.3	Ākiñcaññāyatanaṁ samāpannassa viññāṇañcāyatanasaññā manasikārā samudācaranti, tañca bhūmiṁ na pajānāti, so tato parihāyati.	11	
PA_pe_8:11.4	Viññāṇañcāyatanaṁ samāpannassa rūpasaññāsahagatā.	11	
PA_pe_8:11.5	Vitthārena …pe…	11	
PA_pe_8:11.6	yāva paṭhame jhāne kāmasaññāsahagatā kātabbā.	11	
PA_pe_8:11.7	Sakassa parihāyati, kalaṅkajjhāne kalaṅkaṁ jhāyati, parisamantato jhāyati, bhindanto jhāyati, na sajjhāyati, āyūhanto jhāyati, kiñci ca niparicito jhāyati.	11	
PA_pe_8:11.8_0	Atividhāvanto jhāyati, atimaññanto jhāyati, kāyasaṅkhāre appaṭisambhāre jhāyati,	11	
PA_pe_8:11.8_1	pariyuṭṭhānassa nissaraṇaṁ ajānanto jhāyati, nīvaraṇābhibhūto jhāyati, assāpattimanasikaronto	11	
PA_pe_8:11.8_2	jhānassa assādo kāmarāgapariyuṭṭhānaṁ pahānaṁ jhānassa assādo kāmarāgahetūnaṁ dhammānaṁ	11	
PA_pe_8:11.8_3	udayanti, nirujjhaṅgāni etesaṁ dhammānaṁ jhānāni uparimā sukhupekkhā kāmakammakilesānaṁ	11	
PA_pe_8:11.8_4	pahānaṁ assādo, evaṁ kho puna jhānassa assādo mahāsaṁvāsamappīḷite lokasannivāse	11	
PA_pe_8:11.8_5	asambodhokāsā vigamessamidaṁ jhānappahānā.	11	
PA_pe_8:11.9_0	Ayaṁ palirodhamappalirodhalokasannivāse esanidhamidaṁ jhānaṁ anamataggasaṁsārasamāpannānaṁ	11	
PA_pe_8:11.9_1	sattānaṁ saṁsārappahānanā ānisaṁso, yamidaṁ jhānassa assādo kāyassa ajhāniyajhāyino bhavati.	11	
PA_pe_8:11.10	Ajhāniyajhāniyajhāyīhi aparāmasanto ajhāniyajhāyitaṁ jhāyati, yāni kalaṅkajjhāyino padāni, tāni anudhitāni paṭipakkhe.	11	
PA_pe_8:12.1	Tattha katamaṁ jhānakosallaṁ?	12	
PA_pe_8:12.2_0	Samāpattikosallaṁ jhānakosallaṁ, jhānavisesakosallaṁ jhānakosallaṁ, jhānantarikakosallaṁ	12	
PA_pe_8:12.2_1	jhānakosallaṁ, samāpattivuṭṭhānakosallaṁ jhānakosallaṁ, jhāne sabhāvakosallaṁ jhānakosallaṁ,	12	
PA_pe_8:12.2_2	jhāne ādīnavakosallaṁ jhānakosallaṁ, jhāne nissaraṇakosallaṁ jhānakosallaṁ, jhānaphalena	12	
PA_pe_8:12.2_3	upādāya kosallaṁ, jhānaphalena paṭisaṅkhānaphale aparihānadhammatā nibbattijhāne	12	
PA_pe_8:12.2_4	ca kīḷitāpi visesabhāgiyaṁ jhānaṁ paṭilabbhati.	12	
PA_pe_8:12.3_0	Idaṁ panassāti bhavahāritā ca ārammaṇānimittaggāho anabhinīhārabalaṁ, cittekaggatā	12	
PA_pe_8:12.3_1	nimittāsu gatisahitā samathabalena asaṁsīdanañca jhāne maggaphalaṁ samathaṁ pavatte	12	
PA_pe_8:12.3_2	samādhino upekkhāpalipubbāparanimittāsayo paggāhino satibalaṁ taṁ pavattitānañca	12	
PA_pe_8:12.3_3	vipassanānaṁ samaññābale.	12	
PA_pe_8:12.4	Tattha katamā jhānapāramitā?	12	
PA_pe_8:13.1_0	Supāramitā mettā kāmesu sattā kāmasaṅgasattāti yamhi sutte desanāya vohārena dve	13	
PA_pe_8:13.1_1	saccāni niddiṭṭhāni, dukkhañca samudayo ca, vicayena hārena ye saṁyojanīyesu dhammesu	13	
PA_pe_8:13.1_2	vajjaṁ na passanti, te oghaṁ tarissantīti netaṁ ṭhānaṁ vijjati.	13	
PA_pe_8:13.2	Na tarissantīti atthi esā yutti ca vicayo ca idaṁ nu kissa padaṭṭhānaṁ, kāmesu sattāti pañca kāmaguṇā, taṁ kāmataṇhāya padaṭṭhānaṁ.	13	
PA_pe_8:13.3	Saṁyojane vajjamapassamānāti avijjāya padaṭṭhānaṁ, na hi jātu saṁyojanasaṅgasattā oghaṁ tareyyuṁ vipulaṁ mahantanti upādānassa padaṭṭhānaṁ.	13	
PA_pe_8:13.4	Kāmesu sattāti kāmā dvidhā—	13	
PA_pe_8:13.5	vatthukāmā ca kilesakāmā ca, tattha kilesakāmā kāmataṇhā kāmataṇhāya yuttā bhavanti rūpataṇhā bhavataṇhā lakkhaṇena hārena, saṁyojane vajjamapassamānāti saṁyojanassa.	13	
PA_pe_8:13.6	Yo tattha chandarāgo tassa kiṁ padaṭṭhānaṁ?	13	
PA_pe_8:13.7	Sukhā vedanā dve ca indriyāni—	13	
PA_pe_8:13.8	sukhindriyañca somanassindriyañca.	13	
PA_pe_8:13.9	Iti sukhāya vedanāya gahitāya tayopi vedanā gahitā honti.	13	
PA_pe_8:13.10	Vedanākkhandhe gahite sabbe pañcakkhandhā gahitā honti.	13	
PA_pe_8:13.11	Rūpasaddagandharasaphoṭṭhabbā gahitā, vatthukāmesu gahitesu sabbāni cha bāhirāni āyatanāni gahitāni honti.	13	
PA_pe_8:13.12	Ajjhattikabāhiresu āyatanesu yo sato, ayaṁ vuccate lakkhaṇo hāro, tattha yo oḷārikamhi kilese ajjhāvasito sabbakilesesu yo na tato sukhumataresu na vītarāgo bhavati.	13	
PA_pe_8:13.13	Tattha bāhirasaṁyojanaṁ mamanti ajjhattasaṁyojanaṁ ahanti.	13	
PA_pe_8:13.14	Tattha bhagavato ko adhippāyo?	13	
PA_pe_8:13.15	Ye oghaṁ taritukāmā te saṁyojanīyesu dhammesu ādīnavānupassino viharissantīti ayamettha bhagavato adhippāyo.	13	
PA_pe_8:13.16	Kāmesu sattāti yesu ca sattā yena ca sattā yesañca sattā ayaṁ catubbidho ākāro sabbesaṁ hārabhāgiyo.	13	
PA_pe_8:14.1	Tattha katamāni tīṇi vipallāsāni padaṭṭhānāni ca?	14	
PA_pe_8:14.2	Cittavipallāsassa diṭṭhivipallāsassa saññāvipallāsassa tayo vipallāsā tīṇi akusalamūlāni padaṭṭhānaṁ.	14	
PA_pe_8:14.3	Tīṇi akusalamūlāni hīnappaṇītakāriyakammassa padaṭṭhānaṁ.	14	
PA_pe_8:14.4	Catunnañca upādānānaṁ doso akusalamūlaṁ dissati.	14	
PA_pe_8:14.5	Hīnappaṇītakāriyakammassa padaṭṭhānaṁ.	14	
PA_pe_8:14.6	Yathā mātuyā vā pituno vā aññatarassa vā puna uḷārassa bhikkhuno abhayaṁ deti.	14	
PA_pe_8:14.7	Tattha añño micchā paṭipajjeyya kāyena vā vācāya vā.	14	
PA_pe_8:14.8	Tattha so byāpādamupādāya tesaṁ uḷārānaṁ rakkhāvaraṇaguttiyā anupālayanto yo uḷārānaṁ abhayaṁ deti.	14	
PA_pe_8:14.9	Tesaṁ abhaye dinne yo tattha micchā paṭipajjeyya.	14	
PA_pe_8:14.10	Tattha so byāpādaṁ upādāyanto dosajaṁ kammaṁ karoti.	14	
PA_pe_8:14.11_0	Yo tattha asādhu indriyā nīvaraṇaṁ yaṁ tesaṁ abhayaṁ dakkhiṇato saññaṁ idaṁ paṇītaṁ	14	
PA_pe_8:14.11_1	kāraṇaṁ mayā puna tattha micchāpaṭipatti ayaṁ byāpādo hīnagamivakammaṁ lobho moho	14	
PA_pe_8:14.11_2	ca imāni nīvaraṇāni vacanāni tāni cattāri upādānāni tehi catūhi upādānehi yo so upādāno	14	
PA_pe_8:14.11_3	itthī vā puriso vā tesaṁ pañcakkhandhānaṁ teyeva upādāno samudayo idaṁ dukkhañca	14	
PA_pe_8:14.11_4	samudayo ca soyeva desanāhāro.	14	
PA_pe_8:15.1	Tattha kāmesu ye na pajjanti, te ādīnavānupassanāya pajjanti.	15	
PA_pe_8:15.2	Itissā kāmadhātuyā nikkhamitukāmatā, ayaṁ vuccati nekkhammacchando.	15	
PA_pe_8:15.3	Yo tattha anabhisaṅkhārānaṁ kiñci visodheti tassa dhāvarā vā, ayaṁ abyāpādacchando.	15	
PA_pe_8:15.4	Kiñci vihiṁsati, ayaṁ vihiṁsāchando.	15	
PA_pe_8:15.5	Iti nekkhammābhinīhatā tayo chandā—	15	
PA_pe_8:15.6	nekkhammacchando abyāpādacchando avihiṁsāchando.	15	
PA_pe_8:15.7	Tattha nekkhammacchando alobho;	15	
PA_pe_8:15.8	abyāpādacchando adoso;	15	
PA_pe_8:15.9	avihiṁsāchando amoho.	15	
PA_pe_8:15.10	Imāni tīṇi kusalamūlāni aṭṭhasu sampattesu parahitāni, tesaṁyeva catunnaṁ upādānānaṁ nirodhāya saṁvattanti.	15	
PA_pe_8:15.11	Sace vā puna kammaṁ kareyya kaṇhaṁ vā sukkaṁ vā tassa vipākahānāya saṁvattanti.	15	
PA_pe_8:15.12	Idaṁ kammaṁ akaṇhaṁ asukkaṁ kammakkhayāya saṁvattati.	15	
PA_pe_8:15.13	Tattha yo tiṇṇaṁ akusalamūlānaṁ nirodho, ayaṁ nirodho.	15	
PA_pe_8:15.14	Soyeva maggo tattha paṭipadāni imāni dve saccāni imāni cattāri saccāni āvaṭṭo hāro.	15	
PA_pe_8:16.1	Kāmesu sattāti ye sekkhā, te ekenevākārena sattā.	16	
PA_pe_8:16.2	Ye puthujjanā, te dvīhākārehi sattā, tassāyaṁ pañho vibhajjabyākaraṇīyo vattabbo.	16	
PA_pe_8:16.3	Kiñcāpi sotāpanno paṭisevanāya, no ca kho abhinivese satto yo hi apacayāya padahati, na upacayāya.	16	
PA_pe_8:16.4	Sekkho hi kilesavasena kāme paṭisevati.	16	
PA_pe_8:16.5	Puthujjano pana kilesasamuṭṭhānāya kāme paṭisevati.	16	
PA_pe_8:16.6	Tattha kāmesu sattānaṁ catuoghaṁ tarissatīti vibhajjabyākaraṇīyo, ayaṁ vibhatti.	16	
PA_pe_8:17.1	Parivattanoti kāme ye neva sajjanti na ca saṁyojanehi saṁyuttā, te oghaṁ tarissanti vipulaṁ mahantanti.	17	
PA_pe_8:17.2	Ayaṁ suttassa paṭipakkho.	17	
PA_pe_8:18.1	Vevacananti yo kāmesu satto yo ca tattha kāmānaṁ guṇo, tattha viso satto.	18	
PA_pe_8:18.2	Yepi kāmānaṁ āhārā dhammā, tattha viso satto.	18	
PA_pe_8:18.3	Tatthimaṁ kāmānaṁ vevacanaṁ pāko rajo sallaṁ gaṇḍo īti upaddavoti.	18	
PA_pe_8:18.4	Yāni vā pana aññāni vevacanāni tattha viso sattoti vevacanaṁ.	18	
PA_pe_8:18.5	Satto bandho mucchito gadhito ajjhosito kāme ajjhāpannā parimutto tabbahulavihārīti.	18	
PA_pe_8:18.6	Yāni vā pana aññāni vevacanāni, ayaṁ vevacano nāma.	18	
PA_pe_8:18.7	Kāmappacārapaññattiyā kilesagocarapaññattiyā paññattā cittanti vevacanaṁ.	18	
PA_pe_8:18.8	Satto tabbahulavihārīti yāni vā pana aññāni.	18	
PA_pe_8:18.9_0	Ime kāmappacārapaññattiyā kilesagocarapaññattiyā paññattā, bījapaññattiyā paññattā,	18	
PA_pe_8:18.9_1	saṅkhārā saṁyojanapaññattiyā paññattā, upādānaṁ hetupaññattiyā paññattaṁ, puggalo	18	
PA_pe_8:18.9_2	puthupaññattiyā paññatto.	18	
PA_pe_8:19.1	Otaraṇoti imāya paṭiccasamuppādo dukkhañca samudayo ca.	19	
PA_pe_8:19.2	Ye kilesā ye saṅkhārā saṁyojanāni ca pañcasu khandhesu saṅkhārakkhandho dhammāyatanesu akusalā dhammāyatanāni indriyesu sukhindriyañca, somanassindriyañca, ayaṁ indriyotaraṇo.	19	
PA_pe_8:20.1	Sodhanoti ettako.	20	
PA_pe_8:20.2	Eseva ārambho niddisitabbo suttattho.	20	
PA_pe_8:21.1	Adhiṭṭhānoti ime dhammā atthi ekattatāya paññattā atthi vemattatāya.	21	
PA_pe_8:21.2	Ye saññā bāhiro kāme, te vemattatāya paññattā.	21	
PA_pe_8:21.3	Pañcasu kāmaguṇesu sattāti pariyuṭṭhānavipallāsā vemattatāya paññattā oghaṁ tareyyuṁ.	21	
PA_pe_8:21.4	Vipulaṁ mahantanti avijjā ekattatāya paññattā.	21	
PA_pe_8:22.1	Parikkhāroti tassa ko hetu ko paccayo?	22	
PA_pe_8:22.2	Ārammaṇapaccayatāya paccayo.	22	
PA_pe_8:22.3	Ayoniso ca manasikāro sannissayassa paccayatāya paccayo.	22	
PA_pe_8:22.4	Avijjā samanantarapaccayatāya paccayo.	22	
PA_pe_8:22.5	Rāgānusayo hetupaccayatāya paccayo.	22	
PA_pe_8:22.6	Ayaṁ hetu, ayaṁ paccayo.	22	
PA_pe_8:23.1	Samāropano paccayoti ye kāmesu sattā sugatā surūpāti ayaṁ kāmadhātuyā chando rāgo te apuññamayā saṅkhārā.	23	
PA_pe_8:23.2	Te kiṁ paccayā?	23	
PA_pe_8:23.3	Avijjā paccayā.	23	
PA_pe_8:23.4	Te kissa paccayā?	23	
PA_pe_8:23.5	Viññāṇassa paccayā.	23	
PA_pe_8:23.6	Iti avijjāpaccayā saṅkhārā.	23	
PA_pe_8:23.7	Saṅkhārapaccayā viññāṇaṁ yāva jarāmaraṇaṁ evametassa kevalassa mahato dukkhakkhandhassa samudayo hoti ekaṁ suttaṁ gataṁ.	23	
PA_pe_8:23.8	Pañcanīvaraṇikaṁ suttaṁ kātabbaṁ.	23	
PA_pe_8:24.1	Tattha katamo desanāhāro nāma?	24	
PA_pe_8:24.2	Yā ca abhijjhā yo ca byāpādo yañca uddhaccaṁ, ayaṁ taṇhā.	24	
PA_pe_8:24.3	Yañca thinamiddhaṁ, yañca kukkuccaṁ yā ca vicikicchā, ayaṁ diṭṭhi.	24	
PA_pe_8:24.4	Yā pana kāyassa akammaniyatā kiñcāpi taṁ middhaṁ no tu sabhāvakilesatāya kileso, iti yā ca cittasallīyanā yā ca kāyākammaniyatā, ayaṁ pakkhopakileso na tu sabhāvakileso.	24	
PA_pe_8:24.5	Tattha attasaññānupacittaṁ kilamatho kukkuccānupacittaṁ thinaṁ yā cittassa līyanā, iti ime pañca nīvaraṇā cattāri nīvaraṇāni sabhāvakilesā thinamiddhaṁ nīvaraṇapakkhopakileso.	24	
PA_pe_8:24.6	Yathā cattāro āsavā sabhāvaāsavatāya āsavā no tu cittasāsavatāya āsavā.	24	
PA_pe_8:24.7	Sabhāvatāya āsavā.	24	
PA_pe_8:24.8	Pakkhe āsavatāya āsavā.	24	
PA_pe_8:24.9	Atha panāha suttantaṁ yena te sampayuttā vā vippayuttā vā āsavā, teyeva ete vattabbā sāsavā vā anāsavā vā.	24	
PA_pe_8:25.1	Tattha katamo vicayo.	25	
PA_pe_8:25.2	Abhijjhā kāmataṇhā rūpataṇhā bhavataṇhā.	25	
PA_pe_8:25.3	Yaṁ vā pana kiñci ajjhosānagataṁ sāsavā abhijjhitassa mettānupassiya yo anatthaṁ carati.	25	
PA_pe_8:25.4	Tattha yo byāpādaṁ uppādeti, acari carissatīti.	25	
PA_pe_8:25.5	Evaṁ nava āghātavatthūni kattabbāni, tassevaṁ byāpādānupassissa kileso yo paridāho kāyakilamatho akammaniyatā middhaṁ.	25	
PA_pe_8:25.6	Cittānupassissa paṭighātena khiyanā, idaṁ thinamiddhaṁ.	25	
PA_pe_8:25.7	Tattha adhikaraṇaavūpasamo, idaṁ uddhaccaṁ.	25	
PA_pe_8:25.8	Yaṁ kiṁ kasathamīti idaṁ kukkuccaṁ.	25	
PA_pe_8:25.9	Yaṁ yathā idaṁ santīraṇaṁ, ayaṁ vicikicchā.	25	
PA_pe_8:25.10	Tattha avijjā ca taṇhā ca atthi, idaṁ pariyuṭṭhānaṁ.	25	
PA_pe_8:25.11	Āvaraṇaṁ nīvaraṇaṁ chadanaṁ upakkileso ca atthi, idaṁ kāmacchando kāmarāgapariyuṭṭhānassa padaṭṭhānaṁ.	25	
PA_pe_8:25.12	Byāpādo byāpādapariyuṭṭhānassa padaṭṭhānaṁ.	25	
PA_pe_8:25.13	Thinamiddhaṁ thinamiddhapariyuṭṭhānassa padaṭṭhānaṁ.	25	
PA_pe_8:25.14	Uddhaccakukkuccaṁ avijjāpariyuṭṭhānassa padaṭṭhānaṁ.	25	
PA_pe_8:25.15	Vicikicchā vicikicchāpariyuṭṭhānassa padaṭṭhānaṁ.	25	
PA_pe_8:25.16	Kāmarāgapariyuṭṭhānaṁ anusayasaṁyojanassa padaṭṭhānaṁ.	25	
PA_pe_8:25.17	Byāpādapariyuṭṭhānaṁ paṭighasaṁyojanassa padaṭṭhānaṁ.	25	
PA_pe_8:25.18	Thinamiddhapariyuṭṭhānaṁ mānasaṁyojanassa padaṭṭhānaṁ.	25	
PA_pe_8:25.19	Avijjāpariyuṭṭhānañca vicikicchāpariyuṭṭhānañca diṭṭhisaṁyojanassa padaṭṭhānaṁ.	25	
PA_pe_8:26.1	Tattha katamo lakkhaṇo hāro?	26	
PA_pe_8:26.2	Kāmarāgapariyuṭṭhāne vutte sabbāni pariyuṭṭhānāni vuttāni hontīti.	26	
PA_pe_8:26.3	Saṁyojanesu vuttesu sabbasaṁyojanāni vuttāni honti.	26	
PA_pe_8:26.4	Ayaṁ lakkhaṇo hāro.	26	
PA_pe_8:27.1	Tattha katamo catubyūho hāro?	27	
PA_pe_8:27.2	Ye ime pañca nīvaraṇā jhānapaṭipakkho so dukkhasamudayo.	27	
PA_pe_8:27.3	Yaṁ phalaṁ, idaṁ dukkhaṁ.	27	
PA_pe_8:27.4	Tattha kāmacchandassa nekkhammavitakko paṭipakkho;	27	
PA_pe_8:27.5	byāpādassa abyāpādavitakko paṭipakkho;	27	
PA_pe_8:27.6	tiṇṇaṁ nīvaraṇānaṁ avihiṁsāvitakko paṭipakkho.	27	
PA_pe_8:27.7	Iti ime tayo vitakkā.	27	
PA_pe_8:27.8	Nekkhammavitakko samādhikkhandhaṁ bhajati.	27	
PA_pe_8:27.9	Abyāpādavitakko sīlakkhandhaṁ bhajati.	27	
PA_pe_8:27.10	Avihiṁsāvitakko paññākkhandhaṁ bhajati.	27	
PA_pe_8:27.11	Ime tayo khandhā.	27	
PA_pe_8:27.12	Ariyo aṭṭhaṅgiko maggo nīvaraṇappahānāya saṁvattati.	27	
PA_pe_8:27.13	Yaṁ nīvaraṇappahānaṁ, ayaṁ nirodho.	27	
PA_pe_8:27.14	Imāni cattāri saccāni.	27	
PA_pe_8:27.15	Ayaṁ catubyūho hāro.	27	
PA_pe_8:28.1	Tattha katamo āvaṭṭo hāro?	28	
PA_pe_8:28.2	Pañca nīvaraṇāni dasa bhavanti.	28	
PA_pe_8:28.3	Yadapi ajjhattaṁ sārajjati, tadapi nīvaraṇaṁ.	28	
PA_pe_8:28.4	Yadapi bahiddhā sārajjati, tadapi nīvaraṇaṁ, evaṁ yāva vicikicchā ime dasa nīvaraṇā.	28	
PA_pe_8:28.5	Ajjhattabahiddhā kilesā imāni dve saṁyojanāni ajjhattasaṁyojanañca bahiddhāsaṁyojanañca.	28	
PA_pe_8:28.6	Tattha ahanti ajjhattaṁ, mamanti bahiddhā.	28	
PA_pe_8:28.7	Sakkāyadiṭṭhi ajjhattaṁ, ekasaṭṭhi diṭṭhigatāni bahiddhā.	28	
PA_pe_8:28.8	Yo ajjhattaṁ chandarāgo rūpesu avītarāgo bhavati avītacchando.	28	
PA_pe_8:28.9	Evaṁ yāva viññāṇe, ayaṁ ajjhattā taṇhā.	28	
PA_pe_8:28.10	Yaṁ chasu bāhiresu āyatanesu tīsu ca bhavesu ajjhosānaṁ, ayaṁ bahiddhā taṇhā.	28	
PA_pe_8:28.11	Imāni dve saccāni saṁyojanāni saṁyojanīyā ca dhammā.	28	
PA_pe_8:28.12	Tattha saṁyojanesu dhammesu yā nibbidānupassanā ca, ayaṁ maggo.	28	
PA_pe_8:28.13	Yaṁ saṁyojanappahānaṁ, ayaṁ nirodho.	28	
PA_pe_8:28.14	Ayaṁ āvaṭṭo hāro.	28	
PA_pe_8:29.1	Tattha katamo vibhattihāro?	29	
PA_pe_8:29.2	Saṁyojananti na etaṁ ekaṁsena.	29	
PA_pe_8:29.3	Mānasaṁyojanaṁ diṭṭhibhāgiyanti na taṁ ekaṁsena adiṭṭhamānaṁ nissāyamānaṁ na pajahati.	29	
PA_pe_8:29.4	Yo pañca uddhambhāgiyo māno kiñcāpi so diṭṭhipakkhe siyā.	29	
PA_pe_8:29.5	Na tu orambhāgiyaṁ saṁyojanaṁ tassa pahānāya saṁvattatīti.	29	
PA_pe_8:29.6	Yo ca ahaṅkāro na paviddhoyaṁ panassa evaṁ hoti.	29	
PA_pe_8:29.7	Kadāsu nāmāhaṁ taṁ santaṁ āyatanaṁ sacchikatvā upasampajja viharissāmi, yaṁ ariyā santaṁ āyatanaṁ upasampajja viharissantīti, ayaṁ abhijjhā na ca taṁ nīvaraṇaṁ.	29	
PA_pe_8:29.8	Atthi pana arahato kāyakilesamiddhañca okkamati na ca taṁ nīvaraṇaṁ tassa thinamiddhaṁ nīvaraṇanti.	29	
PA_pe_8:29.9	Na ekaṁsena.	29	
PA_pe_8:29.10	Ayaṁ vibhattihāro.	29	
PA_pe_8:30.1	Parivattanoti pañca nīvaraṇā pañcaṅgikena jhānena pahānaṁ gacchanti.	30	
PA_pe_8:30.2	Ayaṁ tesaṁ paṭipakkho nīvaraṇo asukassa pahīnāti na aññānuminitabbaṁ, paramatthamajjhattaṁ, ayaṁ parivattanā.	30	
PA_pe_8:31.1	Tattha katamo vevacano?	31	
PA_pe_8:31.2	Kāmacchando chandarāgo pemaṁ nikantīti vevacanaṁ.	31	
PA_pe_8:31.3	Nīvaraṇaṁ chadanaṁ upakkileso pariyuṭṭhānanti vevacanaṁ.	31	
PA_pe_8:32.1	Paññattīti avijjāpaccayā kiccapaññattiyā paññatti, byāpādo vikkhepapaññattiyā paññatti, thinamiddhaṁ asamugghātapaññattiyā paññatti.	32	
PA_pe_8:32.2	Evaṁ sabbepi ete pañca nīvaraṇā imamhi sutte vikkhepapaññattiyā paññatti.	32	
PA_pe_8:33.1	Tattha katamo otaraṇo?	33	
PA_pe_8:33.2	Ime pañca nīvaraṇā avijjā ca taṇhā ca tattha avijjāmūlā nīvaraṇā.	33	
PA_pe_8:33.3_0	Yā taṇhā ime saṅkhārā, te avijjāpaccayā ime dve dhammā pañcasu khandhesu saṅkhārakkhandhapariyāpannā,	33	
PA_pe_8:33.3_1	āyatanesu dhammāyatanaṁ, dhātūsu dhammadhātu, indriyesu imesaṁ dhammānaṁ padaṭṭhānaṁ	33	
PA_pe_8:33.3_2	sukhindriyassa ca somanassindriyassa ca itthindriyassa ca purisindriyassa ca.	33	
PA_pe_8:34.1	Tattha katamo sodhano hāro?	34	
PA_pe_8:34.2	Idaṁ suttaṁ yathā ārabbha nikkhittaṁ so attho bhāsito imehi pañcahi padehi.	34	
PA_pe_8:35.1	Tattha kāmacchando ca byāpādo ca vicikicchā ca na ekattatāya paññattā, kāmāti na ekattatāya paññattā, atha khalu vemattatāya paññattā.	35	
PA_pe_8:35.2	Ayaṁ adhiṭṭhāno hāro.	35	
PA_pe_8:36.1	Tattha katamo parikkhāro?	36	
PA_pe_8:36.2	Kāmacchandassa ayoniso manasikāro subhārammaṇapaccayo;	36	
PA_pe_8:36.3	subhanimittañca hetu.	36	
PA_pe_8:36.4	Byāpādassa ayoniso manasikāro āghātavatthūni ca paccayo;	36	
PA_pe_8:36.5	paṭighānusayo hetu.	36	
PA_pe_8:36.6	Thinamiddhassa paṭisaṁhāro paccayo;	36	
PA_pe_8:36.7	pavattiyā kilamathā calanā tañca hetu.	36	
PA_pe_8:36.8	Uddhaccakukkuccassa rajanīyaṁ ārammaṇiyaṁ assādiyākindriyaṁ tāva aparipuṇṇañca ñāṇaṁ paccayo;	36	
PA_pe_8:36.9	kāmasaññā ca diṭṭhianusayo ca hetu.	36	
PA_pe_8:36.10	Vicikicchāya nava mānavidhā ārammaṇaṁ mānānusayo, sova paccayo;	36	
PA_pe_8:36.11	vicikicchānusayo hetu.	36	
PA_pe_8:36.12	Ete pañca dhammā sahetu sappaccayā uppajjanti.	36	
PA_pe_8:37.1	Tattha katamo samāropano hāro?	37	
PA_pe_8:37.2	Ime pañca nīvaraṇā cattāropi ete āsavā gaṇḍāpi ete sallāpi ete upādānāni ete.	37	
PA_pe_8:37.3	Tesu eva bāhiresu dhammesu saṅkilesabhāgiyaṁ suttanti paññattiṁ gacchati.	37	
PA_pe_8:37.4	Ayaṁ samāropano hāro.	37	
PA_pe_8:37.5	Niddiṭṭhaṁ saṅkilesikabhāgiyaṁ suttaṁ.	37	
PA_pe_8:38.1	Manopubbaṅgamā dhammāti gāthā.	38	
PA_pe_8:39.1	Tattha katamo desanā hāro?	39	
PA_pe_8:39.2	Imamhi sutte ko attho khandhavavatthānena viññāṇakkhandhaṁ deseti, dhātuvavatthānena manoviññāṇadhātuṁ, āyatanavavatthānena manāyatanaṁ, indriyavavatthānena manindriyaṁ.	39	
PA_pe_8:39.3	Tassa kiṁ pubbaṅgamā dhammā?	39	
PA_pe_8:39.4	Saṅkhittena cha dhammā pubbaṅgamā dhammā kusalamūlāni ca akusalamūlāni ca animittaṁ imamhi sutte kusalamūlaṁ desitaṁ.	39	
PA_pe_8:39.5	Tattha katamā manopubbaṅgamā dhammā?	39	
PA_pe_8:39.6	Mano tesaṁ pubbaṅgamaṁ, yathāpi balassa rājā pubbaṅgamo, evameva dhammānaṁ manopubbaṅgamā.	39	
PA_pe_8:39.7	Tattha tividhānaṁ pubbaṅgamānaṁ nekkhammacchandena abyāpādacchandena avihiṁsāchandena.	39	
PA_pe_8:39.8	Alobhassa nekkhammacchandena pubbaṅgamā.	39	
PA_pe_8:39.9	Adosassa abyāpādacchandena pubbaṅgamā.	39	
PA_pe_8:39.10	Amohassa avihiṁsāchandena pubbaṅgamā.	39	
PA_pe_8:39.11	Tattha manoseṭṭhāti manasā ime dhammā ussaṭā manena vā nimmitā.	39	
PA_pe_8:39.12	Manova imesaṁ dhammānaṁ seṭṭhoti manova imesaṁ dhammānaṁ seṭṭhajeṭṭhoti manova imesaṁ dhammānaṁ ādhipaccaṁ karotīti manoseṭṭhā.	39	
PA_pe_8:39.13	Manojavāti yattha mano gacchati.	39	
PA_pe_8:39.14	Tattha ime dhammā gacchantīti manojavā.	39	
PA_pe_8:39.15_0	Yathā vāto sīghaṁ gacchati añño vā koci sīghaṁ gāmako vuccate vātajavoti pakkhigāmikoti,	39	
PA_pe_8:39.15_1	evameva ime dhammā manena sampajāyamānā gacchanti, tattha ime dhammā gacchantīti manojavāti.	39	
PA_pe_8:39.16	Te tividhā chandasamudānitā anāvilatā ca saṅkappo.	39	
PA_pe_8:39.17	Sattavidhā ca kāyikaṁ sucaritaṁ vācasikaṁ sucaritaṁ, te dasa kusalakammapathā.	39	
PA_pe_8:39.18	Tattha manasā ce pasannenāti manokammaṁ.	39	
PA_pe_8:39.19	Bhāsati vāti vacīkammaṁ.	39	
PA_pe_8:39.20	Karoti vāti kāyakammaṁ.	39	
PA_pe_8:39.21	Imehi imasmiṁ sutte dasa kusalakammapathā paramāpi santā sīlavatā paramā.	39	
PA_pe_8:39.22	So bhavati vivattiyaṁ na lokaniyyānāya vāsanābhāgiyaṁ suttaṁ bhavati.	39	
PA_pe_8:39.23	Ayaṁ desanā.	39	
PA_pe_8:40.1	Tattha katamo vicayo hāro?	40	
PA_pe_8:40.2	Manopubbaṅgamā dhammāti kusalamūlāni ca aṭṭhaṅgasammattāni.	40	
PA_pe_8:40.3	Idaṁ suttaṁ.	40	
PA_pe_8:41.1	Yuttīti dasannaṁ kusalakammapathānaṁ yo vipāko, so sukhavedanīyo abyāpādassaṅgamāno.	41	
PA_pe_8:41.2	Chāyāva anapāyinīti anugacchati atthi esā yutti.	41	
PA_pe_8:42.1	Padaṭṭhānanti aṭṭhārasannaṁ manopavicārānaṁ padaṭṭhānaṁ.	42	
PA_pe_8:42.2	Manopubbaṅgamā dhammāti sabbakusalapakkhassa ime dhammā padaṭṭhānaṁ.	42	
PA_pe_8:42.3	Manasā ce pasannenāti yo cetaso pasādo, idaṁ saddhindriyassa padaṭṭhānaṁ.	42	
PA_pe_8:42.4	Bhāsati vāti sammāvācāya.	42	
PA_pe_8:42.5	Karoti vāti sammākammantassa ca sammāvāyāmassa ca padaṭṭhānaṁ.	42	
PA_pe_8:43.1	Lakkhaṇoti iti pubbaṅgamā dhammāti vedanāpubbaṅgamāpi ete, saññāpubbaṅgamāpi ete, saṅkhārapubbaṅgamāpi ete.	43	
PA_pe_8:43.2	Ye keci dhammā sahajātā sabbe pubbaṅgamā etesaṁ dhammānaṁ.	43	
PA_pe_8:43.3	Tato naṁ sukhamanvetīti somanassamapi naṁ anveti yaṁ susukhacchāyā tadāpi naṁ sukhaṁ tadapi anveti.	43	
PA_pe_8:44.1	Tattha katamo catubyūho hāro?	44	
PA_pe_8:44.2	Manopubbaṅgamāti na idaṁ ekādivacanaṁ.	44	
PA_pe_8:44.3	Kiṁ kāraṇā?	44	
PA_pe_8:44.4	Sabbeyeva ime chaviññāṇakāyā, imamhi bhagavato ko adhippāyo?	44	
PA_pe_8:44.5	Ye sukhena atthikā, te manaṁ pasādentīti ayaṁ imamhi sutte bhagavato adhippāyo.	44	
PA_pe_8:44.6	Attho pubbeyeva niddiṭṭho.	44	
PA_pe_8:45.1	Yāni hi kusalamūlāni, tāni aṭṭhānisaṁsamattā hetu, ayaṁ aṭṭhaṅgiko maggo.	45	
PA_pe_8:45.2	Dasa ṭhānāni desanāhetūni desanāpaccayā niddesanā ca.	45	
PA_pe_8:45.3	Tattha yaṁ maññe dukkhena saha nāmarūpaṁ viññāṇasaccanti aṅgena kusalamūlaṁ pahīyati, ayaṁ appahīnabhūmiyaṁ samudayo.	45	
PA_pe_8:45.4	Yaṁ tesaṁ pahānā, ayaṁ nirodho.	45	
PA_pe_8:45.5	Imāni cattāri saccāni.	45	
PA_pe_8:45.6	Ayaṁ āvaṭṭo hāro.	45	
PA_pe_8:46.1	Vibhattīti—	46	
PA_pe_8:47.1	“Manopubbaṅgamā dhammā,	47	
PA_pe_8:47.2	Manoseṭṭhā manojavā;	47	
PA_pe_8:47.3	Manasā ce pasannena,	47	
PA_pe_8:47.4	Bhāsati vā karoti vā;	47	
PA_pe_8:47.5	Tato naṁ sukhamanveti,	47	
PA_pe_8:47.6	Chāyāva anapāyinī”ti.	47	
PA_pe_8:48.1	Taṁ na ekaṁsena samaṇassa vā brāhmaṇassa vā pana hoti.	48	
PA_pe_8:48.2	Tassa vā micchādiṭṭhikassa sakasatthe cittaṁ pasādeti, tena ca pasannena cittena bhāsati byākaroti na taṁ sukhamanveti na chāyāva anugāminī, dukkhameva taṁ anveti.	48	
PA_pe_8:48.3	Yathā vahantaṁ cakkaṁ padamanveti, idaṁ taṁ vibhajjabyākaraṇīyaṁ.	48	
PA_pe_8:48.4	Manasā ce pasannena kāyakammaṁ vacīkammaṁ sukhavedanīyanti samaggate sukhavedanīyaṁ micchaggate dukkhavedanīyaṁ, ayaṁ vibhatti.	48	
PA_pe_8:49.1	Tattha katamo parivattano hāro?	49	
PA_pe_8:49.2	Manopubbaṅgamā dhammāti yaṁ manasā paduṭṭhena bhāsati vā karoti vā dukkhamassānugāminī, etāniyeva dve suttāni bhāsitāni esa eva ca paṭipakkho.	49	
PA_pe_8:49.3	Vevacananti yadidaṁ mano cittaṁ viññāṇaṁ manindriyaṁ manoviññāṇadhātu.	49	
PA_pe_8:50.1	Paññattīti manopubbaṅgamā dhammāti ayaṁ mano kiñci paññattiyā paññattaṁ.	50	
PA_pe_8:50.2	Dhammāti kusalakammapathapaññattiyā paññattaṁ.	50	
PA_pe_8:50.3	Manoseṭṭhāti visiṭṭhapaññattiyā paññattaṁ.	50	
PA_pe_8:50.4	Manojavāti sahapaññattiyā paññattaṁ.	50	
PA_pe_8:50.5	Cittanti nekkhammapaññattiyā paññattaṁ.	50	
PA_pe_8:50.6	Manasā ce pasannenāti saddhindriyapaññattiyā paññattaṁ.	50	
PA_pe_8:50.7	Manasā ce pasannenāti anāvilasaṅkappadutiyajjhānapaññattiyā paññattaṁ.	50	
PA_pe_8:50.8	Manasā ce pasannenāti assaddhānaṁ paṭipakkhapaññattiyā paññattaṁ.	50	
PA_pe_8:50.9	Bhāsati vāti sammāvācāpaññattiyā paññattaṁ.	50	
PA_pe_8:50.10	Karoti vāti sammākammantapaññattiyā paññattaṁ.	50	
PA_pe_8:50.11	Tato naṁ sukhamanvetīti jhānasamādhānaṁ.	50	
PA_pe_8:50.12	Indriyesu manindriyaṁ.	50	
PA_pe_8:50.13	Paṭiccasamuppāde viññāṇaṁ.	50	
PA_pe_8:50.14	Manopubbaṅgamā dhammāti mettā ca mudutā ca jhānesu dutiyaṁ jhānaṁ tatiyañca.	50	
PA_pe_8:50.15	Khandhesu saṅkhārakkhandhapariyāpanno.	50	
PA_pe_8:50.16	Dhātūsu dhammadhātu, āyatanesu dhammāyatanaṁ.	50	
PA_pe_8:50.17	Yaṁ kusalaṁ indriyesu sukhindriyañca somanassindriyañca padaṭṭhānaṁ.	50	
PA_pe_8:50.18	Imesaṁ dhammānaṁ paṭiccasamuppannānaṁ phassapaccayā sukhavedanīyo phasso sukhavedanā manopavicāresu somanassavicāro chattiṁsesu paṭhamapadesu cha somanassanekkhammassitā.	50	
PA_pe_8:50.19	Iti ayaṁ otaraṇo hāro.	50	
PA_pe_8:51.1	Tattha katamo sodhano hāro?	51	
PA_pe_8:51.2	Yaṁ atthaṁ ārabbha idaṁ suttaṁ bhāsitaṁ.	51	
PA_pe_8:51.3	So attho niyutto etamatthaṁ ārabbha suttaṁ.	51	
PA_pe_8:51.4	Ayaṁ sodhano hāro.	51	
PA_pe_8:52.1	Tattha katamo adhiṭṭhāno hāro?	52	
PA_pe_8:52.2	Manopubbaṅgamā dhammāti vevacanapaññatti, na ekattapaññatti.	52	
PA_pe_8:52.3	Dhammāti ekato na vevacanapaññatti.	52	
PA_pe_8:52.4	Manasā ce pasannenāti so pasādo dvidho ajjhattañca abyāpādāvikkhambhanabahiddhā ca okappanato.	52	
PA_pe_8:52.5	So ajjhattapasādo dvidho.	52	
PA_pe_8:52.6	Samugghātapasādo ca vikkhambhanapasādo ca byāpādapariyuṭṭhānaṁ.	52	
PA_pe_8:52.7	Vighāto na mūlapasādo jātamūlampi vā.	52	
PA_pe_8:52.8	Pasādo sabyāpādaṁ vighātena.	52	
PA_pe_8:52.9	Tato naṁ sukhamanvetīti sukhaṁ kāyikañca cetasikañca appiyavippayogopi piyasampayogopi nekkhammasukhampi puthujjanasukhampi pītisambojjhaṅgampi cetasikaṁ sukhaṁ.	52	
PA_pe_8:52.10	Yampi passaddhakāyo sukhaṁ vedeti, tampi kāyikaṁ sukhaṁ bojjhaṅgā ca cetasikaṁ sukhaṁ.	52	
PA_pe_8:52.11	Yampi passaddhakāyo sukhaṁ vedesi, tampi tañca sukhapadaṭṭhānaṁ paññattiyā yathāvuttaṁ taṁ aparāmaṭṭhaṁ kusalānaṁ dhammānaṁ.	52	
PA_pe_8:52.12	Anvetīti appanā sandissati na cāyaṁ vā pattabhūto anveti.	52	
PA_pe_8:52.13	Tadidaṁ suttaṁ dvīhi ākārehi adhiṭṭhātabbaṁ.	52	
PA_pe_8:52.14	Hetunā ca yo pasannamānaso vipākena ca yo dukkhavedanīyo.	52	
PA_pe_8:53.1	Parikkhāroti bhagavā pañcasatena bhikkhusaṅghena nagaraṁ pavisati rājagahaṁ.	53	
PA_pe_8:53.2	Tattha manusso puggalo bhagavantaṁ parivisati, tassa pasādo uppanno kusalamūlapubbayogāvacaropi.	53	
PA_pe_8:53.3	So aññesañca akkhāti, idaṁ vācaṁ bhāsati lābhā tesaṁ, yesaṁ nivesanaṁ bhagavā pavisati, amhākampi yadi bhaveyya mayampi bhagavato sampasādaṁ lacchamhāti.	53	
PA_pe_8:53.4	Yena bhagavā tenañjaliṁ paṇāmetvā “namo bhagavato namo bhagavato”ti abyāpādamāno ekamante aṭṭhāsi.	53	
PA_pe_8:53.5	Tadanantare bhagavā imaṁ suttaṁ abhāsittha “manopubbaṅgamā dhammā”ti.	53	
PA_pe_8:53.6	Sabbaṁ suttaṁ tathā yaṁ paresaṁ bhāsati idaṁ vācākammaṁ.	53	
PA_pe_8:53.7	Yaṁ añjaliṁ paṇāmeti, idaṁ kāyakammaṁ.	53	
PA_pe_8:53.8	Yo manopasādo, idaṁ manokammaṁ.	53	
PA_pe_8:53.9	Tattha yaṁ paresaṁ pakāseti bhāsati vaṇṇaṁ.	53	
PA_pe_8:53.10	Yesaṁ bhagavā nivesanaṁ gacchatīti.	53	
PA_pe_8:53.11	Sabbaṁ tassa alobho kusalamūlaṁ.	53	
PA_pe_8:53.12	Yaṁ bhagavati mettacitto, tassa adoso kusalamūlaṁ.	53	
PA_pe_8:53.13	Yaṁ añjaliṁ paṇāmeti mānañca niggaṇhāti, tatthassa amoho kusalamūlaṁ pātubhavati.	53	
PA_pe_8:53.14	Yaṁ uḷārapaññaṁ paṭilabhati, idamassa diṭṭhivipallāsappahānaṁ.	53	
PA_pe_8:53.15	Yaṁ tathāyeva saṁvaro hoti, idamassa saññāvipallāsappahānaṁ.	53	
PA_pe_8:53.16	Yaṁ manassa pasādanaṁ, idamassa cittavipallāsappahānanti akusalavipallāsānaṁ vikkhambhanaṁ pahānaṁ paccayo.	53	
PA_pe_8:53.17	Tīṇi kusalamūlāni yo anāvilacittasaṅkappo, so tassa manasikāroti vuccati.	53	
PA_pe_8:53.18	Yaṁ kilesehi vikkhambhanaṁ iti vipallāsā ca ārammaṇā sappaccayatāya paccayo kusalamūlāni ca sandissayatāya paccayo, so ca manasikāro hetunā iminā paccayena cittaṁ uppannaṁ.	53	
PA_pe_8:53.19	Tattha yaṁ sasatthārammaṇaṁ cittaṁ pavattaṁ ayaṁ buddhānussati.	53	
PA_pe_8:53.20	Yampi bhagavato guṇe manasi karoti, ayamassa dhammānussati.	53	
PA_pe_8:53.21	Tattha satisampajaññaṁ hetu, ayañca paccayo.	53	
PA_pe_8:53.22	Vācā paññā hetu vitakkavicārā paccayo.	53	
PA_pe_8:53.23	Kāyasaṅkhārā kammassa abhisaṅkhāro nāma hetu vā appaccayo sukhavedanīyassa kammassa upacayo hetukā kammassa paccayo.	53	
PA_pe_8:54.1	Tattha katamo samāropano hāro?	54	
PA_pe_8:54.2_0	Manasāyeva pasannena satoyevettha pasanno api ca cittavodānā sattā vimuccantīti tena	54	
PA_pe_8:54.2_1	sattā cittapubbaṅgamā cittena pasannena cetanāpi tattha cittabhūtā bhavantīti paṭighā	54	
PA_pe_8:54.2_2	ayaṁ cetanānaṁ pasādena kāyo cassa pasādo, so ca ārabhati pasādena pasanno saññānanti	54	
PA_pe_8:54.2_3	cassa aviparītā, so pañcavidho vikkhambhanā, kāyapassambhanāyeva pasādo cittasito	54	
PA_pe_8:54.2_4	cittaṁ pana pubbaṁyeva pasannaṁ.	54	
PA_pe_8:54.3	Ayaṁ samāropanā.	54	
PA_pe_8:54.4	Evaṁ pañcannampi pasādo.	54	
PA_pe_8:54.5	Tato naṁ sukhamanvetīti katamaṁ bhagavā niddisati?	54	
PA_pe_8:54.6	Na hi attasaccaṁ tassa kammassa vipāko anveti.	54	
PA_pe_8:54.7	Tassa upāyo anugacchati yadā sitapaccayā uppajjate somanassaṁ avippaṭisāropi anveti.	54	
PA_pe_8:54.8	Ayaṁ samāropano hāro.	54	
PA_pe_8:55.1	Mahānāmasakkassa suttaṁ.	55	
PA_pe_8:55.2	Tasmiñce samaye assato asampajāno kālaṁ kareyya kāme bhavati.	55	
PA_pe_8:55.3	Assato abhisamāhāro yo mā bhāyi, mahānāma, yaṁ taṁ cittaṁ dīgharattaṁ saddhāparibhāvitaṁ sīlaparibhāvitaṁ sutacāgaparibhāvitanti vitthārena kātabbaṁ.	55	
PA_pe_8:55.4	Cāgena ca paññāya ca kiṁ dasseti?	55	
PA_pe_8:55.5	Yā saddhā, sā cetaso pasādo.	55	
PA_pe_8:55.6	Yā anāvilasaṅkappitā, sā saddhā.	55	
PA_pe_8:55.7	Kiṁ kāraṇā?	55	
PA_pe_8:55.8	Anāvilalakkhaṇā.	55	
PA_pe_8:55.9	Anāvilalakkhaṇā hi saddhā.	55	
PA_pe_8:55.10	Apare āhu guṇaparisuddhiniṭṭhāgamanalakkhaṇā, yañca apare vā vacanapaṭiggahalakkhaṇā saddhā.	55	
PA_pe_8:55.11	Aparo pariyāyo attānaṁ yadi evaṁ okappeti “nāhaṁ kiñci jānāmīti esā ahaṁ tattha anuññattā anaññatā”ti.	55	
PA_pe_8:55.12	Ayaṁ saddhāti.	55	
PA_pe_8:55.13	Aparo pariyāyo ekasaṭṭhiyā diṭṭhigatānaṁ ādīnavānupassanā aniccaṁ dukkhamanattāti.	55	
PA_pe_8:55.14	Tena ca padiṭṭhaṁ bhavati yathā gambhīre udapāne udakaṁ cakkhunā passati na ca kāyena abhisambhunāti.	55	
PA_pe_8:55.15	Evamassa ariyā nijjhānakkhantiyā diṭṭhi bhavati, na ca sacchikatā.	55	
PA_pe_8:55.16	Ayaṁ vuccati saddhā.	55	
PA_pe_8:55.17	Sā ca lokikā.	55	
PA_pe_8:55.18	Aparo pariyāyo khamati puthujjanabhūtassa vīsati cāti ko sakkāyādhīnā na niveso.	55	
PA_pe_8:55.19	Na etaṁ ekanti nayasaññā yathābhūtaṁ diṭṭhiyā tu khalu mudūhi pañcahi indriyehi dassanamaggena pahīnā bhavanti.	55	
PA_pe_8:55.20	Diṭṭhekaṭṭhā ca kilesā, ayaṁ saddhā.	55	
PA_pe_8:56.1	Sotāpattaṅgamadukkhāyaṁ bhūmiyaṁ paripuṇṇā vuccati.	56	
PA_pe_8:56.2	Tasmiṁyeva bhūmiyaṁ sekkhasīlaṁ ariyā dhāranti vuccati.	56	
PA_pe_8:56.3	Tasmiṁyeva bhūmiyaṁ mudupaññā paññindriyanti vuccati.	56	
PA_pe_8:56.4	Tasmiṁyeva bhūmiyaṁ khandhehi anatthikatā, ayaṁ cāgo.	56	
PA_pe_8:56.5	Tasmā saddhā cāgādhiṭṭhānena niddisitabbā.	56	
PA_pe_8:56.6	Yatikena bhiyyo manena sā hissa viparītā diṭṭhikā assaddhā, sā nayanaupadhīsu pamattā samādinnā.	56	
PA_pe_8:56.7	Tattha saddhindriyaṁ yo kāmaṁ parivissanti iti santapāpapaṭinissaggā na cāgādhiṭṭhānaṁ paññindriyena paññādhiṭṭhānaṁ, sīlena upasamādhiṭṭhānaṁ.	56	
PA_pe_8:56.8	Ime cattāro dhammā sīlaṁ paribhāvayanti saddhā sīlaṁ cāgo ca paññāti.	56	
PA_pe_8:56.9	Tattha saddhāya oghaṁ tarati.	56	
PA_pe_8:56.10	Yaṁ sīlaṁ, ayaṁ appamādo.	56	
PA_pe_8:56.11	Yo cāgo, idaṁ paññāya kammaṁ.	56	
PA_pe_8:56.12	Yā paññā, idaṁ paññindriyaṁ, tattha yaṁ saddhindriyaṁ.	56	
PA_pe_8:56.13	Taṁ tīsu aveccappasādesu.	56	
PA_pe_8:56.14	Yaṁ sīlaṁ, taṁ saddhindriyesu.	56	
PA_pe_8:56.15	Yo cāgo, so catūsu jhānesu.	56	
PA_pe_8:56.16	Yā paññā, sā saccesu, sati sabbatthagāminī.	56	
PA_pe_8:56.17	Tassa sekkhassa bhaddikā bhati, bhaddiko abhisamparāyo.	56	
PA_pe_8:56.18	Tassa sammuṭṭhassatikassa sīlaṁ karontassa na kāyasammuṭṭhassatitāya tāni vā indriyāni taṁ vā kusalamūlaṁ kammavipākaṁ bhavati.	56	
PA_pe_8:56.19	Tassa tikassa atthaniddeso.	56	
PA_pe_8:56.20	Tattha saddhā sīlaṁ cāgo paññā cattāro dhammā.	56	
PA_pe_8:56.21	Yā saddhā yā ca paññā, idaṁ manosucaritaṁ.	56	
PA_pe_8:56.22	Yaṁ sīlaṁ, idaṁ kāyikaṁ vācasikaṁ sucaritaṁ.	56	
PA_pe_8:56.23	Yo cāgo, idaṁ cetasikaṁ alobho sucaritaṁ.	56	
PA_pe_8:56.24	Iti citte gahite pañcakkhandhā gahitā bhavanti.	56	
PA_pe_8:56.25	Imehi dhammehi sucaritaṁ idaṁ dukkhañca ariyasaccaṁ padaṭṭhānaṁ maggassa.	56	
PA_pe_8:57.1	Tattha katamo vicayo hāro?	57	
PA_pe_8:57.2	Yā ca saddhā yañca sīlaṁ.	57	
PA_pe_8:57.3	Taṁ kissa karoti?	57	
PA_pe_8:57.4_0	Yā saddhā tāya bhagavantaṁ anussarati mattenapi hatthinā samāgatā, assa bho kukkurā	57	
PA_pe_8:57.4_1	sabbaṁ sīlena nappaṭipajjati kāyena vā vācāya vā ṭhānaṁ visārado bhavatīti avippaṭisārī	57	
PA_pe_8:57.4_2	paññā yassa paññattaṁ upaṭṭhapeti.	57	
PA_pe_8:57.5	Tassa akhaṇḍassa sīlaṁ yaṁ na pacchi tassaṁ mohassa akusalacittaṁ uppajjati micchādiṭṭhisahagataṁ vā, ayaṁ vicayo hāro.	57	
PA_pe_8:57.6	Dhammavādino bhaddikārāti bhavissati atthi esā yutti.	57	
PA_pe_8:58.1	Tattha katamo padaṭṭhāno hāro?	58	
PA_pe_8:58.2	Yamidaṁ cittaṁ dīgharattaṁ paribhāvitaṁ saddhāya sīlena cāgena paññāya samādhinā paṭhamajjhānassa padaṭṭhānaṁ.	58	
PA_pe_8:58.3	Yā saddhā assa anāvilasaṅkappo, taṁ dutiyajjhānassa padaṭṭhānaṁ.	58	
PA_pe_8:58.4	Tīṇi ca aveccappasādā yaṁ sīlaṁ, taṁ ariyakantaṁ, taṁ sīlakkhandhassa padaṭṭhānaṁ.	58	
PA_pe_8:58.5	Yā paññā, sā paññākkhandhassa padaṭṭhānaṁ.	58	
PA_pe_8:58.6	Ime ca dhammā idañca cittaṁ ekodibhūtasamādhissa padaṭṭhānaṁ.	58	
PA_pe_8:58.7	Saddhā saddhindriyassa padaṭṭhānaṁ.	58	
PA_pe_8:58.8	Cāgo samādhindriyassa padaṭṭhānaṁ.	58	
PA_pe_8:58.9	Paññā paññindriyassa padaṭṭhānaṁ.	58	
PA_pe_8:58.10	Saddhā ca paññā ca vipassanāya padaṭṭhānaṁ.	58	
PA_pe_8:58.11	Sīlañca cāgo ca samathassa padaṭṭhānaṁ.	58	
PA_pe_8:58.12	Saddhā ca paññā ca avijjā virāgāya paññāvimuttiyā padaṭṭhānaṁ.	58	
PA_pe_8:58.13	Sīlañca cāgo ca rāgavirāgāya cetovimuttiyā padaṭṭhānaṁ.	58	
PA_pe_8:59.1	Tattha katamo lakkhaṇo hāro?	59	
PA_pe_8:59.2	Viññāṇe vutte saddhāsatibhāvite sabbe pañcakkhandhā vuttā bhavanti.	59	
PA_pe_8:59.3	Saddhāya bhaṇitāya sabbāni satta dhanāni bhaṇitāni honti saddhādhanaṁ …pe…	59	
PA_pe_8:59.4	sīlakkhandhe vutte samādhikkhandho ca paññākkhandho ca vuttā bhavanti.	59	
PA_pe_8:59.5	Yaṁ taṁ cittaṁ dīgharattaṁ paribhāvitaṁ pacchimake kāle na tadanuparivatti bhavissatīti netaṁ ṭhānaṁ vijjati.	59	
PA_pe_8:59.6	Tattha saññāpi tadanuparivattinī bhavati.	59	
PA_pe_8:59.7	Yepi tajjātikā dhammā, tepi tadanuparivattino bhavanti.	59	
PA_pe_8:59.8	Rūpasaññā rūpasañcetanānupassanamanasikāro evaṁ channaṁ āyatanānaṁ viññāṇakāye, ayaṁ lakkhaṇo hāro.	59	
PA_pe_8:60.1	Tattha katamo catubyūho hāro?	60	
PA_pe_8:60.2	Idha sutte bhagavato ko adhippāyo?	60	
PA_pe_8:60.3	Ye bhaddikaṁ bhatiṁ ākaṅkheyya bhaddikañca abhisamparāyaṁ, te saddhaṁ sīlaṁ cāgaṁ paññañca manasi karissanti, ayaṁ adhippāyo.	60	
PA_pe_8:60.4	Ye caññepi sattā tathāgatassa sammukhaṁ na paṭiyujjhante, imaṁ dhammaṁ sotā avippaṭisārato kālaṁ karissantīti, ayaṁ adhippāyo.	60	
PA_pe_8:61.1	Tattha katamo āvaṭṭo hāro?	61	
PA_pe_8:61.2	Idampi cattāro dhammā saddhā ca paññā ca assaddhiyañca avijjañca hananti.	61	
PA_pe_8:61.3	Sīlañca cāgo ca taṇhā ca dosañca hananti.	61	
PA_pe_8:61.4	Tassa dve mūlāni pahīyanti.	61	
PA_pe_8:61.5	Dukkhaṁ nivatteti appahīnabhūmiyañca dvimūlāni pañcakkhandhā.	61	
PA_pe_8:61.6	Dve ariyasaccāni samatho ca vipassanā ca.	61	
PA_pe_8:61.7	Dvinnaṁ mūlānaṁ pahānaṁ.	61	
PA_pe_8:61.8	Imāni dve saccāni nirodho ca maggo ca.	61	
PA_pe_8:61.9	Ayaṁ āvaṭṭo hāro.	61	
PA_pe_8:62.1	Tattha katamo vibhatti?	62	
PA_pe_8:62.2	Yaṁ taṁ cittaṁ saddhāparibhāvitaṁ …pe…	62	
PA_pe_8:62.3	sace puthujjanassa tassapi bhaddikā bhati bhavissatīti na ekaṁsena tassa kammaṁ diṭṭheyeva dhamme vipākanti paccessati, aparamhi vā pariyāye bhavissati.	62	
PA_pe_8:62.4	Yaṁ vā atītaṁ vipākāya paccupaṭṭhitaṁ, tappaccayāni cetāni, ye yathā mahākammavibhaṅge “tenāyaṁ vibhajjabyākaraṇiyo niddeso dhammacārino yā bhaddikā bhatī”ti.	62	
PA_pe_8:63.1	Tattha katamā parivattanā?	63	
PA_pe_8:63.2	Assaddhiyaṁ dussīlyaṁ yaṁ maccheraṁ duppaññaṁ ca yañca paṭipakkhena pahīnā bhavanti, ayaṁ parivattanā.	63	
PA_pe_8:64.1	Tattha katamaṁ vevacanaṁ?	64	
PA_pe_8:64.2	Yaṁ taṁ cittaṁ dīgharattaṁ paribhāvitaṁ cittaṁ manoviññāṇaṁ …pe…	64	
PA_pe_8:64.3	yaṁ saddhābalaṁ saddhindriyaṁ, yaṁ sīlaṁ taṁ sucaritaṁ, saṁyamo niyamo damo khandhatā imāni tassa vevacanāni.	64	
PA_pe_8:64.4	Yo cāgo so paṭinissaggo alobho vosaggo cāgoyiṭṭhānaṁ.	64	
PA_pe_8:64.5	Yā paññā sā paññattā paññappabhā paññindriyaṁ paññābalaṁ.	64	
PA_pe_8:65.1	Tattha katamā paññatti?	65	
PA_pe_8:65.2	Yaṁ taṁ cittaṁ bījaṁ paññattiyā paññattaṁ.	65	
PA_pe_8:65.3	Paribhāvanā vāsanā paññattiyā paññatti.	65	
PA_pe_8:65.4	Saddhā pasādapaññattiyā paññattā.	65	
PA_pe_8:65.5	Sīlaṁ sucaritapaññattiyā paññattaṁ.	65	
PA_pe_8:65.6	Cāgo puññakiriyapaññattiyā paññatto.	65	
PA_pe_8:65.7	Paññā vīmaṁsapaññattiyā paññattā.	65	
PA_pe_8:65.8	Ime tayo dhammā saddhā sīlaṁ cāgo paññavato pārisuddhiṁ gacchanti.	65	
PA_pe_8:66.1	Tattha katamo otaraṇo?	66	
PA_pe_8:66.2	Yaṁ cittaṁ, taṁ khandhesu viññāṇakkhandho, dhātūsu manoviññāṇadhātu, āyatanesu manāyatanaṁ.	66	
PA_pe_8:66.3	Ye cattāro dhammā, te khandhesu saṅkhārakkhandhe pariyāpannā …pe…	66	
PA_pe_8:66.4	dhātūsu āyatanesu.	66	
PA_pe_8:67.1	Tattha katamo sodhano hāro?	67	
PA_pe_8:67.2	Idaṁ bhagavato bhāsitaṁ mahānāmena sakkena pucchitena sabbaṁ taṁ niyuttaṁ.	67	
PA_pe_8:68.1	Tattha katamo adhiṭṭhāno?	68	
PA_pe_8:68.2_0	Idaṁ cittaṁ vemattatāya paññattaṁ akusalehi cittehi aparibhāvitehi paribhāvitanti	68	
PA_pe_8:68.2_1	yāni puna paribhāvitāni aññesampi tattha upādāya paññattaṁ sabbepime cattāro dhammā	68	
PA_pe_8:68.2_2	ekattatāya paññattā.	68	
PA_pe_8:68.3	Bhaddikā bhatīti kāmabhogino teva rūpadhātu arūpadhātu manussāti sabbā bhaddikā bhati tadeva kathāya paññattaṁ, ayaṁ paññatti.	68	
PA_pe_8:69.1	Tattha katamo parikkhāro?	69	
PA_pe_8:69.2	Cittassa indriyāni paccayo ādhipateyyapaccayatāya manasikāro.	69	
PA_pe_8:69.3	Hetupaccayatāya paccayo.	69	
PA_pe_8:69.4	Saddhāya lokikā paññā hetupaccayatāya paccayo.	69	
PA_pe_8:69.5	Yoniso ca manasikāro paccayo.	69	
PA_pe_8:69.6	Sīlassa patirūpadesavāso paccayo.	69	
PA_pe_8:69.7	Attasammāpaṇidhānañca hetu.	69	
PA_pe_8:69.8	Cāgassa alobho hetu.	69	
PA_pe_8:69.9	Avippaṭisāro ca hetupaccayo.	69	
PA_pe_8:69.10	Paññā parato ca ghoso ajjhattañca yoniso manasikāro hetupaccayo ca.	69	
PA_pe_8:70.1	Tattha katamo samāropano?	70	
PA_pe_8:70.2	Yaṁ taṁ cittaṁ dīgharattaṁ paribhāvitanti cetasikāpi.	70	
PA_pe_8:70.3	Ettha sabbe dhammā paribhāvitā bhaddikā te bhati bhavissati, bhaddikā upapattiko abhisamparāyo.	70	
PA_pe_8:70.4	Iti ye keci manussakā upabhogaparibhogā sabbe bhaddikā bhatiyeva, ayaṁ samāropano.	70	
PA_pe_8:71.1	Uddhaṁ adho sabbadhi vītarāgoti gāthā.	71	
PA_pe_8:71.2	Tattha kiṁ uddhaṁ nāma?	71	
PA_pe_8:71.3	Yaṁ ito uddhaṁ bhavissati anāgāmī, idaṁ uddhaṁ.	71	
PA_pe_8:71.4	Adho nāma yamatikkantamatītaṁ, idamavoca apadānatanti uddhaṁ.	71	
PA_pe_8:71.5	Tattha atītena sassatadiṭṭhi pubbantākappikānaṁ aparantadiṭṭhi kesañci, ucchedadiṭṭhiṁ yaṁ vuttakappikānaṁ imā ceva diṭṭhiyo ucchedadiṭṭhi ca sassatadiṭṭhi ca.	71	
PA_pe_8:71.6	Tatthāyaṁ sassatadiṭṭhi imāni pannarasa padāni sakkāyadiṭṭhi sassataṁ bhajanti.	71	
PA_pe_8:71.7	Rūpavantaṁ me attā, attani me rūpaṁ, rūpaṁ me attāti yaduccate paññaṁ paridahanti.	71	
PA_pe_8:71.8	Yā ucchedadiṭṭhi sā pañcasatāni ucchedaṁ bhajanti.	71	
PA_pe_8:71.9	Te “taṁ jīvaṁ taṁ sarīran”ti passanti, rūpaṁ me attāti tathārūpā catubbidhā sakkāyadiṭṭhi ucchedena ca sassatena ca.	71	
PA_pe_8:71.10	Evaṁ pañcasu khandhesu vīsativatthukāya diṭṭhiyā pannarasa padāni pubbantaṁ bhajanti.	71	
PA_pe_8:71.11	Sassatadiṭṭhiyā pañca padāni aparantaṁ bhajanti ucchedadiṭṭhiyā.	71	
PA_pe_8:71.12_0	Tattha “ayamahamasmī”ti passantā rūpaṁ attato samanupassati, so ucchedavādī rūpavantañca	71	
PA_pe_8:71.12_1	attānaṁ, attani ca rūpaṁ, rūpasmiṁ vā attāti so passati cāti iti ucchedadiṭṭhi ca,	71	
PA_pe_8:71.12_2	attato paṭissarati sassatadiṭṭhi pubbantato ca paṭissarati.	71	
PA_pe_8:71.13	“Ayamahamasmī”ti na samanupassati.	71	
PA_pe_8:71.14	Tassa diṭṭhāsavā pahānaṁ gacchanti.	71	
PA_pe_8:71.15_0	Yo tīsu addhāsu pubbante ca aparante ca tena tena niddiṭṭhānena uddhaṁ adho sabbadhi	71	
PA_pe_8:71.15_1	vītarāgo “ahamasmī”ti na anupassatīti iminā dvārena iminā payogena iminā upāyena	71	
PA_pe_8:71.15_2	idaṁ dassanabhūmi ca sotāpattiphalañca so ariyo payogo anabhāvaṅgatena saṁsārena	71	
PA_pe_8:71.15_3	apunabbhavāti yo koci ariyo payogo punabbhavāya mudūni vā pañcindriyāni majjhāni	71	
PA_pe_8:71.15_4	adhimattāni vā sabbaṁ apunabbhavappahānāya saṁvattanti.	71	
PA_pe_8:71.16	Ahanti diṭṭhogho kāmogho bhavogho avijjogho ca odhiso.	71	
PA_pe_8:71.17	Tattha desanāhārena cattāri saccāni pañcahi indriyehi sotāpattiphalena ca dve saccāni maggo ca nirodho ca.	71	
PA_pe_8:71.18	Sakkāyasamudayena dve saccāni dukkhañca samudayo ca, ayaṁ desanā hāro.	71	
PA_pe_8:72.1	Tattha katamo vicayo?	72	
PA_pe_8:72.2	“Ayamahamasmī”ti asamanupassanto tīṇi dassanappahātabbāni saṁyojanāni pajahati.	72	
PA_pe_8:72.3	Ayaṁ vicayo.	72	
PA_pe_8:73.1	Tattha katamā yutti?	73	
PA_pe_8:73.2	Tividhā puggalā koci ugghaṭitaññū koci vipañcitaññū koci neyyo.	73	
PA_pe_8:73.3	Ugghaṭitaññū tikkhindriyo ca tato vipañcitaññū mudindriyo tato mudindriyehi neyyo.	73	
PA_pe_8:73.4	Tattha ugghaṭitaññū tikkhindriyatāya dassanabhūmimāgamma sotāpattiphalaṁ pāpuṇāti, ekabījako bhavati.	73	
PA_pe_8:73.5	Ayaṁ paṭhamo sotāpanno.	73	
PA_pe_8:73.6	Vipañcitaññū mudūhi indriyehi dassanabhūmimāgamma sotāpattiphalaṁ pāpuṇāti, kolaṅkolo ca hoti.	73	
PA_pe_8:73.7	Ayaṁ dutiyo sotāpanno.	73	
PA_pe_8:73.8	Tattha neyyo dassanabhūmimāgamma sotāpattiphalaṁ pāpuṇāti, sattakkhattuparamo ca bhavati.	73	
PA_pe_8:73.9	Ayaṁ tatiyo sotāpanno.	73	
PA_pe_8:74.1	Atthi esā yutti mudumajjhādhimattehi indriyehi mudumajjhādhimattaṁ bhūmiṁ sacchikareyya sakkāyadiṭṭhippahānena vā diṭṭhigatāni pajahati.	74	
PA_pe_8:74.2	Ayaṁ yutti.	74	
PA_pe_8:75.1	Tattha katamo padaṭṭhāno?	75	
PA_pe_8:75.2	Tattha sakkāyadiṭṭhi sabbamicchādiṭṭhiyā padaṭṭhānaṁ.	75	
PA_pe_8:75.3	Sakkāyo nāmarūpassa padaṭṭhānaṁ.	75	
PA_pe_8:75.4	Nāmarūpaṁ sakkāyadiṭṭhiyā padaṭṭhānaṁ.	75	
PA_pe_8:75.5	Pañca indriyāni rūpīni rūparāgassa padaṭṭhānaṁ.	75	
PA_pe_8:75.6	Saḷāyatanaṁ ahaṅkārassa padaṭṭhānaṁ.	75	
PA_pe_8:75.7	Tattha katamo lakkhaṇo?	75	
PA_pe_8:75.8	Dvīsu diṭṭhīsu pahīnāsu tattha ekā diṭṭhi diṭṭhigatāni pahānaṁ gacchanti.	75	
PA_pe_8:75.9	Uddhaṁ ca adho ca vītarāgo sabbarajanīyesu vītarāgo hoti.	75	
PA_pe_8:75.10	Tajjā parabhūmiyaṁ, idaṁ paccayanti yathābhūtaṁ passati.	75	
PA_pe_8:75.11	So sabbapaṭiccasamuppādaṁ āmasati.	75	
PA_pe_8:75.12	Ayaṁ lakkhaṇo hāro.	75	
PA_pe_8:76.1	Tattha katamo catubyūho hāro?	76	
PA_pe_8:76.2	Imamhi sutte bhagavato ko adhippāyo?	76	
PA_pe_8:76.3	Ye sattā ye nābhiramissanti, te diṭṭhippahānāya vāyamissanti.	76	
PA_pe_8:76.4	Ayamettha bhagavato adhippāyo.	76	
PA_pe_8:76.5	Ayaṁ catubyūho hāro.	76	
PA_pe_8:77.1	Tattha katamo āvaṭṭo hāro?	77	
PA_pe_8:77.2	Yānimāni mudūni pañcindriyāni tāni orambhāgiyāni pañcindriyāni.	77	
PA_pe_8:77.3_0	Sabbena sabbaṁ samūhananti abhijjhābyāpādo ca bhāvanākārena sekkhāya vimuttiyā balaṁ	77	
PA_pe_8:77.3_1	saddhā, uddhambhāgiyāni diṭṭhivasena balaṁ saddhā, vīriyindriyaṁ ārabhitattā satindriyaṁ	77	
PA_pe_8:77.3_2	paggahitattā accantaṁ niṭṭhaṁ gacchanti.	77	
PA_pe_8:77.4	Tattha yāni indriyāni, ayaṁ maggo saṅkilesappahānaṁ.	77	
PA_pe_8:77.5	Ayaṁ nirodho āyatiṁ anuppādadhammo, idaṁ dukkhaṁ.	77	
PA_pe_8:77.6	Ayaṁ āvaṭṭo hāro.	77	
PA_pe_8:78.1	Tattha katamo vibhatti hāro?	78	
PA_pe_8:78.2	“Ayamahamasmī”ti yo samanupassati, so ca kho adhimattena lokikā yaṁ bhūmiyaṁ na tu ariyena payogena so sakkāyadiṭṭhi pajahati.	78	
PA_pe_8:78.3	Yaṁ vuccati tajjāya bhūmiyā adhimattāya.	78	
PA_pe_8:78.4	Tattha tajjāya bhūmiyaṁ pañcahi ākārehi adhimattataṁ paṭilabhati sīlena vatena bāhusaccena samādhinā nekkhammasukhena.	78	
PA_pe_8:78.5	Tattha appatte pattasaññī adhimānaṁ gaṇhāti.	78	
PA_pe_8:78.6	Etasmiṁyeva vatthuppattiyaṁ bhagavā idaṁ suttaṁ bhāsati.	78	
PA_pe_8:78.7	Sīlavā vatamattenāti.	78	
PA_pe_8:78.8	Tattha yo appatte pattasaññī tassa yo samādhi, so sāmiso kāpurisasevito pana so kāpurisā vuccanti puthujjanā.	78	
PA_pe_8:78.9	Āmisaṁ yañca ariyamaggamāgamma lokikā anariyaṁ tena samādhi hoti anariyo kāpurisasevito.	78	
PA_pe_8:78.10	Yo pana ariyākārena yathābhūtaṁ na jānāti na passati, so adhigamanaṁ pajahati yo ariyena samādhinā akāpurisasevitena nirāmisena nīyati, tattha akāpurisā vuccanti ariyapuggalā.	78	
PA_pe_8:78.11	Yo tehi sevito samādhi, so akāpurisasevito.	78	
PA_pe_8:78.12	Tasmā ekaṁ vibhajjabyākaraṇīyaṁ “ayamahamasmī”ti asamanupassanto tathā pāteti.	78	
PA_pe_8:79.1	Tattha katamā parivattanā?	79	
PA_pe_8:79.2	Imāya dassanabhūmiyā kilesā pahātabbā, tehi pahīyanti aniddiṭṭhāpi bhagavatā niddisitabbā yo.	79	
PA_pe_8:80.1	Tattha katamaṁ vevacanaṁ?	80	
PA_pe_8:80.2	Yā sakkāyadiṭṭhiyā attadiṭṭhiyā.	80	
PA_pe_8:80.3	Ayaṁ bhūmi.	80	
PA_pe_8:80.4	Ye kilesā pahātabbā.	80	
PA_pe_8:80.5	Te appahīyanti aniddiṭṭhāpi bhagavatā sassatadiṭṭhi ca ucchedadiṭṭhi ca, sā pariyantadiṭṭhi ca.	80	
PA_pe_8:80.6	Yā apariyantadiṭṭhi ca, sā sassatadiṭṭhi ca.	80	
PA_pe_8:80.7	Yā ucchedadiṭṭhi, sā natthikā diṭṭhi.	80	
PA_pe_8:80.8	Yā sassatadiṭṭhi, sā akiriyadiṭṭhi.	80	
PA_pe_8:80.9	Idaṁ vevacanaṁ.	80	
PA_pe_8:81.1	Tattha katamā paññatti?	81	
PA_pe_8:81.2	Taṇhā saṁyojanapaññattiyā paññattā.	81	
PA_pe_8:81.3	Maggo paṭilābhapaññattiyā paññatto.	81	
PA_pe_8:81.4	Indriyā paṭilābhapaññattiyā paññattāti.	81	
PA_pe_8:81.5	Tattha katamo otaraṇo?	81	
PA_pe_8:81.6	Sakkāyo dukkhaṁ dassanappahātabbo.	81	
PA_pe_8:81.7	Samudayo maggo.	81	
PA_pe_8:81.8	Indriyāni tāni ca niddiṭṭhāni khandhadhātuāyatanesu.	81	
PA_pe_8:82.1	Tattha katamo sodhano hāro?	82	
PA_pe_8:82.2	Yañhi ārabbha bhagavatā idaṁ suttaṁ bhāsitaṁ, so ārabbha niddiṭṭho.	82	
PA_pe_8:82.3	Tattha katamo parikkhāro?	82	
PA_pe_8:82.4	Nāmarūpassa hetupaccayopi viññāṇaṁ hetu bījaṁ.	82	
PA_pe_8:82.5	Tena avijjā ca saṅkhārā ca paccayo.	82	
PA_pe_8:82.6	Nivattinayo na aparo pariyāyo sabbabhavo, ye ca sabbabhavassa hetu parabhaṇḍapaccayo iti sammādiṭṭhi parato ca ghoso yoniso ca manasikāro paccayo.	82	
PA_pe_8:82.7	Yā paññā uppādeti, esā hetu sammādiṭṭhiyā sammāsaṅkappo bhavati, yā sammāsamādhi, ayaṁ parikkhāro.	82	
PA_pe_8:83.1	Tattha katamo samāropano?	83	
PA_pe_8:83.2	“Ayamahamasmī”ti asamanupassī dukkhato rogato …pe…	83	
PA_pe_8:83.3	pannarasa padāni.	83	
PA_pe_8:83.4	Sīlāni bhagavā kimatthiyāni kimānisaṁsāni.	83	
PA_pe_8:83.5	Sīlāni, ānanda, avippaṭisāratthāni yāva vimutti.	83	
PA_pe_8:83.6	Tattha duvidho attho—	83	
PA_pe_8:83.7	purisattho ca vacanattho ca.	83	
PA_pe_8:84.1	Tattha katamo purisattho?	84	
PA_pe_8:84.2	Yāyaṁ na pacchānutāpitā ayaṁ avippaṭisāro, ayaṁ purisattho.	84	
PA_pe_8:84.3	Yathā koci brūhayati imatthamāsevati so bhaṇeyya, kiñci mamettha adhīnaṁ tassatthāya idaṁ kiriyaṁ ārabhāmīti.	84	
PA_pe_8:84.4	Ayaṁ purisattho.	84	
PA_pe_8:85.1	Tattha katamo vacanattho?	85	
PA_pe_8:85.2	Sīlāni kāyikaṁ vā vācasikaṁ vā sucaritaṁ avippaṭisāroti.	85	
PA_pe_8:85.3	Tattha sīlassa vatassa ca bhāsoyeva.	85	
PA_pe_8:85.4	Anaññā sugatakammatā sucaritaṁ ayaṁ avippaṭisāro.	85	
PA_pe_8:85.5	Evaṁ yāva vimuttīti ekamekasmiṁ pade dve atthā—	85	
PA_pe_8:85.6	purisattho ca vacanattho ca, yathā imamhi sutte evaṁ sabbesu suttesu dve dve atthā.	85	
PA_pe_8:85.7	Ayaṁ hi paramattho uttamattho ca.	85	
PA_pe_8:85.8	Yaṁ nibbānasacchikaṁ nissāya yaṁ sakaṁ sacchikātabbaṁ bhavati, so vuccati katassa katthoti.	85	
PA_pe_8:85.9	Ayaṁ puna vevacanaṁ sampajānāti.	85	
PA_pe_8:85.10	Iminā niyuttatthamabhilabbhanti vacanattho.	85	
PA_pe_8:85.11	Tattha yaṁ atthaṁ sāvako abhikaṅkhati.	85	
PA_pe_8:85.12	Tassa yo paṭilābho, ayaṁ purisattho.	85	
PA_pe_8:85.13	Yaṁ yaṁ bhagavā dhammaṁ deseti, tassa tassa dhammassa yā atthaviññatti.	85	
PA_pe_8:85.14	Ayaṁ attho, tattha sīlānaṁ avippaṭisāro atthopi ānisaṁsopi.	85	
PA_pe_8:85.15	Eso ca ānisaṁso yaṁ duggatiṁ na gacchati.	85	
PA_pe_8:85.16	Yathā taṁ bhagavatā esānisaṁso dhamme suciṇṇe na duggatiṁ gacchati dhammacārī, ayaṁ attho.	85	
PA_pe_8:86.1	Yaṁ puriso bhāvanābhūmiyaṁ sīlāni ārabbha sīlena saṁyutto hoti evaṁ yāva vimutti tathā sīlakkhandho.	86	
PA_pe_8:86.2	Tattha yo ca avippaṭisāro anusayavasena niddiṭṭho, tañca sīlaṁ ayaṁ sīlakkhandho.	86	
PA_pe_8:86.3	Pāmojjapītipassaddhīti ca samādhindriyena, ayaṁ samādhikkhandho.	86	
PA_pe_8:86.4	Yaṁ samāhito yathābhūtaṁ pajānāti, ayaṁ paññākkhandho.	86	
PA_pe_8:86.5_0	Ime tayo khandhā sīlaṁ samādhi paññā ca tathā sīlaṁ paripūreti yaṁ vīriyindriyaṁ	86	
PA_pe_8:86.5_1	tena kāraṇena so sīlaṁ paripūreti, anuppannassa ca akusalassa anuppādāya vāyamati,	86	
PA_pe_8:86.5_2	uppannassa ca pahānāya anuppannassa ca kusalassa uppādāya, uppannassa ca kusalassa	86	
PA_pe_8:86.5_3	bhiyyobhāvāya iti vīriyindriyaṁ niddiṭṭhaṁ.	86	
PA_pe_8:86.6	Tattha yo samādhikkhandho, idaṁ samādhindriyaṁ.	86	
PA_pe_8:86.7	Paññākkhandho paññindriyaṁ, taṁ catūsu sammappadhānesu daṭṭhabbaṁ.	86	
PA_pe_8:86.8	Tathā yo anuppannassa ca akusalassa anuppādāya vāyamati, idaṁ paṭhamaṁ sammappadhānaṁ.	86	
PA_pe_8:86.9	Yaṁ uppannassa, idaṁ dutiyaṁ.	86	
PA_pe_8:86.10	Cattāri sammappadhānāni catūsu jhānesu passitabbāni.	86	
PA_pe_8:86.11	Tathā sīlakkhandhena nekkhammadhātu ca adhikā, tayo ca vitakkā nekkhammavitakko abyāpādavitakko avihiṁsāvitakko ca.	86	
PA_pe_8:86.12	Sādhāraṇabhūtā.	86	
PA_pe_8:86.13	Yā piyāyamānassa pāmojjena idaṁ kāyikaṁ sukhaṁ ānitaṁ aniyamītipemena, idaṁ dukkhaṁ.	86	
PA_pe_8:86.14	Yo tattha avikkhepo, ayaṁ samādhi.	86	
PA_pe_8:86.15	Idaṁ pañcaṅgikaṁ paṭhamaṁ jhānaṁ.	86	
PA_pe_8:86.16	Yā cetasikā passaddhi savitakkaṁ savicāraṁ virodhanaṁ, yo kileso ca paridāho, so paṭhame jhāne niruddho.	86	
PA_pe_8:86.17	Tathā yā ca kilesapassaddhi yā ca vitakkavicārānaṁ passaddhi, ubhayepi ete dhamme passaddhāyaṁ.	86	
PA_pe_8:86.18	Tattha kāyassa cittassa ca sukhaṁ sukhāyanā, idaṁ pītisukhino passaddhi.	86	
PA_pe_8:86.19	Yopi ekodibhāvo cittassa, tena ekodibhāvena yaṁ cittassa ajjhattaṁ sampasādanaṁ, idaṁ catutthaṁ jhānaṅgaṁ.	86	
PA_pe_8:86.20	Iti ajjhattañca sampasādo cetaso ca ekodibhāvo pīti ca sukhañca, idaṁ dutiyaṁ jhānaṁ caturaṅgikaṁ.	86	
PA_pe_8:86.21	Yo passaddhakāyo sukhaṁ vedeti, tena adhimattena sukhena pharitvā sukhaṁ cetasikaṁ yaṁ, so pītivītarāgo evaṁ tassa pītivītarāgatāya upekkhaṁ paṭilabhati.	86	
PA_pe_8:86.22	So pītiyā ca virāgā upekkhaṁ paṭilabhati.	86	
PA_pe_8:86.23	Sukhañca paṭisaṁvedeti.	86	
PA_pe_8:86.24	Sati ca sammā paññāya paṭilabhati.	86	
PA_pe_8:86.25	Sace sati ekaggatā idaṁ pañcaṅgikaṁ tatiyaṁ jhānaṁ.	86	
PA_pe_8:86.26	Yaṁ sukhino cittaṁ samādhiyati, ayaṁ ekaggatāya parāvidhānabhāgiyā, paṭhame jhāne atthi cittekaggatā no cakkhussa vedanā sabbaṁ pāripūriṁ gacchati.	86	
PA_pe_8:86.27	Yathā catutthe jhāne, tathā yā upekkhā passambhayaṁ satisampajaññaṁ cittekaggatā ca, idaṁ catutthaṁ jhānaṁ.	86	
PA_pe_8:87.1	Yathā samādhi dassayitabbaṁ, tathā paññindriyaṁ taṁ catūsu ariyasaccesu passitabbaṁ.	87	
PA_pe_8:87.2_0	Yaṁ samāhito yathābhūtaṁ pajānāti, sā pajānanā catubbidhā asubhato dukkhato anattato	87	
PA_pe_8:87.2_1	ca, yadārammaṇaṁ taṁ dukkhaṁ ariyasaccaṁ, yaṁ pajānanto nibbindati vimuccati tathā	87	
PA_pe_8:87.2_2	yaṁ kāmāsavassa pahānaṁ bhavāsavassa diṭṭhāsavassa avijjāsavassa, ayaṁ nirodho appahīnabhūmiyaṁ āsavasamudayo.	87	
PA_pe_8:87.3	Imāni cattāri ariyasaccāni yathā paññindriyaṁ passitabbaṁ.	87	
PA_pe_8:87.4	Yathāyaṁ samāhito yathābhūtaṁ pajānāti, ayaṁ dassanabhūmi.	87	
PA_pe_8:87.5	Sotāpattiphalañca yathābhūtaṁ pajānanto nibbindatīti, idaṁ tanukañca.	87	
PA_pe_8:87.6	Kāmarāgabyāpādaṁ sakadāgāmiphalañca yaṁ nibbindati virajjati, ayaṁ paṭhamajjhānabhāvanābhūmi ca rāgavirāgā cetovimutti anāgāmiphalañca.	87	
PA_pe_8:87.7	Yaṁ vimutti vimuccati, ayaṁ avijjāvirāgā paññāvimutti arahattañca.	87	
PA_pe_8:87.8	Ime avippaṭisārā ca vīriyindriyañca cattāro sammappadhānā avippaṭisārā tañca upari yāva samādhi, evaṁ te cattāri jhānāni samādhindriyañca yaṁ samāhito yathābhūtaṁ pajānāti.	87	
PA_pe_8:87.9	Ime cattāro satipaṭṭhānā sīlapāripūrimupādāya cāgasaṁhitena ca nibbedhikānañca nimittānaṁ anāvilamanā, idaṁ satindriyaṁ cattāro satipaṭṭhānā.	87	
PA_pe_8:87.10	Yaṁ puna imāya dhammadesanāya tīsu ṭhānesu diṭṭhogamanakindriyaṁ kilesapahānena ca sekkhasīlaṁ, idaṁ saddhindriyaṁ.	87	
PA_pe_8:87.11	Cattāri ca sotāpattiyaṅgāni phalāni.	87	
PA_pe_8:87.12	Samādhindriyāni sopaniyāhārīni sabbasuttesu niddisitabbāni.	87	
PA_pe_8:87.13	Yaṁ jhānaṁ paṭilabhanaṁ vīriyagahitaṁyeva ñāṇaṁ paṭissarato, ayaṁ sutamayī paññā.	87	
PA_pe_8:87.14	Yo samādhi pubbāparanimittābhāso anomagatitāya yathākāmo, ayaṁ cintāmayī paññā, yaṁ tathāsamāhito yathābhūtaṁ pajānāti, ayaṁ bhāvanāmayī paññā.	87	
PA_pe_8:87.15	Ayaṁ suttaniddeso.	87	
PA_pe_8:88.1	Imaṁ suttaṁ nibbedhabhāgiyaṁ bujjhakāradhikaṁ bujjhitabbaṁ.	88	
PA_pe_8:88.2	Yehi aṅgehi samannāgataṁ taṁ bujjhissanti tassa aṅgāni bujjhissanti, tena bojjhaṅgā.	88	
PA_pe_8:88.3	Tathā ādito yāva sīlaṁ vataṁ cetanā karaṇīyā, kissa sīlāni pāripūreti.	88	
PA_pe_8:88.4_0	Anuppannassa ca akusalassa anuppādāya uppannassa ca akusalassa pahānāya anuppannassa	88	
PA_pe_8:88.4_1	kusalassa uppādāya uppannassa ca kusalassa bhiyyobhāvāya, idaṁ vīriyaṁ tassa tassa	88	
PA_pe_8:88.4_2	bujjhitassa aṅganti.	88	
PA_pe_8:88.5	Ayaṁ vīriyasambojjhaṅgo.	88	
PA_pe_8:88.6	Iminā vīriyena dve dhammā ādito avippaṭisāro pāmojjañca yā puna pīti avippaṭisārapaccayā pāmojjapaccayā, ayaṁ pītisambojjhaṅgo.	88	
PA_pe_8:88.7	Yaṁ pītimanassa kāyo passambhati.	88	
PA_pe_8:88.8	Ayaṁ passaddhisambojjhaṅgo.	88	
PA_pe_8:88.9	Tena kāyikasukhamānitaṁ yaṁ sukhino cittaṁ samādhiyati, ayaṁ samādhisambojjhaṅgo.	88	
PA_pe_8:88.10	Yaṁ samāhito yathābhūtaṁ pajānāti, ayaṁ dhammavicayasambojjhaṅgo.	88	
PA_pe_8:88.11	Yā sīlamupādāya pañcannaṁ bojjhaṅgānaṁ upādāyānulomatā nimittāyanā pītibhāgiyānañca visesabhāgiyānañca apilāpanatā sahagatā hoti anavamaggo, ayaṁ satisambojjhaṅgo.	88	
PA_pe_8:88.12	Yaṁ yathābhūtaṁ pajānāti, accāraddhavīriyaṁ karoti.	88	
PA_pe_8:88.13	Uddhaccabhūmīti katā abhipatthitaṁ peseti.	88	
PA_pe_8:88.14	Kosajjabhūmīti garahito rahitehi aṅgehi bujjhati yaṁ cakkhusamathapathaṁ, sā upekkhāti.	88	
PA_pe_8:88.15	Tena sā upekkhā tassa bojjhaṅgassa aṅganti karitvā upekkhāsambojjhaṅgoti vuccate.	88	
PA_pe_8:88.16	Eso suttaniddeso.	88	
PA_pe_8:89.1	Tattha katamā desanā?	89	
PA_pe_8:89.2	Asmiṁ sutte cattāri ariyasaccāni desitāni.	89	
PA_pe_8:89.3	Tattha katamo vicayo?	89	
PA_pe_8:89.4_0	Sīlavato avippaṭisāro yāva vimutti imissāya pucchāya minikimatthassamīti dve padāni	89	
PA_pe_8:89.4_1	pucchā dve padāni visajjanāni dvīhi padehi dve abhiññaṁ dvīhi ceva padehi visajjanā	89	
PA_pe_8:89.4_2	kiṁ pucchati nibbādhikaṁ kāyabhūmiṁ kammassa tathā hi patiṭṭhā ca asekkhe dhamme uppādeti.	89	
PA_pe_8:89.5	Tattha katamā yutti?	89	
PA_pe_8:89.6	Sīlavato avippaṭisāro bhavati kiṁ nicchandassa ca virāgo atthi esā yutti.	89	
PA_pe_8:89.7	Tattha katamaṁ padaṭṭhānaṁ?	89	
PA_pe_8:89.8	Vīriyaṁ vīriyindriyassa padaṭṭhānaṁ.	89	
PA_pe_8:89.9	Samādhi samādhindriyassa padaṭṭhānaṁ.	89	
PA_pe_8:89.10	Paññā paññindriyassa padaṭṭhānaṁ.	89	
PA_pe_8:89.11	Vīriyaṁ adosassa padaṭṭhānaṁ.	89	
PA_pe_8:89.12	Samādhi alobhassa padaṭṭhānaṁ.	89	
PA_pe_8:89.13	Paññā amohassa padaṭṭhānaṁ.	89	
PA_pe_8:89.14	Vīriyindriyaṁ tiṇṇaṁ maggaṅgānaṁ padaṭṭhānaṁ, sammāvācāya sammākammantassa sammāājīvassa.	89	
PA_pe_8:89.15	Samādhindriyaṁ tiṇṇaṁ maggaṅgānaṁ padaṭṭhānaṁ, sammāsaṅkappassa sammāvācāya sammāsamādhino.	89	
PA_pe_8:89.16	Paññindriyaṁ dvinnaṁ maggaṅgānaṁ padaṭṭhānaṁ, sammāsatiyā sammādiṭṭhiyā ca.	89	
PA_pe_8:90.1	Tattha katamo lakkhaṇo?	90	
PA_pe_8:90.2	Sīlakkhandhe vutte sabbe tayo khandhā vuttā bhavanti, sīlameva hi selopamatā yathā selo sabbapaccatthikehi akaraṇīyo evaṁ taṁ cittaṁ sabbakilesehi na kampatīti, ayaṁ amoho.	90	
PA_pe_8:90.3	Virattaṁ rajanīyesūti ayaṁ alobho.	90	
PA_pe_8:90.4	Kopaneyye na kuppatīti ayaṁ adoso.	90	
PA_pe_8:90.5	Tattha paññā amoho kusalamūlaṁ, alobho alobhoyeva, adoso adosoyeva.	90	
PA_pe_8:90.6	Imehi tīhi kusalamūlehi sekkhabhūmiyaṁ ṭhito asekkhamaggaṁ uppādeti.	90	
PA_pe_8:90.7	Sekkhabhūmi sampattikammadhamme uppādeti, sā ca sammāvimutti, yañca vimuttirasañāṇadassanaṁ ime dasa asekkhānaṁ arahattaṁ dhammā.	90	
PA_pe_8:90.8	Tattha aṭṭhaṅgikena maggena catubbidhā bhāvanāpi labbhati.	90	
PA_pe_8:90.9	Sīlabhāvanā kāyabhāvanā cittabhāvanā paññābhāvanā ca.	90	
PA_pe_8:90.10	Tattha sammākammantena sammāājīvena ca kāyo bhāvito.	90	
PA_pe_8:90.11	Sammāvācāya sammāvāyāmena ca sīlaṁ bhāvitaṁ.	90	
PA_pe_8:90.12	Sammāsaṅkappena sammāsamādhinā ca cittaṁ bhāvitaṁ.	90	
PA_pe_8:90.13	Sammādiṭṭhiyā sammāsatiyā ca paññā bhāvitā.	90	
PA_pe_8:90.14	Imāya catubbidhāya bhāvanāya dve dhammā bhāvanāpāripūriṁ gacchanti cittaṁ paññañca.	90	
PA_pe_8:90.15	Cittaṁ bhāvanāya samatho, paññā bhāvanāya vipassanā.	90	
PA_pe_8:90.16	Tattha paññā avijjāpahānena cittaṁ upakkilesehi amissīkatanti.	90	
PA_pe_8:90.17	Paññā bhāvanāya cittabhāvanaṁyeva paripūreti.	90	
PA_pe_8:90.18	Evaṁ yassa subhāvitaṁ cittaṁ kuto taṁ dukkhamessatīti.	90	
PA_pe_8:90.19	Api ca kho pana tassa āyasmato abyāpādadhātu adhimuttā, na so petaṁ samāpanno tassa saṅkhāpahāraṁ deti, saṅkhāvitakkite sarīre dukkhaṁ na vediyati, ayaṁ suttattho.	90	
PA_pe_8:91.1	Tattha katamā desanā?	91	
PA_pe_8:91.2	Imamhi sutte dasa asekkhā arahattadhammā desitā appamāṇā ca sammā vibhāvanā.	91	
PA_pe_8:91.3	Tattha katamo vicayo?	91	
PA_pe_8:91.4	Selopamatā ye ye dhammā vedanīyasukhadukkhopagatā, te sabbe nirūpaṁ vānupassantānaṁ vūpagatā kāyato vedayitaparikkhāro appavattito dukkhaṁ na vediyati.	91	
PA_pe_8:91.5	Tattha katamā yutti, yassevaṁ bhāvitaṁ cittaṁ kuto taṁ dukkhamessatīti.	91	
PA_pe_8:91.6	Tīsu bhāvanāsu dukkhaṁ nakkhamati cittaṁ cittabhāvanāya ca.	91	
PA_pe_8:91.7	Nirodhabhāvanāya ca ānantarikā samādhibhāvanāya ca.	91	
PA_pe_8:91.8	Iti yassevaṁ bhāvitaṁ cittanti samādhi phalassa padaṭṭhānaṁ.	91	
PA_pe_8:92.1	Tattha katamo lakkhaṇo?	92	
PA_pe_8:92.2_0	Yassevaṁ bhāvitaṁ cittanti cittāni bhāvitāni yathā paṭhamaṁ niddiṭṭhāni paññā sīlaṁ	92	
PA_pe_8:92.2_1	kāyo cittaṁ, sīlampi subhāvitaṁ kāyikacetasikañca ṭhitattā nānupakampatīti vedanāpi	92	
PA_pe_8:92.2_2	tathā saññāpi saṅkhārāpi.	92	
PA_pe_8:92.3	Kuto taṁ dukkhamessatīti sukhampi nānugacchati, adukkhamasukhampi nāgatanti.	92	
PA_pe_8:93.1	Tattha katamo catubyūho hāro?	93	
PA_pe_8:93.2	Idha bhagavato ko adhippāyo?	93	
PA_pe_8:93.3	Ye dukkhena adhikā bhavissanti, te evarūpāhi samāpattīhi virahissanti.	93	
PA_pe_8:93.4	Ayamettha bhagavato adhippāyo.	93	
PA_pe_8:93.5	Ye ca appasannā, te hi bhavissanti, pasannānañca pītipāmojjaṁ bhavissati, ayaṁ tattha bhagavato adhippāyo.	93	
PA_pe_8:93.6	Āvaṭṭoti natthi āvaṭṭanassa bhūmi.	93	
PA_pe_8:94.1	Vibhattīti yassevaṁ bhāvitaṁ cittaṁ kuto taṁ dukkhamessatīti duvidho niddeso—	94	
PA_pe_8:94.2	dukkhahetuniddeso ca paṭipakkhaniddeso ca.	94	
PA_pe_8:94.3	Ko so dukkhahetu?	94	
PA_pe_8:94.4	Yato dukkhaṁ āgacchati paṭipakkhe vutte sesadhammānaṁ sīlaṁ hetu ca paccayo ca, te sabbe dhammā vuttā honti.	94	
PA_pe_8:94.5	Ekabodhipakkhiye dhamme vutte sabbe bodhagamanīyā dhammā vuttā bhavanti.	94	
PA_pe_8:95.1	Tattha katamo catubyūho hāro?	95	
PA_pe_8:95.2	Imamhi sutte bhagavato ko adhippāyo?	95	
PA_pe_8:95.3	Ye avippaṭisārena chandikā, te sīlapāripūrī bhavanti pāmojjachandikā avippaṭisārīpāripūrī, ayamettha bhagavato adhippāyo …pe…	95	
PA_pe_8:95.4	ayaṁ catubyūho hāro.	95	
PA_pe_8:96.1	Tattha katamo āvaṭṭo?	96	
PA_pe_8:96.2	Idaṁ suttaṁ nibbedhabhāgiyaṁ.	96	
PA_pe_8:96.3	Yo nibbedho, ayaṁ nirodho.	96	
PA_pe_8:96.4	Yena nibbijjhati, so maggo.	96	
PA_pe_8:96.5	Yaṁ nibbijjhati, taṁ dukkhaṁ.	96	
PA_pe_8:96.6	Yaṁ nibbedhagāminā maggena pahīyati, samudayoyaṁ vutto.	96	
PA_pe_8:97.1	Tattha katamā vibhatti?	97	
PA_pe_8:97.2	Sīlavato avippaṭisāroti vibhajjabyākaraṇīyaṁ, parāmasantassa natthi avippaṭisāro yāva dosakataṁ kāyena vā vācāya vā akusalaṁ ārabhati.	97	
PA_pe_8:97.3	Kiñcipissa evaṁ hoti “sukatametaṁ sucaritametaṁ no cassa tena avippaṭisārena pāmojjaṁ jāyati yāva vimutti, tassa sīlavato avippaṭisāro”ti vibhajjabyākaraṇīyaṁ, ayaṁ vibhattihāro.	97	
PA_pe_8:98.1	Tattha katamā parivattanā?	98	
PA_pe_8:98.2	Imehi sattahi upanisāsampattīhi ekādasa upanisā vibhattiyaṁ pajahānaṁ pajahanti, ayaṁ parivattanā.	98	
PA_pe_8:99.1	Tattha katamā vevacanā?	99	
PA_pe_8:99.2	Imesaṁ ariyadhammānaṁ balabojjhaṅgavimokkhasamādhisamāpattīnaṁ imāni vevacanāni.	99	
PA_pe_8:100.1	Tattha katamā paññatti?	100	
PA_pe_8:100.2	Sīlavato avippaṭisāroti sīlakkhandhe nekkhammapaññattiyā paññattaṁ, nisajjapaññatti ca evaṁ dasa aṅgāni dvīhi dvīhi aṅgehi paññattāni.	100	
PA_pe_8:101.1	Tattha katamo otaraṇo?	101	
PA_pe_8:101.2	Idaṁ nibbedhabhāgiyasuttaṁ pañcasu otiṇṇaṁ yathā yaṁ paṭhamaṁ niddiṭṭhaṁ evamindriyādikhandhadhātuāyatanesu niddisitabbāni.	101	
PA_pe_8:102.1	Tattha katamo sodhano hāro?	102	
PA_pe_8:102.2	Sīlavato avippaṭisāroti na tāva suddho ārambho avippaṭisārino pāmojjanti na tāva suddho ārambho yāni ekādasa padāni desitāni yadā tadā suddho ārambho, ayaṁ sodhano.	102	
PA_pe_8:103.1	Tattha katamo adhiṭṭhāno?	103	
PA_pe_8:103.2_0	Sīlavemattatāya paññattaṁ evaṁ dasa padāni sabbāni sīlakkhandhassa ānisaṁso, te ca	103	
PA_pe_8:103.2_1	patirūpadesavāso ca paccayo attasammāpaṇidhānañca hetu, samādhikkhandhassa sukhaṁ	103	
PA_pe_8:103.2_2	hetu passaddhi paccayo, yena jhānasahajāti ca ṭhānanti jhānaṅgā aparo pariyāyo kāmesu	103	
PA_pe_8:103.2_3	ādīnavānupassanā samādhino paccayo nekkhamme ānisaṁsadassāvitā hetu.	103	
PA_pe_8:104.1	Tattha katamā samāropanā?	104	
PA_pe_8:104.2	Yaṁ vīriyindriyaṁ, so sīlakkhandho.	104	
PA_pe_8:104.3	Yaṁ sīlaṁ, te cattāro dhammā padhānā.	104	
PA_pe_8:104.4	Yaṁ dhammānudhammapaṭipatti, so pātimokkhasaṁvaro.	104	
PA_pe_8:105.1	Yassa selopamaṁ cittanti gāthā, selopamanti upamā yathā selo vātena na kampati na uṇhena na sītena saṅkampati.	105	
PA_pe_8:105.2	Yathā anekā acetanā, te uṇhena milāyanti, sītena avasussanti, vātena bhajanti.	105	
PA_pe_8:105.3_0	Na evaṁ selo (…) virattaṁ rajanīyesu dosanīye na dussatīti kāraṇaṁ dosanīye domanassantaṁ,	105	
PA_pe_8:105.3_1	na duṭṭhena vā kampati uṇhena vā, so milāyati sītena vā avasussati, evaṁ cittaṁ rāgena	105	
PA_pe_8:105.3_2	nānussati sītena kampatīti.	105	
PA_pe_8:105.4	Kiṅkāraṇaṁ?	105	
PA_pe_8:105.5	Virattaṁ rajanīyesu dosanīye na dussati.	105	
PA_pe_8:105.6	Kiṅkāraṇaṁ?	105	
PA_pe_8:105.7_0	Dosanīye panassanti na dussati, aduṭṭhaṁ taṁ na kosissanti, tena kuppanīye na kuppati,	105	
PA_pe_8:105.7_1	yassevaṁ bhāvitaṁ cittaṁ kuto taṁ dukkhaniddeso ca kuto evarūpassa dukkhaṁ āgamissatīti niddiṭṭhaṁ.	105	
PA_pe_8:106.1	Parivattanāti kuto taṁ dukkhamessatīti yaṁ cetasikaṁ sukhaṁ anupādisesā ayaṁ natthi sopādisesā ayaṁ atthi.	106	
PA_pe_8:106.2	Puna evamāhaṁsu taṁ khaṇaṁ taṁ muhuttaṁ ubhayameva avedayitaṁ sopādisesaṁ yañca anupādisesaṁ yañca taṁ khaṇaṁ taṁ muhuttaṁ anupādisesaṁ yañca sopādisesaṁ ca avedayitaṁ.	106	
PA_pe_8:106.3	Sukhamāpannassa anāvattikanti ayamettha viseso parivattanā.	106	
PA_pe_8:107.1	Tattha katamo vevacano?	107	
PA_pe_8:107.2	Yassevaṁ bhāvitaṁ cittaṁ vā bhāvitaṁ subhāvitaṁ anuṭṭhitaṁ vatthukataṁ susamāraddhaṁ.	107	
PA_pe_8:107.3	Cittanti mano viññāṇaṁ manindriyaṁ manoviññāṇadhātu.	107	
PA_pe_8:108.1	Tattha katamā paññatti?	108	
PA_pe_8:108.2	Cittaṁ mano saṅkhārā vūpasamapaññattiyā paññattaṁ.	108	
PA_pe_8:108.3	Samādhi asekkhapaññattiyā paññatto.	108	
PA_pe_8:108.4	Dukkhaṁ ucchinnapaññattiyā paññattaṁ.	108	
PA_pe_8:109.1	Tattha katamo otaraṇo?	109	
PA_pe_8:109.2	Citte niddiṭṭhe pañcakkhandhā niddiṭṭhā honti, ayaṁ khandhesu otaraṇo, manoviññāṇadhātuyā niddiṭṭhāya aṭṭhārasa dhātuyo niddiṭṭhā honti, ayaṁ dhātūsu otaraṇo.	109	
PA_pe_8:109.3	Manāyatane niddiṭṭhe sabbāni āyatanāni niddiṭṭhāni honti.	109	
PA_pe_8:109.4	Tattha manāyatanaṁ nāmarūpassa padaṭṭhānaṁ.	109	
PA_pe_8:109.5	Nāmarūpapaccayā saḷāyatanaṁ.	109	
PA_pe_8:109.6	Tathā paṭiccasamuppāde.	109	
PA_pe_8:109.7	Ayaṁ otaraṇo.	109	
PA_pe_8:109.8	Tattha katamo sodhano suddhoyeva ārambho.	109	
PA_pe_8:110.1	Tattha katamo adhiṭṭhāno?	110	
PA_pe_8:110.2	Chaḷindriyaṁ bhāvanā ekattāyaṁ paññatti chaṭṭhitena kāyo ekattāya paññatto.	110	
PA_pe_8:111.1	Tattha katamo parikkhāro?	111	
PA_pe_8:111.2_0	Cittassa pubbahetu samuppādāya manasikāro ca tappoṇatā ca yaṁ asamāhitabhūmiyaṁ ca	111	
PA_pe_8:111.2_1	visesadhammānaṁ abhāvitattā cittasatataṁ gacchati, sace samādhino sukhaṁ hetu avippaṭisāro	111	
PA_pe_8:111.2_2	paccayo, ayaṁ hetu ayaṁ paccayo parikkhāro.	111	
PA_pe_8:112.1	Tattha katamā samāropanā?	112	
PA_pe_8:112.2	Yassevaṁ bhāvitanti tassa dhammā samāropayitabbā.	112	
PA_pe_8:112.3_0	Kāyo sīlaṁ paññā bhāvitacittanti anabhirataṁ anapaṇataṁ anekaṁ anutaṁ anāpajjāsattaṁ	112	
PA_pe_8:112.3_1	ayaṁ samaññāyatanā na tassa sekkhassa sammāsamādhi sabbe asekkhā dasa arahantadhammā niddiṭṭhā honti.	112	
PA_pe_8:112.4	Asekkhabhāgiyāni suttāni.	112	
PA_pe_8:113.1_0	Yassa nūna, bhante, kāyagatāsati abhāvitā, ayaṁ so aññataraṁ sabrahmacāriṁ āsajja	113	
PA_pe_8:113.1_1	samāpajja appaṭinissajja janapadacārikaṁ pakkameyya, so āyasmā imasmiṁ vippaṭijānāti	113	
PA_pe_8:113.1_2	dve pajāni paṭijānāti cittabhāvanāyañca diṭṭhiyā pahānaṁ, kāyabhāvanāyañca diṭṭhippahānaṁ,	113	
PA_pe_8:113.1_3	kāyabhāvanāyañca taṇhāpahānaṁ, yaṁ paṭhamaṁ upamaṁ karoti.	113	
PA_pe_8:113.2	Asucināpi sucināpi pathavī neva aṭṭiyati na jigucchati na pītipāmojjaṁ paṭilabhati, evameva hi pathavīsamena so cetasā anvayena appakena averena abyāpajjena viharāmīti.	113	
PA_pe_8:113.3	Iti so āyasmā kiṁ paṭijānāti, kāyabhāvanāya sukhindriyapahānaṁ paṭijānāti, cittabhāvanāya somanassindriyapahānaṁ paṭijānāti.	113	
PA_pe_8:113.4	Kāyikā vedanā rāgānusayamanugatānaṁ sukhindriyaṁ paṭikkhipati.	113	
PA_pe_8:113.5	Na hi vedanākkhandhaṁ yā cetasikā sukhavedanā tattha ayaṁ paṭilābhapaccayā uppajjati sukhaṁ somanassaṁ.	113	
PA_pe_8:113.6	Sotaṁ paṭikkhipati, na hi manosamphassajaṁ vedanaṁ.	113	
PA_pe_8:113.7	Tattha catūsu mahābhūtesu rūpakkhandhassa anusayapaṭighapahānaṁ bhaṇati.	113	
PA_pe_8:113.8	Kāme rūpañca tañca asekkhabhūmiyaṁ.	113	
PA_pe_8:113.9	Kāye kāyānupassanā diṭṭhadhammasukhavihārañca.	113	
PA_pe_8:113.10_0	Balena ca ussāhena ca sabbaṁ manasi katattānaṁ pahānaṁ medaṁ katālikāya ca purisena	113	
PA_pe_8:113.10_1	ca maṇḍanakajātikena ca, etehi imassa mātāpitusambhūtaṁ paccavekkhaṇaṁ, so kāyena	113	
PA_pe_8:113.10_2	ca kāyānupassanāya ca cittena ca cittānupassanāya ca dve dhamme dhāreti.	113	
PA_pe_8:113.11	Kāyakilesavatthuṁ cittena ca cittasannissaye cittena subhāvitena sattannaṁ ca samāpattīnaṁ viharituṁ paṭijānāti.	113	
PA_pe_8:114.1_0	Gahapatiputtopamatāya ca yathā gahapatiputtassa nānāraṅgānaṁ vatthakaraṇḍako puṇṇo	114	
PA_pe_8:114.1_1	bhaveyya, so yaṁ yadeva vatthayugaṁ pubbaṇhasamaye ākaṅkhati, pubbaṇhasamaye nibbāpeti,	114	
PA_pe_8:114.1_2	evaṁ majjhanhikasamaye, sāyanhasamaye, evameva so āyasmā cittassa subhāvitattā yathārūpena	114	
PA_pe_8:114.1_3	vihārena ākaṅkhati pubbaṇhasamayaṁ viharituṁ, tathārūpena pubbaṇhasamayaṁ viharati,	114	
PA_pe_8:114.1_4	majjhanhikasamaye, sāyanhasamaye.	114	
PA_pe_8:114.2	Tena vesa āyasmatā upamāya me āsitāya pathavī vā anuttarā indriyabhāvanā bhāvitacittena.	114	
PA_pe_8:114.3_0	Tena so āyasmā idaṁ aṭṭhavidhaṁ bhāvanaṁ paṭijānāti catūsu mahābhūtesu, kāyabhāvanaṁ	114	
PA_pe_8:114.3_1	upakacaṇḍālaṁ purisametakaṁ bhavatalākāsu cittabhāvanaṁ, imāhi bhāvanāhi tāya bhāvanāya	114	
PA_pe_8:114.3_2	ca samathā pāripūrimantehi.	114	
PA_pe_8:114.4	Imehi catūhi paññāpāripūrimantehi.	114	
PA_pe_8:115.1	Kathaṁ upakacaṇḍālaṁ paṭikūlesu dhammesu appaṭikūlasaññī viharati?	115	
PA_pe_8:115.2_0	Kāyo pakatiyā appaṭikūlaṁ kāye uddhumātakasaññā saṅkhittena nava saññā ime paṭikūlā	115	
PA_pe_8:115.2_1	dhammā ceso āyasmā paṭikūlato ajigucchito kāyagatāsatiyā bhāvanānuyogamanuyutto viharati,	115	
PA_pe_8:115.2_2	na hi tassa jigucchappahāya cittaṁ paṭikūlati.	115	
PA_pe_8:116.1	Kathaṁ appaṭikūlesu dhammesu paṭikūlasaññī viharatīti?	116	
PA_pe_8:116.2	Kāyo sabbalokassa appaṭikūlo taṁ so āyasmā asubhasaññāya viharati.	116	
PA_pe_8:116.3	Evaṁ appaṭikūlesu dhammesu paṭikūlasaññī viharati.	116	
PA_pe_8:117.1_0	Kathaṁ paṭikūlesu ca appaṭikūlesu ca appaṭikūlasaññī viharatīti api sabboyaṁ lokassa	117	
PA_pe_8:117.1_1	yamidaṁ muṇḍo pattapāṇī kulesu piṇḍāya vicarati, tena ca so āyasmā suvaṇṇadubbaṇṇena	117	
PA_pe_8:117.1_2	appaṭikūlasaññī cittena ca kāyena nibbidāsahagatena appaṭikūlasaññī, evaṁ paṭikūlesu	117	
PA_pe_8:117.1_3	appaṭikūlesu ca dhammesu appaṭikūlasaññī viharati.	117	
PA_pe_8:118.1	Kathaṁ paṭikūlesu ca dhammesu appaṭikūlasaññī viharati?	118	
PA_pe_8:118.2	Paṭikūlesu ca dhammesu subhasaññino itthirūpe paṭikūlesu ca jigucchino vinīlakavipubbake tattha so āyasmā paṭikūlasaññī viharati.	118	
PA_pe_8:119.1	Kathaṁ paṭikūlesu dhammesu tadubhayaṁ abhinivajjayitvā upekkhako viharati sato ca sampajāno ca?	119	
PA_pe_8:119.2	Appaṭikūlesu ca dhammesu subhasaññino itthirūpe paṭikūlesu ca jigucchino vinīlakavipubbake tadubhayaṁ abhinivajjayitvā “netaṁ mama, nesohamasmi, neso me attā”ti viharati.	119	
PA_pe_8:119.3	Evaṁ tadubhayaṁ abhinivajjayitvā upekkhako viharati sato sampajāno.	119	
PA_pe_8:120.1	Aparo pariyāyo.	120	
PA_pe_8:120.2	Tedhātuko lokasannivāso sabbabālaputhujjanānaṁ appaṭikūlasaññā.	120	
PA_pe_8:120.3	Tattha ca āyasmā sāriputto appaṭikūlasaññī viharati.	120	
PA_pe_8:120.4	Evaṁ appaṭikūlesu dhammesu paṭikūlasaññī viharati.	120	
PA_pe_8:121.1	Kathaṁ paṭikūlesu dhammesu appaṭikūlasaññī viharati?	121	
PA_pe_8:121.2	Paṭikūlasaññino sabbasekkhā idha kā tedhātuke sabbaloke.	121	
PA_pe_8:121.3	Tattha katamo bhūmippatto samādhiphale sacchikato appaṭikūlasaññī viharati?	121	
PA_pe_8:121.4	Kiṅkāraṇaṁ?	121	
PA_pe_8:121.5	Na hi taṁ atthi yassa lokassa pahānāya paṭikūlasaññī uppādeyya.	121	
PA_pe_8:122.1	Kathaṁ paṭikūlesu ca appaṭikūlesu ca dhammesu paṭikūlasaññī viharati?	122	
PA_pe_8:122.2	Tedhātuke lokasannivāse yāva kāmalokabhūmatā hi rāgānaṁ vītarāgānaṁ paṭikūlasamatā rūpārūpadhātuṁ appaṭikūlasamatā.	122	
PA_pe_8:122.3	Tattha ca āyasmā sāriputto paṭikūlasaññī viharati.	122	
PA_pe_8:122.4	Evaṁ paṭikūlesu ca appaṭikūlesu ca dhammesu paṭikūlasaññī viharati.	122	
PA_pe_8:123.1	Kathaṁ paṭikūlesu ca appaṭikūlesu ca dhammesu appaṭikūlasaññī viharati?	123	
PA_pe_8:123.2	Yaṁ kiñci parato duruttānaṁ durāgatānaṁ vacanapathānaṁ taṁ vacanaṁ appaṭikūlaṁ yāvatā vācaso appatirūpā tathā janassa appaṭikūlasaññā.	123	
PA_pe_8:123.3	Tattha āyasmā sāriputto abhiññāya sacchikato appaṭikūlasaññī viharati, evaṁ paṭikūlesu ca appaṭikūlesu ca dhammesu appaṭikūlasaññī viharati.	123	
PA_pe_8:124.1	Kathaṁ paṭikūlesu ca appaṭikūlesu ca dhammesu tadubhayaṁ abhinivajjayitvā upekkhako ca viharati sato ca sampajāno?	124	
PA_pe_8:124.2	Yañca nesaṁ samanupassati ye dhammā duccaritā, te dhammā appaṭikūlā.	124	
PA_pe_8:124.3	Tattha āyasmā sāriputto iti paṭisañcikkhati ye dhammā duccaritā, te dhammā aniṭṭhavipākā.	124	
PA_pe_8:124.4	Ye dhammā sucaritā, te ācayagāmino.	124	
PA_pe_8:124.5	So ca sucaritaṁ ācayagāminiṁ karitvā duccaritaṁ aniṭṭhavipākaṁ karitvā tadubhayaṁ abhinivajjayitvā upekkhako viharati.	124	
PA_pe_8:125.1	Atha paṭikūlesu ca dhammesu appaṭikūlesu ca paṭikūlasaññī viharati.	125	
PA_pe_8:125.2	Taṇhā paṭikūladhammā kiṅkāraṇaṁ?	125	
PA_pe_8:125.3	Taṇhāvasena hi sattā dvīhi dhammehi sattā, kabaḷīkāre āhāre rasataṇhāya sattā, phasse sukhasaññāya sattā.	125	
PA_pe_8:125.4	Tatthāyasmā sāriputto kabaḷīkāre ca āhāre paṭikūlasaññī viharati, phasse ca dukkhasaññī viharati.	125	
PA_pe_8:125.5	Evaṁ paṭikūlesu ca appaṭikūlesu ca paṭikūlasaññī viharati.	125	
PA_pe_8:126.1	Kathaṁ paṭikūlesu ca dhammesu appaṭikūlesu ca dhammesu appaṭikūlasaññī viharati?	126	
PA_pe_8:126.2	Taṇhākkhayaṁ anuttaraṁ nibbānaṁ tathā bālaputhujjanānaṁ paṭikūlasaññā pahatasaññā ca.	126	
PA_pe_8:126.3	Tatthāyasmato sāriputtassa appaṭikūlasaññā abyāpādasaññā ca sāmaṁ paññāya passitvā evaṁ paṭikūlesu ca dhammesu appaṭikūlasaññī viharati.	126	
PA_pe_8:127.1	Kathaṁ paṭikūlesu ca appaṭikūlesu ca dhammesu appaṭikūlasaññī viharati?	127	
PA_pe_8:127.2	Tatiye ca nibbāne paṭikūlasaññino yasena ca kittini ca appaṭikūlasaññino.	127	
PA_pe_8:127.3	Tatthāyasmā sāriputto assādañca ādīnavañca nissaraṇañca yathābhūtaṁ sammāpaññāya paṭijānanto paṭikūlañca appaṭikūlañca dhammaṁ tadubhayaṁ abhinivajjayitvā appaṭikūlasaññī viharati.	127	
PA_pe_8:128.1	Kathaṁ paṭikūlaṁ appaṭikūlañca dhammaṁ tadubhayaṁ abhinivajjayitvā upekkhako viharati?	128	
PA_pe_8:128.2_0	Sato ca sampajāno ca, yañca samanupassati anunayo appaṭikūlo dhammo paṭigho ca paṭikūlo	128	
PA_pe_8:128.2_1	dhammo, tatthāyasmā sāriputto anunayassa paṭighappahīnattā upekkhako viharati sato sampajāno ca.	128	
PA_pe_8:128.3	Yañcassa samanupassati ayaṁ pañcavidhā anuttarā indriyabhāvanā.	128	
PA_pe_8:128.4	Ayaṁ suttaniddeso.	128	
PA_pe_8:129.1	Tattha katamo desanāhāro?	129	
PA_pe_8:129.2	Imamhi sutte kiṁ desitabbaṁ?	129	
PA_pe_8:129.3	Tattha vuccate, imamhi sutte diṭṭhadhammasukhavihāro desito, tathā vimuttaṁ cittaṁ paccavekkhaṇā ca adhipaññādhammaṁ desitaṁ.	129	
PA_pe_8:130.1	Tattha katamo vicayo?	130	
PA_pe_8:130.2	Ye kāye kāyānupassino viharanti, tesaṁ cittaṁ anunayappaṭighena na viharati anunayappaṭighena cābhiramamānassa cittaṁ samaggataṁ bhavissatīti bhāvanāya balametaṁ, ayaṁ vicayo hāro.	130	
PA_pe_8:131.1	Tattha katamo yuttihāro?	131	
PA_pe_8:131.2	Kāyabhāvanāya ca cittabhāvanāya ca na kiñci sabrahmacārī atimaññissatīti.	131	
PA_pe_8:131.3	Atthi esā yutti, ayaṁ yuttihāro.	131	
PA_pe_8:132.1	Tattha katamo padaṭṭhāno hāro?	132	
PA_pe_8:132.2	Kāyabhāvanāya paṭhamassa sati upaṭṭhānassa padaṭṭhānaṁ.	132	
PA_pe_8:132.3	Yā pathavīsamacittatā, sā aniccānupassanāya padaṭṭhānaṁ.	132	
PA_pe_8:133.1	Tattha katamo lakkhaṇo?	133	
PA_pe_8:133.2	Yaṁ pathavīsamena cetasā viharati attānupassī pathavīsamena gihī viharati.	133	
PA_pe_8:133.3	Ko attho pathavīsamenāti?	133	
PA_pe_8:133.4	Yathā ye ca selopamatāya akammayuttā evameva pathavīsamo ayaṁ hiriyatāya.	133	
PA_pe_8:133.5	Ayaṁ lakkhaṇo.	133	
PA_pe_8:134.1	Tattha katamo catubyūho hāro?	134	
PA_pe_8:134.2	Imamhi byākaraṇe ko tassa āyasmato adhippāyo?	134	
PA_pe_8:134.3	Ye keci arahantā indriyabhāvanaṁ ākaṅkhiyanti, te pathavīsamataṁ uppādayissantīti.	134	
PA_pe_8:134.4	Ayaṁ adhippāyo.	134	
PA_pe_8:135.1	Tattha katamo āvaṭṭoti?	135	
PA_pe_8:135.2	Natthi āvaṭṭassa bhūmi.	135	
PA_pe_8:136.1	Tattha katamo vibhatti?	136	
PA_pe_8:136.2	Yo kāyānupassī viharati, so pathavīsamacittataṁ paṭilabhissatīti na ekaṁsena.	136	
PA_pe_8:136.3	Kiṅkāraṇaṁ?	136	
PA_pe_8:136.4	Ye khaṇḍakādichinnakādino, na te pathavīsamacittataṁ paṭilabhanti.	136	
PA_pe_8:136.5	Sabbā kāyagatāsati sekkhabhāvanāya nibbānaṁ phalaṁ, ayaṁ vibhatti.	136	
PA_pe_8:137.1	Tattha katamo parivattano hāro?	137	
PA_pe_8:137.2	Ye kāyānupassino viharissanti, tesaṁyeva kāyapaccayā uppajjeyya āsavā vighātapariḷāhā, ayaṁ parivattano hāro.	137	
PA_pe_8:138.1	Tattha katamo otaraṇo?	138	
PA_pe_8:138.2	Pañcakkhandhā avitiṇṇā bāvīsatindriyāni, tathā yaṁ manindriyaṁ, taṁ manodhātu manāyatanañca.	138	
PA_pe_8:138.3	Yaṁ samādhindriyaṁ, taṁ dhammadhātu dhammāyatanañca.	138	
PA_pe_8:138.4	Ayaṁ otaraṇo hāro.	138	
PA_pe_8:139.1	Tattha katamo sodhano hāro?	139	
PA_pe_8:139.2	Ye ca manasā cattāro bhāvetabbā, te sabbe bhāvitā yaṁ taṁ manena pahīne pattabbataṁ sabbattha etassa ca atthāya ārambho, so attho suddho.	139	
PA_pe_8:139.3	Ayaṁ sodhano hāro.	139	
PA_pe_8:140.1	Tattha katamo adhiṭṭhāno?	140	
PA_pe_8:140.2	Ayaṁ samādhi ekattatāya paññatto, cha kāyā ekattatāya paññattā.	140	
PA_pe_8:140.3	Pañcindriyāni rūpīni rūpakāyo.	140	
PA_pe_8:140.4	Cha vedanākāyā vedanākāyo.	140	
PA_pe_8:140.5	Cha saññākāyā saññākāyo.	140	
PA_pe_8:140.6	Cha cetanākāyā cetanākāyo.	140	
PA_pe_8:140.7	Cha viññāṇakāyā viññāṇakāyo.	140	
PA_pe_8:140.8	Sabbepi ete dhammā dhammakāyotiyeva saṅkhaṁ gacchanti.	140	
PA_pe_8:140.9	Ayaṁ adhiṭṭhāno.	140	
PA_pe_8:141.1	Parikkhāroti samāpattikosallañca vīthikosallañca hetu.	141	
PA_pe_8:141.2	Yañca gocarakosallaṁ yañca kallaṁ taṁ kosallaṁ paccayo.	141	
PA_pe_8:141.3	Vodānakosallaṁ hetu, kallaṁ paccayo.	141	
PA_pe_8:141.4	Sukhaṁ hetu, abyāpajjaṁ paccayo.	141	
PA_pe_8:141.5	Ayaṁ parikkhāro.	141	
PA_pe_8:142.1	Tattha katamo samāropanoti?	142	
PA_pe_8:142.2_0	Yathā pathavī sucimpi nikkhīpante asucimpi nikkhitte tādiseyeva evaṁ kāyo manāpikehipi	142	
PA_pe_8:142.2_1	phassehi amanāpikehipi phassehi tādisoyeva paṭighasamphassena vā sukhāya vedanāya tādisaṁ yo cittaṁ.	142	
PA_pe_8:142.3	Idaṁ suttaṁ vibhattaṁ saopammaṁ ugghaṭitaññussa puggalassa vibhāgena.	142	
PA_pe_8:142.4	Tattha samāropanāya avakāso natthi.	142	
PA_pe_8:143.1	Tattha katamaṁ suttaṁ saṅkilesabhāgiyaṁ?	143	
PA_pe_8:143.2_0	Yato ca kusalehi dhammehi na virodhati, na vaḍḍhati, imaṁ ādīnavaṁ bhagavā deseti,	143	
PA_pe_8:143.2_1	tasmā channaṁ vivareyya, vivaṭaṁ nātivassati, tato ādīnavato vivareyyāti taṁ tīhi	143	
PA_pe_8:143.2_2	dhammehi nābhidhaṁsitāti asubhasaññāya rāgena nābhidhaṁsiyati.	143	
PA_pe_8:143.3	Mettāya dosena nābhidhaṁsiyati.	143	
PA_pe_8:143.4	Vipassanāya mohena nābhidhaṁsiyati.	143	
PA_pe_8:143.5	Evañcassa yo yo dhammo paṭipakkho tamhi tamhi dhamme paripūrissati.	143	
PA_pe_8:143.6	Yo tassa dhammassa akusalo dhammo paṭipakkho, tena nādhivāsiyati.	143	
PA_pe_8:144.1	Aparo pariyāyo.	144	
PA_pe_8:144.2	Ye ime dhammā attanā na sakkoti vuṭṭhānaṁ, te ete dhammā desitā.	144	
PA_pe_8:144.3_0	Channamativassatīti tehi vitakkaṁ yena ca sakkā puna desitaṁ cittaṁ vibhāvetuṁ pariyodāpetuṁ	144	
PA_pe_8:144.3_1	vivekaninnassa vivekapoṇassa vivekapabbhārassa vuddhiṁ virūḷhiṁ vepullataṁ āpajjati	144	
PA_pe_8:144.3_2	kusalesu dhammesu, seyyathāpi nāma uppalaṁ vā kumudaṁ vā padumaṁ vā udake sukkapakkhe	144	
PA_pe_8:144.3_3	cando yāvaratti yāvadivaso āgacchati, tassa vuddhiyeva pāṭikaṅkhitabbā, na parihāni,	144	
PA_pe_8:144.3_4	evaṁvidhaṁ taṁ cittaṁ nābhidhaṁsiyati.	144	
PA_pe_8:144.4	Aparopettha yo akūṭo asaṭho amāyāvī uju puriso yathābhūtaṁ attānaṁ āvikaroti.	144	
PA_pe_8:144.5	Tattha yo chādeti tassa akusalā dhammā cittaṁ anudhāvanti.	144	
PA_pe_8:144.6	Channamativassatīti yo pana hoti asaṭho akūṭo amāyāvī uju puriso yathābhūtaṁ attānaṁ āvikaroti.	144	
PA_pe_8:144.7	Tassa cittaṁ akusalehi dhammehi na viddhaṁsiyati, ayaṁ suttattho.	144	
PA_pe_8:145.1	Tattha katamā desanā?	145	
PA_pe_8:145.2	Idha desitā dasa akusalakammapathā adhivassanatāya dasa kusalakammapathā anadhivassanatāya akusalehi na visujjhati.	145	
PA_pe_8:145.3	Yathā vuttaṁ bhagavatā “cittasaṅkilesā, bhikkhave, sattā saṅkilissantī”ti.	145	
PA_pe_8:146.1	Tattha katamo vicayo?	146	
PA_pe_8:146.2	Yassevaṁ cittaṁ adhivāsiyati, tassa bujjhitassa yaṁ bhaveyya kūṭeyya, taṁ ānantariyenapi satthari vā guṇānukampanatāya, ayaṁ vicayo.	146	
PA_pe_8:147.1	Tattha katamā yuttīti?	147	
PA_pe_8:147.2	Evaṁ anadhivasiyantaṁ cittaṁ vuṭṭhāti.	147	
PA_pe_8:147.3	Vuṭṭhitaṁ patiṭṭhahati kusalesu dhammesūti atthi esā yutti.	147	
PA_pe_8:148.1	Padaṭṭhānanti channamativassatīti channaṁ asaṁvarānaṁ padaṭṭhānaṁ, vivaṭaṁ nātivassatīti achannaṁ saṁvaraṇānaṁ.	148	
PA_pe_8:148.2	Tasmā channaṁ vivareyya vivaṭaṁ nātivassatīti desanāya padaṭṭhānaṁ.	148	
PA_pe_8:149.1	Lakkhaṇoti channamativassatīti ye keci vicittena channena ekalakkhaṇā dhammā sabbe te aviddhaṁsiyanti.	149	
PA_pe_8:149.2	Tasmā channaṁ vivareyya.	149	
PA_pe_8:149.3	Vivaṭaṁ nātivassatīti ye keci tena acchannena ekalakkhaṇā dhammā sabbe te nātivassantīti lakkhaṇo hāro.	149	
PA_pe_8:150.1	Tattha katamo catubyūho hāro?	150	
PA_pe_8:150.2	Imamhi sutte bhagavato ko adhippāyo?	150	
PA_pe_8:150.3	Yesaṁ kesañci cittaṁ akusalā dhammā adhipaṭidesitā te yathādhammaṁ paṭikarissantīti ayaṁ tattha bhagavato adhippāyo.	150	
PA_pe_8:150.4	Ayaṁ catubyūho hāro.	150	
PA_pe_8:151.1	Āvaṭṭoti yaṁ channaṁ taṁ duvidhaṁ kampamānaṁ samucchitabbo.	151	
PA_pe_8:151.2	Ānantariyasamādhīnaṁ.	151	
PA_pe_8:151.3	Tattha passaddhiyañca māno āsave vaḍḍheti, assaddhiyena ca pamādaṁ gacchati, pamādena onamati, unnaḷabhāvaṁ gacchati.	151	
PA_pe_8:151.4	Vuttañcetaṁ bhagavatā “unnaḷānaṁ pamattānaṁ tesaṁ vaḍḍhanti āsavā”ti cattāri tāni upādānāni, yāni cattāri upādānāni, te pañcupādānakkhandhā bhavanti.	151	
PA_pe_8:151.5	Imāni saccāni dukkhañca samudayo ca.	151	
PA_pe_8:151.6	Tasmā channaṁ vivareyyāti yena hetunā, te āsavā vaḍḍhanti.	151	
PA_pe_8:151.7	Tesaṁ pahīnattā āsavā pahīyante.	151	
PA_pe_8:151.8	Tattha appamādena assaddhiyaṁ pahīyati uddhaccakukkuccappahānena oḷārikatā tassa dve dhammā na samatho ca bhāvanā ca pāripūriṁ gacchanti.	151	
PA_pe_8:151.9	Yo tesaṁ āsavānaṁ khayo, ayaṁ nirodho.	151	
PA_pe_8:151.10	Imāni cattāri saccāni, ayaṁ āvaṭṭo.	151	
PA_pe_8:152.1	Tattha katamo vibhatti hāro?	152	
PA_pe_8:152.2	Channamativassatīti na ekaṁso.	152	
PA_pe_8:152.3	Kiṅkāraṇaṁ?	152	
PA_pe_8:152.4	Yassa assā nivattanā yathāpi sekkhānaṁ.	152	
PA_pe_8:152.5	Yathāvuttaṁ bhagavatā—	152	
PA_pe_8:153.1	“Kiñcāpi sekkho pakareyya pāpaṁ,	153	
PA_pe_8:153.2	Kāyena vācāya uda cetasā vā;	153	
PA_pe_8:153.3	Abhabbo hi tassa pariguhanāya,	153	
PA_pe_8:153.4	Abhabbatā diṭṭhapadassa hotī”ti.	153	
PA_pe_8:154.1	Kiñcāpi tesaṁ nivāraṇaṁ cittaṁ hoti.	154	
PA_pe_8:154.2	Api tu appaccayā samāye ca te niddisitabbā, ayaṁ vibhattihāro.	154	
PA_pe_8:155.1	Tattha katamo parivattano hāro.	155	
PA_pe_8:155.2	Channamativassatīti yassa ye dhammā sabbaṁ anavivaṭaṁ ativassiyati, vivaṭaṁ nātivassati, avaguṇantaṁ nātivassati.	155	
PA_pe_8:155.3	Ayaṁ parivattano hāro.	155	
PA_pe_8:156.1	Tattha katamo vevacano hāro.	156	
PA_pe_8:156.2	Channanti āvutaṁ nivutaṁ pihitaṁ paṭikujjitaṁ sañchannaṁ parodhaṁ, vivaṭaṁ nātivassatīti yassa te dhammā pabbajjitā vinodaṁ nādhivassitā vantikatāti, ayaṁ vevacano hāro.	156	
PA_pe_8:157.1	Tattha katamo paññatti hāro.	157	
PA_pe_8:157.2_0	Channamativassatīti kilesabhāgiyapaññattaṁ vivaṭaṁ nātivassatīti sadhammakiccaṁ yaṁ	157	
PA_pe_8:157.2_1	paṭipadā paññattiyā paññattaṁ, tasmā hi channaṁ vivareyyāti anusāsanapaññattiyā paññattaṁ,	157	
PA_pe_8:157.2_2	vivaṭaṁ nātivassatīti niddhānapaññattiyā paññattaṁ, ayaṁ paññatti hāro.	157	
PA_pe_8:158.1	Tattha katamo otaraṇo hāro?	158	
PA_pe_8:158.2	Channamativassatīti tayo kilesā rāgo doso moho, te khandhesu saṅkhārakkhandho …pe…	158	
PA_pe_8:158.3	te purā yathā niddiṭṭhaṁ khandhadhātuāyatanesu, ayaṁ otaraṇo hāro.	158	
PA_pe_8:159.1	Tattha katamo sodhano hāro?	159	
PA_pe_8:159.2	Yenārambhena idaṁ suttaṁ bhāsati so ārambho niyutto.	159	
PA_pe_8:160.1	Adhiṭṭhānoti channamativassatīti ekattatāya paññattaṁ.	160	
PA_pe_8:160.2	Kiṅkāraṇaṁ?	160	
PA_pe_8:160.3	Idaṁ hi ativassatīti imassa ca ativassati evañca ativassatīti ayaṁ vemattatāya yā suṇasādhāraṇehi lakkhaṇehi paññāpiyati, sā ekattapaññatti.	160	
PA_pe_8:161.1	Tattha katamo parikkhāro?	161	
PA_pe_8:161.2	Yañca taṁ ativassiyanti, tassa dve hetū dve paccayā akusalapasuteva vācakattābhirati ca.	161	
PA_pe_8:161.3	Ime dve ayonisomanasikāro ca kusalā dhammā vopasaggā ca, ime dve paccayā.	161	
PA_pe_8:162.1	Tattha katamo samāropano?	162	
PA_pe_8:162.2_0	Channamativassatīti vemati passatīti channaṁ yaṁ pariggahituṁ yaṁ adesituṁ appassutaṁ	162	
PA_pe_8:162.2_1	yaṁ kathaṅkathā vibhūtena akusalamūlena yaṁ taṇhāya ca te vaḍḍhati dosāti sannitvā	162	
PA_pe_8:162.2_2	te appasakkhayena saṅkhārā.	162	
PA_pe_8:162.3	Saṅkhārapaccayā viññāṇaṁ yāva jarāmaraṇaṁ, ayaṁ samāropano.	162	
PA_pe_8:162.4	Yaṁ puna tathā desanā, tasseva akusalā dhammā vuddhiṁ virūḷhiṁ vepullatamāpajjati tassa saṅkhārā nirodhā, ayaṁ samāropano.	162	
PA_pe_8:163.1	Cattāro puggalā tamo tamaparāyanoti …pe…	163	
PA_pe_8:163.2	tattha katamo vuccate tamo nāma?	163	
PA_pe_8:163.3	Yo tamo andhakāro, yathā vuttaṁ bhagavatā “yathā andhakāre tasmiṁ bhayānake sakampidhātupuriso na passati, evameva aññāṇato tamopanandhakāro pāpakasakammasavipākaṁ na saddho hoti”.	163	
PA_pe_8:163.4	Iti evaṁ lakkhaṇatā aññāṇaṁ tamo avijjā moho, yena sattā yathābhūtaṁ nappajānanti, iti vuccati tamoti.	163	
PA_pe_8:163.5	So tiṇṇaṁ cakkhūnaṁ tamo maṁsacakkhuno dibbacakkhuno paññācakkhuno, imesaṁ cakkhūnaṁ idha tamo niddisiyati aññāṇanti.	163	
PA_pe_8:163.6	Tattha katamaṁ aññāṇaṁ adassanaṁ?	163	
PA_pe_8:163.7	Atha nissaye yaṁ pubbante aññāṇaṁ aparante aññāṇaṁ pubbantāparante aññāṇaṁ hetumhi aññāṇaṁ paccayamhi aññāṇaṁ tassa aññāṇino samādhibhūtassa eso nissando.	163	
PA_pe_8:163.8	Yaṁ na jānāti idaṁ sevitabbaṁ idaṁ na manasikātabbanti.	163	
PA_pe_8:163.9	So tena tamena niddisiyati tamopi yathā vuccati.	163	
PA_pe_8:163.10	Mūḷhoti evaṁ cetanā.	163	
PA_pe_8:163.11	Tena tamena so puggalo vuccati.	163	
PA_pe_8:163.12	Tamoti so tena tamena asamūhatena asamucchinnena tapparamo bhavati tapparāyano, ayaṁ vuccati puggalo tamo tamaparāyanoti.	163	
PA_pe_8:163.13	Parāyanoyeva dhammo manasikātabbo so tamo dahati aññacittaṁ upaṭṭhapeti.	163	
PA_pe_8:163.14	Te cassa dhammā nijjhānakkhamanti.	163	
PA_pe_8:163.15	So sutamayāya paññāya samanupassati.	163	
PA_pe_8:164.1	Tattha katamo tamo jotiparāyano?	164	
PA_pe_8:164.2	So tena paññāvasena iriyati evaṁ tasseva iriyantassa parāyano bhavati.	164	
PA_pe_8:164.3	Ayaṁ vuccate puggalo tamo jotiparāyano.	164	
PA_pe_8:165.1	Tattha katamo puggalo joti jotiparāyano?	165	
PA_pe_8:165.2_0	Tattha vuccati joti nāma yaṁ tassa ce tamassa paṭipakkhena ye ca dhamme antamaso	165	
PA_pe_8:165.2_1	ñāṇāloko, so suṇadhammo puggalo tamo jotiparāyano, tattha vuccate, yoyaṁ puggalo	165	
PA_pe_8:165.2_2	tamo jotiparāyano, so yadi tathārūpaṁ kalyāṇamittaṁ paṭilabhati, yo naṁ akusalato	165	
PA_pe_8:165.2_3	ca nivāreti bhāvitakusalatāva bhāvī niyojetīti.	165	
PA_pe_8:165.3	Evañca saddhammaṁ deseti.	165	
PA_pe_8:165.4	Ime dhammā kusalā, ime dhammā akusalā.	165	
PA_pe_8:165.5	Ime dhammā sāvajjā, ime dhammā anavajjā.	165	
PA_pe_8:165.6	Ime dhammā sevitabbā, ime dhammā na sevitabbā.	165	
PA_pe_8:165.7	Ime dhammā bhajitabbā, ime dhammā na bhajitabbā.	165	
PA_pe_8:165.8	Ime dhammā upasampajja vihātabbā, ime dhammā na upasampajja vihātabbā.	165	
PA_pe_8:165.9	Ime dhammā manasikātabbā, ime dhammā na manasikātabbāti.	165	
PA_pe_8:165.10	Paccate saññāya yathā saññāyati satindriyāni, so evaṁ pajānāti.	165	
PA_pe_8:165.11	Ime dhammā kusalā, ime dhammā akusalā.	165	
PA_pe_8:165.12	Ime dhammā sāvajjā, ime dhammā anavajjā.	165	
PA_pe_8:165.13	Ime dhammā sevitabbā, ime dhammā na sevitabbā.	165	
PA_pe_8:165.14	Ime dhammā bhāvetabbā, ime dhammā na bhāvetabbā.	165	
PA_pe_8:165.15	Ime dhammā upasampajja vihātabbā, ime dhammā na upasampajja vihātabbā.	165	
PA_pe_8:165.16	Ime dhammā manasikātabbā, ime dhammā na manasikātabbāti.	165	
PA_pe_8:165.17_0	So te dhamme susuyyati, sotaṁ odahati, aññaṁ cittaṁ upaṭṭhapeti, te cassa dhammā	165	
PA_pe_8:165.17_1	nijjhānakkhamanti, so sutamayāya paññāya samannāgato so tena paccayavasena iriyati	165	
PA_pe_8:165.17_2	evaṁ tasseva iriyanti tapparamo bhavati tapparāyano.	165	
PA_pe_8:165.18	Ayaṁ vuccate puggalo tamo tamaparāyano.	165	
PA_pe_8:166.1	Tattha katamo puggalo joti tamaparāyano?	166	
PA_pe_8:166.2	Joti nāma yā tasseva tamassa paṭipakkhena ye dhammā antamaso ñāṇāloko, so puna dhammo.	166	
PA_pe_8:166.3	Katamā uccate?	166	
PA_pe_8:166.4	Paññāyato paṇḍitoti vuccate, so evaṁ pajānāti.	166	
PA_pe_8:166.5	Ime dhammā kusalā, ime dhammā akusalā.	166	
PA_pe_8:166.6	Ime dhammā sāvajjā, ime dhammā anavajjā.	166	
PA_pe_8:166.7	Ime dhammā sevitabbā, ime dhammā na sevitabbā.	166	
PA_pe_8:166.8	Ime dhammā bhāvitabbā, ime dhammā na bhāvitabbā.	166	
PA_pe_8:166.9	Ime dhammā upasampajja vihātabbā, ime dhammā na upasampajja vihātabbā.	166	
PA_pe_8:166.10	Ime dhammā manasikātabbā, ime dhammā na manasikātabbā.	166	
PA_pe_8:166.11	Idha pana pāpamittasaṁsevano pāpamittavasānugo akusale dhamme abhivaḍḍheti, kusale dhamme pajahati.	166	
PA_pe_8:166.12	So tena pamādena paccayasaññā amanasikatvā assatiasampajaññaṁ āsevati.	166	
PA_pe_8:166.13	Tayā yo paṭipakkho tamo, so pavaḍḍheti.	166	
PA_pe_8:166.14	So tamābhibhūto parāyano tamaparamo ceva bhavati.	166	
PA_pe_8:166.15	Ayaṁ vuccati puggalo joti tamaparāyano.	166	
PA_pe_8:167.1	Tattha katamo puggalo joti jotiparāyano?	167	
PA_pe_8:167.2	Tattha vuccate soyaṁ puggalo kalyāṇamittassa sannissito bhavati sakkā saṁyogī kusalaṁ gavesī, so kalyāṇamitte upasaṅkamitvā paripucchati, paripañhayati—	167	
PA_pe_8:167.3	kiṁ kusalaṁ, kiṁ akusalaṁ?	167	
PA_pe_8:167.4	Kiṁ sāvajjaṁ, kiṁ anavajjaṁ?	167	
PA_pe_8:167.5	Kiṁ sevitabbaṁ, kiṁ na sevitabbaṁ?	167	
PA_pe_8:167.6	Kiṁ bhāvitabbaṁ, kiṁ na bhāvitabbaṁ?	167	
PA_pe_8:167.7	Kiṁ upasampajja vihātabbaṁ, kiṁ na upasampajja vihātabbaṁ?	167	
PA_pe_8:167.8	Kiṁ manasikātabbaṁ, kiṁ na manasikātabbaṁ?	167	
PA_pe_8:167.9	Kathaṁ saṅkileso hoti, kathaṁ vodānaṁ hoti?	167	
PA_pe_8:167.10	Kathaṁ pavatti hoti, kathaṁ nivatti hoti?	167	
PA_pe_8:167.11	Kathaṁ bandho hoti, kathaṁ mokkho hoti?	167	
PA_pe_8:167.12	Kathaṁ sakkāyasamudayo hoti, kathaṁ sakkāyanirodho hoti?	167	
PA_pe_8:167.13	So ettha desitaṁ yathā upaṭṭhitaṁ tathā sampaṭipajjanto so evaṁ pajānāti.	167	
PA_pe_8:167.14	Ime dhammā kusalā, ime dhammā akusalā.	167	
PA_pe_8:167.15	Evaṁ …pe…	167	
PA_pe_8:167.16	yāva kathaṁ sakkāyasamudayo hoti, kathaṁ sakkāyanirodho hotīti vitthārena kātabbaṁ.	167	
PA_pe_8:167.17	So te dhamme adhipāṭikaṅkhāti evaṁ lakkhaṇaṁ ñāṇaṁ vijjā ālokaṁ vaḍḍheti.	167	
PA_pe_8:167.18	So puggalo tapparamo bhavati tapparāyano, ayaṁ vuccate puggalo joti jotiparāyano.	167	
PA_pe_8:168.1	Tattha katamo puggalo tamo tamaparāyano?	168	
PA_pe_8:168.2	Yo akusalaṁ dhammaṁ dīpeti.	168	
PA_pe_8:168.3	Taṁ bhāvanāya hīnāsu gatīsu upapattiṁ dasseti, tapparamo bhavati tapparāyano.	168	
PA_pe_8:168.4	Ayaṁ vuccate puggalo tamo tamaparāyano.	168	
PA_pe_8:169.1	Tattha yo puggalo tamo jotiparāyano?	169	
PA_pe_8:169.2	So tamena akusalassa kammassa vipākaṁ dasseti.	169	
PA_pe_8:169.3	Tameti yaṁ cakkhu kalyāṇamittassa yena akusale dhamme pajahati, kusale dhamme abhivaḍḍhati.	169	
PA_pe_8:170.1	Tattha yo ca paṇītāsu gatīsu upapattiṁ dasseti, tapparamo tena vuccate tamo jotiparāyano.	170	
PA_pe_8:171.1	Tattha yo puggalo joti tamaparāyano?	171	
PA_pe_8:171.2	Kusalassa kammavipākaṁ dasseti.	171	
PA_pe_8:171.3	Yaṁ cakkhu pāpamittasaṁsaggena pāpamittupasevena pāpamittavasānugo akusalaṁ dhammaṁ abhivaḍḍhati, taṁ bhāvanāya hīnāsu gatīsu upapattiṁ dasseti.	171	
PA_pe_8:171.4	Tapparamo tena vuccate joti tamaparāyano.	171	
PA_pe_8:172.1	Tattha yo puggalo joti jotiparāyano so jotitā pabhātā yāva paṇītāsu gatīsu upapattiṁ dasseti.	172	
PA_pe_8:172.2	Tapparamo tenāha joti jotiparāyano.	172	
PA_pe_8:173.1	Jotitamaparāyanena dasa akusalānaṁ kammānaṁ udayaṁ dasseti.	173	
PA_pe_8:173.2	Tamena puggalena akusalānaṁ kammānaṁ vipākaṁ dasseti.	173	
PA_pe_8:173.3	Na akusalānaṁ dhammānaṁ vipākaṁ dasseti.	173	
PA_pe_8:173.4	Tamena aṭṭha micchattāni dasseti.	173	
PA_pe_8:173.5	Jotinā aṭṭha sammattāni dasseti.	173	
PA_pe_8:173.6	Jotinā tamaparāyanena dasa akusalakammapathe dasseti.	173	
PA_pe_8:173.7	Jotinā paṇītattaṁ dasseti.	173	
PA_pe_8:173.8	Tamena jotiparāyanena atapanīyaṁ dhammaṁ dasseti.	173	
PA_pe_8:173.9	Jotinā tamaparāyanena tapanīyaṁ dhammaṁ dasseti.	173	
PA_pe_8:173.10	Ayaṁ suttattho.	173	
PA_pe_8:174.1	Tattha katamo desanā hāro?	174	
PA_pe_8:174.2	Imamhi sutte kiṁ desitaṁ?	174	
PA_pe_8:174.3	Tattha vuccate imamhi sutte kusalākusalā dhammā desitā.	174	
PA_pe_8:174.4	Kusalākusalānañca dhammānaṁ vipāko desito.	174	
PA_pe_8:174.5	Hīnappaṇītānañca sattānaṁ gati nānākāraṇaṁ desitaṁ.	174	
PA_pe_8:174.6	Ayaṁ desanā hāro.	174	
PA_pe_8:175.1	Tattha katamo vicayo hāro?	175	
PA_pe_8:175.2	Akusalassa kammassa yo vipākaṁ paccanubhoti.	175	
PA_pe_8:175.3	Tattha ṭhito akusale dhamme uppādiyati vicayantaṁ yujjati.	175	
PA_pe_8:175.4	Kusalassa kammassa yo vipākaṁ paccanubhoti.	175	
PA_pe_8:175.5	Tattha ṭhito kusale dhamme uppādiyati vicayantaṁ yujjati.	175	
PA_pe_8:175.6	Ayaṁ vicayo yutti ca.	175	
PA_pe_8:176.1	Tattha katamo padaṭṭhāno hāro?	176	
PA_pe_8:176.2	Yo puggalo joti, so paccavekkhaṇāya padaṭṭhānaṁ.	176	
PA_pe_8:176.3	Yo puggalo tamo, so tamādinnaṁ vānupassanāya padaṭṭhānanti dasseti.	176	
PA_pe_8:176.4	Tamena jotiparāyanena appamādassa padaṭṭhānaṁ dasseti, tamo avijjāya ca diṭṭhiyā ca padaṭṭhānaṁ dasseti.	176	
PA_pe_8:176.5	Jotinā tamaparāyanena pamādassa ca diṭṭhiyā ca padaṭṭhānaṁ dasseti.	176	
PA_pe_8:176.6	Ayaṁ padaṭṭhāno.	176	
PA_pe_8:177.1	Tattha katamo lakkhaṇo hāro?	177	
PA_pe_8:177.2	Tamena tamaparāyanena tamoti avijjāya niddiṭṭhāya sabbakilesadhammā niddiṭṭhā honti.	177	
PA_pe_8:177.3	Tamena jotiparāyanena jotivijjāya niddiṭṭhāya sabbe bodhipakkhiyadhammā niddiṭṭhā honti.	177	
PA_pe_8:177.4	Jotitamaparāyanena pamādo niddiṭṭho hoti.	177	
PA_pe_8:177.5	Tamena jotiparāyanena appamādo niddiṭṭho hoti.	177	
PA_pe_8:177.6	Ayaṁ lakkhaṇo hāro.	177	
PA_pe_8:178.1	Tattha katamo catubyūho hāro?	178	
PA_pe_8:178.2	Imamhi sutte bhagavato ko adhippāyo?	178	
PA_pe_8:178.3	Ye sattā nīcakulino, na te imaṁ sutvā kusale dhamme samādāya vattissanti.	178	
PA_pe_8:178.4	Ye sattā uccakulino, te imaṁ dhammadesanaṁ sutvā bhiyyoso mattāya kusale dhamme samādāya vattissantīti.	178	
PA_pe_8:178.5	Ayaṁ catubyūho hāro.	178	
PA_pe_8:178.6	Bhūmiyaṁ upadeso.	178	
PA_pe_8:179.1	Tattha katamo āvaṭṭo hāro?	179	
PA_pe_8:179.2	Yā avijjāto pabhūti taṇhā, ayaṁ samudayo.	179	
PA_pe_8:179.3	Yo tamo tamaparāyano, idaṁ dukkhaṁ.	179	
PA_pe_8:179.4	Imāni dve saccāni dukkhañca samudayo ca joti yena suttena dhammena paññāpiyati, so dhammo paññindriyassa padaṭṭhānaṁ.	179	
PA_pe_8:179.5	Tena amohena tīṇi kusalamūlāni pāripūriṁ gacchanti saggassa padaṭṭhānaṁ.	179	
PA_pe_8:180.1	Tattha katamā vibhatti?	180	
PA_pe_8:180.2	Tamo tamaparāyanoti na ekaṁsena.	180	
PA_pe_8:180.3	Kiṅkāraṇaṁ?	180	
PA_pe_8:180.4	Atthi tamo ca bhavo aparāpariyavedanīyena ca kusalena jotinā puggalena sahopattibhāve.	180	
PA_pe_8:180.5	Atthi joti ca bhavo aparāpariyavedanīyena ca akusalena tamena puggalena sahopattibhāve parivattanā tamesu paṭipakkhoti jotinā tamaparāyano.	180	
PA_pe_8:181.1	Tattha katamo vevacano?	181	
PA_pe_8:181.2	Yo tamo, so evaṁ attabyāpādāya paṭipanno, so assaddhāya bālo akusalo abyatto anādīnavadassī.	181	
PA_pe_8:181.3	Yo joti, so attahitāya paṭipanno paṇḍito kusalo byatto ādīnavadassī.	181	
PA_pe_8:181.4	Ayaṁ vevacano.	181	
PA_pe_8:182.1	Tattha katamā paññatti?	182	
PA_pe_8:182.2	So puggalo vipākapaññattiyā paññāpiyati, akusale pariyādinnatā paññāpiyati.	182	
PA_pe_8:182.3	Jotikusaladhammupapattipaññattiyā paññāpiyati kusaladhammavipākapaññattiyā cāti.	182	
PA_pe_8:183.1_0	Otaraṇoti ye avijjāpaccayā saṅkhārā yañca jarāmaraṇaṁ yā ca avijjā, taṁ padaṭṭhānaṁ,	183	
PA_pe_8:183.1_1	niddesena vijjuppādo avijjānirodho yo yāva jarāmaraṇanirodho, ime dve dhammā saṅkhārakkhandhapariyāpannā.	183	
PA_pe_8:183.2	Dhammadhātu dhammāyatanañca padaṭṭhānaṁ niddesena dhātūsu.	183	
PA_pe_8:184.1	Tattha katamo sodhano?	184	
PA_pe_8:184.2	Imassa suttassa desitassa ārambho.	184	
PA_pe_8:185.1	Adhiṭṭhānoti tamoti bhagavā bravīti, na ekaṁ puggalaṁ deseti.	185	
PA_pe_8:185.2	Yāvatā sattānaṁ gati, tattha ye duccaritadhammena upapannā, te bahulādhivacanena tamo niddisati.	185	
PA_pe_8:185.3	Yā joti sabbasattesu kusaladhammopapatti sabbaṁ taṁ jotīti abhilapati ayamekatā paccayo yonisomanasikārapaññatti catunnaṁ mahābhūtānaṁ puggalānaṁ.	185	
PA_pe_8:186.1	Tattha katamo parikkhāro?	186	
PA_pe_8:186.2	Akusalassa pāpamittatā paccayo, ayoniso manasikāro hetu.	186	
PA_pe_8:186.3	Kusalassa kalyāṇamittatā paccayo, yoniso manasikāro hetu.	186	
PA_pe_8:187.1	Tattha katamā samāropanāti?	187	
PA_pe_8:187.2	Idhekacco nīce kule paccājāto hotīti nīce kule paccājāto rūpesu saddesu gandhesu rasesu phassesu, so upapanno sabbamhi mānussake upabhogaparibhoge.	187	
PA_pe_8:187.3	Joti paṇītesu kusalesu upapanno sabbamhi mānussake upabhogaparibhoge upapannoti.	187	
PA_pe_8:188.1	Tattha katamaṁ saṅkilesabhāgiyaṁ nibbedhabhāgiyaṁ ca suttaṁ?	188	
PA_pe_8:188.2	Na taṁ daḷhaṁ bandhanamāhu dhīrāti gāthā.	188	
PA_pe_8:188.3	Kena kāraṇena taṁ bandhanaṁ daḷhaṁ?	188	
PA_pe_8:188.4	Catūhi kāraṇehi issariyena sakkā mocetuṁ dhanena vā aññena vā yācanāya vā parāyanena vā.	188	
PA_pe_8:188.5	Yesu ca ayaṁ rāgo maṇikuṇḍalesu puttesu dāresu ca yā apekkhā, idamassa cetasikabandhanaṁ.	188	
PA_pe_8:188.6	Taṁ na sakkā issariyena vā dhanena vā aññena vā yācanāya vā parāyanena vā mocetuṁ.	188	
PA_pe_8:188.7	Na ca tattha koci atthi pāṭibhogo.	188	
PA_pe_8:188.8	Iminā bandhanato mocayitthāti devo vā manusso vā tadidaṁ bandhanaṁ rāgānusayena ca chasu bāhiresu ca āyatanesu bandhati.	188	
PA_pe_8:188.9	Rūpesu rūpataṇhā bandhati, yāva dhammesu dhammataṇhā.	188	
PA_pe_8:188.10	Yo idha loke bandho paralokasmiṁ bandho nīyati.	188	
PA_pe_8:188.11	So bandho jāyati, bandho mīyati.	188	
PA_pe_8:188.12	Bandho asmā lokā paraṁ lokaṁ gacchati.	188	
PA_pe_8:188.13	Na sakkā mocetuṁ aññatra ariyamaggena imañca bandhanaṁ.	188	
PA_pe_8:188.14	Maraṇabhāvañca upapattibhāvañca bhayato viditvā chandarāgaṁ pajahati.	188	
PA_pe_8:188.15	So imaṁ chandarāgaṁ pajahitvā atikkamati.	188	
PA_pe_8:188.16	Ayañca loko ito paraṁ dutiyo.	188	
PA_pe_8:189.1	Tattha yaṁ bandhanāsaṅkhārānaṁ pahānaṁ idaṁ vuccati ubhayesu ṭhānesu vīriyaṁ, gandhaparivāto sumuni nopalimpati.	189	
PA_pe_8:189.2	Tatheva pariggahesu puttesu dāresu ca avūḷho salloti tasseva taṇhāya pahānaṁ dasseti.	189	
PA_pe_8:189.3	Ayaṁ taṇhāmūlassa pahānā vare appamattoti kāmo pamādavattati pahānāya nekkhammābhirato appamādavihārī bhavati.	189	
PA_pe_8:189.4	Tassa āsayaṁ pahānāya neva imaṁ lokaṁ āsīsati na paralokaṁ.	189	
PA_pe_8:189.5	Na idhalokaṁ nissitaṁ, piyarūpaṁ sātarūpaṁ ākaṅkhati.	189	
PA_pe_8:189.6	Nāpi paralokaṁ nissitaṁ piyarūpaṁ sātarūpaṁ ākaṅkhati, tena vuccate “nāsīsate lokamimaṁ paraṁ lokañcā”ti.	189	
PA_pe_8:189.7	Yaṁ tassa pahānaṁ taṁ chedanaṁ aṭṭhakavaggiyesu muni niddiṭṭho.	189	
PA_pe_8:189.8	So idha virodho aṭṭhakavaggiyesu nāsīsanaṁ idha anāthā.	189	
PA_pe_8:189.9	Tathāyaṁ taṇhāya tassa pariggahassa vatthukāmassa ekagāthāya ete sabbe kāmā dassitā.	189	
PA_pe_8:189.10	Tena bhagavā deseti “etampi chetvāna paribbajanti anapekkhino sabbakāme pahāyā”ti.	189	
PA_pe_8:189.11_0	Imissā gāthāya dvidhā niddeso saṁsandananiddeso ca samayaniddeso ca, yathā ayaṁ gāthā	189	
PA_pe_8:189.11_1	saṅkilesabhāgiyañca nibbedhabhāgiyañca, evaṁ tāya gāthāya saṅkilesabhāgiyañca nibbedhabhāgiyañca visajjanā.	189	
PA_pe_8:189.12	Evaṁ gāthā sabbagāthāsu byākaraṇesu vā niddiṭṭhaṁ suttaṁ.	189	
PA_pe_8:190.1	Tattha katamā desanā?	190	
PA_pe_8:190.2	Imaṁ suttaṁ kenādhippāyena desitaṁ.	190	
PA_pe_8:190.3	Ye rāgacaritā sattā, te kāme pajahissantīti ayaṁ tattha bhagavato adhippāyo.	190	
PA_pe_8:191.1	Tattha katamo vicayo?	191	
PA_pe_8:191.2	Yassa dasavatthukā kilesā uttiṇṇā vantā viditā.	191	
PA_pe_8:191.3	Katame dasavidhāti, kilesakāmā ca orambhāgiyauddhambhāgiyā ca saṁyojanā dasavatthukāni āyatanāni, ayaṁ vicayo.	191	
PA_pe_8:192.1	Tattha katamā yutti?	192	
PA_pe_8:192.2	Ye sārattā te gāḷhabandhanena bandhanti atthi esā yutti.	192	
PA_pe_8:193.1	Tattha katamo padaṭṭhāno?	193	
PA_pe_8:193.2	Sāratto maṇikuṇḍalesu mamaṅkārassa padaṭṭhānaṁ.	193	
PA_pe_8:193.3	Apekkhāti atītavatthussa sarāgassa padaṭṭhānaṁ.	193	
PA_pe_8:193.4	Etampi chetvāti bhāvanāya padaṭṭhānaṁ.	193	
PA_pe_8:194.1	Tattha katamo lakkhaṇo?	194	
PA_pe_8:194.2	Sārattacitto maṇikuṇḍalesu yo ahaṅkāre visatto mamaṅkāre visatto, yo puttadāre sāratto.	194	
PA_pe_8:194.3	Khettavatthusmiṁ sāratto.	194	
PA_pe_8:194.4	Ayaṁ lakkhaṇo hāro.	194	
PA_pe_8:195.1	Tattha katamo catubyūho hāro?	195	
PA_pe_8:195.2	Idha sutte bhagavato ko adhippāyo.	195	
PA_pe_8:195.3	Ye nibbānena chandikā bhavissanti, te puttadāre taṇhaṁ pajahissanti.	195	
PA_pe_8:195.4	Ayaṁ tattha bhagavato adhippāyo.	195	
PA_pe_8:195.5	Imāni cattāri saccāni.	195	
PA_pe_8:196.1	Tattha katamo āvaṭṭo?	196	
PA_pe_8:196.2	Yā puttadāre taṇhā, ayaṁ samudayo.	196	
PA_pe_8:196.3	Ye upādinnakkhandhā, te ye ca bāhiresu rūpesu rūpapariggaho, idaṁ dukkhaṁ, yaṁ tattha chedanīyaṁ, ayaṁ nirodho.	196	
PA_pe_8:196.4	Yena bhijjati, ayaṁ maggo.	196	
PA_pe_8:197.1	Vibhattīti natthi vibhattiyā bhūmi.	197	
PA_pe_8:198.1	Parivattanoti paṭipakkho niddiṭṭho.	198	
PA_pe_8:199.1	Tattha katamo vevacano?	199	
PA_pe_8:199.2	Niddiṭṭho vevacano.	199	
PA_pe_8:200.1	Tattha katamo otaraṇo?	200	
PA_pe_8:200.2	Atthi taṇhā eko satto otiṇṇo tappaccayā viññāṇaṁ yāva jarāmaraṇaṁ.	200	
PA_pe_8:200.3	Yā tattha vedanā, ayaṁ avijjā vijjuppādā avijjānirodho yāva jarāmaraṇanirodho.	200	
PA_pe_8:201.1	Tattha katamo sodhano?	201	
PA_pe_8:201.2	Suddho gāthāya ārambho.	201	
PA_pe_8:202.1	Tattha katamo adhiṭṭhāno?	202	
PA_pe_8:202.2	Na taṁ daḷhaṁ bandhanamāhu dhīrāti ekattatāya paññattā, na vemattatāya.	202	
PA_pe_8:202.3	Cattāro rāgā kāmarāgo rūparāgo bhavarāgo diṭṭhirāgo cāti ekattatāya paññattā.	202	
PA_pe_8:203.1	Tattha katamo parikkhāro?	203	
PA_pe_8:203.2	Yesaṁ rāgo maṇikuṇḍalesu tassa subhasaññā hetu, anubyañjanaso ca nimittaggāhitā paccayo.	203	
PA_pe_8:203.3	Yāya te chinnāni tassa asubhasaññā hetu, nimittaggahaṇaanubyañjanaggahaṇavinodanaṁ paccayo.	203	
PA_pe_8:204.1	Tattha katamo samāropano?	204	
PA_pe_8:204.2	Sāratto maṇikuṇḍalesu sammūḷhavidho duṭṭhātipi etampi chetvāna paribbajantīti taṁ pariññātatthaṁ parivajjitatthaṁ pajahitā, ayaṁ samāropano.	204	
PA_pe_8:205.1	Yaṁ cetasikaṁ yaṁ pakappitaṁ vitthārena paccayo, yaṁ vā cetasikaṁ kāyikaṁ cetasikaṁ kammaṁ.	205	
PA_pe_8:205.2	Kiṅkāraṇā?	205	
PA_pe_8:205.3	Cetasikā hi cetanā manokammāti vuccate, sā cetanākammaṁ, yaṁ cetasikaṁ imaṁ kāyikañca vācasikañca imāni tīṇi kammāni niddiṭṭhāni.	205	
PA_pe_8:205.4	Kāyakammaṁ vacīkammañca tāni kusalāni piyaṁ kāyena ca vācāya ca ārabhati parāmasati, ayaṁ vuccati sīlabbataparāmāso.	205	
PA_pe_8:205.5	Saṅkappanā te tividhā saṅkhārā puññamayā apuññamayā āneñjamayā, tappaccayā viññāṇaṁ te ārammaṇametaṁ hoti viññāṇassa ṭhitiyā.	205	
PA_pe_8:205.6	Yā subhasaññā sukhasaññā attasaññā ca.	205	
PA_pe_8:205.7	Idaṁ cetasikaṁ.	205	
PA_pe_8:205.8_0	Yaṁ rūpūpagaṁ viññāṇaṁ tiṭṭhati rūpārammaṇaṁ rūpapatiṭṭhitaṁ nandūpasecanaṁ vuddhiṁ	205	
PA_pe_8:205.8_1	virūḷhiṁ vepullataṁ gacchati, ayaṁ saṅkappanā, iti yaṁ viññāṇaṭṭhitīsu ṭhitaṁ paṭhamābhinibbattiārammaṇavasena	205	
PA_pe_8:205.8_2	upādānaṁ, idaṁ vuccati cetasikanti.	205	
PA_pe_8:206.1	Tattha ṭhitassa arūpassa yā nikanti ajjhosānaṁ, idampi sakampitaṁ manāpikesu rūpesu piyarūpasātarūpesu ābhogo, idaṁ cetasikaṁ.	206	
PA_pe_8:206.2_0	Yaṁ ceteti sattesu manāpikesu abhijjhākāyagantho paṭighānusayesu byāpādakāyagantho	206	
PA_pe_8:206.2_1	sabbe cattāro ganthā, ayaṁ pañcasu kāmaguṇesu paṭhamābhinipāto cittassa yā cetanā	206	
PA_pe_8:206.2_2	yassa tattha assādānupassissa anekā pāpakā akusalā dhammā cittaṁ arūpavatiyo honti.	206	
PA_pe_8:206.3	Puggalo rāgānubandhibhūto tehi kilesakāmehi yathā kāmakaraṇīyo, ayaṁ vuccate kāmesu pakappanā.	206	
PA_pe_8:206.4	Evaṁ sabbe cattāro oghā.	206	
PA_pe_8:206.5	Yaṁ tehi kāmehi saṁyutto viharati bhāvito ajjhosanno, ayaṁ cetanā.	206	
PA_pe_8:206.6_0	Yassa tathāyaṁ avītarāgassa adhigatapemassa tassa vipariṇāmaññathābhāvā uppajjanti	206	
PA_pe_8:206.6_1	sokaparidevadukkhadomanassupāyāsā dukkhānuparivattitaṁ viññāṇaṁ hoti saritassa vayadhammasamuppādo	206	
PA_pe_8:206.6_2	cittaṁ pariyādiyati, idaṁ vuccati pakappitanti.	206	
PA_pe_8:207.1	Ekamekassa ceteti ca pakappeti ca viññāṇassa ṭhiti yā hoti, sā ca ṭhiti dvidhā ārammaṇaṭṭhiti ca āhāraṭṭhiti ca.	207	
PA_pe_8:207.2	Tattha yā ārammaṇaṭṭhiti, ayaṁ nāmarūpassa paccayo.	207	
PA_pe_8:207.3	Yā āhāraṭṭhiti yā punabbhavābhinibbattikā ṭhiti yā ca ponobhavikā ṭhiti, ayaṁ vuccati ārammaṇaṁ.	207	
PA_pe_8:207.4	Taṁ hoti viññāṇassa ṭhitiyā tassa viññāṇapaccayā nāmarūpaṁ yāva jarāmaraṇañca ceteti, atha ca puna patthayate yato na ponobhavikā anāgatavatthumhi, ayaṁ paṭipakkho niddiṭṭho.	207	
PA_pe_8:207.5	Na ceteti na patthayati atha ca dūsetīti duvidho niddeso.	207	
PA_pe_8:207.6	Assa pubbe hoti taṁ cetasikaṁ taṁ pakappitaṁ asamūhataṁ tappaccayā, ayaṁ viññāṇassa ṭhiti hoti.	207	
PA_pe_8:208.1	Atha vā tassa anusayā āvibhavanti tappaccayā tassa punabbhavo nibbattati.	208	
PA_pe_8:208.2	Atha vā naṁ saṅkiyate appetu āgāre vā, sukhumā vā santi vā na saṅkiyate kāme taṁ evaṁ niccesupi āgāresu jāto hoti.	208	
PA_pe_8:208.3_0	Taṁ nayati yaṁ no kappetuṁ evaṁ saṅkhārā cetitā pakappitā ca ārammaṇabhūtā honti,	208	
PA_pe_8:208.3_1	yā ca cetanā yā ca pakappanā yañca vatthu nibbattaṁ, ubhopi ete ārammaṇaṁ viññāṇassa	208	
PA_pe_8:208.3_2	tathā cetanāya ca saṅkappanāya ca patthanāya ca bhūtā sattā ceteti ca saṅkappeti ca.	208	
PA_pe_8:208.4	Yaṁ gavesanā na ca ceteti na ca saṅkappeti.	208	
PA_pe_8:208.5	Katame ca sattā bhūtā?	208	
PA_pe_8:208.6	Ye ca tanujātaaṇḍajāpi aṇḍakā anubhinnā saṁsedajā na ca sambhinnā ime bhūtā.	208	
PA_pe_8:208.7	Katame sambhavesino gabbhagatā aṇḍagatā saṁsaranto ime na ceteti na pattheti na ca saṅkappeti.	208	
PA_pe_8:208.8	Anusaye na ca punabbhavo nibbattīti?	208	
PA_pe_8:208.9	Ye bhūtā sattā ye sambhavesino, te thāvarā.	208	
PA_pe_8:208.10	Ye vā sato cetenti patthenti ca ye thāvarā.	208	
PA_pe_8:208.11	Te na ca cetenti, na ca patthenti, na ca saṅkappenti, anusayena ca saṁsaranti.	208	
PA_pe_8:209.1	Aparo pariyāyo.	209	
PA_pe_8:209.2	Ye ariyapuggalā sekkhā, tattha te na ca cetenti, na ca saṅkappenti, anusayena puna uppajjanti.	209	
PA_pe_8:210.1	Aparo pariyāyo.	210	
PA_pe_8:210.2	Sukhumā pāṇā bhūmigatā udakagatā cakkhuno āpāthaṁ nāgacchanti, te na ca cetenti, na ca saṅkappenti, anusayena ca saṁsaranti.	210	
PA_pe_8:211.1	Aparo pariyāyo.	211	
PA_pe_8:211.2	Bāhikā sabbe bhikkhū abhimānikā, te na ca cetenti, na ca patthayanti, anusayena ca saṁsaranti, na ca cetenti, na ca saṅkappenti, na ca anusenti.	211	
PA_pe_8:211.3	Ārammaṇampetaṁ na hoti viññāṇassa ṭhitiyā.	211	
PA_pe_8:212.1	Na ca cetetīti pariyuṭṭhānasamugghātaṁ dasseti.	212	
PA_pe_8:212.2	Na ca anusetīti anusayasamugghātaṁ dasseti.	212	
PA_pe_8:212.3	Na ca cetetīti oḷārikānaṁ kilesānaṁ pahānaṁ dasseti.	212	
PA_pe_8:212.4	Na ca anusetīti sukhumānaṁ kilesānaṁ pahānaṁ dasseti.	212	
PA_pe_8:212.5_0	Na ca cetetīti yena bhūmi ca na ca patthayantīti sakadāgāmī anāgāmī, na ca anusetīti	212	
PA_pe_8:212.5_1	arahaṁ, na ca cetetīti sīlakkhandhassa paṭipakkhena pahānaṁ dasseti, na ca patthayatīti	212	
PA_pe_8:212.5_2	samādhikkhandhassa paṭipakkhena pahānaṁ dasseti, na ca anusayatīti paññākkhandhassa	212	
PA_pe_8:212.5_3	paṭipakkhena pahānaṁ dasseti, na ca cetetīti apuññamayānaṁ saṅkhārānaṁ pahānaṁ dasseti,	212	
PA_pe_8:212.5_4	na ca patthayatīti puññamayānaṁ saṅkhārānaṁ pahānaṁ dasseti, na ca anusetīti āneñjamayānaṁ	212	
PA_pe_8:212.5_5	saṅkhārānaṁ pahānaṁ dasseti, na ca cetetīti anaññātaññassāmītindriyaṁ, na ca patthayatīti	212	
PA_pe_8:212.5_6	aññindriyaṁ, na ca anusayatīti aññātāvino indriyaṁ.	212	
PA_pe_8:212.6	Na ca cetetīti mudukā indriyabhāvanā, na ca patthayatīti majjhaindriyabhāvanā, na ca anusetīti adhimattā indriyabhāvanā.	212	
PA_pe_8:212.7	Ayaṁ suttattho.	212	
PA_pe_8:213.1	Tattha katamā desanā?	213	
PA_pe_8:213.2	Idha sutte cattāri saccāni desitāni.	213	
PA_pe_8:214.1	Yañca cetayitaṁ yañca pakappitaṁ atthi etaṁ ārammaṇaṁ cittaṁ patiṭṭhati vicinati yujjati.	214	
PA_pe_8:214.2	Na ca cetetīti na ca patthayatīti atthi evaṁ ārammaṇaṁ anusaye viññāṇamiti viciniyati yujjati na ca ceteti na ca patthayati.	214	
PA_pe_8:214.3	Anusayappahānā viññāṇaṭṭhitiṁ na gavesanti, viciyantaṁ yujjati.	214	
PA_pe_8:214.4	Ayaṁ yuttivicayo.	214	
PA_pe_8:215.1	Tattha katamo padaṭṭhāno?	215	
PA_pe_8:215.2	Cetanā pariyuṭṭhānaṁ cetanāpariyuṭṭhānassa padaṭṭhānaṁ.	215	
PA_pe_8:215.3	Saṅkappanaṁ upādānassa padaṭṭhānaṁ.	215	
PA_pe_8:215.4	Anusayo pariyuṭṭhānassa padaṭṭhānaṁ.	215	
PA_pe_8:215.5	Tesaṁ chandarāgavināsāya bhāvanā bhavarāgassa pahānaṁ.	215	
PA_pe_8:216.1	Tattha katamo lakkhaṇo?	216	
PA_pe_8:216.2	Yaṁ cetasikanti vedayitaṁ pakappitaṁ uggahitaṁ viññātaṁ tabbiññāṇaṁ ārammaṇampi paccayopi.	216	
PA_pe_8:217.1	Tattha katamo catubyūho?	217	
PA_pe_8:217.2	Idha sutte bhagavato ko adhippāyo?	217	
PA_pe_8:217.3	Ye punabbhavaṁ na icchanti, te na cetayissanti na ca patthayissantīti, ayaṁ adhippāyo.	217	
PA_pe_8:218.1	Āvaṭṭoti yā ca cetanā patthanā ca anusayo ca viññāṇaṭṭhitipahānā ca, imāni dve saccāni.	218	
PA_pe_8:219.1	Vibhattīti natthi vibhattiyā bhūmi.	219	
PA_pe_8:220.1	Parivattanā pana paṭipakkhaṁ suttaṁ.	220	
PA_pe_8:221.1	Tattha katamo vevacano?	221	
PA_pe_8:221.2	Cetanā rūpasañcetanā yāva dhammasañcetanā.	221	
PA_pe_8:221.3	Yo anusayo, te satta anusayā.	221	
PA_pe_8:222.1	Paññattīti cetanāpariyuṭṭhānaṁ paññattiyā paññattā.	222	
PA_pe_8:222.2	Saṅkappanaṁ upādānapaññattiyā paññattaṁ.	222	
PA_pe_8:222.3	Anusayo hetupaññattiyā paññatto.	222	
PA_pe_8:222.4	Viññāṇaṭṭhiti upapattihetupaññattiyā paññattā.	222	
PA_pe_8:222.5	Cetanā saṅkappanā anusayo samucchedo chandarāgavinayapaññattiyā paññatto.	222	
PA_pe_8:222.6	Paṭhame keci dvīhi parivattakehi paṭiccasamuppādo idappaccayatāya majjhapaññatti.	222	
PA_pe_8:223.1	Otaraṇoti dvīhi parivattakehi dukkhañca samudayo ca majjhimakehi maggo ca nirodho ca.	223	
PA_pe_8:224.1	Sodhanoti sutte suttassa ārambho.	224	
PA_pe_8:225.1	Adhiṭṭhānoti yañcetayitaṁ sabbaṁ adhiṭṭhānena ekattāya paññattaṁ.	225	
PA_pe_8:225.2	Saṅkappitanti upādānekattāya paññattaṁ.	225	
PA_pe_8:225.3	Viññāṇaṁ ekattāya paññattaṁ.	225	
PA_pe_8:226.1	Parikkhāroti subhañca ārammaṇaṁ ayoniso manasikāro cetanā hetupaccayatāya paccayo.	226	
PA_pe_8:226.2	Viññāṇassa patiṭṭhāno dhammo ārammaṇapaccayatāya paccayo.	226	
PA_pe_8:226.3	Tassa manasikāro hetupaccayatāya paccayo.	226	
PA_pe_8:227.1	Tattha katamo samāropano?	227	
PA_pe_8:227.2	Idaṁ suttaṁ saññitaṁ tattha ceteti visajjanā iti niddisitabbā.	227	
PA_pe_8:227.3	Tassa diṭṭhiyā viññāṇapaccayā nāmarūpaṁ yāva jarāmaraṇaṁ, ayaṁ samāropano.	227	
PA_pe_8:228.1	Ārammaṇametaṁ na hoti viññāṇassa ṭhitiyā, viññāṇanirodhā nāmarūpanirodho, nāmarūpanirodhā yāva jarāmaraṇanirodho.	228	
PA_pe_8:229.1	Tattha katamaṁ saṅkilesabhāgiyañca nibbedhabhāgiyañca asekkhabhāgiyañca suttaṁ?	229	
PA_pe_8:229.2	Ayaṁ loko santāpajāto yāva ye hi keci samaṇā vā brāhmaṇā vā bhavena bhavassa vippamokkhamāhaṁsu.	229	
PA_pe_8:229.3	Saṅkilesabhāgiyaṁ upadhiṁ hi paṭicca dukkhamidaṁ sambhoti, yā tā pana taṇhā pahīyanti, bhavaṁ nābhinandatīti nibbedhassa nibbutassa bhikkhuno anupādāya punabbhavo na hoti.	229	
PA_pe_8:229.4	Upaccagā sabbabhavāni tādīti asekkhabhāgiyaṁ.	229	
PA_pe_8:230.1	Tattha santāpajātoti rāgajo santāpo dosajo mohajoti.	230	
PA_pe_8:230.2	Tesaṁ sattānaṁ ṭhānaṁ dasseti.	230	
PA_pe_8:230.3	Loko santāpajātoti phasso tividho sukhavedanīyo dukkhavedanīyo adukkhamasukhavedanīyo.	230	
PA_pe_8:230.4	Tattha sukhavedanīyo phasso rāgasantāpo, dukkhavedanīyo dosasantāpo, adukkhamasukhavedanīyo mohasantāpo.	230	
PA_pe_8:230.5	Yathā ca bhagavā āha paṭhamakassa valāhakassa gomagge yehi gahapatiputta rāgajehi dosajehi mohajehi santāpehi dukkhaṁ supati, te mama santāpā na santi.	230	
PA_pe_8:231.1	Rogaṁ vadati attatoti tehi santāpehi santāpito tividhaṁ vipallāsaṁ paṭilabhati saññāvipallāsaṁ cittavipallāsaṁ diṭṭhivipallāsaṁ.	231	
PA_pe_8:231.2	Tattha asubhe subhanti saññāvipallāso.	231	
PA_pe_8:231.3	Dukkhe sukhanti cittavipallāso.	231	
PA_pe_8:231.4	Anicce niccanti anattani attāti diṭṭhivipallāso.	231	
PA_pe_8:232.1	Yathā cittassa vipallāso saññādiṭṭhite tividhā vitakkā—	232	
PA_pe_8:232.2	cittavitakko vipallāso saññāvitakko vipallāso diṭṭhivitakko vipallāsopi.	232	
PA_pe_8:232.3	Tattha avijjā vipallāso gocarā gatipateyyabhūmi, yathā hi taṁ sañjānāti yathā vijānāti yathā sañjānāti ca vijānāti ca.	232	
PA_pe_8:232.4	Yathā khanti ceteti ime cattāro vipallāsā sattā yehi catubbidhaṁ attabhāvavatthuṁ rogabhūtaṁ gaṇḍabhūtaṁ “attā”ti vadanti.	232	
PA_pe_8:232.5	Rogaṁ vadati attatoti ayaṁ āvaṭṭo.	232	
PA_pe_8:232.6	Yena yena hi maññati tato taṁ hoti aññathāti subhanti maññati na tathā hoti.	232	
PA_pe_8:232.7	Evaṁ sukhanti niccaṁ attāti so aññathā bhavameva santaṁ anāgataṁ bhavaṁ patthayati, tena vuccati “bhavarāgo”ti.	232	
PA_pe_8:232.8	Bhavamevābhinandati, yaṁ abhinandati, taṁ dukkhanti pañcakkhandhe niddisiyati.	232	
PA_pe_8:232.9	Yañca tappaccayā sokaparidevadukkhaṁ tassa hi bhāvessati.	232	
PA_pe_8:232.10	Ettāvatā saṅkileso hoti.	232	
PA_pe_8:232.11	Pahānatthaṁ kho pana brahmacariyaṁ vussati.	232	
PA_pe_8:232.12	Tiṇṇaṁ santāpānaṁ chandarāgavinayo hoti.	232	
PA_pe_8:233.1	Upadhiṁ hi paṭicca dukkhamidaṁ bhavatīti ye bhavamevābhinandanti yassa bhāvessati, taṁ dukkhaṁ tassa dukkhassa pahānamāha.	233	
PA_pe_8:233.2	Sabbaso upādānañca yaṁ natthi dukkhassa sambhavoti cattāro vipallāsā yathā niddiṭṭhaupādānamāha.	233	
PA_pe_8:233.3_0	Tassa paṭhamo vipallāso kāmupādānaṁ, dutiyaṁ diṭṭhupādānaṁ, tatiyaṁ sīlabbatupādānaṁ,	233	
PA_pe_8:233.3_1	catutthaṁ attavādupādānaṁ, tesaṁ yo khayo natthi dukkhassa sambhavo upadhi nidānaṁ dukkhanirodhamāha.	233	
PA_pe_8:233.4	Evametaṁ yathābhūtaṁ sammappaññāya passato vibhavataṇhā na hoti.	233	
PA_pe_8:233.5	Vibhavaṁ nābhinandatīti dassanabhūmiṁ manteti sabbaso taṇhakkhayaṁ nibbānanti dve vimuttiyo katheti rāgavirāgañca avijjāvirāgañca.	233	
PA_pe_8:233.6	Tassa bhikkhunoti anupādisesanibbānadhātuṁ manteti.	233	
PA_pe_8:233.7	Ayaṁ suttassa atthaniddeso.	233	
PA_pe_8:234.1	Tattha katamo vicayo?	234	
PA_pe_8:234.2	Yassa yattha pariḷāheti tassa pariḍayhantassa so yathābhūtaṁ natthi nibbindati ca, ayaṁ vicayo ca yutti ca.	234	
PA_pe_8:235.1	Padaṭṭhāno rāgajo pariḷāho sukhindriyassa domanassindriyassa ca padaṭṭhānaṁ.	235	
PA_pe_8:235.2	Dosajo pariḷāho sukhindriyassa domanassindriyassa ca padaṭṭhānaṁ.	235	
PA_pe_8:235.3	Mohajo pariḷāho upekkhindriyassa domanassindriyassa ca padaṭṭhānaṁ.	235	
PA_pe_8:236.1	Tattha katamo lakkhaṇo hāro?	236	
PA_pe_8:236.2_0	Phassapareto vedanāpareto saññāparetopi saṅkhāraparetopi yena yena maññati yadi subhanimittena	236	
PA_pe_8:236.2_1	yadi sukhanimittena yadi niccanimittena yadi attanimittena asubhe subhanti maññati,	236	
PA_pe_8:236.2_2	evaṁ sabbaṁ rāgaje pariḷāhe vutte cattāro pariḷāhā vuttā bhavanti.	236	
PA_pe_8:236.3	Rāgajo dosajo mohajo diṭṭhijo ca rāgaṁ vadāmīti attato vadati.	236	
PA_pe_8:236.4	Sabbāni pannarasa padāni aniccaṁ dukkhanti.	236	
PA_pe_8:237.1	Tattha katamo catubyūho?	237	
PA_pe_8:237.2	Idha sutte bhagavato ko adhippāyo?	237	
PA_pe_8:237.3	Ye pariḷāhena na acchanti te bhavaṁ nābhinandanti.	237	
PA_pe_8:237.4	Ye bhavaṁ nābhinandanti, te parinibbāyissanti.	237	
PA_pe_8:237.5	Ayaṁ adhippāyo.	237	
PA_pe_8:238.1	Tattha katamo āvaṭṭo?	238	
PA_pe_8:238.2	Saṅkilesabhāgiyena dukkhañca samudayañca niddisati.	238	
PA_pe_8:238.3	Nibbedhabhāgiyena maggañca nirodhañca.	238	
PA_pe_8:239.1	Tattha katamā vibhatti?	239	
PA_pe_8:239.2	Santāpajāto rogajāto rogaṁ vadati attato taṁ na ekaṁsena hoti amanasikārā santāpajāto kho na ca rogaṁ attato vadati.	239	
PA_pe_8:240.1	Tattha katamo parivattano?	240	
PA_pe_8:240.2	Pakkhapaṭipakkhanidassanatthaṁ bhūmi parivattanāya.	240	
PA_pe_8:241.1	Tattha katamo vevacano hāro?	241	
PA_pe_8:241.2	Rogañca attato vadati sallaṁ attato vadati.	241	
PA_pe_8:241.3	Pannarasa padāni sabbāni vattabbāni.	241	
PA_pe_8:242.1	Tattha katamā paññatti?	242	
PA_pe_8:242.2	Santāpajātoti domanassapadaṭṭhānaṁ.	242	
PA_pe_8:242.3	Sabbe vacanapaññattiyā paññapeti.	242	
PA_pe_8:242.4	Rogaṁ vadati attato vipallāso saṅkilesapaññattiyā paññapeti.	242	
PA_pe_8:242.5	Yaṁ nābhinandati, taṁ dukkhanti vipallāsanikkhepapaññattiyā paññattā.	242	
PA_pe_8:242.6	Te akatasattā lokā majjhena vemattatāya paññattā.	242	
PA_pe_8:243.1	Tattha katamo otaraṇo?	243	
PA_pe_8:243.2	Santāpajātoti tīṇi akusalamūlāni, te saṅkhārā saṅkhārakkhandhapariyāpannā, dhātūsu dhammadhātu, āyatanesu dhammāyatanaṁ.	243	
PA_pe_8:243.3	Indriyesu itthindriyaṁ purisindriyañca padaṭṭhānaṁ.	243	
PA_pe_8:244.1	Tattha katamo sodhano?	244	
PA_pe_8:244.2	Suddho suttassa ārambho.	244	
PA_pe_8:245.1	Tattha katamo adhiṭṭhāno hāro?	245	
PA_pe_8:245.2	Pariḷāhoti ye sattā lokā ekattapaññattiyā paññattā, te akatasattā lokā majjhena vemattatāya paññattā.	245	
PA_pe_8:246.1	Tattha katamo parikkhāro?	246	
PA_pe_8:246.2	Santāpajātoti ayoniso manasikāro hetu, vipallāsañca paccayo.	246	
PA_pe_8:246.3	Tattha dvīhi dhammehi attā abhiniviṭṭhā cittañca cetasikañca dhamme ubhayāni tassa viparītena parāmasato.	246	
PA_pe_8:246.4	Aparo pariyāyo, cetasikehi dhammehi attasaññā anattasaññā samugghāteti.	246	
PA_pe_8:246.5	Aparo pariyāyo.	246	
PA_pe_8:246.6	Aniccasaññā cetasikesu dhammesu, na tu attasaññā.	246	
PA_pe_8:246.7	Idaṁ vuccati cittanti vā manoti vā viññāṇanti vā idaṁ dīgharattaṁ abbhuggataṁ etaṁ mama, esohamasmi, eso me attāti.	246	
PA_pe_8:246.8	Tattha cetasikā dhammānupassanā esāpi dhammasaññā.	246	
PA_pe_8:246.9	Tassa ko hetu, ko paccayo?	246	
PA_pe_8:246.10	Ahaṅkāro hetu, mamaṅkāro paccayo.	246	
PA_pe_8:247.1	Tattha katamo samāropano?	247	
PA_pe_8:247.2	Ayaṁ loko santāpajātoti akusalaṁ manteti viññāṇaṁ nāmarūpassa paccayo yāva jarāmaraṇanti, ayaṁ samāropano.	247	
PA_pe_8:248.1	Evametaṁ yathābhūtaṁ, sammappaññāya passati akusalamūlānaṁ pahānaṁ.	248	
PA_pe_8:248.2	Tattha avijjānirodho avijjānirodhā yāva jarāmaraṇanirodho, ayaṁ samāropano.	248	
PA_pe_8:249.1	Cattāro puggalā—	249	
PA_pe_8:249.2	anusotagāmī paṭisotagāmī ṭhitatto, tiṇṇo pāraṅgato thale tiṭṭhati brāhmaṇoti.	249	
PA_pe_8:250.1	Tattha yo anusotagāmī ayaṁ kāme sevati.	250	
PA_pe_8:250.2	Pāpañca kammaṁ karoti yāva kāme paṭisevati.	250	
PA_pe_8:250.3	Idaṁ lobho akusalamūlaṁ, soyeva taṇhā, so tehi kāmehi vuyhati anusotagāmīti vuccati.	250	
PA_pe_8:250.4	Yo puggalo tāhi gamito tappaccayā tassa hetu akusalakammaṁ karoti kāyena ca vācāya ca, ayaṁ vuccati pāpakammaṁ karotīti.	250	
PA_pe_8:250.5	Tassa tīṇi sotāni sakkāyadiṭṭhi vicikicchā sīlabbataparāmāso.	250	
PA_pe_8:250.6	Imehi tīhi sotehi tividhadhātuyaṁ uppajjati kāmadhātuyaṁ rūpadhātuyaṁ arūpadhātuyaṁ.	250	
PA_pe_8:250.7	Tena paṭipakkhena yo kāme na paṭisevati.	250	
PA_pe_8:250.8	Yo sīlavataṁ na parāmasati.	250	
PA_pe_8:250.9	Yo sakkāyadiṭṭhīnaṁ pahānāya kāmesu yathābhūtaṁ ādīnavaṁ passati.	250	
PA_pe_8:250.10	Yena ca te dhamme paṭisevati.	250	
PA_pe_8:250.11	Yañca tappaccayā tiṭṭhati brāhmaṇoti arahaṁ kira.	250	
PA_pe_8:250.12	Tattha arahaṁ tassa pāraṅgato hoti, pāraṅgatassa thale tiṭṭhati sopādisesā nibbānadhātu.	250	
PA_pe_8:250.13	Anusotagāminīti dassanappahātabbānaṁ saṁyojanānaṁ appahānamāha.	250	
PA_pe_8:250.14	Paṭisotagāminīti phale diṭṭhekaṭṭhānañca kilesānaṁ pahānamāha, ṭhitattena pañcannaṁ orambhāgiyānaṁ saṁyojanānaṁ pahānamāha.	250	
PA_pe_8:250.15	Tattha anusotagāminā maggarūpimāha.	250	
PA_pe_8:250.16	Paṭisotagāminā ṭhitattena ca maggamitimāha.	250	
PA_pe_8:250.17	Pāraṅgatena sāvakā asekkhā ca sammāsambuddhā ca vuttā.	250	
PA_pe_8:250.18	Anusotagāminā sakkāyasamudayagāminiṁ paṭipadamāha.	250	
PA_pe_8:250.19	Paṭisotagāminā ṭhitattena sakkāyanirodhagāminiṁ paṭipadamāha.	250	
PA_pe_8:250.20	Pāraṅgatena dasa asekkhā arahantā dhammā vuttā.	250	
PA_pe_8:250.21	Ayaṁ suttattho.	250	
PA_pe_8:251.1	Tattha katamā desanā?	251	
PA_pe_8:251.2	Imasmiṁ hi sutte cattāri ariyasaccāni desitāni.	251	
PA_pe_8:251.3	Tedhātukalokasamatikkamanañca.	251	
PA_pe_8:252.1	Tattha katamo vicayo hāro?	252	
PA_pe_8:252.2	Yo kāme paṭisevati pāpaṁ kareyyāti yo ca kāme na paṭisevati so pāpakammaṁ na kareyyāti yo ca imehi dvīhi bhūmīhi uttiṇṇo pāraṅgatoti yā vīmaṁsā ayaṁ vicayo.	252	
PA_pe_8:253.1	Yuttīti yujjati suttesu, nāyujjatīti yā vīmaṁsāya, ayaṁ yutti.	253	
PA_pe_8:254.1	Padaṭṭhānoti anusotagāminā sattannaṁ saṁyojanānaṁ padaṭṭhānaṁ.	254	
PA_pe_8:254.2	Akusalassa kiriyā akusalassa mūlānaṁ padaṭṭhānaṁ.	254	
PA_pe_8:254.3	Paṭisotagāminā yathābhūtadassanassa padaṭṭhānaṁ.	254	
PA_pe_8:254.4	Ṭhitattena asaṁhāriyāya padaṭṭhānaṁ.	254	
PA_pe_8:254.5	Pāraṅgatoti kadāci bhūmiyā padaṭṭhānaṁ.	254	
PA_pe_8:255.1	Tattha katamo lakkhaṇo hāro?	255	
PA_pe_8:255.2	Yo anusotaṁ gacchati taṇhāvasena.	255	
PA_pe_8:255.3	Sabbesampi kilesānaṁ vasena gacchati.	255	
PA_pe_8:255.4	Yo paṭisotaṁ vāyamati.	255	
PA_pe_8:255.5	Taṇhāya sabbesampi so kilesānaṁ vāyamati paṭisotaṁ.	255	
PA_pe_8:255.6	Yo attanā ṭhito kāyenapi so ṭhito vācācittenapi so ṭhito.	255	
PA_pe_8:255.7	Ayaṁ lakkhaṇo hāro.	255	
PA_pe_8:256.1	Tattha katamo catubyūho?	256	
PA_pe_8:256.2	Idha sutte bhagavato ko adhippāyo?	256	
PA_pe_8:256.3	Ye anusotagāminiyā paṭipadāya nābhiramissanti, te paṭisotaṁ vāyamissantīti yāva kadāci bhūmiyaṁ, ayaṁ adhippāyo.	256	
PA_pe_8:257.1	Āvaṭṭoti idha sutte cattāri suttāni desitāni.	257	
PA_pe_8:258.1	Tattha katamo vibhatti hāro?	258	
PA_pe_8:258.2	Yo kāme paṭisevati pāpañca kammaṁ karoti.	258	
PA_pe_8:258.3	So anusotagāmīti na ekaṁsena sotāpannopi kāme paṭisevati.	258	
PA_pe_8:258.4	Taṁ bhāgiyañca pāpakammaṁ karoti.	258	
PA_pe_8:258.5	Kiñcāpi sekkhopi kareyya pāpaṁ yathā sutte niddiṭṭho na ca so anusotagāmī, idaṁ vibhajjabyākaraṇīyaṁ.	258	
PA_pe_8:258.6_0	Na ca kāme paṭisevati na ca pāpakammaṁ karoti paṭisotagāmī na ca ekaṁsena sabbe bāhirako	258	
PA_pe_8:258.6_1	kāmesu vītarāgo na ca kāme paṭisevati, tena ca pāpakammaṁ karoti anusotagāmī paṭisotagāmī, ayaṁ vibhatti.	258	
PA_pe_8:259.1	Tattha katamo parivattano hāro?	259	
PA_pe_8:259.2	Niddiṭṭho paṭipakkho.	259	
PA_pe_8:260.1	Vevacanoti kāmesu vatthukāmāpi kilesakāmāpi rūpasaddagandharasaphassaputtadāradāsakammakaraporisañca pariggahā.	260	
PA_pe_8:261.1	Paññattīti sabbe puthujjanā ekattāya paññattā.	261	
PA_pe_8:261.2	Anusotagāmīti kilesasamudācārapaññattiyā paññattā.	261	
PA_pe_8:261.3	Ye pana sekkhā puggalā, te nibbānapaññattiyā paññattā.	261	
PA_pe_8:261.4	Ye pana anāgāmī, te asaṁhāriya paññattiyā paññattā, ayaṁ paññatti.	261	
PA_pe_8:262.1	Otaraṇoti yo anusotagāmī, so dukkhaṁ.	262	
PA_pe_8:262.2	Ye tassa dhammā, te dukkhassa samudayo.	262	
PA_pe_8:262.3	Yaṁ rūpaṁ, ayaṁ rūpakkhandho, evaṁ pañcapi khandhā paṭiccasamuppādo, te kilesā saṅkhārakkhandhapariyāpannā dhammāyatanaṁ dhammadhātu indriyesu ca paññattā.	262	
PA_pe_8:263.1	Sodhanoti yenārambhena idaṁ suttaṁ desitaṁ, so ārambho sabbo suddho.	263	
PA_pe_8:264.1	Adhiṭṭhānoti paṭisotagāminā sabbe sotāpannā ekattena vā niddiṭṭhā rāgānusayapaṭisotagāmino sekkhāva maggo ca sekkho ca puggalo ṭhitattoti.	264	
PA_pe_8:265.1	Vītarāgo ekattāya paññatto.	265	
PA_pe_8:265.2	Pāraṅgatoti sabbe arahanto sabbe paccekabuddhā sammāsambuddhā ca ekattāya paññattā.	265	
PA_pe_8:266.1	Parikkhāroti anusotagāmino pāpamittapaccayo kāmapariyuṭṭhānaṁ hetu.	266	
PA_pe_8:266.2	Paṭisotagāmino dve hetū dve paccayā ca yāva sammādiṭṭhiyā uppādāyadiṭṭhi, tassa paṭiladdhamaggo hetu ārambho paccayo kāyiko cetasikassa koṭṭhāso ca.	266	
PA_pe_8:267.1	Samāropanoti vibhatti idaṁ suttaṁ natthi samāropanāya bhūmi.	267	
PA_pe_8:268.1	Pañcānisaṁsā sotānugatānaṁ dhammānaṁ yāva diṭṭhiyā suppaṭividdhānaṁ suttaṁ vitthārena kātabbaṁ.	268	
PA_pe_8:268.2	Yuñjato ghaṭentassa vāyamato gilāno maraṇakāle devabhūto paccekabodhiṁ pāpuṇāti.	268	
PA_pe_8:268.3	Sotānugatāti saddhammassavanena kataṁ hoti.	268	
PA_pe_8:268.4_0	Na ca adhipaññādhammavipassanāya tassa cittaṁ tasitaṁ hoti, na ca anibbiddhattaṁ,	268	
PA_pe_8:268.4_1	idaṁ ca suttaṁ pañcannaṁ puggalānaṁ desitaṁ, saddhānusārino mudindriyassa tikkhindriyassa	268	
PA_pe_8:268.4_2	ca dhammānusārino tikkhindriyassa mudindriyassa ca.	268	
PA_pe_8:268.5	Yo pana mohacarito puggalo na sakkoti yuñjituṁ ghaṭituṁ vāyamituṁ yathābhūtaṁ yathāsamādhikā vimutti taṁ khaṇaṁ taṁ layaṁ taṁ muhuttaṁ phalaṁ dasseti.	268	
PA_pe_8:268.6	Sādhu parihāyati paro taṁ duyhati, no tu sukhaavipākinī bhavati.	268	
PA_pe_8:268.7	Tassa diṭṭheyeva ca dhamme upapajjaaparāpariyavedanīyaṁ.	268	
PA_pe_8:268.8	Tattha yo puggalo dhammānusārī tassa yadi sotānugatā dhammā honti so yuñjanto pāpuṇāti.	268	
PA_pe_8:268.9	Yo dhammānusārī mudindriyo, so gilāno pāpuṇāti.	268	
PA_pe_8:268.10	Yo saddhānusārī tikkhindriyo, so maraṇakālasamaye pāpuṇāti.	268	
PA_pe_8:268.11	Yo mudindriyo, so devabhūto pāpuṇāti.	268	
PA_pe_8:268.12	Yadā devabhūto na pāpuṇāti, na so teneva dhammarāgena tāya dhammanandiyā paccekabodhiṁ pāpuṇāti.	268	
PA_pe_8:268.13	Yo sotānugatesu yuñjati ghaṭeti vāyamati, so pubbāpannena visesaṁ sañjānāti, sañjānanto pāpuṇāti.	268	
PA_pe_8:268.14	Sace pana gilānassa manasikāro hoti, tattha yuñjanto pāpuṇāti.	268	
PA_pe_8:268.15	Sace panassa maraṇakāle saṁviggo hoti, tattha yuñjanto pāpuṇāti.	268	
PA_pe_8:268.16	Sace pana na katthaci saṁvego hoti, tassa devabhūtassa sukhino dhammabhūtā pādā evaṁ avilapati.	268	
PA_pe_8:268.17	So evaṁ jānāti “ayaṁ so dhammavinayo yattha mayaṁ pubbe manussabhūtā brahmacariyaṁ carimhā”ti.	268	
PA_pe_8:268.18	Atha devabhūto pāpuṇāti.	268	
PA_pe_8:268.19	Dibbesu vā pañcasu kāmaguṇesu ajjhosito hoti pamādavihārī, so tena kusalamūlena paccekabodhiṁ pāpuṇāti.	268	
PA_pe_8:269.1	Yā paratoghosena vacasā suparicitā, ayaṁ sutamayī paññā.	269	
PA_pe_8:269.2	Ye pana dhammā honti manasā anupekkhitā, ayaṁ cintāmayī paññā.	269	
PA_pe_8:269.3	Yaṁ diṭṭhiyā suppaṭividdhā, ayaṁ bhāvanāmayī paññā.	269	
PA_pe_8:269.4	Yaṁ sotānugatā vacasā paricitā honti, so ca diṭṭheyeva dhamme parinibbāyī, ayaṁ arahaṁ puggalo.	269	
PA_pe_8:269.5	Yo upapajjati devabhūto pāpuṇāti, tattha ca parinibbāyati, ayaṁ anāgāmī.	269	
PA_pe_8:269.6	Yo tena kusalamūlena paccekabodhiṁ pāpuṇāti, ayaṁ pubbayogasambhārasambhūto puggalo.	269	
PA_pe_8:270.1_0	Sotānugatā dhammāti paṭhamaṁ vimuttāyatanaṁ, vacasā paricitāti dutiyaṁ tatiyañca	270	
PA_pe_8:270.1_1	vimuttāyatanaṁ, manasā anupekkhitāti catutthaṁ vimuttāyatanaṁ diṭṭhiyā suppaṭividdhāti	270	
PA_pe_8:270.1_2	pañcamaṁ vimuttāyatanaṁ.	270	
PA_pe_8:271.1_0	Sotānugatāya vimuttiyā vacasā yā vācā suppaṭividdhā anupubbadhammassa sotena sutvā	271	
PA_pe_8:271.1_1	sīlakkhandhe paripūreti, manasā anupekkhitā samādhikkhandhaṁ paripūreti, diṭṭhiyā	271	
PA_pe_8:271.1_2	suppaṭividdhā paññākkhandhaṁ paripūreti.	271	
PA_pe_8:272.1	Sotānugatā dhammā bahussutā hontīti vitthārena kātabbaṁ.	272	
PA_pe_8:272.2	Idaṁ paṭhamaṁ saddhāpadānaṁ manasā anupekkhitāti paṭisallānabahulo viharati, vitthārena kātabbaṁ.	272	
PA_pe_8:272.3	Idaṁ dutiyaṁ saddhāpadānaṁ diṭṭhiyā suppaṭividdhāti anāsavā cetovimuttiyā nāparaṁ itthattāyāti pajānātīti.	272	
PA_pe_8:272.4	Idaṁ tatiyaṁ saddhāpadānaṁ.	272	
PA_pe_8:273.1	Sotānugatā dhammāti sekkhaṁ satthā dasseti.	273	
PA_pe_8:273.2	Manasā anupekkhitāti arahattaṁ satthā dasseti.	273	
PA_pe_8:273.3	Diṭṭhiyā suppaṭividdhāti tathāgataṁ arahantaṁ sammāsambuddhaṁ satthā dasseti.	273	
PA_pe_8:274.1	Sotānugatā dhammāti kāmānaṁ nissaraṇaṁ dasseti.	274	
PA_pe_8:274.2	Manasā anupekkhitāti rūpadhātuyā nissaraṇaṁ dasseti.	274	
PA_pe_8:274.3	Diṭṭhiyā suppaṭividdhāti tedhātukānaṁ nissaraṇaṁ dasseti.	274	
PA_pe_8:274.4	Ayaṁ suttattho.	274	
PA_pe_8:275.1	Tattha katamo desanāhāro?	275	
PA_pe_8:275.2	Imamhi sutte tayo esanā desitā sotānugatehi dhammehi vacasā paricitehi kāmesanāya samathamaggo.	275	
PA_pe_8:275.3	Diṭṭhiyā suppaṭividdhehi brahmacariyesanāya samathamaggo.	275	
PA_pe_8:276.1	Vicayoti yathā suttaṁ manasikaronto vicinanto sutamayipaññaṁ paṭilabhati.	276	
PA_pe_8:276.2	Yathā ca so manasikarotīti yathā sutadhammā tadā cintāmayipaññaṁ paṭilabhati.	276	
PA_pe_8:276.3	Yathā diṭṭheva dhamme manasikaroti tadā bhāvanāmayipaññaṁ paṭilabhati.	276	
PA_pe_8:276.4	Ayaṁ vicayo.	276	
PA_pe_8:277.1	Sutena sutamayipaññaṁ paṭilabhati.	277	
PA_pe_8:277.2	Cintāya cintāmayipaññaṁ bhāvanāya bhāvanāmayipaññaṁ paṭilabhati.	277	
PA_pe_8:277.3	Atthi esā yutti.	277	
PA_pe_8:278.1	Padaṭṭhānoti sotānugatā dhammāti dhammassavanassa padaṭṭhānaṁ.	278	
PA_pe_8:278.2	Vacasā paricitāti yuñjanāya padaṭṭhānaṁ.	278	
PA_pe_8:278.3	Manasā anupekkhitāti dhammānudhammāya vipassanāya padaṭṭhānaṁ.	278	
PA_pe_8:278.4	Diṭṭhiyā anupekkhitāti paññāyapi anupekkhitā diṭṭhiyāpi anupekkhitā.	278	
PA_pe_8:279.1	Catubyūhoti imamhi sutte bhagavato ko adhippāyo?	279	
PA_pe_8:279.2	Ye imāhi dvīhi paññāhi samannāgatā tehi ….	279	
PA_pe_8:280.1	Sa nibbutoti maggaphalaṁ anupādisesañca nibbānadhātuṁ manteti, dānena oḷārikānaṁ kilesānaṁ pahānaṁ manteti.	280	
PA_pe_8:280.2	Sīlena majjhimānaṁ, paññāya sukhumakilesānaṁ manteti, rāgadosamohakkhayā sa nibbutoti katā ca bhūmi.	280	
PA_pe_8:281.1	“Dadato puññaṁ pavaḍḍhati,	281	
PA_pe_8:281.2	Saṁyamato veraṁ na cīyati”.	281	
PA_pe_8:282.1	Kusalo ca jahāti pāpakanti maggo vutto.	282	
PA_pe_8:282.2	Rāgadosamohakkhayā sa nibbutoti maggaphalamāha.	282	
PA_pe_8:283.1	Dadato puññaṁ pavaḍḍhati, saṁyamatoti tīhi padehi lokikaṁ kusalamūlaṁ vuttaṁ.	283	
PA_pe_8:283.2	Rāgadosamohakkhayā sa nibbutoti lokuttaraṁ kusalamūlaṁ vuttaṁ.	283	
PA_pe_8:284.1	Dadato puññaṁ pavaḍḍhati, saṁyamato veraṁ na cīyatīti puthujjanabhūmiṁ manteti.	284	
PA_pe_8:284.2	Kusalo ca jahāti pāpakanti sekkhabhūmiṁ manteti.	284	
PA_pe_8:284.3	Rāgadosamohakkhayā sa nibbutoti asekkhabhūmi vuttā.	284	
PA_pe_8:285.1	Dadato puññaṁ pavaḍḍhati, saṁyamato veraṁ na cīyatīti magganiyā paṭipadā vuttā.	285	
PA_pe_8:285.2	Kusalo ca jahāti pāpakanti sekkhavimutti.	285	
PA_pe_8:285.3	Rāgadosamohakkhayā sa nibbutoti asekkhavimutti.	285	
PA_pe_8:286.1	Dadato puññaṁ pavaḍḍhati, saṁyamato veraṁ na cīyatīti dānakathaṁ sīlakathaṁ maggakathaṁ lokikānaṁ dhammānaṁ desanamāha.	286	
PA_pe_8:286.2	Kusalo ca jahāti pāpakanti loke ādīnavānupassanā.	286	
PA_pe_8:286.3	Rāgadosamohakkhayā sa nibbutoti sāmukkaṁsikāya dhammadesanāyapi paṭividdhā.	286	
PA_pe_8:287.1	Dadato puññaṁ pavaḍḍhatīti pāṇānaṁ abhayadānena pāṇātipātā veramaṇisattānaṁ abhayaṁ deti.	287	
PA_pe_8:287.2	Evaṁ sabbāni sikkhāpadāni kātabbāni.	287	
PA_pe_8:287.3	Saṁyamato veraṁ na cīyatīti sīle patiṭṭhāya cittaṁ saṁyameti, tassa saṁyamato pāripūriṁ gacchati.	287	
PA_pe_8:287.4	Rāgadosamohakkhayā sa nibbutoti dve vimuttiyo.	287	
PA_pe_8:287.5	Ayaṁ suttaniddeso.	287	
PA_pe_8:288.1	Tattha katamā desanā?	288	
PA_pe_8:288.2	Imamhi sutte kiṁ desitaṁ?	288	
PA_pe_8:288.3	Dve sugatiyo devā ca manussā ca, dibbā ca pañcakāmaguṇā, mānussakā ca.	288	
PA_pe_8:288.4	Dvīhi padehi niddeso.	288	
PA_pe_8:288.5	Dadato puññaṁ pavaḍḍhati, saṁyamato veraṁ na cīyati, kusalo ca jahāti pāpakanti maggo vutto.	288	
PA_pe_8:288.6	Rāgadosamohakkhayā sa nibbutoti dve nibbānadhātuyo desitā sopādisesā ca anupādisesā ca.	288	
PA_pe_8:288.7	Ayaṁ desanā.	288	
PA_pe_8:289.1	Vicayoti dadato puññaṁ pavaḍḍhatīti iminā paṭhamena padena dānamayikapuññakiriyavatthu vuttaṁ.	289	
PA_pe_8:289.2	Tenassa ānantariyānaṁ kusalānaṁ dhammānaṁ.	289	
PA_pe_8:289.3	Dutiyena padena … yanti, niyyānikaṁ sāsananti, ayaṁ adhippāyo.	289	
PA_pe_8:290.1	Assavanena ca amanasikārena ca appaṭivedhena ca sakkāyasamudayagāminī paṭipadā vuttā.	290	
PA_pe_8:290.2	Savanena ca manasikārena ca paṭivedhena ca sakkāyanirodhagāminī paṭipadā vuttā.	290	
PA_pe_8:290.3	Ayaṁ āvaṭṭo.	290	
PA_pe_8:291.1	Vibhattīti ekaṁsabyākaraṇīyo.	291	
PA_pe_8:291.2	Natthi tattha vibhattiyā bhūmi.	291	
PA_pe_8:291.3	Parivattanāti ye pañcānisaṁsā, te pañcādinā paṭipakkhena teneva diṭṭheva dhamme pāpuṇāti, taṁ upapajjamānā aparo pariyāyo.	291	
PA_pe_8:292.1	Vevacananti sotānugatā dhammāti yaṁ suttaṁ diṭṭhampi paññindriyaṁ viññattampi diṭṭhiyā suppaṭividdhampi vibhāvitampi.	292	
PA_pe_8:293.1	Paññattīti sotānugatādhammāti desanā avijjāpaññattiyā paññattaṁ.	293	
PA_pe_8:293.2	Manasikāro pāmojjapaññattiyā paññatto, diṭṭhadhammāpi ānisaṁsapaññattiyā paññattā.	293	
PA_pe_8:294.1	Otaraṇoti tisso paññā vacasā paricitesu sutamayī paññā manasā anupekkhitesu cintāmayī paññā diṭṭhiyā suppaṭividdhāsu bhāvanāmayī paññā.	294	
PA_pe_8:294.2	Imāni ariyasaccāni indriyāni vijjuppādā avijjānirodho paṭiccasamuppādo indriyesu tīṇi indriyāni, āyatanesu dhammāyatanapariyāpannā dhātūsu dhammadhātupariyāpannāti.	294	
PA_pe_8:295.1	Sodhanoti yo ārambho suttassa paveso niyutto.	295	
PA_pe_8:296.1	Adhiṭṭhānoti pañcānisaṁsāti vemattatāya paññattā ānisaṁsā sotā anugatāti vemattatāya ariyavohāro paññatto, dhamme ca savananti ekattatāya paññattaṁ.	296	
PA_pe_8:297.1	Parikkhāroti dhammassavanassa payirupāsanā paccayo, saddhā hetu.	297	
PA_pe_8:297.2	Manasā anupekkhitāti atthappaṭisaṁveditā paccayo, dhammappaṭisaṁveditā hetu, diṭṭhiyā suppaṭividdhāti saddhammassavanañca manasikāro ca paccayo, sutamayī cintāmayī paññā hetu.	297	
PA_pe_8:298.1	Samāropanoti vibhattaṁ suttaṁ aparo pariyāyo nibbatti bale natthi.	298	
PA_pe_8:298.2	Tattha samāropanāya bhūmi.	298	
PA_pe_8:299.1	Tattha katamaṁ vāsanābhāgiyañca nibbedhabhāgiyañca suttaṁ?	299	
PA_pe_8:299.2	Dadato puññaṁ pavaḍḍhatīti gāthā.	299	
PA_pe_8:299.3	Dadatoti dānamayikapuññakiriyavatthu vuttaṁ.	299	
PA_pe_8:299.4	Saṁyamato veraṁ na cīyatīti sīlamayikapuññakiriyavatthu vuttaṁ.	299	
PA_pe_8:299.5	Kusalo ca jahāti pāpakanti lobhassa ca mohassa ca byāpādassa ca pahānamāha.	299	
PA_pe_8:299.6	Rāgadosamohakkhayā sa nibbutoti lobhassa ca mohassa ca byāpādassa ca chandarāgavinayamāhāti.	299	
PA_pe_8:299.7	Dadato puññaṁ pavaḍḍhatīti gāthā alobho kusalamūlaṁ bhavati.	299	
PA_pe_8:299.8	Saṁyamato veraṁ na cīyatīti adoso kusalamūlaṁ bhavati.	299	
PA_pe_8:299.9	Saṁyamato veraṁ na cīyatīti averā asapattā abyāpādatāya sadā.	299	
PA_pe_8:299.10	Kusalo ca jahāti pāpakanti ñāṇuppādā aññāṇanirodho.	299	
PA_pe_8:299.11	Catutthapadena rāgadosamohakkhayena rāgavirāgā cetovimuttimohakkhayena avijjāvirāgā paññāvimutti, ayaṁ vicayo.	299	
PA_pe_8:300.1	Yuttīti dāne ṭhito ubhayaṁ hi paripūreti.	300	
PA_pe_8:300.2	Macchariyañca pajahati.	300	
PA_pe_8:300.3	Puññañca pavaḍḍhati.	300	
PA_pe_8:300.4	Atthi esā yutti.	300	
PA_pe_8:301.1	Padaṭṭhānanti dadato puññaṁ pavaḍḍhatīti cāgādhiṭṭhānassa padaṭṭhānaṁ.	301	
PA_pe_8:301.2	Saṁyamato veraṁ na cīyatīti paññādhiṭṭhānassa padaṭṭhānaṁ kusalo ca jahāti pāpakanti saccādhiṭṭhānassa padaṭṭhānaṁ.	301	
PA_pe_8:301.3	Rāgadosamohakkhayā sa nibbutoti upasamādhiṭṭhānassa padaṭṭhānaṁ.	301	
PA_pe_8:301.4	Ayaṁ padaṭṭhāno.	301	
PA_pe_8:302.1	Tattha katamo lakkhaṇo?	302	
PA_pe_8:302.2	Dadato puññaṁ pavaḍḍhati saṁyamato veraṁ na cīyati.	302	
PA_pe_8:302.3_0	Dadatopi veraṁ na kariyāti kusalo ca jahāti pāpakaṁ rāgadosamohakkhayā sa nibbuto	302	
PA_pe_8:302.3_1	rūpakkhayāpi vedanakkhayāpi, yena rūpena diṭṭhaṁ, tena tathāgato paññapento paññapeyya	302	
PA_pe_8:302.3_2	rūpassa khayā virāganirodhāti evaṁ pañcakkhandhā.	302	
PA_pe_8:303.1	Catubyūho idha bhagavato ko adhippāyo?	303	
PA_pe_8:303.2	Ye mahābhogānaṁ patthayissanti?	303	
PA_pe_8:303.3	Te dānaṁ dassanti parissayapahānāya, ye averābhichandakā, te pañca verāni pajahissanti, ye kusalābhichandakā, te aṭṭhaṅgikaṁ maggaṁ bhāvessanti aṭṭhannaṁ micchattānaṁ pahānāya.	303	
PA_pe_8:303.4	Ye nibbāyitukāmā, te rāgadosamohaṁ pajahissantīti ayaṁ bhagavato adhippāyo.	303	
PA_pe_8:304.1	Āvaṭṭoti yañca adadato macchariyaṁ yañca asaṁyamato veraṁ yañca akusalassa pāpassa appahānaṁ, ayaṁ dukkhaniddeso na samudayo.	304	
PA_pe_8:304.2	Alobhena ca adosena ca amohena ca kusalena imāni tīṇi kusalamūlāni.	304	
PA_pe_8:304.3	Tesaṁ paccayo aṭṭha sammattāni, ayaṁ maggo.	304	
PA_pe_8:304.4	Tesaṁ rāgadosamohānaṁ khayā, ayaṁ nirodho.	304	
PA_pe_8:305.1_0	Vibhattīti dadato puññaṁ pavaḍḍhatīti na ekaṁsena yo rājadaṇḍabhayena deti, yo ca	305	
PA_pe_8:305.1_1	akappiyassa paribhogena sīlavantesu deti, na tassa puññaṁ pavaḍḍhatīti so cetaṁ dānaṁ	305	
PA_pe_8:305.1_2	akusalena deti, daṇḍadānaṁ satthadānaṁ apuññamayaṁ pavaḍḍhati, na puññaṁ.	305	
PA_pe_8:305.2	Saṁyamato veraṁ na cīyatīti na ekaṁsena kiṅkāraṇaṁ yañca yo padaṁ diṭṭhadhammikaṁ passati yadi mama rājāno gahetvā hatthaṁ vā chindeyya …pe…	305	
PA_pe_8:305.3	na tena saṁyamena veraṁ na karoti.	305	
PA_pe_8:305.4	Yo tu evaṁ samādiyati pāṇātipātassa pāpako vipākoti, diṭṭhe yeva dhamme abhisamparāye ca evaṁ sabbassa akusalassa hetuto ārati.	305	
PA_pe_8:305.5	Iminā saṁyamena veraṁ na cīyati.	305	
PA_pe_8:306.1	Parivattanāti dadato puññaṁ pavaḍḍhatīti adadato puññaṁ na pavaḍḍhati.	306	
PA_pe_8:306.2	Yaṁ dānamayaṁ, taṁ saṁyamato veraṁ na cīyati, asaṁyamato veraṁ karīyati.	306	
PA_pe_8:306.3	Kusalo ca jahāti pāpakaṁ akusalo na jahāti.	306	
PA_pe_8:306.4_0	Rāgadosamohakkhayā sanibbutoti dūtaṁ pesetvā paṇītaṁ pesetvāpi na pakkosāmi, so sayameva	306	
PA_pe_8:306.4_1	pana mahābhikkhusaṅghaparivāro amhākaṁ vasanaṭṭhānaṁ sampatto amhehi ca santhāgārasālā	306	
PA_pe_8:306.4_2	kāritā, ettha mayaṁ dasabalaṁ ānetvā maṅgalaṁ bhaṇāpemāti cintetvā upasaṅkamiṁsu.	306	
PA_pe_8:306.5	Yena santhāgāraṁ tenupasaṅkamiṁsūti taṁ divasaṁ kira santhāgāre cittakammaṁ niṭṭhāpetvā aṭṭakā muttamattā honti.	306	
PA_pe_8:306.6	Buddhā nāma araññajjhāsayā araññārāmā antogāme vaseyyuṁ vā no vāti tasmā bhagavato manaṁ jānitvāva paṭijaggissāmāti cintetvā te bhagavantaṁ upasaṅkamiṁsu.	306	
PA_pe_8:306.7	Idāni pana manaṁ labhitvā paṭijaggitukāmā yena santhāgāraṁ, tenupasaṅkamiṁsu.	306	
PA_pe_8:306.8	Sabbasantharinti yathā sabbaṁ santhataṁ hoti evaṁ yena bhagavā tenupasaṅkamiṁsūti.	306	
PA_pe_8:306.9_0	Ettha pana te mallarājāno santhāgāraṁ paṭijaggitvā nagaravīthiyopi sammajjāpetvā	306	
PA_pe_8:306.9_1	dhaje ussāpetvā suvaṇṇaghaṭikadaliyo ca ṭhapāpetvā sakalanagaraṁ dīpamālāhi vippakiṇṇatārakaṁ	306	
PA_pe_8:306.9_2	viya katvā khīrapake dārake khīraṁ pāyetha, dahare kumāre lahuṁ lahuṁ bhojāpetvā	306	
PA_pe_8:306.9_3	sayāpetha, uccāsaddaṁ mākari, ajja ekarattiṁ satthā antogāmeva vasissati, buddhā	306	
PA_pe_8:306.9_4	nāma appasaddakāmā hontīti bheriṁ carāpetvā sayaṁ daṇḍakadīpikā ādāya yena bhagavā tenupasaṅkamiṁsu.	306	
PA_pe_8:306.10	Bhagavantaṁyeva purakkhatvāti bhagavantaṁ purato katvā, tattha bhagavā bhikkhūnañceva upāsakānañca majjhe nisinno ativiya virocati.	306	
PA_pe_8:306.11	Samantapāsādiko suvaṇṇavaṇṇo abhirūpo dassanīyo puratthimakāyato suvaṇṇavaṇṇā rasmi uṭṭhahitvā gaganatale asītihatthaṁ ṭhānaṁ gaṇhāti.	306	
PA_pe_8:306.12_0	Pacchimakāyato dakkhiṇahatthato vāmahatthato suvaṇṇavaṇṇā heṭṭhā pādatalehi pavāḷavaṇṇarasmi	306	
PA_pe_8:306.12_1	uṭṭhahitvā ghanapathaviyaṁ asītihatthaṁ ṭhānaṁ gaṇhāti, evaṁ samantā asītihatthamattaṁ	306	
PA_pe_8:306.12_2	ṭhānaṁ chabbaṇṇabuddharasmiyo vijjotamānā vitaṇḍamānā vidhāvanti, sabbe disābhāgā	306	
PA_pe_8:306.12_3	suvaṇṇacampakapupphehi vikiriyamānā viya suvaṇṇaghaṭato nikkhantasuvaṇṇarasadhārāhi	306	
PA_pe_8:306.12_4	siñcamānā viya pasāritasuvaṇṇapaṭaparikkhittā viya verambhavātasamuṭṭhitakiṁsukakiṁsukārakaṇikārapupphacuṇṇasamokiṇṇā	306	
PA_pe_8:306.12_5	viya vippakasantaṁ asītianubyañjanabyāmappabhā dvattiṁsavaralakkhaṇasamujjalaṁ sarīraṁ	306	
PA_pe_8:306.12_6	samuggatatārakaṁ viya gaganatalaṁ vikasitamiva padumavanaṁ sabbaphāliphullo viya	306	
PA_pe_8:306.12_7	yojanasatiko pāricchattako paṭipāṭiyā ṭhapitānaṁ dvattiṁsacandānaṁ dvattiṁsasūriyānaṁ	306	
PA_pe_8:306.12_8	dvattiṁsacakkavattīnaṁ dvattiṁsadevarājānaṁ dvattiṁsamahābrahmānaṁ nibbuto asekkhassa natthi nibbuti.	306	
PA_pe_8:307.1	Vevacananti dadato puññaṁ pavaḍḍhati, anumodatopi puññaṁ pavaḍḍhati.	307	
PA_pe_8:307.2	Cittassa samādahatopi veyyāvaccakiriyāyapi puññaṁ pavaḍḍhatīti.	307	
PA_pe_8:308.1	Paññattīti dadato puññaṁ pavaḍḍhati, alobhassa paṭinissayaghātapaññattiyā paññattaṁ.	308	
PA_pe_8:308.2	Saṁyamato veraṁ na cīyatīti adosassa paṭinissayaghātapaññattiyā paññattaṁ kusalo ca jahāti pāpakanti amohassa paṭinissayaghātapaññattiyā paññattaṁ.	308	
PA_pe_8:309.1	Otaraṇoti pañcasu indriyesu dadato puññaṁ pavaḍḍhati, saṁyamato veraṁ na cīyati saṁyamena sīlakkhandho.	309	
PA_pe_8:309.2	Otiṇṇo chasu indriyesu saṁvaro, ayaṁ samādhikkhandho, yaṁ kusalo ca jahāti pāpakaṁ, ayaṁ paññākkhandho, rāgadosamohakkhayā sa nibbutoti vimuttikkhandho.	309	
PA_pe_8:309.3	Dhātūsu dhammadhātu, āyatanesu manāyatanaṁ.	309	
PA_pe_8:310.1	Sodhanoti yenārambhena idaṁ suttaṁ desitaṁ so ārambho suddho.	310	
PA_pe_8:311.1	Adhiṭṭhāno dānanti ekattatāya paññattaṁ.	311	
PA_pe_8:311.2	Cāgo pariccāgo dhammadānaṁ āmisadānaṁ, aṭṭha dānāni vitthārena kātabbāni, ayaṁ vemattatā.	311	
PA_pe_8:311.3	Na ca dadato ekattapaññattiyā paññattaṁ.	311	
PA_pe_8:311.4	Khantī anavajjanti paññattiyā paññattaṁ.	311	
PA_pe_8:311.5	Rāgadosamohakkhayā sa nibbutoti rodhavīriyapaññattiyā paññattā.	311	
PA_pe_8:312.1	Parikkhāroti dānassa pāmojjaṁ paccayo, alobho hetu.	312	
PA_pe_8:312.2	Saṁyamato yoniso manasikāro hetu, pariccāgo paccayo.	312	
PA_pe_8:312.3	Kusalo ca jahāti pāpakanti yathābhūtadassanaṁ paccayo, ñāṇappaṭilābho hetu.	312	
PA_pe_8:312.4	Rāgadosamohakkhayā sa nibbutoti parato ca ghoso ajjhattañca yoniso manasikāro maggo ca hetu ca paccayo ca.	312	
PA_pe_8:313.1	Samāropanoti dadato puññaṁ pavaḍḍhatīti gāthā tassa sīlampi vaḍḍhati.	313	
PA_pe_8:313.2	Saṁyamopi vaḍḍhati.	313	
PA_pe_8:313.3	Saṁyamato veraṁ na cīyatīti.	313	
PA_pe_8:313.4	Aññepi kilesā na cīyanti yepissa tappaccayā uppajjeyyuṁ āsavā vighātā, tepissa na uppajjanti.	313	
PA_pe_8:313.5	Rāgadosamohakkhayā sa nibbutoti rāgadosassāpi khayā rāgānusayassapi khayā dosassa mohassāpi sa nibbutoti sopādisesā nibbānadhātu anupādisesāpi.	313	
PA_pe_8:313.6	Ayaṁ samāropano.	313	
PA_pe_8:313.7	Therassa mahākaccāyanassa peṭakopadese hārassa sampātabhūmi samattā.	313	
