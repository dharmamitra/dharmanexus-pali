segmentnr	original	folio	analyzed
PA_tika-s02_03t:0	Namo tassa bhagavato arahato sammāsambuddhassa	0	
PA_tika-s02_03t:1	Majjhimanikāye	0	
PA_tika-s02_03t:2	Uparipaṇṇāsa-ṭīkā	0	
PA_tika-s02_03t:3	1. Devadahavaggo	0	
PA_tika-s02_03t:4	1. Devadahasuttavaṇṇanā	0	
PA_tika-s02_03t:5_0	1. Dibbanti kāmaguṇehi kīḷanti, laḷanti, tesu vā viharanti, vijayasamatthatāyogena	5	
PA_tika-s02_03t:5_1	paccatthike vijetuṃ icchanti; issariyaṭṭhānādisakkāradānaggahaṇaṃ taṃtaṃatthānusāsanañca	5	
PA_tika-s02_03t:5_2	karontā voharanti, puññānubhāvappattāya jutiyā jotenti vāti devā vuccanti rājāno.	5	
PA_tika-s02_03t:5_3	Tathā hi te catūhi saṅgahavatthūhi janaṃ rañjayantā sayaṃ yathāvuttehi visesehi rājanti	5	
PA_tika-s02_03t:5_4	dibbanti sobhantīti ca, “rājāno”ti vuccanti. Tatthāti tasmiṃ nigamadese. Sāti pokkharaṇī.	5	
PA_tika-s02_03t:5_5	Tanti taṃ, “devadaha”nti laddhanāmaṃ pokkharaṇiṃ upādāya, tassa adūrabhavattāti keci.	5	
PA_tika-s02_03t:5_6	Sabbaṃ sukhādibhedaṃ vedayitaṃ. Pubbeti purimajātiyaṃ. Katakammapaccayāti katassa	5	
PA_tika-s02_03t:5_7	kammassa paccayabhāvato jātaṃ kammaṃ paṭicca. Tena sabbāpi vedanā kammaphalabhūtā	5	
PA_tika-s02_03t:5_8	eva anubhavitabbāti dasseti. Tenāha “iminā”tiādi. Aniyametvā vuttanti, “santi, bhikkhave,	5	
PA_tika-s02_03t:5_9	eke samaṇabrāhmaṇā evaṃvādino”ti evaṃ ime nāmāti avisesetvā vuttamatthaṃ. Niyametvāti,	5	
PA_tika-s02_03t:5_10	“evaṃvādino, bhikkhave, nigaṇṭhā”ti evaṃ visesetvā dasseti.	51	
PA_tika-s02_03t:6_0	Kalisāsananti parājayaṃ. Kalīti hi anattho vuccati, kalīti sasati vippharatīti kalisāsanaṃ,	6	
PA_tika-s02_03t:6_1	parājayo. Kalīti vā kodhamānādikilesajāti, tāya pana ayuttavāditā kalisāsanaṃ. Taṃ	6	
PA_tika-s02_03t:6_2	āropetukāmo vibhāvetukāmo. Ye kammaṃ kataṃ akataṃ vāti na jānanti, te kathaṃ taṃ	6	
PA_tika-s02_03t:6_3	edisanti jānissanti. Ye ca kammaṃ pabhedato na jānanti, te kathaṃ tassa vipākaṃ jānissanti;	6	
PA_tika-s02_03t:6_4	vipākapariyositabhāvaṃ jānissanti, ye ca pāpassa kammassa paṭipakkhameva na jānanti;	6	
PA_tika-s02_03t:6_5	te kathaṃ tassa pahānaṃ kusalakammassa ca sampādanavidhiṃ jānissantīti imamatthaṃ	6	
PA_tika-s02_03t:6_6	dassento, “uttari pucchāyapi eseva nayo”ti āha.	6	
PA_tika-s02_03t:7_0	2. Kiñcāpi cūḷadukkhakkhandhepi, “evaṃ sante”ti iminā tesaṃ nigaṇṭhānaṃ ajānanabhāvo	7	
PA_tika-s02_03t:7_1	eva ujukaṃ pakāsito heṭṭhā desanāya tathā pavattattā. Tathā hi aṭṭhakathāyaṃ vuttaṃ	7	
PA_tika-s02_03t:7_2	– “evaṃ santeti tumhākaṃ evaṃ ajānanabhāve satī”ti, tathāpi tattha uparidesanāya	7	
PA_tika-s02_03t:7_3	sambaddho evamattho vuccamāno yujjati, na aññathāti dassetuṃ idha, “mahānigaṇṭhassa	7	
PA_tika-s02_03t:7_4	vacane sacce santeti attho”ti vuttaṃ. Ettakassa ṭhānassāti yathāvuttassa pañcaparimāṇassa kāraṇassa.	7	
PA_tika-s02_03t:8_0	3. Anekavāraṃ visarañjanaṃ idha gāḷhāpalepanaṃ, na sāṭakassa viya littatāti āha –	8	
PA_tika-s02_03t:8_1	“bahalūpa…pe… littena viyā”ti. Vuttameva, na puna vattabbaṃ, tattha vuttanayeneva	8	
PA_tika-s02_03t:8_2	veditabbanti adhippāyo.	8	
PA_tika-s02_03t:9_0	Imesaṃ nigaṇṭhānaṃ tādisassa tesaṃ abhāvato, “jānanakālo siyā”ti parikappavasena	9	
PA_tika-s02_03t:9_1	vadati. Tena evaṃ jānituṃ tehi sakkā siyā, tesañca dassanaṃ saccaṃ siyā. Yasmā tesaṃ	9	
PA_tika-s02_03t:9_2	dassanaṃ asaccaṃ, tasmā te na jāniṃsūti dasseti. Catūsu kālesūti vaṇamukhassa parikantanakālo,	9	
PA_tika-s02_03t:9_3	sallassa esanakālo, abbuhanakālo, vaṇamukhe agadaṅgāraodahanakāloti imesu catūsu	9	
PA_tika-s02_03t:9_4	kālesu. Suddhanteti suddhakoṭṭhāse, dukkhassa anavasesato nijjīraṇaṭṭhena niddukkhabhāveti	9	
PA_tika-s02_03t:9_5	attho. Ekāya upamāyāti, “sallena viddhassa hi viddhakāle vedanāya pākaṭakālo viyā”ti	9	
PA_tika-s02_03t:9_6	imāya ekāya upamāya. Tayo atthāti pubbe ahuvamhā vā no vā, pāpakammaṃ akarimhā vā	9	
PA_tika-s02_03t:9_7	no vā, evarūpaṃ vā pāpakammaṃ akarimhāti ime tayo atthā. Catūhi upamāhīti vaṇamukhaparikantanādīhi	9	
PA_tika-s02_03t:9_8	catūhi upamāhi. Eko atthoti, “ettakaṃ dukkhaṃ nijjiṇṇa”ntiādinā vutto eko attho.	9	
PA_tika-s02_03t:9_9	So hi dukkhanijjīraṇabhāvasāmaññā eko atthoti vutto.	9	
PA_tika-s02_03t:10	4. Ime pana nigaṇṭhā. Āsaṅkāya viddhosmīti saññaṃ uppādetvā. Paccāharitunti paccāvattituṃ, pariharitunti attho.	1	
PA_tika-s02_03t:11_0	5. Atītavādaṃ saddahantānanti, “atthi kho, bho, nigaṇṭhā pubbe pāpakammaṃ kata”nti	11	
PA_tika-s02_03t:11_1	evaṃ atītaṃsaṃ ārabbha pavattaṃ mahānigaṇṭhassa vādaṃ saddahantānaṃ. Bhūtattāti yathābhūtattā	11	
PA_tika-s02_03t:11_2	kiṃ aviparītameva atthaṃ ārammaṇaṃ katvā pavattāti pucchati. Sesapadesupi eseva nayo.	11	
PA_tika-s02_03t:11_3	Saha dhammenāti sahadhammo, so eva sahadhammiko yathā “venayiko”ti. “Dhammo”ti ettha	11	
PA_tika-s02_03t:11_4	kāraṇaṃ adhippetanti āha – “sahetukaṃ sakāraṇa”nti. Paṭiharati paṭivattetīti paṭihāro,	11	
PA_tika-s02_03t:11_5	vādo eva paṭihāro vādapaṭihāro; taṃ, uttaranti attho. Tenāha – “paccāgamanakavāda”nti,	11	
PA_tika-s02_03t:11_6	codanaṃ parivattetvā paṭipākatikakaraṇanti attho. Tesanti idaṃ āvuttivasena gahetabbaṃ,	11	
PA_tika-s02_03t:11_7	“tesaṃ saddhāchedakavādaṃ nāma tesaṃ dassetī”ti.	11	
PA_tika-s02_03t:12_0	6. Avijjā aññāṇā sammohāti pariyāyavacanametaṃ. Avijjāti vā avijjāya karaṇabhūtāya.	12	
PA_tika-s02_03t:12_1	Aññāṇenāti ajānanena. Sammohenāti sammuyhanena mahāmuḷhatāya. Sāmaṃyeva opakkamikā	12	
PA_tika-s02_03t:12_2	etarahi attano upakkamahetu dukkhavedanaṃ vediyamānaṃ – “yaṃkiñcāyaṃ…pe… pubbekatahetū”ti	12	
PA_tika-s02_03t:12_3	viparītato saddahatha. Pubbekatahetuvādasaññitaṃ vipallāsaggāhaṃ gaṇhatha.	12	
PA_tika-s02_03t:13_0	7. Diṭṭhadhammo vuccati paccakkhabhūto, tattha veditabbaṃ phalaṃ diṭṭhadhammavedanīyaṃ.	13	
PA_tika-s02_03t:13_1	Tenāha – “imasmiṃyeva attabhāve vipākadāyaka”nti. Payogenāti kāyikena payogena vā	13	
PA_tika-s02_03t:13_2	vācasikena vā payogena. Padhānenāti padahanena cetasikena ussāhanena. Āsanne bhavantare	13	
PA_tika-s02_03t:13_3	vipācetuṃ na sakkā, pageva dūreti dassetuṃ, “dutiye vā tatiye vā attabhāve”ti vuttaṃ.	13	
PA_tika-s02_03t:13_4	Nibbattakabhāvato sukhavedanāya hitanti sukhavedanīyaṃ. Sā pana vipākavedanābhāvato	13	
PA_tika-s02_03t:13_5	ekantato iṭṭhārammaṇā eva hotīti āha “iṭṭhārammaṇavipākadāyaka”nti. Viparītanti aniṭṭhārammaṇavipākadāyakaṃ.	13	
PA_tika-s02_03t:13_6	Nipphanneti saddhiṃ aññena kammena nibbatte. Samparāyavedanīyassāti upapajjavedanīyassa	13	
PA_tika-s02_03t:13_7	aparāpariyavedanīyassa. Evaṃ santepīti kāmaṃ paripakkavedanīyanti diṭṭhadhammavedanīyameva	13	
PA_tika-s02_03t:13_8	vuccati, tathāpi atthettha atisayo diṭṭhadhammavisesabhāvato paripakkavedanīyassāti	13	
PA_tika-s02_03t:13_9	dassetuṃ, “ayametthā”tiādi vuttaṃ. Yasmiṃ divase kataṃ, tato sattadivasabbhantare.	13	
PA_tika-s02_03t:14_0	Tatrāti tasmiṃ paripakkavedanīyakammassa sattadivasabbhantare vipākadāne. Ekavāraṃ	14	
PA_tika-s02_03t:14_1	kasitvā nisīdi chātajjhatto hutvā. Āgacchantī āha – “ussūre bhattaṃ āharīyitthā”ti	14	
PA_tika-s02_03t:14_2	domanassaṃ anuppādetvā yathā katapuññaṃ anumodati. Vijjotamānaṃ disvā, “kiṃ nu kho	14	
PA_tika-s02_03t:14_3	idampi tappakāro, mama cittavikappamattaṃ, udāhu suvaṇṇamevā”ti vīmaṃsanto yaṭṭhiyā paharitvā.	14	
PA_tika-s02_03t:15_0	Vāḷayakkhasañcaraṇattā rājagahūpacārassa nagare sahassabhaṇḍikaṃ cāresuṃ. Uppannarāgo	15	
PA_tika-s02_03t:15_1	cūḷāya ḍaṃsi. Rañño ācikkhitvāti taṃ pavattiṃ rañño ācikkhitvā. Mallikāya vatthu	15	
PA_tika-s02_03t:15_2	dhammapadavatthumhi āgatena nayena kathetabbaṃ.	15	
PA_tika-s02_03t:16_0	Maraṇasantikepi kataṃ, pageva tato puretaraṃ atītattabhāvesu ca kataṃ. Idha nibbattitavipākoti	16	
PA_tika-s02_03t:16_1	vutto avassaṃbhāvibhāvato. Samparāyavedanīyameva bhavantare vipākadāyakabhāvato.	16	
PA_tika-s02_03t:16_2	Idha nibbattitaguṇotveva vutto, na idha nibbattitavipākoti vimuttibhāvato. Paripakkavedanīyanti	16	
PA_tika-s02_03t:16_3	veditabbaṃ heṭṭhā vuttaparipakkavedanīyalakkhaṇānativattanato. Sabbalahuṃ phaladāyikāti	16	
PA_tika-s02_03t:16_4	etena phaluppādanasamatthatāyogena kammassa paripakkavedanīyatāti dasseti.	16	
PA_tika-s02_03t:17_0	Catuppañcakkhandhaphalatāya saññābhavūpagaṃ kammaṃ bahuvedanīyanti vuttaṃ. Ekakhandhaphalattā	17	
PA_tika-s02_03t:17_1	asaññābhavūpagaṃ kammaṃ appavedanīyaṃ. Keci pana, “arūpāvacarakammaṃ bahukālaṃ veditabbaphalattā	17	
PA_tika-s02_03t:17_2	bahuvedanīyaṃ, itaraṃ appavedanīyaṃ. Rūpārūpāvacarakammaṃ vā bahuvedanīyaṃ, parittakammaṃ	17	
PA_tika-s02_03t:17_3	appavedanīya”nti vadanti. Savipākaṃ kammanti paccayantarasamavāye vipākuppādanasamatthaṃ,	17	
PA_tika-s02_03t:17_4	na āraddhavipākameva. Avipākaṃ kammanti paccayavekallena vipaccituṃ asamatthaṃ ahosikammādibhedaṃ.	17	
PA_tika-s02_03t:18_0	8. Diṭṭhadhammavedanīyādīnanti diṭṭhadhammavedanīyādīnaṃ dasannaṃ kammānaṃ upakkamena	18	
PA_tika-s02_03t:18_1	kammānaṃ aññāthābhāvassa anāpādanīyattā yathāsabhāveneva kammāni tiṭṭhanti. Tattha	18	
PA_tika-s02_03t:18_2	nigaṇṭhānaṃ upakkamo nippayojanoti āha “aphalo”ti. Nigaṇṭhānaṃ padahanassa micchāvāyāmassa	18	
PA_tika-s02_03t:18_3	nipphalabhāvappavedano padhānacchedakavādo. Parehi vuttakāraṇehīti yehi kāraṇehi	18	
PA_tika-s02_03t:18_4	nigaṇṭhānaṃ vādesu dosaṃ dassenti. Tehi parehi vuttakāraṇehi. Na hi lakkhaṇayuttena	18	
PA_tika-s02_03t:18_5	hetunā vinā paravādesu dosaṃ dassetuṃ sakkā. Tenāha “sakāraṇā hutvā”ti. Nigaṇṭhānaṃ	18	
PA_tika-s02_03t:18_6	vādā ca anuvādā cāti nigaṇṭhehi vuccamānā sakasakasamayappavedikā vādāceva sāvakehi	18	
PA_tika-s02_03t:18_7	vuccamānā tesaṃ anuvādā ca. Viññūhi garahitabbaṃ kāraṇaṃ āgacchantīti, “ayamettha	18	
PA_tika-s02_03t:18_8	doso”ti tattha tattha viññūhi paṇḍitehi garahārahaṃ kāraṇaṃ upagacchanti, pāpuṇantīti	18	
PA_tika-s02_03t:18_9	attho. Tassatthotiādīsu ayaṃ saṅkhepattho, “vuttanayena parehi vuttena kāraṇena sakāraṇā	18	
PA_tika-s02_03t:18_10	hutvā dosadassanavasena nigaṇṭhānaṃ vādā anuppattā, tato eva taṃ vādaṃ appasādanīyabhāvadassanena	181	
PA_tika-s02_03t:18_11	sosentā hetusampattivohārasukkhanena milāpentā dukkaṭakammakārinotiādayo dasa gārayhāpadesā upagacchantī”ti.	181	
PA_tika-s02_03t:19_0	9. Saṅgatibhāvahetūti tattha tattha yadicchāya samuṭṭhitasaṅgatinimittaṃ. Sā pana	19	
PA_tika-s02_03t:19_1	saṅgati niyatilakkhaṇāti āha “niyatibhāvakāraṇā”ti. Acchejjasuttāvutaabhejjamaṇi	19	
PA_tika-s02_03t:19_2	viya hi paṭiniyatatā niyatipavattīti. Chaḷabhijātihetūti kaṇhābhijāti nīlābhijāti	19	
PA_tika-s02_03t:19_3	lohitābhijāti haliddābhijāti sukkābhijāti paramasukkābhijātīti imāsu abhijātīsu jātinimittaṃ.	19	
PA_tika-s02_03t:19_4	Pāpasaṅgatikāti nihīnasaṅgatikā.	19	
PA_tika-s02_03t:20_0	10. Anaddhabhūtanti ettha adhi-saddena samānattho addha-saddoti āha – “anaddhabhūtanti	20	
PA_tika-s02_03t:20_1	anadhibhūta”nti. Yathā āpāyiko attabhāvo mahatā dukkhena abhibhuyyati, na tathā ayanti	20	
PA_tika-s02_03t:20_2	āha – “dukkhena anadhibhūto nāma manussattabhāvo vuccatī”ti. “Acelako hotī”tiādinā	20	
PA_tika-s02_03t:20_3	vuttāya nānappakārāya dukkarakārikāya kilamathena. Yadi evaṃ kathaṃ dhutaṅgadharāti	20	
PA_tika-s02_03t:20_4	āha “ye panā”tiādi. Niyyānikasāsanasmiñhi vīriyanti vivaṭṭasannissitaṃ katvā pavattiyamānaṃ	20	
PA_tika-s02_03t:20_5	vīriyaṃ sarīraṃ khedantampi sammāvāyāmo nāma hoti ñāyāraddhabhāvato.	20	
PA_tika-s02_03t:21_0	Theroti ettha āgatamahārakkhitatthero. Tisso sampattiyo manussadevanibbānasampattiyo,	21	
PA_tika-s02_03t:21_1	sīlasamādhipaññāsampattiyo vā. Khuraggeyevāti khure sīsagge eva, khure sīsaggato	21	
PA_tika-s02_03t:21_2	apanīte evāti adhippāyo. Ayanti, “issarakule nibbatto”tiādinā vutto. Na sabbe eva	21	
PA_tika-s02_03t:21_3	sakkārapubbakaṃ pabbajitvā arahattaṃ pāpuṇantīti āha “yo dāsikucchiya”ntiādi. Rajatamuddikanti	21	
PA_tika-s02_03t:21_4	rajatamayaṃ aṅgulimuddikaṃ. Gorakapiyaṅgumattenapīti kapitthachallikaṅgupupphagandhamattenapi.	21	
PA_tika-s02_03t:22_0	Dhammena ñāyena āgatasukhaṃ dhammasukhanti āha – “saṅghato vā…pe… paccayasukha”nti.	22	
PA_tika-s02_03t:22_1	Amucchitoti anajjhāpanno. Idāni taṃ anajjhāpannataṃ tassa ca phalaṃ dassetuṃ “dhammikaṃ	22	
PA_tika-s02_03t:22_2	hī”tiādi vuttaṃ. Imassāti samudayassa. So hi pañcakkhandhassa dukkhassa kāraṇabhūtattā	22	
PA_tika-s02_03t:22_3	āsanno paccakkho katvā vutto. Tenāha “paccuppannāna”ntiādi. Saṅkhāranti yathāraddhāya	22	
PA_tika-s02_03t:22_4	sātisayaṃ karaṇato saṅkhāranti laddhanāmaṃ balavavīriyaṃ ussoḷhiṃ. Padahatoti payuñjantassa	22	
PA_tika-s02_03t:22_5	pavattentassa. Maggena virāgo hotīti ariyamaggena dukkhanidānassa virajjanā hoti.	22	
PA_tika-s02_03t:22_6	Tenāha “idaṃ vuttaṃ hotī”ti. Iminā sukhāpaṭipadā khippābhiññā kathitā akasireneva	22	
PA_tika-s02_03t:22_7	sīghataraṃ maggapajānatāya bodhitattā. Majjhattatākāroti vīriyūpekkhamāha. Saṅkhāraṃ	22	
PA_tika-s02_03t:22_8	tattha padahatīti padhānasaṅkhāraṃ tattha dukkhanidānassa virajjananimittaṃ virajjanatthaṃ	22	
PA_tika-s02_03t:22_9	padahati. Kathaṃ? Maggappadhānena catukiccappadhāne ariyamagge vāyāmena padahati	22	
PA_tika-s02_03t:22_10	vāyamati. Ajjhupekkhatoti vīriyassa anaccāraddhanātisithilatāya vīriyasamatāyojane	221	
PA_tika-s02_03t:22_11	byāpārākaraṇena ajjhupekkhato. Tenāha “upekkhaṃ bhāventassā”ti. Upekkhābhāvanā ca	221	
PA_tika-s02_03t:22_12	nāmettha tathāpavattā ariyamaggabhāvanā evāti āha – “maggabhāvanāya bhāvetī”ti.	221	
PA_tika-s02_03t:23_0	Ettha ca evaṃ pāḷiyā padayojanā veditabbā, – “so evaṃ pajānāti. Kathaṃ? Saṅkhāraṃ	23	
PA_tika-s02_03t:23_1	me padahato saṅkhārapadahanā imassa dukkhanidānassa virāgo hoti, ajjhupekkhato me	23	
PA_tika-s02_03t:23_2	upekkhanā imassa dukkhanidānassa virāgo hotī”ti. Paṭipajjamānassa cāyaṃ pubbabhāgavīmaṃsassāti	23	
PA_tika-s02_03t:23_3	gahetabbaṃ. Tattha saṅkhārappadhānāti sammasanapadena sukheneva khippataraṃ bhāvanāussukkāpanavīriyaṃ	23	
PA_tika-s02_03t:23_4	dassitanti sukhāpaṭipadā khippābhiññā dassitā. Ajjhupekkhatoti ettha kassaci nātidaḷhaṃ	23	
PA_tika-s02_03t:23_5	katvā pavattitavīriyenapi dukkhanidānassa virāgo hoti vipassanamanuyuñjatīti dassitaṃ.	23	
PA_tika-s02_03t:23_6	Ubhayatthāpi catutthīyeva paṭipadā vibhāvitāti daṭṭhabbaṃ. Idāni, “yassa hi khvāssa…pe…	23	
PA_tika-s02_03t:23_7	upekkhaṃ tattha bhāvetī”ti vārehi tāsaṃyeva paṭipadānaṃ vasena tesaṃ puggalānaṃ paṭipatti	23	
PA_tika-s02_03t:23_8	dassitā. Vaṭṭadukkhanidānassa parijiṇṇaṃ imehi vārehi dukkhakkhayo vibhāvito.	23	
PA_tika-s02_03t:24_0	11. Baddhacittoti sambaddhacitto. Bahalacchandoti bahalataṇhāchando. Aticaritvāti	24	
PA_tika-s02_03t:24_1	atikkamitvā. Naṭasatthavidhinā naccanakā naṭā, naccakā itare. Somanassaṃ uppajjati,	24	
PA_tika-s02_03t:24_2	“īdisaṃ nāma itthiṃ pariccaji”nti. Chijjāti dvidhā hotu. Bhijjāti bhijjatu. “Chijja	24	
PA_tika-s02_03t:24_3	vā bhijjavā”ti padadvayenapi vināsameva vadati. Ñatvāti pubbabhāgañāṇena jānitvā.	24	
PA_tika-s02_03t:24_4	Tadubhayanti saṅkhārapadahanaupekkhābhāvanaṃ.	24	
PA_tika-s02_03t:25	12. Pesentassāti vāyamantassa. Taṃ sandhāyāti dukkhāya paṭipadāya niyyānataṃ sandhāya.	2	
PA_tika-s02_03t:26_0	Usukāro viya yogī tejanassa viya cittassa ujukaraṇato. Gomuttavaṅkaṃ, candalekhākuṭilaṃ,	26	
PA_tika-s02_03t:26_1	naṅgalakoṭijimhaṃ cittaṃ. Alātā viya vīriyaṃ ātāpana-paritāpanato. Kañcikatelaṃ viya	26	
PA_tika-s02_03t:26_2	saddhā sinehanato. Namanadaṇḍako viya lokuttaramaggo nibbānārammaṇe cittassa nāmanato.	26	
PA_tika-s02_03t:26_3	Lokuttaramaggena cittassa ujukaraṇaṃ bhāvanābhisamayato daṭṭhabbaṃ. Antadvayavajjitā	26	
PA_tika-s02_03t:26_4	majjhimā paṭipattīti katvā kilesagaṇavijjhanaṃ pahānābhisamayo. Itarā pana paṭipadā	26	
PA_tika-s02_03t:26_5	dandhābhiññāti imesaṃ dvinnaṃ bhikkhūnaṃ imāsu dvīsu yathāvuttāsu khippābhiññāsu	26	
PA_tika-s02_03t:26_6	kathitāsu, itarāpi kathitāva honti lakkhaṇahāranayena paṭipadāsāmaññato. Sahāgamanīyāpi	26	
PA_tika-s02_03t:26_7	vā paṭipadā kathitāva, “na heva anaddhabhūtaṃ atthāna”ntiādinā pubbabhāgapaṭipadāya	26	
PA_tika-s02_03t:26_8	kathitattā. “Āgamanīyapaṭipadā pana na kathitā”ti idaṃ savisesaṃ ajjhupekkhassa akathitataṃ	26	
PA_tika-s02_03t:26_9	sandhāya vuttanti daṭṭhabbaṃ. Nikkhamanadesananti nikkhamanupāyaṃ desanaṃ. Sesaṃ suviññeyyameva.	26	
PA_tika-s02_03t:27	Devadahasuttavaṇṇanāya līnatthappakāsanā samattā.	2	
PA_tika-s02_03t:28	2. Pañcattayasuttavaṇṇanā	2	
PA_tika-s02_03t:29_0	21. Eketi ettha eka-saddo aññattho, na gaṇanādiatthoti taṃ dassento “ekacce”ti āha.	29	
PA_tika-s02_03t:29_1	Yaṃ pana pāḷiyaṃ “santī”ti vuttaṃ. Tena tesaṃ diṭṭhigatikānaṃ vijjamānatāya avicchinnatā;	29	
PA_tika-s02_03t:29_2	tato ca nesaṃ micchāgahaṇato sithilakaraṇavivecanehi attano desanāya kiccakāritā	29	
PA_tika-s02_03t:29_3	avitathatā ca dīpitā hoti. Paramatthasamaṇabrāhmaṇesu aparantakappikatāya lesopi	29	
PA_tika-s02_03t:29_4	natthīti āha “paribbajupagatabhāvenā”tiādi. Sassatādivasena aparantaṃ kappentīti	29	
PA_tika-s02_03t:29_5	aparantakappino, te eva aparantakappikā. Yasmā tehi aparantaṃ purimatarasiddhehi	29	
PA_tika-s02_03t:29_6	taṇhādiṭṭhikappehi kappetvā āsevanabalavatāya ca vikappetvā aparabhāgasiddhehi abhinivesabhūtehi	29	
PA_tika-s02_03t:29_7	taṇhādiṭṭhiggāhehi gaṇhanti abhinivisanti parāmasanti; tasmā vuttaṃ – “aparantaṃ	29	
PA_tika-s02_03t:29_8	kappetvā vikappetvā gaṇhantī”ti. Taṇhupādānavasena kappanagahaṇāni veditabbāni. Taṇhāpaccayā	29	
PA_tika-s02_03t:29_9	hi upādānaṃ. Vuttampi cetaṃ mahāniddese uddānato saṅkhepato. Taṇhādiṭṭhivasenāti	29	
PA_tika-s02_03t:29_10	taṇhāya diṭṭhiyā ca vasena. Diṭṭiyā vā upanissayabhūtāya sahajātāya abhinandanakāya	291	
PA_tika-s02_03t:29_11	ca taṇhāya sassatādiākārena abhinivisantassa micchāgāhassa ca vasena. Anāgatadhammavisayāya	291	
PA_tika-s02_03t:29_12	adhippetattā anāgatakālavācako idha apara-saddo. Rūpādikhandhavinimuttassa kappanavatthuno	291	
PA_tika-s02_03t:29_13	abhāvā anta-saddo bhāgavācakoti āha – “anāgataṃ khandhakoṭṭhāsa”nti. Kappetvāti ca	291	
PA_tika-s02_03t:29_14	tasmiṃ aparante taṇhāya nābhinivesānaṃ samattanaṃ pariniṭṭhāpanamāha. Ṭhitāti tassā	291	
PA_tika-s02_03t:29_15	laddhiyā avijahanaṃ.	291	
PA_tika-s02_03t:30_0	Anugatāti ārammaṇakaraṇavasena anu anu gatā aparante pavattā. Ārabbhāti ālambitvā.	30	
PA_tika-s02_03t:30_1	Visayo hi tassā diṭṭhiyā aparanto. Visayabhāvato eva hi so tassā āgamanaṭṭhānaṃ ārammaṇapaccayo	30	
PA_tika-s02_03t:30_2	cāti vuttaṃ “āgamma paṭiccā”ti. Adhivacanapadānīti paññattipadāni, dāsādīsu sirivaḍḍhakādisaddo	30	
PA_tika-s02_03t:30_3	viya vacanamattameva adhikāraṃ katvā pavattiyā adhivacanaṃ paññatti. Atha vā adhi-saddo	30	
PA_tika-s02_03t:30_4	uparibhāve, vuccatīti vacanaṃ, upari vacanaṃ adhivacanaṃ, upādānabhūtarūpādīnaṃ upari	30	
PA_tika-s02_03t:30_5	paññāpiyamānā upādāpaññattīti attho, tasmā paññattidīpakapadānīti attho. Paññattimattañhetaṃ	30	
PA_tika-s02_03t:30_6	vuccati, yadidaṃ, “attā loko”ti ca, na rūpavedanādayo viya paramattho. Adhikavuttitāya	30	
PA_tika-s02_03t:30_7	vā adhimuttiyoti diṭṭhiyo vuccanti. Adhikañhi sabhāvadhammesu sassatādiṃ pakatiādiṃ	30	
PA_tika-s02_03t:30_8	drabyādiṃ jīvādiṃ kāyādiñca abhūtamatthaṃ ajjhāropetvā diṭṭhiyo pavattantīti. Abhivadantīti,	30	
PA_tika-s02_03t:30_9	“idameva saccaṃ moghamañña”nti abhinivisitvā vadanti, “ayaṃ dhammo, nāyaṃ dhammo”tiādinā	30	
PA_tika-s02_03t:30_10	vivadanti. Abhivadanakiriyāya ajjāpi avicchedabhāvadassanatthaṃ vattamānakālavacanaṃ.	301	
PA_tika-s02_03t:31_0	Saññā etassa atthīti saññīti āha “saññāsamaṅgī”ti. Natthi etassa rogo bhaṅgoti arogoti	31	
PA_tika-s02_03t:31_1	arogasaddassa niccapariyāyatā veditabbā. Rogarahitatāsīsena vā nibbikāratāya niccataṃ	31	
PA_tika-s02_03t:31_2	paṭijānāti diṭṭhigatikoti āha “arogoti nicco”ti. Imināti, “saññī attā arogo paraṃ	31	
PA_tika-s02_03t:31_3	maraṇā”ti iminā vacanena. Soḷasa saññīvādāti – rūpīcatukkaṃ, arūpīcatukkaṃ, antavācatukkaṃ,	31	
PA_tika-s02_03t:31_4	ekantasukhīcatukkanti – imesaṃ catunnaṃ catukkānaṃ vasena soḷasa saññīvādā kathitā.	31	
PA_tika-s02_03t:31_5	Imesuyeva purimānaṃ dvinnaṃ catukkānaṃ vasena aṭṭha saññīvādā aṭṭha ca nevasaññīnāsaññīvādā	31	
PA_tika-s02_03t:31_6	veditabbā. Satta ucchedavādāti manussattabhāve kāmāvacaradevattabhāve rūpāvacaradevattabhāve	31	
PA_tika-s02_03t:31_7	catubbidhāruppattabhāve cavitvā sattassa ucchedapaññāpanavasena satta ucchedavādā	31	
PA_tika-s02_03t:31_8	kathitā. Asato vināsāsambhavato atthibhāvanibandhano ucchedavādoti vuttaṃ “satoti	31	
PA_tika-s02_03t:31_9	vijjamānassā”ti. Yāvāyaṃ attā na ucchijjati, tāva vijjati evāti gahaṇato nirudayavināso	31	
PA_tika-s02_03t:31_10	idha ucchedoti adhippetoti āha “upaccheda”nti. Visesena nāso vināso, abhāvo, so pana	311	
PA_tika-s02_03t:31_11	maṃsacakkhu-paññācakkhu-dassanapathātikkamovāti āha “adassana”nti. Adassane hi nāsa-saddo	311	
PA_tika-s02_03t:31_12	loke niruḷho. Bhavavigamanti sabhāvāpagamanaṃ yo hi nirudayavināsavasena ucchijjati,	311	
PA_tika-s02_03t:31_13	na so attano sabhāveneva tiṭṭhati.	311	
PA_tika-s02_03t:32_0	Pañca diṭṭhadhammanibbānavādāti pañcakāmaguṇasukhamanubhogavasena catubbidharūpajjhānasukhaparibhogavasena	32	
PA_tika-s02_03t:32_1	ca diṭṭhadhamme nibbānappattipaññāpanavādā. Diṭṭhadhammoti dassanabhūtena ñāṇena	32	
PA_tika-s02_03t:32_2	upaladdhadhammo. Tattha yo anindriyavisayo, sopi supākaṭabhāvena indriyavisayo viya	32	
PA_tika-s02_03t:32_3	hotīti āha – “diṭṭhadhammoti paccakkhadhammo vuccatī”ti. Teneva ca, “tattha tattha	32	
PA_tika-s02_03t:32_4	paṭiladdhaattabhāvassetaṃ adhivacana”nti vuttaṃ. Saññīti ādivasena tīhākārehi santanti	32	
PA_tika-s02_03t:32_5	saññī asaññī nevasaññīnāsaññīti imehi ākārehi vijjamānaṃ, sadā upalabbhamānaṃ sassatanti	32	
PA_tika-s02_03t:32_6	attho. Saññī attātiādīni tīṇi dassanāni. Santaatthavasena ekanti sassatassa attano	32	
PA_tika-s02_03t:32_7	vasena ekaṃ dassanaṃ. Itarāni dveti ucchedavāda-diṭṭhadhammanibbānavādasaññitāni	32	
PA_tika-s02_03t:32_8	dve dassanāni. Tīṇi hutvā pañca hontīti idaṃ, “santaatthavasena eka”nti saṅgahavasena	32	
PA_tika-s02_03t:32_9	vuttassa saññīti ādivibhāgavasena vuttattā suviññeyyanti aṭṭhakathāyaṃ na uddhaṭaṃ.	32	
PA_tika-s02_03t:33_0	22. Rūpīṃ vāti ettha yadi rūpaṃ assa atthīti rūpīti ayamattho adhippeto. Evaṃ sati	33	
PA_tika-s02_03t:33_1	rūpavinimuttena attanā bhavitabbaṃ saññāya viya rūpassapi attaniyattā. Na hi saññī	33	
PA_tika-s02_03t:33_2	attāti ettha saññā attā. Tathā hi vuttaṃ sumaṅgalavilāsiniyaṃ “tattha pavattasaññañcassa	33	
PA_tika-s02_03t:33_3	saññāti gahetvāti vutta”nti. Evaṃ sante, “kasiṇarūpaṃ attāti gaṇhātī”ti idaṃ kathanti?	33	
PA_tika-s02_03t:33_4	Na kho panetaṃ evaṃ daṭṭhabbaṃ – “rūpaṃ assa atthīti rūpī”ti, atha kho “ruppanasīlo	33	
PA_tika-s02_03t:33_5	rūpī”ti. Ruppanañcettha rūpasarikkhatāya kasiṇarūpassa vaḍḍhitāvaḍḍhitakālavasena	33	
PA_tika-s02_03t:33_6	visesāpatti, sā ca natthīti na sakkā vattuṃ parittavipulatādivisesasabbhāvato. Yadi	33	
PA_tika-s02_03t:33_7	evaṃ imassa vādassa sassatadiṭṭhisaṅgaho na yujjatīti? No na yujjati kāyabhedato	33	
PA_tika-s02_03t:33_8	uddhaṃ attano nibbikāratāya tena adhippetattā. Tathā hi vuttaṃ “arogo paraṃ maraṇā”ti.	33	
PA_tika-s02_03t:33_9	Atha vā “rūpaṃ assa atthīti rūpī”ti vuccamānepi na doso. Kappanāsiddhenapi hi bhedena	33	
PA_tika-s02_03t:33_10	sāminiddesadassanato yathā “silāputtakassa sarīra”nti. Ruppanaṃ vā ruppanasabhāvo	331	
PA_tika-s02_03t:33_11	rūpaṃ, taṃ etassa atthīti rūpī, attā “rūpino dhammā”tiādīsu viya. Evañca katvā rūpasabhāvattā	331	
PA_tika-s02_03t:33_12	attano “rūpaṃ attā”ti vacanaṃ ñāyāgatamevāti “kasiṇarūpaṃ attāti gaṇhātī”ti vuttaṃ.	331	
PA_tika-s02_03t:33_13	Arūpinti ettāpi vuttanayānusārena yathārahaṃ attho vattabbo. Santasukhumaṃ muñcitvā	331	
PA_tika-s02_03t:33_14	tabbiparītassa gahaṇe kāraṇaṃ natthīti lābhī, “kasiṇarūpaṃ attā”ti gaṇhātīti lābhitakkino	331	
PA_tika-s02_03t:33_15	ṭhapetvā, sesatakkī lābhiggahaṇeneva gahitā. Anussutitakkikopi suddhatakkikopi vā	331	
PA_tika-s02_03t:33_16	niraṅkusattā takkanassa kasiṇarūpampi attāti kadācipi gaṇheyyāti vuttaṃ – “ubhopi	331	
PA_tika-s02_03t:33_17	rūpāni gaṇhātiyevā”ti. Suddhatakkikassa ubhayaggahaṇaṃ na kataṃ, tasmā sāsaṅkavacanaṃ.	331	
PA_tika-s02_03t:34_0	Kasiṇugghāṭimākāsa-paṭhamāruppaviññāṇa-natthibhāvaākiñcaññāyatanāni arūpasamāpattinimittaṃ.	34	
PA_tika-s02_03t:34_1	Ṭhapetvā saññākkhandhanti idaṃ saññāya attaniyataṃ hadaye katvā vuttaṃ. “Rūpiṃ vā”ti	34	
PA_tika-s02_03t:34_2	ettha vuttanayena pana atthe vuccamāne saññākkhandhaṃ bahiddhā akatvā “arūpadhamme”icceva	34	
PA_tika-s02_03t:34_3	vattabbaṃ siyā. Missakaggāhavasenāti rūpārūpasamāpattīnaṃ nimittāni ekajjhaṃ katvā,	34	
PA_tika-s02_03t:34_4	“eko attā”ti, tattha pavattasaññañcassa, “saññā”ti gahaṇavasena. Ayañhi diṭṭhigatiko	34	
PA_tika-s02_03t:34_5	rūpārūpasamāpattilābhitāya taṃnimittaṃ rūpabhāvena arūpabhāvena ca gahetvā upatiṭṭhati,	34	
PA_tika-s02_03t:34_6	tasmā, “rūpī arūpī cā”ti abhinivesaṃ janeti ajjhattavādino viya takkamatteneva vā	34	
PA_tika-s02_03t:34_7	rūpārūpadhamme missakavasena gahetvā, “rūpī ca arūpīca attā hotī”ti. Takkagāhenevāti	34	
PA_tika-s02_03t:34_8	saṅkhārāvasesasukhumabhāvappattadhammā viya ca accantasukhumabhāvapattiyā sakiccasādhanāsamatthatāya	34	
PA_tika-s02_03t:34_9	thambhakuṭṭahatthapādānaṃ saṅghāto viya neva rūpī, rūpasabhāvānativattanato na arūpīti	34	
PA_tika-s02_03t:34_10	evaṃ pavattatakkagāhena. Lābhivasenapi vā antānantikacatutthavāde vakkhamānanayena	341	
PA_tika-s02_03t:34_11	aññamaññapaṭipakkhavasena attho veditabbo. Kevalaṃ pana tattha desakālabhedavasena	341	
PA_tika-s02_03t:34_12	tatiyacatutthavādā icchitā; idha kālavatthu bhedavasenāti ayameva viseso. Kālabhedavasena	341	
PA_tika-s02_03t:34_13	cettha tatiyavādassa pavatti rūpārūpanimittānaṃ saha anupaṭṭhānato; catutthavādassa	341	
PA_tika-s02_03t:34_14	pana vatthubhedavasena pavatti rūpārūpadhammānaṃ samūhato, “eko attā”ti takkavasenāti	341	
PA_tika-s02_03t:34_15	tattha vakkhamānanayānusārena veditabbaṃ.	341	
PA_tika-s02_03t:35_0	Yadipi aṭṭhasamāpattilābhino diṭṭhigatikassa vasena samāpattibhedena saññānānattasambhavato	35	
PA_tika-s02_03t:35_1	dutiyadiṭṭhipi samāpannakavasena labbhati; tathāpi samāpattiyaṃ ekarūpeneva saññāya	35	
PA_tika-s02_03t:35_2	upaṭṭhānato, “paṭhamadiṭṭhi samāpannakavārena kathitā”ti āha. Tenevettha samāpannakaggahaṇaṃ	35	
PA_tika-s02_03t:35_3	kataṃ. Ekasamāpattilābhino eva vā vasena attho veditabbo. Samāpatti bhedena saññābhedasambhavepi	35	
PA_tika-s02_03t:35_4	bahiddhā puthuttārammaṇe saññānānattena oḷārikena nānattasaññīti, “dutiyadiṭṭhi asamāpannakavārenā”ti	35	
PA_tika-s02_03t:35_5	āha. Avaḍḍhitakasiṇavasena parittasaññitaṃ, vaḍḍhitakasiṇavasena appamāṇasaññitaṃ	35	
PA_tika-s02_03t:35_6	dassetuṃ, “tatiyadiṭṭhi suppamattena vā sarāvamattena vā”tiādi vuttaṃ. “Aṅguṭṭhappamāṇo	35	
PA_tika-s02_03t:35_7	vā attā yavappamāṇo, aṇumatto vā attā”tiādidassanavasena paritto saññīti parittasaññī.	35	
PA_tika-s02_03t:35_8	Kapilakaṇādādayo viya attano sabbagatabhāvapaṭijānanavasena appamāṇo saññīti appamāṇasaññīti	35	
PA_tika-s02_03t:35_9	evampettha attho daṭṭhabbo.	35	
PA_tika-s02_03t:36_0	Etanti, “rūpiṃ vā”tiādinā yathāvuttaattavādaṃ. Ekesanti ekaccānaṃ. Upātivattatanti	36	
PA_tika-s02_03t:36_1	atikkamantānaṃ. Niddhāraṇe cetaṃ sāmivacanaṃ. Viññāṇakasiṇameke abhivadantīti yojanā.	36	
PA_tika-s02_03t:36_2	Tenāha – “saññaṃ…pe… abhivadantī”ti. Tattha “saññaṃ ṭhapetvā sesāni tīṇī”ti idaṃ	36	
PA_tika-s02_03t:36_3	saññāya catukkampi paripuṇṇameva gahetvā, apare aṭṭhakanti vadanti. Tadubhayanti	36	
PA_tika-s02_03t:36_4	taṃ saññāaṭṭhakanti vuttaṃ ubhayaṃ. Parato āvi bhavissatīti, “catasso rūpasaññī”tiādinā	36	
PA_tika-s02_03t:36_5	upari pakāsessati. Vakkhati hi – “koṭṭhāsato aṭṭha, atthato pana satta saññā hontī”ti.	36	
PA_tika-s02_03t:36_6	Etthāti, “etaṃ vā panā”ti etasmiṃ vākye. Samatikkamituṃ sakkonti tattha ādīnavadassanena	36	
PA_tika-s02_03t:36_7	taduddhaṃ ānisaṃsadassanena ca brūhitasaddhādi guṇattā, vipariyāyena asakkuṇanaṃ	36	
PA_tika-s02_03t:36_8	veditabbaṃ. Ye sakkonti, teva gahitā tesaṃyeva vasena vakkhamānassa visesassa vattuṃ	36	
PA_tika-s02_03t:36_9	sakkuṇeyyattā. Sakkontānañca nesaṃ upātivattanaṃ attano ñāṇabalānurūpanti imamatthaṃ	36	
PA_tika-s02_03t:36_10	upamāya dassetuṃ, “tesaṃ panā”tiādi vuttaṃ. Tattha appamāṇanti appamāṇārammaṇo, appamāṇārammaṇatā	361	
PA_tika-s02_03t:36_11	cassa āgamanavasena veditabbā anantārammaṇato vā. Na hi ārammaṇe anantanti paramānantassa	361	
PA_tika-s02_03t:36_12	pamāṇaṃ vā gaṇhāti. Sukhadukkhehi aniñjanato rūpavirāgabhāvanāvisesatāya ca āneñjaṃ	361	
PA_tika-s02_03t:36_13	patvā tiṭṭhati, ayaṃ no attāti abhivadantā tiṭṭhanti. Viññāṇakasiṇameketi viññāṇañcāyatanaṃ	361	
PA_tika-s02_03t:36_14	eke diṭṭhigatikā attāti vadanti. Tenāha – “viññāṇañcāyatanaṃ tāva dassetu”nti. Tassa	361	
PA_tika-s02_03t:36_15	pana ārammaṇabhūtaṃ kasiṇugghāṭimākāse pavattaviññāṇanti apare. Tañhi kasiṇaṃ manasikāravasena,	361	
PA_tika-s02_03t:36_16	“viññāṇakasiṇa”nti, viññāṇañca taṃ ārammaṇaṭṭhena āyatanañcāti, “viññāṇañcāyatana”nti	361	
PA_tika-s02_03t:36_17	ca vuccati. Ākiñcaññāyatanameketi etthāpi eseva nayo.	361	
PA_tika-s02_03t:37_0	Tayidanti ya-kāro padasandhikaroti āha “taṃ ida”nti. Diṭṭhigatanti yathā vuttaṃ “saññī	37	
PA_tika-s02_03t:37_1	attā”ti evaṃ vuttaṃ diṭṭhiṃ. Diṭṭhiyeva hi diṭṭhigataṃ “muttagataṃ, saṅkhāragata”ntiādīsu	37	
PA_tika-s02_03t:37_2	viya. Gantabbābhāvato vā diṭṭhiyā gatamattaṃ diṭṭhigataṃ, diṭṭhiyā gahaṇamattanti	37	
PA_tika-s02_03t:37_3	attho. Diṭṭhipakāro vā diṭṭhigataṃ. Lokiyā hi vidhayuttagatapakārasadde samānatthe	37	
PA_tika-s02_03t:37_4	icchanti. Diṭṭhipaccayo diṭṭhikāraṇaṃ, avijjādi diṭṭhiṭṭhānanti attho. Tattha avijjāpi	37	
PA_tika-s02_03t:37_5	hi diṭṭhiṭṭhānaṃ upanissayādibhāvato. Yathāha – “assutavā, bhikkhave, puthujjano	37	
PA_tika-s02_03t:37_6	ariyānaṃ adassāvī ariyadhammassa akovido”tiādi. Phassopi diṭṭhiṭṭhānaṃ. Yathāha “tadapi	37	
PA_tika-s02_03t:37_7	phassapaccayā”ti. Saññāpi diṭṭhiṭṭhānaṃ. Yathāha “saññānidānā hi papañcasaṅkhā”ti.	37	
PA_tika-s02_03t:37_8	Vitakkopi diṭṭhiṭṭhānaṃ. Yathāha – “takkañca diṭṭhīsu pakappayitvā, saccaṃ musāti	37	
PA_tika-s02_03t:37_9	dvayadhammamāhū”ti. Ayonisomanasikāropi diṭṭhiṭṭhānaṃ. Yathāha – “tassevaṃ manasikaroto	37	
PA_tika-s02_03t:37_10	channaṃ diṭṭhīnaṃ aññatarā diṭṭhi uppajjati, atthi me attāti tassa saccato thetato	371	
PA_tika-s02_03t:37_11	diṭṭhi uppajjatī”ti. Diṭṭhārammaṇanti diṭṭhiārammaṇabhūtaṃ upādānakkhandhapañcakaṃ.	371	
PA_tika-s02_03t:37_12	Tenāha – “rūpaṃ attato samanupassatī”tiādi. Rūpavedanādivinimuttassa diṭṭhiyā ārammaṇassa	371	
PA_tika-s02_03t:37_13	abhāvato anādiyitvā idameva dasseti – “iminā paccayena idaṃ nāma dassanaṃ gahita”nti.	371	
PA_tika-s02_03t:37_14	Iminā paccayenāti vā ettha paccayaggahaṇena ārammaṇampi gahitamevāti daṭṭhabbaṃ.	371	
PA_tika-s02_03t:38_0	Tadevāti diṭṭhigatañceva diṭṭhipaccayañca. Rūpasaññānanti ettha iti-saddo ādiattho.	38	
PA_tika-s02_03t:38_1	Evaṃ-saddo pakārattho, “yadi rūpasaññāna”ntiādinā pakārena vuttasaññānanti attho.	38	
PA_tika-s02_03t:38_2	Nirupakkilesā nīvaraṇādi upakkilesavimuttito. Uttamā paṇītabhāvappattito, tato eva	38	
PA_tika-s02_03t:38_3	seṭṭhā, seṭṭhattā eva uttaritarābhāvato anuttariyā. Akkhāyatīti upaṭṭhāti. Ākiñcaññāyatanasaññāya	38	
PA_tika-s02_03t:38_4	visuṃ vuccamānattā catutthāruppasaññāya ca imasmiṃ saññīvāde anotaraṇato, “yadi āruppasaññānanti	38	
PA_tika-s02_03t:38_5	iminā ākāsānañcāyatana-viññāṇañcāyatanasaññā”icceva vuttaṃ. Itarehi pana dvīhīti,	38	
PA_tika-s02_03t:38_6	“yadi ekattasaññānaṃ, yadi nānattasaññāna”nti imehi dvīhi padehi. Samāpannakavāro	38	
PA_tika-s02_03t:38_7	ca tathā idha kathitoti adhippāyo. Koṭṭhāsato aṭṭha saññā catukkadvayasaṅgahato.	38	
PA_tika-s02_03t:38_8	Ekattasaññīpadaṃ ṭhapetvā atthato pana satta saññā honti aggahitaggahaṇenāti adhippāyo.	38	
PA_tika-s02_03t:38_9	Tenāha – “samāpannaka…pe… saṅgahitoyevā”ti.	38	
PA_tika-s02_03t:39_0	Saññāgatanti saññāvasena gataṃ, saññāsaṅgahaṃ gataṃ vā. Tassa pana adiṭṭhigatassapi	39	
PA_tika-s02_03t:39_1	upalabbhamānattā, “saddhiṃ diṭṭhigatenā”ti vuttaṃ. Paccayehi samāgantvā katanti saha	39	
PA_tika-s02_03t:39_2	kāraṇabhūtehi paccayehi teneva saha kāraṇabhāvena samāgantvā nibbattitaṃ; paṭiccasamuppannanti	39	
PA_tika-s02_03t:39_3	attho. Saṅkhatattā oḷārikaṃ uppādavayaññathattasabbhāvato. Yassa hi uppādo paññāyati,	39	
PA_tika-s02_03t:39_4	vayo paññāyati, ṭhitassa aññathattaṃ paññāyati, taṃ khaṇe khaṇe bhijjanasabhāvato	39	
PA_tika-s02_03t:39_5	passantassa pākaṭabhūtavikāraṃ oḷārikaṃ siyā. Na cettha maggaphaladhammā nidassetabbā	39	
PA_tika-s02_03t:39_6	tesaṃ tathā ananupassitabbato; tesampi saṅkhatabhāvena itarehi samānayogakkhamatāya	39	
PA_tika-s02_03t:39_7	dunnivārayabhāvato. Tathā hi “asesavirāganirodhā”ti vacanato maggassapi nissaraṇabhāvena	39	
PA_tika-s02_03t:39_8	“atthi kho pana saṅkhārānaṃ nirodho”ti nibbānamevettha paṭiyogabhāvena uddhaṭaṃ “nirujjhanti	39	
PA_tika-s02_03t:39_9	etthā”ti katvā. Nirodhasaṅkhātaṃ nibbānaṃ nāma atthīti ettha, – “atthi, bhikkhave,	39	
PA_tika-s02_03t:39_10	ajātaṃ abhūtaṃ asaṅkhata”nti suttapadaṃ ānetvā vattabbaṃ. Nibbānadassīti sacchikiriyābhisamayavasena	391	
PA_tika-s02_03t:39_11	nibbānadassī, tato eva itarābhisamayatthasiddhiyā taṃ saṅkhataṃ atikkanto.	391	
PA_tika-s02_03t:40_0	23. Aṭṭhasu asaññīvādesūti idaṃ brahmajāle āgatanayena vuttameva hi sandhāya heṭṭhā,	40	
PA_tika-s02_03t:40_1	“saññīti iminā aṭṭha asaññīvādā kathitā”ti vuttaṃ. Idha pana cattāro vādā eva uddhaṭā.	40	
PA_tika-s02_03t:40_2	Tenāha “asaññī”tiādi. Esa nayo parato “aṭṭhasu nevasaññīnāsaññīvādesū”ti etthāpi.	40	
PA_tika-s02_03t:40_3	Saññāya sati tāya vedanāgāhasabbhāvato “ābādhanaṭṭhena saññā rogo”ti vuttaṃ. Dukkhatāsūlayogato	40	
PA_tika-s02_03t:40_4	kilesāsucipaggharaṇato uppādajarābhaṅgehi uddhumātapakkapabhijjanato ca saññā gaṇḍo;	40	
PA_tika-s02_03t:40_5	svāyamattho dosaduṭṭhatāya eva hotīti āha – “sadosaṭṭhena gaṇḍo”ti. Pīḷājananato	40	
PA_tika-s02_03t:40_6	antotudanato duruddharaṇato ca saññā sallaṃ; svāyamattho attabhāvaṃ anupavisitvā	40	
PA_tika-s02_03t:40_7	avaṭṭhānenāti āha “anupaviṭṭhaṭṭhena salla”nti. Paṭisandhiggahaṇe viññāṇaṃ kutoci	40	
PA_tika-s02_03t:40_8	āgataṃ viya hotīti vuttaṃ “paṭisandhivasena āgati”nti. Gatinti pavattiṃ. Sā pana	40	
PA_tika-s02_03t:40_9	tāsu tāsu gatīsu vutti hotīti vuttaṃ – “cutivasena gati”nti; vaḍḍhanavasena ghanapabandhavasenāti	40	
PA_tika-s02_03t:40_10	attho. Tenāha “aparāpara”nti. Aparāparañhi pabandhavasena pavattamānaṃ viññāṇaṃ nandūpasecanaṃ;	401	
PA_tika-s02_03t:40_11	itaraṃ khandhattayaṃ vā nissāya abhivuddhiṃ patiṭṭhaṃ mahantañca pāpuṇātīti. Pavaḍḍhavasena	401	
PA_tika-s02_03t:40_12	vā gatiṃ, nikkhepavasena cutiṃ, tato aparāparañca rūpapavattanavasena upapattiṃ,	401	
PA_tika-s02_03t:40_13	indriyaparipākavasena vuḍḍhiṃ tassa tassa kammassa katūpacitabhāvena viruḷhiṃ; tassa	401	
PA_tika-s02_03t:40_14	kammassa phalanibbattiyā vepullanti yojetabbaṃ.	401	
PA_tika-s02_03t:41_0	Kāmañcātiādinā “aññatra rūpā”tiādikā codanā lakkhaṇavasena vuttāti dassetvā ayañca	41	
PA_tika-s02_03t:41_1	nayo codanāya avisiṭṭhavisayatāya siyā; visiṭṭhavisayā panāyaṃ codanāti dassetuṃ,	41	
PA_tika-s02_03t:41_2	“ayaṃ pana pañho”tiādi vuttaṃ. Ettake khandheti yathāvutte rūpavedanādike cattāro	41	
PA_tika-s02_03t:41_3	khandhe. Aññatra rūpāti iminā yattha katthaci rūpena vinā viññāṇassa pavatti natthīti	41	
PA_tika-s02_03t:41_4	dīpitaṃ hoti. Bhavavisesacodanāya sabhāvato eva viññāṇena vinā rūpassapi pavatti	41	
PA_tika-s02_03t:41_5	natthīti dīpitaṃ hotīti āha – “arūpabhavepi rūpaṃ, asaññābhave ca viññāṇaṃ atthī”ti.	41	
PA_tika-s02_03t:41_6	Nirodhasamāpannassāti saññāvedayitanirodhaṃ samāpannassapi viññāṇaṃ atthi. Byañjanacchāyāya	41	
PA_tika-s02_03t:41_7	ce atthaṃ paṭibāhasīti yadi saddatthameva gahetvā adhippāyaṃ na gaṇhasi neyyatthaṃ	41	
PA_tika-s02_03t:41_8	suttanti. Ettha ca asaññabhave nibbattasattavasena paṭhamavādo; saññaṃ attato samanupassatīti	41	
PA_tika-s02_03t:41_9	ettha vuttanayena saññaṃyeva attāti gahetvā tassa kiñcanabhāvena ṭhitāya aññāya saññāya	41	
PA_tika-s02_03t:41_10	abhāvato asaññīti pavatto dutiyavādo; tathā saññāya saha rūpadhamme sabbe eva vā	411	
PA_tika-s02_03t:41_11	rūpārūpadhamme attāti gahetvā pavatto tatiyavādo; takkaggāhavaseneva pavatto catutthavādo.	411	
PA_tika-s02_03t:41_12	Tesu yaṃ vattabbaṃ, taṃ heṭṭhā vuttanayeneva veditabbaṃ. Nevasaññīnāsaññīvādepi asaññabhave	411	
PA_tika-s02_03t:41_13	nibbattassa sattassa cutipaṭisandhīsu; sabbattha vā paṭusaññākiccaṃ kātuṃ asamatthāya	411	
PA_tika-s02_03t:41_14	sukhumāya saññāya atthibhāvapaṭijānanavasena paṭhamavādo; asaññīvāde vuttanayena	411	
PA_tika-s02_03t:41_15	sukhumāya saññāya vasena sañjānanasabhāvatāpaṭijānanavasena ca dutiyavādādayo pavattāti.	411	
PA_tika-s02_03t:41_16	Evamettha etesaṃ vādānaṃ sabbhāvo veditabbo. Sesaṃ vuttanayameva.	411	
PA_tika-s02_03t:42_0	24. Yattha na saññā, tattha ñāṇassa sambhavo eva natthīti āha – “asaññā sammoho”ti,	42	
PA_tika-s02_03t:42_1	asaññabhāvo nāma sammohappavattīti attho. Yathā niyyantīti niyyāniyāti bahulaṃ vacanato	42	
PA_tika-s02_03t:42_2	kattusādhano niyyāniyasaddo, evaṃ idha viññātabbasaddoti āha – “vijānātīti viññātabba”nti,	42	
PA_tika-s02_03t:42_3	vijānanaṃ viññāṇanti attho. Tena diṭṭhasutamutaviññātabbamattenāti diṭṭhasutamutaviññāṇappamāṇenāti	42	
PA_tika-s02_03t:42_4	attho daṭṭhabbo. Tenāha – “pañcadvārikasaññāpavattimattenā”ti, nibbikappabhāvato	42	
PA_tika-s02_03t:42_5	pañcadvārikasaññāpavattisamena bhāvanābhinīhārenāti attho. Oḷārikasaṅkhārappavattimattenāti	42	
PA_tika-s02_03t:42_6	oḷārikānaṃ saṅkhārānaṃ pavattiyā. Oḷārikasaṅkhārāti cettha ākiñcaññāyatanapariyosānā	42	
PA_tika-s02_03t:42_7	samāpattidhammā adhippetā. Upasampadanti ye saññāya, asaññibhāve ca dosaṃ disvā nevasaññānāsaññāyatanaṃ	42	
PA_tika-s02_03t:42_8	vaṇṇentāpi rūpajjhānapaṭilābhamattena tassa sampādanaṃ paṭilābhaṃ adhigamaṃ paññapenti,	42	
PA_tika-s02_03t:42_9	tesaṃ tassa byasanaṃ akkhāyati anupāyabhāvato. Tenāha “vināso”tiādi. Vuṭṭhānanti	42	
PA_tika-s02_03t:42_10	sadisasamāpajjanapubbakaṃ parivuṭṭhānaṃ. Samāpatti eva tesaṃ natthi anadhigatattā.	421	
PA_tika-s02_03t:42_11	Oḷārikasaṅkhārappavattiyā antamaso ākiñcaññāyatanasaṅkhārappavattiyāpi pattabbanti	421	
PA_tika-s02_03t:42_12	na akkhāyati tepi samatikkamitvā pattabbato. Saṅkhārānanti niddhāraṇe sāmivacanaṃ.	421	
PA_tika-s02_03t:42_13	Avasesāti ito paraṃ sukhumabhāvo nāma natthīti sukhumabhāvāpattiyā avasesā. Tenāha	421	
PA_tika-s02_03t:42_14	– “bhāvanāvasena sabbasukhumabhāvaṃ pattā saṅkhārā”ti. Etanti nevasaññānāsaññāyatanaṃ,	421	
PA_tika-s02_03t:42_15	pattabbaṃ nāma hoti tādisasaṅkhārappattiyaṃ tabbohārato. Saṅkhataṃ samecca sambhuyya paccayehi katattā.	421	
PA_tika-s02_03t:43_0	25. “Ye te samaṇabrāhmaṇā sato sattassa ucchedaṃ vināsaṃ vibhavaṃ paññapentī”ti vakkhamānattā	43	
PA_tika-s02_03t:43_1	sabuddhiyaṃ viparivattamāne ekajjhaṃ gahetvā, “tatrā”ti bhagavatā vuttanti āha –	43	
PA_tika-s02_03t:43_2	“tatrāti sattasu ucchedavādesu bhumma”nti. Uddhaṃ saranti uddhaṃ gataṃ sarantāti	43	
PA_tika-s02_03t:43_3	taṃ dassento āha “uddhaṃ vuccatī”tiādi. Sarantāti yattha patthenti na labhanti, taṃ	43	
PA_tika-s02_03t:43_4	jānantā. Āsattinti āsīsanaṃ. Peccāti paraloke. Vāṇijūpamā viyāti bhavapariyāpannaphalavisesāpekkhāya	43	
PA_tika-s02_03t:43_5	paṭipajjanato. Sakkāyassa bhayāti santo kāyoti sakkāyo, paramatthato vijjamāno dhammasamūhoti	43	
PA_tika-s02_03t:43_6	katvā upādānakkhandhapañcakaṃ, tato bhāyanena. Mā khīyi mā parikkhayaṃ agamāsi. Mā	43	
PA_tika-s02_03t:43_7	osīdi mā heṭṭhā bhassi. Abbhanti ākāsaṃ mā undriyi mā bhijjitvā pati. Gaddulena baddho	43	
PA_tika-s02_03t:43_8	gaddulabaddho. Daḷhathambho viya khīlo viya ca sakkāyo dummocanīyato. Sā viya diṭṭhigatiko	43	
PA_tika-s02_03t:43_9	tassa anuparivattanato. Daṇḍako viya diṭṭhi chedanakaraṇāya asamatthabhāvakaraṇato.	43	
PA_tika-s02_03t:43_10	Rajju viya taṇhā bandhanato ca, ārammaṇakaraṇavasena samannāgamanavasena ca sambaddhabhāvato.	431	
PA_tika-s02_03t:43_11	Tena vuttaṃ – “diṭṭhidaṇḍake pavesitāya taṇhārajjuyā”ti.	431	
PA_tika-s02_03t:44_0	26. Bhagavā attano desanāvilāsena veneyyajjhāsayavasena (catucattārīsa aparantakappikavādā	44	
PA_tika-s02_03t:44_1	tattha tattha antogadhāti) uddesavasena pañceva saṅgahetvā yathuddesaṃ nigamento,	44	
PA_tika-s02_03t:44_2	“imāneva pañcāyatanānī”ti āha. Tattha dukkhassa nimittabhāvato diṭṭhigatānaṃ kāraṇaṭṭhena	44	
PA_tika-s02_03t:44_3	āyatanatthoti vuttaṃ – “imāneva pañca kāraṇānī”ti. Saññīādivasena tīṇi ucchedavādoti	44	
PA_tika-s02_03t:44_4	cattāri bhājitāni. Itaraṃ pana diṭṭhadhammanibbānaṃ kuhiṃ paviṭṭhaṃ? Sarūpato abhājitattā	44	
PA_tika-s02_03t:44_5	yathābhājitesu vādesu kattha antogadhanti pucchati. Uddese pana sarūpato gahitameva,	44	
PA_tika-s02_03t:44_6	“diṭṭhadhammanibbānaṃ vā paneke abhivadantī”ti. Itaro ekattasaññīvāde nānattasaññīvāde	44	
PA_tika-s02_03t:44_7	antogadhanti dassento “ekatta…pe… veditabba”nti āha yathāsukhañcetaṃ vuttaṃ. Paṭhamo	44	
PA_tika-s02_03t:44_8	hi diṭṭhadhammanibbānavādo nānattasaññīvāde antogadho, itare cattāro ekattasaññīvāde.	44	
PA_tika-s02_03t:45_0	27. Atītakoṭṭhāsasaṅkhātanti atītaṃ khandhakoṭṭhāsasaṅkhātaṃ pubbantaṃ. Pubbe nivutthadhammavisayā	45	
PA_tika-s02_03t:45_1	kappanā idhādhippetā, tasmā atītakālavācako idha pubbasaddo, rūpādikhandhavinimuttañca	45	
PA_tika-s02_03t:45_2	kappanāvatthu natthi, antasaddo ca koṭṭhāsavācako. Tena vuttaṃ “atītakoṭṭhāsasaṅkhātaṃ	45	
PA_tika-s02_03t:45_3	pubbantaṃ kappetvā”ti. “Kappetvā”ti ca tasmiṃ pubbante taṇhāyanābhinivisānaṃ samatthanaṃ	45	
PA_tika-s02_03t:45_4	pariniṭṭhāpanaṃ vadati. Sesampīti “pubbantānudiṭṭhī”ti evamādikaṃ. Pubbe vuttappakāranti	45	
PA_tika-s02_03t:45_5	“aparantānudiṭṭhino”tiādīsu vuttappakāraṃ. Ekekasmiñca attāti āhito ahaṃmāno etthāti	45	
PA_tika-s02_03t:45_6	katvā, lokoti lokiyanti ettha puññapāpāni tabbipākā cāti katvā, taṃ taṃ gahaṇavisesaṃ	45	
PA_tika-s02_03t:45_7	upādāya paññāpanaṃ hotīti āha – “rūpādīsu aññataraṃ attāti ca lokoti ca gahetvā”ti.	45	
PA_tika-s02_03t:45_8	Sabbadābhāvena sassato. Amaro nicco dhuvoti tasseva vevacanāni. Maraṇābhāvena amaro,	45	
PA_tika-s02_03t:45_9	uppādābhāvena sabbakālaṃ vattanato nicco, thiraṭṭhena vikārābhāvena dhuvo, yathāhātiādinā	45	
PA_tika-s02_03t:45_10	yathāvuttamatthaṃ niddesapaṭisambhidāpāḷīhi vibhāveti. Ayañca attho “rūpaṃ attato	451	
PA_tika-s02_03t:45_11	samanupassati, vedanaṃ… saññaṃ… saṅkhāre… viññāṇaṃ attato samanupassatī”ti imissā	451	
PA_tika-s02_03t:45_12	pañcavidhāya sakkāyadiṭṭhiyā vasena vutto. “Rūpavanta”ntiādikāya pana pañcadasavidhāya	451	
PA_tika-s02_03t:45_13	sakkāyadiṭṭhiyā vasena cattāro cattāro khandhe, “attā”ti gahetvā tadaññaṃ – “loko”ti	451	
PA_tika-s02_03t:45_14	paññapentīti ayampi attho labbhati, tathā ekaṃ khandhaṃ, “attā”ti gahetvā tadaññe	451	
PA_tika-s02_03t:45_15	“loko”ti paññapentīti evamettha attho daṭṭhabbo. Eseva nayoti iminā yathā “rūpādīsu	451	
PA_tika-s02_03t:45_16	aññataraṃ attāti ca lokoti ca gahetvā sassato…pe… dhuvo”ti attho vutto; evaṃ asassato	451	
PA_tika-s02_03t:45_17	anicco adhuvo ucchijjati vinassati na hoti paraṃ maraṇā; nicco ca anicco ca nevanicco	451	
PA_tika-s02_03t:45_18	nāniccoti evamādimatthaṃ atidisati.	451	
PA_tika-s02_03t:46_0	Cattāro sassatavādāti lābhīvasena tayo, takkīvasena ekoti evaṃ cattāro. Pubbenivāsañāṇalābhī	46	
PA_tika-s02_03t:46_1	titthiyo mandapañño anekajātisatasahassamattaṃ anussarati, majjhimapañño dasa saṃvaṭṭavivaṭṭakappāni,	46	
PA_tika-s02_03t:46_2	tikkhapañño cattārīsa saṃvaṭṭavivaṭṭakappāni, na tato paraṃ. So evaṃ anussaranto	46	
PA_tika-s02_03t:46_3	attā ca loko cāti abhivadati. Takkī pana takkapariyāhataṃ vīmaṃsānucaritaṃ sayaṃpaṭibhānaṃ	46	
PA_tika-s02_03t:46_4	sassato attā ca loko cāti abhivadati. Tena vuttaṃ – “lābhīvasena tayo, takkīvasena	46	
PA_tika-s02_03t:46_5	ekoti evaṃ cattāro sassatavādā”ti. Eteneva ca adhiccasamuppattikavādo viya sassatavādo	46	
PA_tika-s02_03t:46_6	kasmā duvidhena na vibhattoti ce? Paṭikkhittattāti daṭṭhabbaṃ.	46	
PA_tika-s02_03t:47_0	Ettha ca, “sassato attā ca loko cā”ti vāde ayamayuttatāvibhāvanā – yadi hi parena	47	
PA_tika-s02_03t:47_1	parikappito attā, loko vā sassato siyā, tassa nibbikāratāya purimarūpāvijahanato	47	
PA_tika-s02_03t:47_2	kassaci visesādhānassa kātuṃ asakkuṇeyyatāya ahitato nivattanatthaṃ hite ca paṭipattiatthaṃ	47	
PA_tika-s02_03t:47_3	upadeso eva nippayojano siyā sassatavādino. Kathaṃ vā so upadeso pavattīyati vikārābhāvato;	47	
PA_tika-s02_03t:47_4	evañca attano ajaṭākāsassa viya dānādikiriyā hiṃsādikiriyā ca na sambhavati; tathā	47	
PA_tika-s02_03t:47_5	sukhassa dukkhassa ca anubhavananibandho eva sassatavādino na yujjati kammabaddhābhāvato,	47	
PA_tika-s02_03t:47_6	jātiādīnaṃ asambhavato kuto vimokkho. Atha pana dhammamattaṃ tassa uppajjati ceva	47	
PA_tika-s02_03t:47_7	vinassati ca, yassa vasenāyaṃ kiriyādivohāroti vadeyya. Evampi purimarūpāvijahanena	47	
PA_tika-s02_03t:47_8	avaṭṭhitassa attano dhammamattanti na sakkā sambhāvetuṃ; te vā panassa dhammā avatthābhūtā	47	
PA_tika-s02_03t:47_9	tato aññe vā siyuṃ anaññe vā, yadi aññe, na tāhi tassa uppannāhipi koci viseso atthi.	47	
PA_tika-s02_03t:47_10	Yo hi karoti paṭisaṃvedeti cavati upapajjati cāti icchitaṃ. Tasmā tadavattho eva	471	
PA_tika-s02_03t:47_11	yathāvuttadoso, kiñca dhammakappanāpi niratthakā siyā. Atha anaññe, uppādavināsavantīhi	471	
PA_tika-s02_03t:47_12	avatthāhi anaññassa attano tāsaṃ viya uppādavināsasambhavāpattito kuto niccatāvakāso.	471	
PA_tika-s02_03t:47_13	Tāsampi vā attano viya niccatāti bandhanavimokkhānaṃ asambhavo evāti na yujjati eva	471	
PA_tika-s02_03t:47_14	sassatavādo; na cettha koci vādī dhammānaṃ sassatabhāve parisuddhaṃ yuttiṃ vattuṃ	471	
PA_tika-s02_03t:47_15	samattho atthi; yuttirahitañca vacanaṃ na paṇḍitānaṃ cittamārādhetīti viññūhi chaḍḍito	471	
PA_tika-s02_03t:47_16	evāyaṃ sassatavādoti.	471	
PA_tika-s02_03t:48_0	Satta ucchedavādāti ettha te sarūpamattato heṭṭhā dassitā eva, tattha dve janā ucchedadiṭṭhiṃ	48	
PA_tika-s02_03t:48_1	gaṇhanti lābhī ca alābhī ca. Tattha lābhī nāma dibbacakkhuñāṇalābhī dibbena cakkhunā	48	
PA_tika-s02_03t:48_2	arahato cutiṃ disvā upapattiṃ apassanto. Yo vā puthujjanānampi cutimattameva daṭṭhuṃ	48	
PA_tika-s02_03t:48_3	sakkoti, pubbayogābhāvena parikammākaraṇena vā upapātaṃ daṭṭhuṃ na sakkoti. So “tattha	48	
PA_tika-s02_03t:48_4	tattheva attā ucchijjatī”ti ucchedadiṭṭhiṃ gaṇhāti. Alābhī – “ko paralokaṃ jānāti,	48	
PA_tika-s02_03t:48_5	ettako jīvavisayo, yāva indriyagocaro”ti attano dhītuyā hatthaggaṇhanakarājā viya	48	
PA_tika-s02_03t:48_6	kāmasukhagiddhatāya vā, “yathā rukkhapaṇṇāni rukkhato patitāni na paṭisandhiyanti,	48	
PA_tika-s02_03t:48_7	evaṃ sabbepi sattā appaṭisandhikamaraṇameva gacchanti, jalabubbuḷakūpamā sattā”ti	48	
PA_tika-s02_03t:48_8	takkamattavasena vā ucchedadiṭṭhiṃ gaṇhāti. Tattha yaṃ heṭṭhā vuttaṃ – “manussattabhāve	48	
PA_tika-s02_03t:48_9	kāmāvacaradevattabhāve rūpāvacaradevattabhāve catubbidhaarūpattabhāve cavitvā sattassa	48	
PA_tika-s02_03t:48_10	ucchedapaññāpanavasena satta ucchedavādā kathitā”ti. Tattha yuttaṃ tāva purimesu	481	
PA_tika-s02_03t:48_11	tīsu vādesu “kāyassa bhedā”ti vuttaṃ; pañcavokārabhavapariyāpannaṃ attabhāvaṃ ārabbha	481	
PA_tika-s02_03t:48_12	pavattattā tesaṃ vādānaṃ, na yuttaṃ catuvokārabhavapariyāpannaṃ attabhāvaṃ nissāya	481	
PA_tika-s02_03t:48_13	pavattesu catutthādīsu catūsu vādesu, “kāyassa bhedā”ti vuttaṃ. Na hi arūpīnaṃ kāyo	481	
PA_tika-s02_03t:48_14	atthīti? Saccametaṃ, rūpabhave pavattavohāreneva diṭṭhigatiko arūpabhavepi kāyavohāramāropetvā	481	
PA_tika-s02_03t:48_15	āha “kāyassa bhedā”ti. Yathā diṭṭhigatikehi diṭṭhiyo paññattā, tatheva bhagavā dassesīti.	481	
PA_tika-s02_03t:48_16	Arūpakāyabhāvato vā phassādidhammasamūhabhūte arūpattabhāve kāyaniddeso daṭṭhabbo.	481	
PA_tika-s02_03t:49_0	Etthāha – “kāmāvacaradevattabhāvādiniravasesavibhavapatiṭṭhāpakānaṃ dutiyavādādīnaṃ	49	
PA_tika-s02_03t:49_1	yutto aparantakappikabhāvo anāgataddhavisayattā tesaṃ vādānaṃ; na pana diṭṭhigatika-paccakkhabhūta-manussattabhāva-samucchedapatiṭṭhāpakassa	49	
PA_tika-s02_03t:49_2	paṭhamavādassa paccuppannavisayattā”ti. Yadi evaṃ yathā hi dutiyādivādānaṃ, purimapurimavādasaṅgahitasseva	49	
PA_tika-s02_03t:49_3	attano uttaruttarabhavopapattiyā samucchedanato yujjati aparantakappikatā, tathā	49	
PA_tika-s02_03t:49_4	ca “no ca kho, bho, ayaṃ attā ettāvatā sammā samucchinno hotī”tiādi vuttaṃ. Evaṃ	49	
PA_tika-s02_03t:49_5	anāgatasseva manussattabhāvasamucchedassa adhippetattā paṭhamavādassapi aparantakappikatā	49	
PA_tika-s02_03t:49_6	yujjati. Evaṃ sabbassapi pubbantato āgatassa ucchedapaññāpanavasena idha pubbantakappikesu	49	
PA_tika-s02_03t:49_7	desanā gatā. Ete ucchedavādā heṭṭhā aparantakappikesu desanā gatā. Ete ucchedavādā	49	
PA_tika-s02_03t:49_8	heṭṭhā aparantakappikesu tattha tattheva ucchijjati, na tato uddhaṃ pavatti atthīti	49	
PA_tika-s02_03t:49_9	dassanatthaṃ vuttā. Jalabubbuḷakūpamā hi sattāti tassa laddhi.	49	
PA_tika-s02_03t:50_0	Idhāti pubbantakappikesu. Idheva manussattabhāvādike ucchijjati vinaṭṭhavināsavasena.	50	
PA_tika-s02_03t:50_1	Evaṃ anāgate anuppattidassanaparānaṃ ucchedavādānaṃ aparantakappikesu gahaṇaṃ; pubbantato	50	
PA_tika-s02_03t:50_2	pana āgatassa attano idheva ucchedadassanaparānaṃ pubbantakappikesu gahaṇaṃ. Ito	50	
PA_tika-s02_03t:50_3	paraṃ na gacchatīti pana idaṃ atthato āpannassa atthassa dassanaṃ. Sattesu saṅkhāresu	50	
PA_tika-s02_03t:50_4	ca ekaccasassatanti pavatto ekaccasassatavādo. So pana brahmakāyika-khiḍḍāpadosika-manopadosikattabhāvato	50	
PA_tika-s02_03t:50_5	cavitvā idhāgatānaṃ takkino ca uppajjanavasena catubbidhoti āha “cattāro ekaccasassatavādā”ti.	50	
PA_tika-s02_03t:50_6	“Saṅkhārekaccasassatikā”ti idaṃ tehi sassatabhāvena gayhamānānaṃ dhammānaṃ yathāsabhāvadassanavasena	50	
PA_tika-s02_03t:50_7	vuttaṃ, na panekaccasassatikamatadassanavasena. Tassa hi sassatābhimataṃ asaṅkhatamevāti	50	
PA_tika-s02_03t:50_8	laddhi. Tathā hi vuttaṃ brahmajāle – “cittanti vā manoti vā viññāṇanti vā ayaṃ attā	50	
PA_tika-s02_03t:50_9	nicco dhuvo sassato avipariṇāmadhammo sassatisamaṃ tatheva ṭhassatī”ti. Na hi yassa	50	
PA_tika-s02_03t:50_10	bhāvassa paccayehi abhisaṅkhatabhāvaṃ paṭijānāti; tasseva niccadhuvādibhāvo anummattakena	501	
PA_tika-s02_03t:50_11	na sakkā paṭiññātuṃ. Etena, “uppādavayadhuvatāyuttabhāvā siyā niccā, siyā aniccā,	501	
PA_tika-s02_03t:50_12	siyā na vattabbā”tiādinā pavattassa sattabhaṅgavādassa ayuttatā vibhāvitā hoti.	501	
PA_tika-s02_03t:51_0	Tatthāyaṃ ayuttatāvibhāvanā – yadi, “yena sabhāvena yo dhammo atthīti vuccati, teneva	51	
PA_tika-s02_03t:51_1	sabhāvena so dhammo natthī”tiādinā vucceyya, siyā anekantavādo; atha aññena, siyā	51	
PA_tika-s02_03t:51_2	na anekantavādo; na cettha desantarādisambaddhabhāvo yutto vattuṃ tassa sabbalokasiddhattā	51	
PA_tika-s02_03t:51_3	vivādābhāvato. Ye pana vadanti – “yathā suvaṇṇaghaṭe makuṭe kate ghaṭabhāvo nassati,	51	
PA_tika-s02_03t:51_4	makuṭabhāvo uppajjati, suvaṇṇabhāvo tiṭṭhatiyeva, evaṃ sabbabhāvānaṃ koci dhammo	51	
PA_tika-s02_03t:51_5	nassati, koci uppajjati, sabhāvo pana tiṭṭhatī”ti. Te vattabbā – kiṃ taṃ suvaṇṇaṃ,	51	
PA_tika-s02_03t:51_6	yaṃ ghaṭe makuṭe ca avaṭṭhitaṃ? Yadi rūpādi, so saddo viya anicco, atha rūpādisamūho,	51	
PA_tika-s02_03t:51_7	samūho nāma sammutimattaṃ. Tassa vohāramattassa atthitā natthitā niccatā vā na vattabbā.	51	
PA_tika-s02_03t:51_8	Tassa paramatthasabhāvena anupalabbhanatoti anekantavādo na siyā. Dhammā ca dhammito	51	
PA_tika-s02_03t:51_9	aññe vā siyuṃ anaññe vā. Yadi aññe, na tesaṃ aniccatāya dhammī anicco aññattā. Na	51	
PA_tika-s02_03t:51_10	hi rūpā cakkhuviññāṇaṃ aññattā, na ca rūpe cakkhuviññāṇasaddo hoti; kiñca dhammakappanāpi	511	
PA_tika-s02_03t:51_11	niratthikā siyā dhammino niccāniccatāya asijjhanato atha anaññe; uppādavināsavantehi	511	
PA_tika-s02_03t:51_12	anaññassa dhammino tesaṃ viya uppādavināsasabbhāvato kuto niccatāvakāso, tesampi	511	
PA_tika-s02_03t:51_13	vā dhammino viya niccatāpatti siyā. Apica niccāniccanavattabbarūpo attā ca loko ca	511	
PA_tika-s02_03t:51_14	paramatthato vijjamānatāpaṭijānanato yathā niccādīnaṃ aññataraṃ rūpaṃ, yathā vā dīpādayo.	511	
PA_tika-s02_03t:51_15	Na hi dīpādīnaṃ udayabbayasabhāvānaṃ niccāniccanavattabbasabhāvatā sakkā vattuṃ jīvassa	511	
PA_tika-s02_03t:51_16	niccādīsu aññataraṃ rūpaṃ viyāti evaṃ sattabhaṅgassa viya sesabhaṅgānampi asambhavoyevāti	511	
PA_tika-s02_03t:51_17	sattabhaṅgavādassa ayuttatā veditabbāti.	511	
PA_tika-s02_03t:52_0	Ettha ca, “issaro nicco, aññe sattā aniccā”ti evaṃ pavattavādā sattekaccasassatavādā;	52	
PA_tika-s02_03t:52_1	seyyathāpi issaravādādayo. “Paramāṇavo niccā dhuvā, dviaṇukādayo aniccā”ti evaṃ pavattavādā	52	
PA_tika-s02_03t:52_2	saṅkhārekaccasassatavādā; seyyathāpi kaṇādavādādayo. Nanu ca “ekacce dhammā sassatā,	52	
PA_tika-s02_03t:52_3	ekacce asassatā”ti; etasmiṃ vāde cakkhādīnaṃ asassatatāsanniṭṭhānaṃ yathāsabhāvāvabodho	52	
PA_tika-s02_03t:52_4	eva, tayidaṃ kathaṃ micchādassananti, ko evamāha – “cakkhādīnaṃ asassatabhāvasanniṭṭhānaṃ	52	
PA_tika-s02_03t:52_5	micchādassana”nti? Asassatesuyeva pana kesañci dhammānaṃ sassatabhāvābhiniveso idha	52	
PA_tika-s02_03t:52_6	micchādassanaṃ; tena pana ekavāre pavattamānena cakkhādīnaṃ asassatabhāvāvabodho	52	
PA_tika-s02_03t:52_7	vidūsito saṃsaṭṭhabhāvato; visasaṃsaṭṭho viya sappimaṇḍo sakiccakāraṇāsamattatāya	52	
PA_tika-s02_03t:52_8	sammādassanapakkhe ṭhapetabbataṃ nārahati. Atha vā asassatabhāvena nicchitāpi cakkhuādayo	52	
PA_tika-s02_03t:52_9	samāropitajīvasabhāvā eva diṭṭhigati kehi gayhantīti tadavabodhassa micchādassanabhāvo	52	
PA_tika-s02_03t:52_10	na sakkā nivāretuṃ. Tathā hi vuttaṃ brahmajāle – “cakkhunti vā…pe… kāyoti vā ayaṃ	521	
PA_tika-s02_03t:52_11	me attā”tiādi. Evañca katvā asaṅkhatāya saṅkhatāya ca dhātuyā vasena yathākkamaṃ	521	
PA_tika-s02_03t:52_12	ekacce dhammā sassatā; ekacce asassatāti evaṃ pavatto vibhajjavādopi ekaccasassatavādo	521	
PA_tika-s02_03t:52_13	āpajjatīti evaṃpakārā codanā anokāsā hoti aviparītadhammasabhāvasampaṭipattibhāvato.	521	
PA_tika-s02_03t:53_0	Na maratīti amarā. Kā sā? “Evantipi me no”tiādinā nayena pariyantarahitā diṭṭhigatikassa	53	
PA_tika-s02_03t:53_1	diṭṭhi ca vācā ca, amarāya diṭṭhiyā vācāya vividho khepoti amarāvikkhepo. So etassa	53	
PA_tika-s02_03t:53_2	atthīti amarāvikkhepo. Atha vā amarāti ekā macchajāti, sā ummujjananimmujjanādivasena	53	
PA_tika-s02_03t:53_3	udake sandhāvamānā gāhaṃ na gacchati; evamevaṃ ayampi vādo ito cito ca sandhāvati,	53	
PA_tika-s02_03t:53_4	gāhaṃ nāgacchatīti amarāvikkhepo, so eva amarāvikkhepiko. Svāyaṃ vādo musāvādaanuyogachandarāgamohahetukatāya	53	
PA_tika-s02_03t:53_5	catudhā pavattoti āha – “cattāro amarāvikkhepikā vuttā”ti. Nanu cettha catubbidhopi	53	
PA_tika-s02_03t:53_6	amarāvikkhepiko kusalādike dhamme paralokattikādīni ca yathābhūtaṃ anavabujjhamāno,	53	
PA_tika-s02_03t:53_7	tattha tattha pañhaṃ puṭṭho pucchāya vikkhepanamattaṃ āpajjatīti tassa kathaṃ diṭṭhigatikabhāvo.	53	
PA_tika-s02_03t:53_8	Na hi avattukāmassa viya pucchitamatthaṃ ajānantassa vikkhepakaraṇamattena diṭṭhigatikatā	53	
PA_tika-s02_03t:53_9	yuttāti? Na hevaṃ pucchāvikkhepakaraṇamattena tassa diṭṭhigatikatā icchitā, atha	53	
PA_tika-s02_03t:53_10	kho micchābhinivesena. Sassatavasena micchābhiniviṭṭhoyeva hi mandabuddhitāya kusalādidhamme	531	
PA_tika-s02_03t:53_11	paralokattikādīni ca, yāthāvato appaṭipajjamāno attanā aviññātassa atthassa paraṃ	531	
PA_tika-s02_03t:53_12	viññāpetuṃ asamatthatāya musāvādādibhayena ca vikkhepaṃ āpajjatīti. Tathā hissa vādassa	531	
PA_tika-s02_03t:53_13	sassatadiṭṭhisaṅgaho vutto. Atha vā puññapāpānaṃ, tabbipākānañca anavabodhena, asaddahanena	531	
PA_tika-s02_03t:53_14	ca, “tabbisayāya pucchāya vikkhepakaraṇaṃyeva yuttaṃ sundarañcā”ti, khantiṃ ruciṃ	531	
PA_tika-s02_03t:53_15	uppādetvā abhinivisantassa uppannā visuṃyevekā esā diṭṭhi sattabhaṅgadiṭṭhi viyāti	531	
PA_tika-s02_03t:53_16	daṭṭhabbā. Tathā ceva vuttaṃ – “pariyantarahitā diṭṭhigatikassa diṭṭhi ceva vācā	531	
PA_tika-s02_03t:53_17	cā”ti. Kathaṃ panassā sassatadiṭṭhisaṅgaho? Ucchedavasena anabhinivesato. “Natthi	531	
PA_tika-s02_03t:53_18	koci dhammānaṃ yathābhūtavedī vivādabahulattā lokassa; ‘evameva’nti pana saddantarena	531	
PA_tika-s02_03t:53_19	dhamme nijjhānanā anādikālikā loke”ti gāhavasena sassatalesopettha labbhatiyeva.	531	
PA_tika-s02_03t:54_0	Amati gacchati ettha sabhāvo osānanti anto, mariyādo, so etassa atthīti antavā. Tenāha	54	
PA_tika-s02_03t:54_1	“sapariyanto”ti. Avaḍḍhitakasiṇassa puggalassa evaṃ hotīti yojanā. Dutiyavādo “anantavā	54	
PA_tika-s02_03t:54_2	loko”ti vādo. Tatiyavādo “antavā ca anantavā cā”ti vādo. Catutthavādo “nevantavā	54	
PA_tika-s02_03t:54_3	nānantavā”ti vādo. Ete eva cattāro vādino sandhāya brahmajāle – “antānantikā antānantaṃ	54	
PA_tika-s02_03t:54_4	lokassa paññapenti catūhi vatthūhī”ti vuttaṃ. Tattha yuttaṃ tāva purimānaṃ tiṇṇaṃ	54	
PA_tika-s02_03t:54_5	vādīnaṃ antattañca anantattañca antānantattañca ārabbha pavattavādattā antānantikattaṃ.	54	
PA_tika-s02_03t:54_6	Pacchimassa pana tadubhayapaṭisedhavasena pavattavādattā kathamantānantikattanti?	54	
PA_tika-s02_03t:54_7	Tadubhayapaṭisedhavasena pavattavādattā eva. Yasmā paṭisedhavādopi antānantavisayo	54	
PA_tika-s02_03t:54_8	eva taṃ ārabbha pavattattā. Apare āhu – “yathā tatiyavāde sambhedavasena etasseva	54	
PA_tika-s02_03t:54_9	antavantatā anantatā ca sambhavati, evaṃ takkīvādepi kālabhedavasena ubhayasambhavato	54	
PA_tika-s02_03t:54_10	aññamaññapaṭisedhena ubhayaññeva vuccati. Kathaṃ? Antavantatāpaṭisedhena hi anantatā	541	
PA_tika-s02_03t:54_11	vuccati, anantatāpaṭisedhena ca antavantatā, antānantānañca tatiyavādabhāvo kālabhedassa	541	
PA_tika-s02_03t:54_12	adhippetattā. Idaṃ vuttaṃ hoti yasmā ayaṃ lokasaññito attā jhāyīhi adhigatavisesehi	541	
PA_tika-s02_03t:54_13	ananto kadāci sakkhi diṭṭho anusuyyati; tasmā nevantavā. Yasmā pana tehi eva kadāci	541	
PA_tika-s02_03t:54_14	antavā sakkhi diṭṭho anusuyyati, tasmā na pana anantavā”ti. Yathā ca anussutitakkīvasena,	541	
PA_tika-s02_03t:54_15	evaṃ jātissaratakkiādīnañca vasena yathāsambhavaṃ yojetabbaṃ. Ayañhi takkiko avaḍḍhitabhāvapubbakattā	541	
PA_tika-s02_03t:54_16	paṭibhāganimittānaṃ vaḍḍhitabhāvassa vaḍḍhitakālavasena apaccakkhakāritāya anussavādimatte	541	
PA_tika-s02_03t:54_17	ṭhatvā – “nevantavā”ti paṭikkhipati, avaḍḍhitakālavasena pana “nānanto”ti. Na pana	541	
PA_tika-s02_03t:54_18	antavantatānantatānaṃ accantamabhāvena yathā taṃ “nevasaññīnāsaññī”ti, avassañca	541	
PA_tika-s02_03t:54_19	etaṃ evaṃ viññātabbaṃ, aññathā vikkhepapakkhaṃyeva bhajeyya catutthavādo. Na hi antavantatānantatātadubhayavinimutto	541	
PA_tika-s02_03t:54_20	attano pakāro atthi, takkīvādī ca yuttimaggako, kālabhedavasena ca tadubhayampi ekasmiṃ	542	
PA_tika-s02_03t:54_21	na na yujjatīti. Anantaracatukkanti ekattasaññīti āgatasaññīcatukkaṃ.	542	
PA_tika-s02_03t:55_0	Ekantasukhīti ekanteneva sukhī. Taṃ panassa sukhaṃ dukkhena avomissaṃ hotīti āha	55	
PA_tika-s02_03t:55_1	“nirantarasukhī”ti. Ekantasukhamevāti idaṃ sukhabahulataṃ sandhāya vuttaṃ. Atītāsu	55	
PA_tika-s02_03t:55_2	sattasu jātīsūti idaṃ tato paraṃ jātissarañāṇena anussarituṃ na sakkāti katvā vuttaṃ.	55	
PA_tika-s02_03t:55_3	Tādisamevāti sukhasamaṅgimeva attabhāvaṃ. “Evaṃ sukhasamaṅgī”ti taṃ anussarantassa	55	
PA_tika-s02_03t:55_4	jātissarassa atītajātiyampi idha viya dukkhaphuṭṭhassa taṃ anussarantassa.	55	
PA_tika-s02_03t:56_0	Sabbesampīti lābhīnaṃ takkīnampi. Tathāti iminā “sabbesampī”ti idaṃ padaṃ ākaḍḍhati.	56	
PA_tika-s02_03t:56_1	Kāmāvacaraṃ nāma adukkhamasukhaṃ anuḷāraṃ avibhūtanti āha “catutthajjhānavasenā”ti.	56	
PA_tika-s02_03t:56_2	Catutthajjhānaṃ kāraṇabhūtaṃ etassa atthi, tena vā nibbattanti catutthajjhānikaṃ.	56	
PA_tika-s02_03t:56_3	Majjhattassāti majjhattabhūtassa majjhattavedanābahulassa. Majjhattabhūtaṭṭhānameva	56	
PA_tika-s02_03t:56_4	attano majjhattatāpattameva bhūtapubbaṃ anussarantassa. Ekaccasassatikāti ekaccasassatavādino	56	
PA_tika-s02_03t:56_5	vuttā. Puggalādhiṭṭhānena hi ekaccasassatikā. Esa nayo sesesupi. Adhiccasamuppannavādo	56	
PA_tika-s02_03t:56_6	sassatavādasamuddiṭṭhoti katvā “dve adhiccasamuppannikā”ti ca vuttaṃ.	56	
PA_tika-s02_03t:57_0	28. Diṭṭhuddhāranti yathāvuttānaṃ diṭṭhīnaṃ aniyyānikabhāvadassanavasena paduddharaṇaṃ.	57	
PA_tika-s02_03t:57_1	Paccattaṃyeva ñāṇanti aparappaccayaṃ attaniyeva ñāṇaṃ. Taṃ pana attapaccakkhaṃ hotīti	57	
PA_tika-s02_03t:57_2	āha “paccakkhañāṇa”nti. Suvaṇṇassa viya dosāpagamena upakkilesavigamena ñāṇassa visuddhanti	57	
PA_tika-s02_03t:57_3	āha “parisuddhanti nirupakkilesa”nti. Kilesandhakāravigamato sappabhāsamujjalameva	57	
PA_tika-s02_03t:57_4	hotīti vuttaṃ – “pariyodātanti pabhassara”nti bāhirasamayasmimpi honti jhānassa samijjhanato.	57	
PA_tika-s02_03t:57_5	Mayamidaṃ jānāmāti “sassato attā ca loko ca idameva saccaṃ moghamañña”nti ca micchāgāhavasena	57	
PA_tika-s02_03t:57_6	aññāṇabhāgameva paribrūhetvā tato eva yathāgahitaṃ gāhaṃ sandhāya – “mayamidaṃ atthaṃ	57	
PA_tika-s02_03t:57_7	tattha jānāmā”ti evaṃ tattha micchāgāhe avijjamānaṃ ñāṇakoṭṭhāsaṃ otārentiyeva anuppavesentiyeva.	57	
PA_tika-s02_03t:57_8	Na taṃ ñāṇaṃ, micchādassanaṃ nāmetaṃ, kiṃ pana taṃ micchādassanaṃ nāma? Sassato attā	57	
PA_tika-s02_03t:57_9	ca loko cātiādinā micchābhinivesabhāvato. Tenāha “tadapi…pe… attho”ti. Yaṃ taṃ diṭṭhiyā	57	
PA_tika-s02_03t:57_10	upanissayabhūtaṃ ñāṇaṃ, taṃ sandhāyāha – “jānanamattalakkhaṇattā ñāṇabhāgamattamevā”ti.	571	
PA_tika-s02_03t:57_11	Ñāṇampi hi diṭṭhiyā upanissayo hotiyeva lābhino itarassa ca tathā tathā micchābhinivesato.	571	
PA_tika-s02_03t:57_12	Anupātivattanato anatikkamanato. Asādhāraṇato na upātivattanti etenāti anupātivattanaṃ,	571	
PA_tika-s02_03t:57_13	tato. Upādānapaccayatoti upādānassa paccayabhāvato. Etena phalūpacāreneva upādānamāha.	571	
PA_tika-s02_03t:57_14	Yadi brahmajāle āgatā sabbāpi diṭṭhiyo idha kathitā honti, evaṃ sante idaṃ suttaṃ	571	
PA_tika-s02_03t:57_15	brahmajālasuttena ekasadisanti āha – “brahmajāle panā”tiādi. “Aññatra rūpaṃ aññatra	571	
PA_tika-s02_03t:57_16	vedanā sakkāyaṃyeva anuparidhāvantī”ti vacanato idha sakkāyadiṭṭhi āgatā. Brahmajālaṃ	571	
PA_tika-s02_03t:57_17	kathitameva hoti tattha āgatānaṃ dvāsaṭṭhiyāpi diṭṭhīnaṃ idhāgatattā. Sassatucchedābhiniveso	571	
PA_tika-s02_03t:57_18	attābhinivesapubbako, “attā sassato attā ucchedo”ti pavattanato.	571	
PA_tika-s02_03t:58_0	30. Dvāsaṭṭhi…pe… dassetunti kathaṃ panāyamattho “idha, bhikkhave, ekacco”tiādipāḷiyā	58	
PA_tika-s02_03t:58_1	dassito hotīti? Appahīnasakkāyadiṭṭhikassa pubbantāparantadiṭṭhiupādiyanajotanato.	58	
PA_tika-s02_03t:58_2	Pariccāgenāti vikkhambhanena. Catutthajjhānanirodhā tatiyajjhānaṃ upasampajja viharatīti	58	
PA_tika-s02_03t:58_3	ettha na parihīnacatutthajjhānassa tatiyajjhānaṃ bhavati, tatiyajjhānā vuṭṭhitassa	58	
PA_tika-s02_03t:58_4	pana catutthajjhānā vuṭṭhitassa ca tatiyaṃ paṭilomanayena sambhavati. Tenāha “ayaṃ	58	
PA_tika-s02_03t:58_5	panetthā”tiādi. Evaṃsampadamidaṃ veditabbanti “pavivekā pīti nirujjhatī”ti idaṃ,	58	
PA_tika-s02_03t:58_6	“nirāmisasukhassanirodhā”ti ettha viya vuṭṭhānanirodhavasena vuttanti veditabbanti	58	
PA_tika-s02_03t:58_7	attho. Hīnajjhānapariyādānakadomanassanti nīvaraṇasahagatadomanassamāha. Tañhi jhānapariyādānakaraṃ.	58	
PA_tika-s02_03t:58_8	Kammanīyabhāvoti samāpattiṃ patto viya samāpattisamāpajjanabhāve kammakkhamabhāvo.	58	
PA_tika-s02_03t:58_9	Somanassavidhurattā domanassaṃ viyāti domanassanti vuttaṃ. “Uppajjati pavivekā pītī”ti	58	
PA_tika-s02_03t:58_10	puna vuttā pīti jhānadvayapīti. Yaṃ ṭhānaṃ chāyā jahatīti yaṃ padesaṃ ātapena abhibhuyyamānaṃ	581	
PA_tika-s02_03t:58_11	chāyā jahati. Tattha ātape chāyāti padesena ātapasaññitānaṃ bhūtasaṅkhatānaṃ pahānaṭṭhānamāha.	581	
PA_tika-s02_03t:58_12	Tenāha “yasmiṃ ṭhāne”tiādi.	581	
PA_tika-s02_03t:59	31. Nirāmisaṃ sukhanti tatiyajjhānasukhaṃ dūrasamussāritakāmāmisattā.	5	
PA_tika-s02_03t:60	32. Adukkhamasukhanti catutthajjhānavedanaṃ, na yaṃ kiñci upekkhāvedanaṃ.	6	
PA_tika-s02_03t:61_0	33. Niggahaṇoti mamaṃkārabhāvena kiñcipi agaṇhanto. Nibbānassa sappāyanti nibbānādhigamassa,	61	
PA_tika-s02_03t:61_1	nibbānasseva vā avilomavasena ekantikupāyatāya sappāyaṃ. Tenāha “upakārabhūta”nti.	61	
PA_tika-s02_03t:61_2	Sabbatthāti sabbesu tebhūmakadhammesu. Etanti etaṃ yathāvuttasamathabhāvanāya kilesānaṃ	61	
PA_tika-s02_03t:61_3	vikkhambhanaṃ. Sabbattha nikantiyā asukkhāpitattā kathaṃ nibbānassa upakārapaṭipadā	61	
PA_tika-s02_03t:61_4	nāma jātaṃ? Na jāyate vātyadhippāyo. Sabbatthāti pubbantānudiṭṭhiādike sabbasmiṃ.	61	
PA_tika-s02_03t:61_5	Aggaṇhanavasenāti taṇhāgāhena aggahaṇavasena. Yattha hi taṇhāgāho vimocito, tattha	61	
PA_tika-s02_03t:61_6	diṭṭhimānaggāhā sukkhā viya honti tadekaṭṭhabhāvato. Tādisassa nibbānagāminī paṭipadā	61	
PA_tika-s02_03t:61_7	eva āsanne, na dūre. Tena vuttaṃ – “upakārapaṭipadā nāma jāta”nti. Tādisassa ca santohamasmītiādikā	61	
PA_tika-s02_03t:61_8	samanupassanā adhimānapakkhe tiṭṭhatīti āha – “abhivadatīti abhimānena upavadatī”ti.	61	
PA_tika-s02_03t:61_9	Idameva upādiyatīti niyamābhāvato “aṭṭhārasavidhampī”ti vuttaṃ. Sesapadepi eseva	61	
PA_tika-s02_03t:61_10	nayo. Diṭṭhupādāne sati sesaupādānasambhavo avuttasiddhoti tadeva uddhaṭaṃ.	611	
PA_tika-s02_03t:62	Se āyatane veditabbeti nirodhassa kāraṇaṃ nibbānaṃ veditabbaṃ. Dvinnaṃ āyatanānanti cakkhāyatanādīnaṃ dvinnaṃ āyatanānaṃ. Paṭikkhepena nibbānaṃ dassitaṃ veneyyajjhāsayavasena.	6	
PA_tika-s02_03t:63	Na gādhatīti na patiṭṭhāti. Atoti asmā nibbānā. Sarāti taṇhā. Saṅkhārapaṭikkhepenāti saṅkhārekadesabhūtānaṃ catunnaṃ mahābhūtānaṃ paṭikkhepena.	6	
PA_tika-s02_03t:64_0	Viññāṇanti visiṭṭhena ñāṇena jānitabbaṃ. Tato eva anidassanaṃ acakkhuviññeyyaṃ anindriyagocaraṃ.	64	
PA_tika-s02_03t:64_1	Anantanti antarahitaṃ, niccanti attho. Sabbato pabhanti kilesandhakārābhāvato ca	64	
PA_tika-s02_03t:64_2	samantato pabhassaraṃ. “Sabbato papa”nti vā pāṭho, sabbato patatitthanti attho. Cattārīsakammaṭṭhānasaṅkhātehi	64	
PA_tika-s02_03t:64_3	titthehi otaritvā anupavisitabbaṃ amatasaranti vuttaṃ hoti. Anupādā kañci dhammaṃ	64	
PA_tika-s02_03t:64_4	aggahetvā vimuccanti etthāti anupādāvimokkho, nibbānaṃ. Anupādā vimuccati etenāti	64	
PA_tika-s02_03t:64_5	anupādāvimokkho, aggamaggo. Anupādāvimokkhantikatāya pana arahattaphalaṃ anupādāvimokkhoti	64	
PA_tika-s02_03t:64_6	vuttaṃ. Sesaṃ suviññeyyameva.	64	
PA_tika-s02_03t:65	Pañcattayasuttavaṇṇanāya līnatthappakāsanā samattā.	6	
PA_tika-s02_03t:66	3. Kintisuttavaṇṇanā	6	
PA_tika-s02_03t:67_0	34. Bhavoti paritto. Abhavoti mahanto. Vuddhiattho hi ayaṃ a-kāro, “saṃvarāsaṃvaro,	67	
PA_tika-s02_03t:67_1	phalāphala”ntiādīsu viya, tasmā bhavābhavahetūti khuddakassa mahantassa vā bhavassa	67	
PA_tika-s02_03t:67_2	hetu, taṃ paccāsīsamānoti attho. Tenāha – “tasmiṃ tasmiṃ bhave sukhaṃ vedissāmī”tiādi.	67	
PA_tika-s02_03t:68_0	35. Lokuttarabodhipakkhiyadhamme uddissa puthujjanānaṃ vivādo sambhavatīti āha –	68	
PA_tika-s02_03t:68_1	“lokiyalokuttarāva kathitā”ti. Lokiyāpi hi bodhipakkhiyadhammā lokuttaradhammādhigamassa	68	
PA_tika-s02_03t:68_2	āsannakāraṇattā visesakāraṇanti yāva aññehi lokiyadhammehi abhivisiṭṭhoti katvā,	68	
PA_tika-s02_03t:68_3	“imesu sattatiṃsabodhipakkhiyadhammesū”ti avisesena vuttaṃ. Atthato nānaṃ hotīti	68	
PA_tika-s02_03t:68_4	atthato bhedo hoti bodhipakkhiyadhammānaṃ samadhigatattā. Na hi kāyādayo bhāvetabbā,	68	
PA_tika-s02_03t:68_5	satiyeva pana bhāvetabbāti. Byañjanato nānaṃ bhedaṃ. Imināpi kāraṇenāti imāyapi yuttiyā.	68	
PA_tika-s02_03t:68_6	Idāni taṃ yuttiṃ dassento – “atthañca byañjanañcā”tiādimāha. Tattha samānetvāti suttantarato	68	
PA_tika-s02_03t:68_7	samānetvā, suttantarapadehi ca samānetvā. Aññathāti aññato, bhūtato apagataṃ katvāti	68	
PA_tika-s02_03t:68_8	attho. Micchā ropitabhāvoti ayāthāvato ṭhapitabhāvo. Atthañca byañjanañca viññāpanakāraṇamevāti	68	
PA_tika-s02_03t:68_9	aviparītatthassa saddassa ca bujjhanahetutāya.	68	
PA_tika-s02_03t:69_0	37. Idha dhammavinayaṭṭhāne satiyeva satipaṭṭhānanti gahitā, atthato sameti nāma	69	
PA_tika-s02_03t:69_1	yāthāvato atthassa gahitattā. Asabhāvaniruttibhāvato byañjanato nānattanti taṃ liṅgabhedena	69	
PA_tika-s02_03t:69_2	vacanabhedena ca dassento, “satipaṭṭhānoti vā satipaṭṭhānāti vā micchā ropethā”ti	69	
PA_tika-s02_03t:69_3	āha. Appamattakanti aṇumattaṃ sallahukaṃ, na garutaraṃ adhanitaṃ katvā vattabbampi	69	
PA_tika-s02_03t:69_4	dhanitaṃ ghosavantaṃ katvā ropite vuttadosābhāvatoti tenāha – “nibbutiṃ pattuṃ sakkā hotī”ti.	69	
PA_tika-s02_03t:70	Byañjanassa micchāropanaṃ na visesantarāyakaraṃ hotīti ñāpanatthaṃ, catusu maggesu pañhaṃ kathetvāva parinibbuto. Suttantabyañjanaṃ sandhāyetaṃ vuttaṃ – “appamattakaṃ kho panā”ti.	7	
PA_tika-s02_03t:71_0	38. Atha catutthavāre vivādo kasmā jāto? Yāvatā nesaṃ vacanaṃ atthato ceva sameti	71	
PA_tika-s02_03t:71_1	byañjanato cāti adhippāyo. Saññāya vivādoti kiñcāpi sameti atthato ceva byañjanato	71	
PA_tika-s02_03t:71_2	ca, saññā pana nesaṃ avisuddhā, tāya saññāya vasena vivādo jātoti dassento “aha”ntiādimāha.	71	
PA_tika-s02_03t:71_3	Ahaṃ satipaṭṭhānanti vadāmi, ayaṃ satipaṭṭhānoti vadatīti evaṃ tesaṃ ñāṇaṃ hotīti	71	
PA_tika-s02_03t:71_4	imamatthaṃ, “eseva nayo”ti iminā atidisati.	71	
PA_tika-s02_03t:72_0	39. Na codanatthāya vegāyitabbanti sīghaṃ sīghaṃ na codanā kātabbāti attho. Tasmāti	72	
PA_tika-s02_03t:72_1	yasmā ekacco kodhanabhāvena evaṃ paṭipphari, tasmā. Anādānadiṭṭhīti ādiyitvā anabhinivisanato	72	
PA_tika-s02_03t:72_2	anādānadiṭṭhī adaḷhaggāhī. Pakkhipanto viyāti gilitvā pakkhipanto viya.	72	
PA_tika-s02_03t:73_0	Upaghātoti cittappaghāto pharasupaghāto viya. Vaṇaghaṭṭitassa viyāti vaṇe ghaṭṭitassa	73	
PA_tika-s02_03t:73_1	viya dukkhuppatti cittadukkhuppatti. Dve vāre vatvāpi visajjetīti suppaṭinissaggī	73	
PA_tika-s02_03t:73_2	evaṃ pageva coditamatte vissajjeti ceti adhippāyo. Kathanavasena ca kāyacittakilamatho.	73	
PA_tika-s02_03t:73_3	Evarūpoti sahasā avissajjentena codakassa vihesāvādo hutvāpi akkodhanādisabhāvo.	73	
PA_tika-s02_03t:74	Upekkhāti sakena kammena paññāyissatīti tasmiṃ puggale ajjhupekkhaṇā. Upekkhaṃ atimaññati nāma tassa anācārassa anajjhupekkhaṇato.	7	
PA_tika-s02_03t:75_0	40. Vacanasañcāroti pesuññavasena aññathāvacanupasaṃhāro. Diṭṭhipaḷāsoti yugaggāhavasena	75	
PA_tika-s02_03t:75_1	laddhi. Sā pana cittassa anārādhaniyabhāvo satthucittassa anārādhakabhāvo. Kalahoti	75	
PA_tika-s02_03t:75_2	adhikaraṇuppādavasena pavatto viggaho bhaṇḍanassa pubbabhāgo.	75	
PA_tika-s02_03t:76_0	Yena kāraṇenāti yena dhammena satthusāsanena. Tameva hi sandhāya vadati – “dhammoti	76	
PA_tika-s02_03t:76_1	sāraṇīyadhammo adhippeto”ti. Etthāti “dhammassa cānudhamma”nti ettha. Dhammoti sambuddhassa	76	
PA_tika-s02_03t:76_2	tassa tathā pavattaṃ byākaraṇaṃ yathā vivādāpannā saññattiṃ gacchanti. Tenāha – “tesaṃ	76	
PA_tika-s02_03t:76_3	bhikkhūnaṃ saññattikaraṇa”nti. Tadeva byākaraṇaṃ anudhammoti bhikkhunā vuccamāno	76	
PA_tika-s02_03t:76_4	anupavatto dhammo. Tenāha – “tadeva byākaroti nāmā”ti. Kocīti yo koci. Sahadhammiko	76	
PA_tika-s02_03t:76_5	sakāraṇo. Aññattho ayaṃ kiṃ saddoti āha “añño”ti. Assāti vuttanayena paṭipannabhikkhuno,	76	
PA_tika-s02_03t:76_6	tassa paṭipatti na kenaci garahaṇīyā hotīti attho. Sesaṃ sabbaṃ suviññeyyameva.	76	
PA_tika-s02_03t:77	Kintisuttavaṇṇanāya līnatthappakāsanā samattā.	7	
PA_tika-s02_03t:78	4. Sāmagāmasuttavaṇṇanā	7	
PA_tika-s02_03t:79_0	41. Dvedhikajātāti jātadvedhikā sañjātabhedā. Dvejjhajātāti duvidhabhāvaṃ pattā.	79	
PA_tika-s02_03t:79_1	Bhaṇḍanti paribhāsanti etenāti bhaṇḍanaṃ, viruddhacittatā. Tanti bhaṇḍanaṃ. Dhammavinayanti	79	
PA_tika-s02_03t:79_2	pāvacanaṃ. Vitujjantā mukhasattīhi. Sahitaṃ meti mayhaṃ vacanaṃ sahitaṃ siliṭṭhaṃ	79	
PA_tika-s02_03t:79_3	pubbāparasambandhaṃ atthayuttaṃ. Tenāha “atthasaṃhita”nti. Adhiciṇṇanti āciṇṇaṃ.	79	
PA_tika-s02_03t:79_4	Viparāvattanti virodhadassanavasena parāvattitaṃ, parāvattaṃ dūsitanti attho. Tenāha	79	
PA_tika-s02_03t:79_5	– “cirakālavasena…pe… nivatta”nti. Pariyesamāno cara, tattha tattha gantvā sikkhāhīti	79	
PA_tika-s02_03t:79_6	attho. Sace sakkosi, idānimeva mayā veṭhitadosaṃ nibbeṭhehi. Maraṇamevāti aññamaññaghātavasena maraṇameva.	79	
PA_tika-s02_03t:80_0	Nāṭaputtassa imeti nāṭaputtiyā. Te pana tassa sissāti āha “antevāsikesū”ti. Purimapaṭipattito	80	
PA_tika-s02_03t:80_1	paṭinivattanaṃ paṭivānaṃ, taṃ rūpaṃ sabhāvo etesanti paṭivānarūpā. Tenāha “nivattanasabhāvā”ti.	80	
PA_tika-s02_03t:80_2	Kathanaṃ atthassa ācikkhanaṃ. Pavedanaṃ tassa hetudāharaṇāni āharitvā bodhanaṃ. Na	80	
PA_tika-s02_03t:80_3	upasamāya saṃvattatīti anupasamasaṃvattanaṃ, tadeva anupasamasaṃvattanikaṃ, tasmiṃ.	80	
PA_tika-s02_03t:80_4	Samussitaṃ hutvā patiṭṭhāhetubhāvato thūpaṃ patiṭṭhāti āha – “bhinnathūpeti bhinnapatiṭṭhe”ti.	80	
PA_tika-s02_03t:80_5	Thūpoti vā dhammassa niyyānabhāvo veditabbo, aññadhamme abhibhuyya samussitaṭṭhena.	80	
PA_tika-s02_03t:80_6	So nigaṇṭhassa samaye kehici abhinnasammatopi bhinno vinaṭṭhoyeva sabbena sabbaṃ	80	
PA_tika-s02_03t:80_7	abhāvatoti bhinnathūpo. So eva niyyānabhāvo vaṭṭadukkhato muccitukāmānaṃ paṭisaraṇaṃ,	80	
PA_tika-s02_03t:80_8	taṃ ettha natthīti appaṭisaraṇo, tasmiṃ bhinnathūpe appaṭisaraṇeti evamettha attho veditabbo.	80	
PA_tika-s02_03t:81_0	Ācariyappamāṇanti ācariyamuṭṭhi hutvā pamāṇabhūtaṃ. Nānānīhārenāti nānākārena. “Vivādo	81	
PA_tika-s02_03t:81_1	na uppajjī”ti vatvā tassa anuppattikāraṇaṃ dassento, “satthā hi…pe… avivādakāraṇaṃ	81	
PA_tika-s02_03t:81_2	katvāva parinibbāyī”ti vatvā taṃ vivarituṃ “bhagavatā hī”tiādi vuttaṃ. Patiṭṭhā ca	81	
PA_tika-s02_03t:81_3	avassayo ca, “ayaṃ dhammo ayaṃ vinayo idaṃ satthusāsana”nti vinicchayane mahāpadesā,	81	
PA_tika-s02_03t:81_4	pañhabyākaraṇāni ca, yasmā tesu patiṭṭhāya te avassāya dhammavinayadharā ca nicchayaṃ	81	
PA_tika-s02_03t:81_5	gacchanti. Tathā hi suttantamahāpadesato vinaye kenaci pucchito attho catunnaṃ pañhabyākaraṇānaṃ	81	
PA_tika-s02_03t:81_6	vasena suvinicchitarūpo, tasmā dhammavinayo idha satthu kiccaṃ kātuṃ sakkotīti āha	81	
PA_tika-s02_03t:81_7	– “tenevā”tiādi, tasmā uḷārāya desanāya bhājananti adhippāyo.	81	
PA_tika-s02_03t:82_0	42. Paṭipaviṭṭhaṃ katvā āharitabbato, saccaṃ kāritabbato pābhataṃ mūlanti āha – “kathāpābhata”nti,	82	
PA_tika-s02_03t:82_1	dhammakathāya mūlakāraṇanti attho. Yesaṃ vasena vivādo uppanno, teyeva adhammavādino,	82	
PA_tika-s02_03t:82_2	tesaṃ tāva so ahitāya dukkhāya saṃvattatu, tato aññesaṃ devamanussānaṃ kathanti,	82	
PA_tika-s02_03t:82_3	codanā paramparāya saṃkilesavatthubhāvatoti parihāro. Tenāha – “kosambakakkhandhake viyā”tiādi.	82	
PA_tika-s02_03t:83_0	43. Abhiññā desitāti abhivisiṭṭhāya paññāya jānitvā bodhitā. Patissayamānarūpāti	83	
PA_tika-s02_03t:83_1	apadissa patissayamānā garukavasena nissayamānasabhāvā. Tenāha – “upanissāya viharantī”ti,	83	
PA_tika-s02_03t:83_2	garutaraṃ nissayaṃ katvā viharantīti attho. Parivāre paññattānīti, “ājīvahetu ājīvakāraṇā”ti,	83	
PA_tika-s02_03t:83_3	evaṃ niddhāretvā parivārapāḷiyaṃ āsaṅkaravasena ṭhapitāni. “Evañca pana, bhikkhave,	83	
PA_tika-s02_03t:83_4	imaṃ sikkhāpadaṃ uddiseyyā”ti vibhaṅgapāṭhavaseneva hi tāni bhagavatā paññattāni.	83	
PA_tika-s02_03t:83_5	Tāni ṭhapetvā sesāni sabbasikkhāpadāni adhipātimokkhaṃ nāmāti, idaṃ gobalībaddañāyena	83	
PA_tika-s02_03t:83_6	vuttanti daṭṭhabbaṃ tesampi adhipātimokkhabhāvato.	83	
PA_tika-s02_03t:84_0	Tatrāyaṃ nayoti tasmiṃ suppajahanāya appamattakabhāve ayaṃ vakkhamāno. Tānīti paṇītabhojanāni.	84	
PA_tika-s02_03t:84_1	Yo kocīti bhikkhu vā bhikkhunī vā. Dukkaṭavatthukanti yaṃ kiñci dukkaṭāpattivatthukaṃ.	84	
PA_tika-s02_03t:84_2	Tenāti suppajahanabhāvena mūlāpattivītikkamassa aṇumattatāya.	84	
PA_tika-s02_03t:85_0	Pubbabhāgamagganti lokiyamaggaṃ. Tatrāti tasmiṃ pubbabhāgamaggaṃ nissāya vivāduppāde.	85	
PA_tika-s02_03t:85_1	Obhāsañāṇanti obhāsassa uppattihetubhūtaṃ ñāṇaṃ. Tattha pana so maggasaññibhāvena	85	
PA_tika-s02_03t:85_2	maggo ca catubbidhoti sutattā, “paṭṭhamamaggo nāmā”tiādimāha. Evanti evaṃ asandiddhaṃ	85	
PA_tika-s02_03t:85_3	aparisaṅkitaṃ pariccattaṃ katvā kammaṭṭhānaṃ kathetuṃ na sakkoti.	85	
PA_tika-s02_03t:86_0	Cetiyaṃ na diṭṭhanti tassa kataṃ thūpaṃ vadati. Nindiye puthujjanabhāve ṭhitaṃ pāsaṃsaṃ	86	
PA_tika-s02_03t:86_1	ariyabhāvaṃ āropetvā taṃ micchāladdhiṃ abhinivissa paggayha voharaṇato saggopi maggopi	86	
PA_tika-s02_03t:86_2	vāritoyevāti. Vuttañhetaṃ –	86	
PA_tika-s02_03t:87	“Yo nindiyaṃ pasaṃsati, taṃ vā nindati yo pasaṃsiyo;	8	
PA_tika-s02_03t:88	Vicināti mukhena so kaliṃ, kalinā tena sukhaṃ na vindatī”ti. ;	8	
PA_tika-s02_03t:89_0	“Khaṇeneva arahattaṃ pāpuṇituṃ samatthakammaṭṭhānakathaṃ ācikkhissāmī”ti hi iminā	89	
PA_tika-s02_03t:89_1	tattha kohaññampi dissati; itaresu pana vattabbameva natthi. Uppāṭetvāti uddharitvā.	89	
PA_tika-s02_03t:89_2	“Atha te bhikkhū”tiādi sesaṃ nāma. “Amataṃ te paribhuñjanti, ye kāyagatāsatiṃ paribhuñjantī”ti	89	
PA_tika-s02_03t:89_3	vacanaṃ duggahitaṃ gaṇhāpetvā, “ettāvatā vo amataṃ paribhuttaṃ nāma bhavissatī”ti āha.	89	
PA_tika-s02_03t:90_0	44. Evanti ākāralakkhaṇametaṃ, na ākāraniyamanaṃ. Tena imināva kāraṇena ca yo vivādo	90	
PA_tika-s02_03t:90_1	uppajjeyyāti vuttaṃ hoti. Garusmiṃ garūti pavattaṃ cittaṃ garuvisayattā taṃsahacaritattā	90	
PA_tika-s02_03t:90_2	garu, tassa bhāvo gāravaṃ, garukaraṇaṃ, taṃ ettha natthīti agāravo. Tenāha “gāravavirahito”ti.	90	
PA_tika-s02_03t:90_3	Garussa gāravavasena patissayanaṃ patissoti vuccati nīcavuttitā, tappaṭipakkhato	90	
PA_tika-s02_03t:90_4	appatissoti āha – “appatissayo anīcavuttī”ti. Ettha yathāyaṃ puggalo satthari agāravo	90	
PA_tika-s02_03t:90_5	nāma hoti, taṃ dassetuṃ, “ettha panā”tiādi vuttaṃ. Tattha tīsukālesu upaṭṭhānaṃ na	90	
PA_tika-s02_03t:90_6	yātītiādi samudāyakittanaanavasesadassanaṃ, avayavato pana agāravasiddhi yathā taṃ	90	
PA_tika-s02_03t:90_7	sāmaññato sikkhāpadasamādānaṃ tabbiseso bhedo. Esa nayo sesesupi.	90	
PA_tika-s02_03t:91_0	Sakkaccaṃ na gacchatīti ādaravasena na gacchati. Saṅghe katoyeva hoti saṅghapariyāpannattā	91	
PA_tika-s02_03t:91_1	tassa, yathā saṅghaṃ uddissa dinnaṃ ekena bhikkhunā paṭiggahitaṃ saṅghassa dinnameva	91	
PA_tika-s02_03t:91_2	hoti. Aparipūrayamānova sikkhāya agāravo. Tenāha bhagavā – “sikkhāya na paripūrakārī”ti.	91	
PA_tika-s02_03t:91_3	Attano parisāya uppannaṃ vivādamūlaṃ visesato attanā vūpasametabbato attano ca anatthāvahato	91	
PA_tika-s02_03t:91_4	“ajjhatta”ntveva vuttaṃ. Esa nayo bahiddhāti etthāpi.	91	
PA_tika-s02_03t:92_0	46. Chaṭhānānīti chamūlāni. Yathā samanavasena samathānaṃ vivādādīsu adhikattubhāvo,	92	
PA_tika-s02_03t:92_1	evaṃ vivādādīnaṃ tehi adhikattabbatāpīti āha – “vūpasamanatthāya…pe… adhikaraṇānī”ti.	92	
PA_tika-s02_03t:92_2	Tena adhikaraṇasaddassa kammatthataṃ āha. Samathā vā samanavasena adhikarīyanti etthāti	92	
PA_tika-s02_03t:92_3	adhikaraṇāni, vivādādayo.	92	
PA_tika-s02_03t:93_0	Vivādo uppannamattova hutvā parato kakkhaḷatthāya saṃvattanato yaṃ vatthuṃ nissāya	93	
PA_tika-s02_03t:93_1	paṭhamaṃ uppanno vivādānusārena mūlakaṃ viya anubandharogo tameva tadaññaṃ vā vatthuṃ	93	
PA_tika-s02_03t:93_2	katvā pavaḍḍhanto vivādādhikaraṇaṃ patvā upari vaḍḍhati nāma, anuvādāpattikiccādhikaraṇaṃ	93	
PA_tika-s02_03t:93_3	patvā vivādassa ca vaḍḍhanaṃ pākaṭameva. Tena vuttaṃ – “cattāri adhikaraṇāni patvā	93	
PA_tika-s02_03t:93_4	upari vaḍḍhanto so vivādo”ti. Uppannānaṃ uppannānanti uṭṭhitānaṃ uṭṭhitānaṃ. Samathatthanti samanatthaṃ.	93	
PA_tika-s02_03t:94_0	Aṭṭhārasahi vatthūhīti lakkhaṇavacanametaṃ yathā “yadi me byādhī dāheyyuṃ. Dātabbamidamosadha”nti,	94	
PA_tika-s02_03t:94_1	tasmā tesu aññatarena vivadantā, “aṭṭhārasahi vatthūhi vivadantī”ti vuccanti. Upavadanāti	94	
PA_tika-s02_03t:94_2	akkoso. Codanāti anuyogo.	94	
PA_tika-s02_03t:95_0	Adhikaraṇassa sammukhāva vinayanato sammukhāvinayo. Sannipatitaparisāya dhammavādīnaṃ	95	
PA_tika-s02_03t:95_1	yebhuyyatāya yebhuyyasikakammassa karaṇaṃ yebhuyyasikā. Kārakasaṅghassa sāmaggivasena	95	
PA_tika-s02_03t:95_2	sammukhībhāvo, na yathā tathā kārakapuggalānaṃ sammukhatāmattaṃ. Bhūtatāti tacchatā.	95	
PA_tika-s02_03t:95_3	Saccapariyāyo hi idha dhamma-saddo “dhammavādī”tiādīsu viya. Vineti etenāti vinayo,	95	
PA_tika-s02_03t:95_4	tassa tassa adhikaraṇassa vūpasamāya bhagavatā vuttavidhi, tassa vinayassa sammukhatā	95	
PA_tika-s02_03t:95_5	vinayasammukhatā. Vivādavatthusaṅkhāte atthe paccatthikā atthapaccatthikā, tesaṃ	95	
PA_tika-s02_03t:95_6	atthapaccatthikānaṃ. Saṅghasammukhatā parihāyati sammatapuggaleheva vūpasamanato.	95	
PA_tika-s02_03t:96_0	Nanti vivādādhikaraṇaṃ. “Na chandāgatiṃ gacchatī”tiādinā vuttaṃ pañcaṅgasamannāgataṃ.	96	
PA_tika-s02_03t:96_1	Guḷhakādīsu alajjussannāya parisāya guḷhako salākaggāho kātabbo; lajjussannāya vivaṭako,	96	
PA_tika-s02_03t:96_2	bālussannāya sakaṇṇajappako. Yassā kiriyāya dhammavādino bahutarā, sā yebhuyyasikāti	96	
PA_tika-s02_03t:96_3	āha – “dhammavādīnaṃ yebhuyyatāyā”tiādi.	96	
PA_tika-s02_03t:97_0	Evaṃ vinicchitanti āpattiṃ dassetvā ropanavasena vinicchitaṃ, paṭikammaṃ pana āpattādhikaraṇasamathe	97	
PA_tika-s02_03t:97_1	parato āgamissati. Na samaṇasāruppaṃ assāmaṇakaṃ, samaṇehi akātabbaṃ, tasmiṃ. Ajjhācāre	97	
PA_tika-s02_03t:97_2	vītikkamesati. Paṭicaratoti paṭicchādentassa. Pāpussannatāya pāpiyo, puggalo, tassa	97	
PA_tika-s02_03t:97_3	kātabbakammaṃ tassapāpiyasikaṃ.	97	
PA_tika-s02_03t:98_0	Sammukhāvinayeneva vūpasamo natthi paṭiññāya, tathārūpāya khantiyā vā vinā avūpasamanato.	98	
PA_tika-s02_03t:98_1	Etthāti āpattidesanāyaṃ. Paṭiññāte āpannabhāvādike karaṇakiriyā, “āyatiṃ saṃvareyyāsī”ti,	98	
PA_tika-s02_03t:98_2	parivāsadānādivasena ca pavattaṃ vacīkammaṃ paṭiññātakaraṇaṃ.	98	
PA_tika-s02_03t:99_0	Yathānurūpanti “dvīhi catūhi tihi ekenā”ti evaṃ vuttanayena yathānurūpaṃ. Etthāti	99	
PA_tika-s02_03t:99_1	imasmiṃ sutte, etasmiṃ vā samathavicāre. Vinicchayanayoti vinicchaye nayamattaṃ.	99	
PA_tika-s02_03t:99_2	Tenāha “vitthāro panā”tiādi.	99	
PA_tika-s02_03t:100_0	47. Saṅkhepatova vutto, na samathakkhandhake viya vitthārato. Tathāti iminā “dhammā”ti	100	
PA_tika-s02_03t:100_1	padaṃ ākaḍḍhati, ettha iti-saddo ādiattho, evamādinā iminā pakārenāti vāti vuttaṃ	100	
PA_tika-s02_03t:100_2	hoti. Bodhipakkhiyadhammānaṃ ekantānavajjabhāvato natthi adhammabhāvo, bhagavato	100	
PA_tika-s02_03t:100_3	desitākāraṃ hāpetvā vaḍḍhetvā vā kathanaṃ yathādhammaṃ akatanti katvā adhammabhāvoti	100	
PA_tika-s02_03t:100_4	dassento āha – “tayo satipaṭṭhānā”tiādi.	100	
PA_tika-s02_03t:101_0	Niyyānikanti sapāṭihīraṃ appaṭivānaṃ hutvā pavattati. Tathevāti iminā “evaṃ amhāka”ntiādinā	101	
PA_tika-s02_03t:101_1	vuttamatthaṃ ākaḍḍhati. Bhūtena…pe… kātabbakammaṃ dhammo nāma yathādhammaṃ karaṇato,	101	
PA_tika-s02_03t:101_2	vuttavipariyāyato ito paraṃ adhammo. Ayaṃ vinayo nāma rāgādīnaṃ saṃvaraṇato pahānato	101	
PA_tika-s02_03t:101_3	paṭisaṅkhānato ca. Ayaṃ avinayo nāma rāgādīnaṃ avinayanato. Ayaṃ vinayo nāma yathāvinayakaraṇato,	101	
PA_tika-s02_03t:101_4	vuttavipariyāyena itaro avinayo. Vatthusampattiādinā eva sabbesaṃ vinayakammānaṃ	101	
PA_tika-s02_03t:101_5	akuppatāti āha – “vatthusampatti…pe… ayaṃ vinayo nāmā”ti, tappaṭipakkhato avinayo	101	
PA_tika-s02_03t:101_6	veditabbo. Tenāha “vatthuvipattī”tiādi.	101	
PA_tika-s02_03t:102_0	Sammāpaṭipattiyā nayanaṭṭhena yathāvutto dhammo eva netti, tato eva sattassa viya	102	
PA_tika-s02_03t:102_1	rajju asithilapavattihetutāya dhammarajjūti attho vutto. Suttantapariyāyena tāva	102	
PA_tika-s02_03t:102_2	dasa kusalakammapathā dhammoti evaṃ vuttā. Sā eva vā hotu dhammanetti, yo idha imissā	102	
PA_tika-s02_03t:102_3	vaṇṇanāya, “chattiṃsa bodhipakkhiyadhammā”tiādinā dhammena ca vinayena ca vutto,	102	
PA_tika-s02_03t:102_4	so eva vā dhammanetti hotūti ānetvā yojanā. Tāya dhammanettiyā sameti tāya yathāvuttāya	102	
PA_tika-s02_03t:102_5	dhammanettiyā saṃsandati, ekalakkhaṇameva hotīti attho. Evaṃ vivādavatthubhūto dhammo	102	
PA_tika-s02_03t:102_6	ce “dhammo”ti, adhammo ce “adhammo”ti, vinayo ce “vinayo”ti, avinayo ce “avinayo”ti	102	
PA_tika-s02_03t:102_7	nicchinantena ekaccānaṃ vivādādhikaraṇameva dassitaṃ tassa vūpasamadhammānaṃ apariyosāpitattā.	102	
PA_tika-s02_03t:103	48. Taṃ panetanti vivādādhikaraṇaṃ paccāmasati. Vāre atthasaṃvaṇṇanāvasena pattepi. Dvīhīti yasmiṃ āvāse vivādādhikaraṇaṃ uppannaṃ, tattha vāsīhi dvīhipi bhikkhūhi atirekatarā.	10	
PA_tika-s02_03t:104_0	49. Khandhasāmantanti āpattikkhandhabhāvena samīpaṃ. Āpattisāmantaṃ nāma pubbabhāgā	104	
PA_tika-s02_03t:104_1	āpajjitabbaāpatti. Methunarāgavasena kāyasaṃsagge dukkaṭassa vatthūti āha – “paṭhamapārājikassa	104	
PA_tika-s02_03t:104_2	pubbabhāge dukkaṭa”nti. Sesānaṃ tiṇṇaṃ pārājikānaṃ pubbabhāge thullaccayameva.	104	
PA_tika-s02_03t:105	50. Parikkamitvā upakkamitvā. Āpattādhikaraṇaṃ dassitaṃ tattheva visesato paṭiññāya kāretabbatāya icchitabbattā.	10	
PA_tika-s02_03t:106_0	52. Kammassa vatthu dassitaṃ na samathoti adhippāyo. Nanu cāyaṃ samathādhikāroti?	106	
PA_tika-s02_03t:106_1	Saccaṃ, samathassa pana kāraṇe dassite samatho dassitova hotīti dassetuṃ “evarūpassa hī”tiādi vuttaṃ.	106	
PA_tika-s02_03t:107_0	53. Idaṃ kammanti “idaṃ amhākaṃ bhaṇḍanajātāna”ntiādinā vuttakammaṃ. Tiṇavatthārakasadisattāti	107	
PA_tika-s02_03t:107_1	taṃsadisatāya tabbohāroti dasseti yathā – “esa brahmadatto”ti. Ākāramattameva tiṇavatthārakakammaṃ	107	
PA_tika-s02_03t:107_2	nāma, na pana tassa sabbaso karaṇavidhānaṃ. Tenāha “khandhake”tiādi. Gihīnaṃ hīnena	107	
PA_tika-s02_03t:107_3	khuṃsanavambhanaṃ yathā “tilasaṃguḷikā natthī”ti. Dhammikapaṭissavesu visaṃvādanavasena	107	
PA_tika-s02_03t:107_4	āpannā āpatti. Assāti kiccādhikaraṇassa. Sammukhāvinayeneva vūpasamo saṅghasammukhatādināva vūpasamanato.	107	
PA_tika-s02_03t:108_0	54. Sotāpattiphalasacchikiriyavacanato kosambiyasutte sotāpattimaggasammādiṭṭhi kathitā,	108	
PA_tika-s02_03t:108_1	idha pana “diṭṭhisāmaññagato viharati”cceva vuttattā, “imasmiṃ sutte sotāpattiphalasammādiṭṭhi	108	
PA_tika-s02_03t:108_2	vuttāti veditabbā”ti vuttaṃ. Pāpakammassa appatā mahantatā sāvajjabhāvassa mudutikkhabhāvena	108	
PA_tika-s02_03t:108_3	veditabbāti āha “aṇunti appasāvajjaṃ. Thūlanti mahāsāvajja”nti. Sesaṃ suviññeyyameva.	108	
PA_tika-s02_03t:109	Sāmagāmasuttavaṇṇanāya līnatthappakāsanā samattā.	10	
PA_tika-s02_03t:110	5. Sunakkhattasuttavaṇṇanā	11	
PA_tika-s02_03t:111_0	55. Heṭṭhimamaggehi ñātamariyādāya pajānanato aññā, maggapaññā. Tassa phalabhāvato	111	
PA_tika-s02_03t:111_1	aggaphalapaññā, taṃsahagatā sammāsaṅkappādayo ca “aññā”ti vuttāti āha “aññāti arahatta”nti.	111	
PA_tika-s02_03t:111_2	Catūhi padehi kathitā, “pariciṇṇā me bhagavā”tiādīsu viya na ekapadeneva. “Lokuttaro	111	
PA_tika-s02_03t:111_3	dhammo adhigato mayā”ti maññanāmattaṃ adhimānoti dassento, “appatte pattasaññino”tiādimāha.	111	
PA_tika-s02_03t:112_0	56. Idaṃ ṭhānanti idaṃ obhāsādisammutihetubhūtaṃ uḷārataraṃ udayabbayañāṇaṃ. Uḷāratarabhāvena	112	
PA_tika-s02_03t:112_1	hi taṃ maggaphalapaññāya paccayo hutvā yāthāvato dubbiññeyyatāya vipassakaṃ visaṃvādeti.	112	
PA_tika-s02_03t:112_2	Tenāha “avibhūtaṃ andhakāra”nti. Imaṃ pañhanti imaṃ suttaṃ gambhīraṃ lokuttarapaṭisaṃyuttaṃ	112	
PA_tika-s02_03t:112_3	attanā ñātuṃ icchitaṃ atthaṃ. Uggahetvāti kevalaṃ piṭakasampādanavaseneva uggaṇhitvā.	112	
PA_tika-s02_03t:112_4	Tenāha “ajānitvā”ti. Visevamānāti kilesavise avamānentā, sāsanassa vā anupakāravirūpapaccaye	112	
PA_tika-s02_03t:112_5	sevamānā. Evamassāti evaṃ vuttanayena tesaṃ karaṇahetu assa cittassa dhammadesanāvasena	112	
PA_tika-s02_03t:112_6	pavattassa. Aññathābhāvo adesetukāmatā hoti. Tanti yathāvuttamatthaṃ sandhāya. Etanti	112	
PA_tika-s02_03t:112_7	“tassapi hoti aññathatta”nti evaṃ vuttaṃ.	112	
PA_tika-s02_03t:113_0	58. Kilesehi āmasīyatīti āmisaṃ, lokepariyāpannaṃ āmisanti idha pañca kāmaguṇā adhippetāti	113	
PA_tika-s02_03t:113_1	tesu vaṭṭāmisabhāvepi labhite kāmāmisabhāvo siddhoti āha – “vaṭṭāmisakāmāmisalokāmisabhūtesū”ti.	113	
PA_tika-s02_03t:113_2	Kāmaguṇā hi vaṭṭassa vaḍḍhanato vaṭṭāmisaṃ, kāmetabbato kāmataṇhāya āmasitabbato	113	
PA_tika-s02_03t:113_3	kāmāmisaṃ, yebhūyyato sattalokassa āmisabhāvato lokāmisaṃ. Kāmaguṇasabhāgāti kāmaguṇānulomā	113	
PA_tika-s02_03t:113_4	kāmaguṇapaṭisaṃyuttā. Āneñjasamāpattipaṭisaṃyuttāyāti kilesiñjanarahitatāya idha	113	
PA_tika-s02_03t:113_5	āneñjāti adhippetāhi heṭṭhimāhi arūpasamāpattīhi paṭisaṃyuttāya. Evarūpoti lokāmisabhūtesu	113	
PA_tika-s02_03t:113_6	paccayesu adhimutto tanninno taggaruko tappabbhāro. Ettāvatāti evaṃ saddhānaṃ manussānaṃ	113	
PA_tika-s02_03t:113_7	dassanena tesaṃ pavattitāsayena ca. Sīsaṃ nikkhantaṃ hotīti lābhāsāya sīsaṃ bahi	113	
PA_tika-s02_03t:113_8	nikkhantaṃ viya hoti. Udaraṃ phalitanti atibahubhaṇḍaṃ pakkhipiyamānaṃ pasibbakaṃ	113	
PA_tika-s02_03t:113_9	viya laddhabbassa atipahūtabhāvena udaraṃ phītaṃ hoti.	113	
PA_tika-s02_03t:114	59. Yathā purimā dve arūpasamāpattiyo attano paccanīkakilesehi aniñjanato “aniñjā”ti vuccanti, evaṃ itarāpi. Taṃ pavuttanti lokāmisasaṃyojanaṃ vigataṃ.	11	
PA_tika-s02_03t:115_0	60. Nighaṃsanti “ettako aya”nti paricchedanti attho. Silesenāti cammakārasilesādisilesena,	115	
PA_tika-s02_03t:115_1	vajiralepasilese vattabbameva natthi. Taṃ bhinnanti āneñjasaṃyojanaṃ bhinnaṃ vidhamitaṃ	115	
PA_tika-s02_03t:115_2	samatikkantaṃ tāsu samāpattīsu apekkhābhāvato. Ajjhāsayena asambaddhattā vuttaṃ –	115	
PA_tika-s02_03t:115_3	“dvedhābhinnā selā viya hotī”ti. Tenāha – “taṃ samāpajjissāmīti cittaṃ na uppajjatī”ti.	115	
PA_tika-s02_03t:116	61. Vantanti chaḍḍitaṃ, vissaṭṭhanti attho.	11	
PA_tika-s02_03t:117_0	62. Uparisamāpattilābhinoti ettha uparisamāpattīti arahattaphalasamāpatti adhippetā,	117	
PA_tika-s02_03t:117_1	arahato ca maggādhigameneva anāgāmiphalasamāpatti, sekkhānaṃ visayā heṭṭhimā phalasamāpattiyo	117	
PA_tika-s02_03t:117_2	paṭippassaddhā. Lokiyā pana nikantippahānena paṭinissaṭṭhāti āha – “heṭṭhā…pe… na uppajjatī”ti.	117	
PA_tika-s02_03t:118_0	63. “Pañca kho ime, sunakkhatta, kāmaguṇā”tiādinā āraddhadesanā, “sammā nibbānādhimutto	118	
PA_tika-s02_03t:118_1	purisapuggalo”ti arahattakittanena niṭṭhāpitāti tato paraṃ, “ṭhānaṃ kho panā”tiādikā	118	
PA_tika-s02_03t:118_2	desanā, “pāṭiyekko anusandhī”ti vuttā. Tenāha “heṭṭhā hī”tiādi. Tattha yathā khīṇāsavassa	118	
PA_tika-s02_03t:118_3	samāpattilābhinoti yojanā, evaṃ vā khīṇāsavassa sukkhavipassakassāti yojetabbā. Paṭikkhittaṃ	118	
PA_tika-s02_03t:118_4	aṭṭhakathāyaṃ. Tassa paṭikkhepassa kāraṇaṃ dassetuṃ “samāpattilābhino hī”tiādi vuttaṃ.	118	
PA_tika-s02_03t:118_5	Yathā sukkhavipassako adhimāniko samāpattilābhino samānayogakkhamo appatte pattasaññitāya	118	
PA_tika-s02_03t:118_6	bhedābhāvato, evaṃ sukkhavipassako khīṇāsavo samānayogakkhamo khīṇāsavabhāvena visesābhāvato,	118	
PA_tika-s02_03t:118_7	tasmā “samāpattilābhimhi kathite itaropi kathitova hotī”ti vuttaṃ. Dvinnaṃ bhikkhūnanti	118	
PA_tika-s02_03t:118_8	samāpattilābhino adhimānikassa khīṇāsavassa ca. Tenevāha “puthujjanassa tāvā”tiādi.	118	
PA_tika-s02_03t:119_0	Yadaggenāti yena bhāgena. Yadipi khīṇāsavassa asappāyārammaṇaṃ kilesānaṃ uppattiyā	119	
PA_tika-s02_03t:119_1	paccayo na hoti tesaṃ sabbaso samucchinnattā. Santavihāraparipantho pana siyā visabhāgatoti	119	
PA_tika-s02_03t:119_2	vuttaṃ – “khīṇāsavassapi asappāyamevā”ti. Tenāha – “visaṃ nāma…pe… visamevā”ti. Etena	119	
PA_tika-s02_03t:119_3	“yathā visajānanaṃ appamāṇaṃ, vikāruppādanato pana taṃ pariharitabbaṃ, evaṃ pariññātampi	119	
PA_tika-s02_03t:119_4	vattu atthavisesābhāvena ekarūpamevāti taṃ pariharitabbamevā”ti dasseti. Tenāha “na	119	
PA_tika-s02_03t:119_5	hī”tiādi. Na hi asaṃvutena bhavitabbaṃ asāruppabhāvato. Yuttapayuttenevāti sabhāgārammaṇassa	119	
PA_tika-s02_03t:119_6	ālokanādīsu yutteneva bhavituṃ vaṭṭati.	119	
PA_tika-s02_03t:120_0	64. Yattha sayaṃ nipatati uppajjati, tassa santānassa vippasannavasena ruppanato,	120	
PA_tika-s02_03t:120_1	visasaṅkhātassa dukkhassa mūlabhāvato ca “avijjāsaṅkhāto visadoso”ti vuttaṃ. Ruppatīti	120	
PA_tika-s02_03t:120_2	kattabbādimucchāpādanena vikāraṃ uppādeti. Anuddhaṃseyyāti vibādheyya. Rāgo hi uppajjamānova	120	
PA_tika-s02_03t:120_3	kusalacittappavattiyā okāsaṃ adento taṃ vibādhati; tathābhūto saddhāsinehassa samathavipassanābhivuḍḍhiyā	120	
PA_tika-s02_03t:120_4	vamanena ca taṃ visoseti milāpeti. Tenāha “soseyya milāpeyyā”ti. Sagahaṇasesanti	120	
PA_tika-s02_03t:120_5	gahetabbavisaṃ sāvasesaṃ katvāti attho. Na alaṃ na samatthanti analaṃ. Sūkapariyāyo	120	
PA_tika-s02_03t:120_6	pāḷiyaṃ vutto suka-saddoti āha – “vīhisukādi ca sūka”nti.	120	
PA_tika-s02_03t:121_0	Saupādānasalluddhāro viya appahīno avijjāvisadoso daṭṭhabbo mahānatthuppādanato.	121	
PA_tika-s02_03t:121_1	Asappāya…pe… asaṃvutakālo daṭṭhabbo attabhāvassa apariharaṇabhāvato. Maraṇaṃ viya	121	
PA_tika-s02_03t:121_2	sikkhaṃ paccakkhāya hīnāyāvattanaṃ adhisīlasaṅkhātassa āyuno apetattā. Maraṇamattaṃ	121	
PA_tika-s02_03t:121_3	dukkhaṃ viya āpattiyā āpajjanaṃ yathāvuttassa āyuno upapīḷanakabhāvato. Imināva nayena	121	
PA_tika-s02_03t:121_4	opammasaṃsandananti ettha anupādisesasalluddhāro viya pahīno avijjāvisadoso; sappāya…pe…	121	
PA_tika-s02_03t:121_5	susaṃvutakālo, tadubhayena vaṇe puthuttaṃ na gate maraṇābhāvo viya sikkhāya apaccakkhānaṃ,	121	
PA_tika-s02_03t:121_6	maraṇamattadukkhābhāvo viya aññatarāya saṃkiliṭṭhāya āpattiyā anāpajjananti yojanā veditabbā.	121	
PA_tika-s02_03t:122	65. Satiyāti ettha yasmā “ariyāyā”ti na visesitanti āha – “sati paññāgatikā”tiādi. Paññā cettha lokiyā adhippetā, na lokuttarāti āha – “parisuddhāya vipassanāpaññāyā”ti.	12	
PA_tika-s02_03t:123_0	Khīṇāsavassa balanti uḷāratamesu dibbasadisesupi ārammaṇesu manacchaṭṭhānaṃ indriyānaṃ	123	
PA_tika-s02_03t:123_1	anupanamanahetubhūtaṃ susaṃvutakārisaṅkhātaṃ khīṇāsavabalaṃ dassento, “saṃvutakārī”ti	123	
PA_tika-s02_03t:123_2	vuttaṃ, ukkaṃsagatasativepullattā yathā asaṃvarassa asaṃvaro hoti, evaṃ satisampajaññabalena	123	
PA_tika-s02_03t:123_3	cakkhādidvārāni saṃvaritvā dassanādikiccakārī. Evaṃ jānitvāti “upadhi dukkhassa mūla”nti	123	
PA_tika-s02_03t:123_4	evaṃ vipassanāpaññāsahitāya maggapaññāya jānitvā. Upadhīyati dukkhaṃ etehīti upadhī,	123	
PA_tika-s02_03t:123_5	kilesāti āha – “kilesupadhipahānā nirupadhī”ti. Tato eva upādīyati dukkhaṃ etehīti	123	
PA_tika-s02_03t:123_6	kilesā “upādānā”tipi vuccantīti āha – “nirupādānoti attho”ti. Upadhī sammadeva khīyanti	123	
PA_tika-s02_03t:123_7	ettāti upadhisaṅkhayo, nibbānanti āha – “upadhīnaṃ saṅkhayabhūte nibbāne”ti. Ārammaṇatoti	123	
PA_tika-s02_03t:123_8	ārammaṇaṃ katvā tadārammaṇāya phalavimuttiyā vimutto. Kāmupadhismiṃ kāyaṃ upasaṃharissatīti	123	
PA_tika-s02_03t:123_9	“kāmesevissāmī”ti tattha kāyaṃ upanāmessati; kāyūpasaṃhāro tāva tiṭṭhatu, tathā cittaṃ	123	
PA_tika-s02_03t:123_10	vā uppādessatīti etaṃ kāraṇaṃ natthīti. Sesaṃ suviññeyyameva.	1231	
PA_tika-s02_03t:124	Sunakkhattasuttavaṇṇanāya līnatthappakāsanā samattā.	12	
PA_tika-s02_03t:125	6. Āneñjasappāyasuttavaṇṇanā	12	
PA_tika-s02_03t:126_0	66. Khaṇapabhaṅgutāya na niccā na dhuvāti aniccā. Tato eva paṇḍitehi na iccā na upagantabbātipi	126	
PA_tika-s02_03t:126_1	aniccā. So cāyaṃ aniccattho udayavayaparicchinnatāya veditabboti dassento, “hutvā	126	
PA_tika-s02_03t:126_2	abhāvaṭṭhena aniccā”ti āha; uppajjitvā vinassanatoti attho. Ayañca aniccatā vakkhamānā	126	
PA_tika-s02_03t:126_3	ca tucchāditā dvinnampi kāmānaṃ sādhāraṇoti āha – “vatthukāmāpi kilesakāmāpī”ti.	126	
PA_tika-s02_03t:126_4	Rittā vivittā, tesaṃ niccasārādīnaṃ attani abhāvato tehi visuṃbhūtā. Yathā pana sabbaso	126	
PA_tika-s02_03t:126_5	sabhāvarahitamākāsaṃ “tucchaṃ ritta”nti vuccati, na evamete. Ete pana kevalaṃ niccasārādivirahato	126	
PA_tika-s02_03t:126_6	eva tucchā rittāti dassento “na panā”tiādimāha. “Na hi tucchamuṭṭhi nāma natthī”ti	126	
PA_tika-s02_03t:126_7	idaṃ lokasamaññāvasena vuttaṃ, lokasamaññā lokiyakathā na laṅghitabbā.	126	
PA_tika-s02_03t:127_0	Musāti ittarapaccupaṭṭhānatāya na dissatīti āha “musāti nāsanakā”ti. Visaṃvādanaṭṭhena	127	
PA_tika-s02_03t:127_1	vā musā. Ete hi asubhādisabhāvāpi bālānaṃ subhādibhāvena upaṭṭhahantā subhādiggahaṇassa	127	
PA_tika-s02_03t:127_2	paccakkhabhāvena satte visaṃvādenti. Nassanasabhāvāti khaṇabhaṅgattā ittarapaccupaṭṭhānatāya	127	
PA_tika-s02_03t:127_3	dissamānā viyapi hutvā apaññāyanakapakatikā. Tenāha “khettaṃ viyā”tiādi. Dhammasaddo	127	
PA_tika-s02_03t:127_4	cettha “jātidhammāna”ntiādīsu viya pakatipariyāyo, tathā sabhāvasaddo cāti daṭṭhabbaṃ.	127	
PA_tika-s02_03t:127_5	Mosadhammāti mosanapakatikā, kusalabhaṇḍaharaṇasabhāvāti attho. Māyākatanti māyāya	127	
PA_tika-s02_03t:127_6	kataṃ udakādimaṇiādiākārena māyādinā upaṭṭhāpitaṃ; māyākataṃ viya māyākataṃ aññasabhāvā	127	
PA_tika-s02_03t:127_7	hutvā atathā upaṭṭhahanato. Tenāha “yathā”tiādi. Cakkhupathe eva katavijjāya, na	127	
PA_tika-s02_03t:127_8	tato paranti vuttaṃ – “dassanūpacāre ṭhitasseva tathā paññāyatī”ti. Tayidaṃ sambaravijjāvasena vuttaṃ.	127	
PA_tika-s02_03t:128_0	Evaṃ tāvakālikabhāvena kāmānaṃ māyākatabhāvaṃ dassetvā idāni tato aññenapi pakārena	128	
PA_tika-s02_03t:128_1	dassetuṃ “yathā cā”tiādi vuttaṃ. Aniccādisabhāvānaṃ kāmānaṃ niccādisabhāvadassanaṃ	128	
PA_tika-s02_03t:128_2	vipallāsasahagatatāya veditabbaṃ. Bālānaṃ lāpanatoti apariññātavatthukānaṃ andhabālānaṃ	128	
PA_tika-s02_03t:128_3	puggalānaṃ vipallāsahetuto. Manussaloke ṭhatvā manussānaṃ vā vasena bhagavatā bhāsitattā	128	
PA_tika-s02_03t:128_4	vuttaṃ – “diṭṭhadhammikā kāmāti mānusakā pañca kāmaguṇā”ti. Tato eva ca “samparāyikāti	128	
PA_tika-s02_03t:128_5	te ṭhapetvā avasesā”tiādi vuttaṃ. Tattha diṭṭhadhammā paccakkhasabhāvā ārammaṇabhūtā	128	
PA_tika-s02_03t:128_6	etāsaṃ atthīti diṭṭhadhammikā. Samparāyike kāme ārabbha uppannasaññā samparāyikā.	128	
PA_tika-s02_03t:128_7	Te samecca dhīyati ettha āṇāti dheyyaṃ, āṇāpavattiṭṭhānaṃ. Mārassa dheyyanti māradheyyaṃ	128	
PA_tika-s02_03t:128_8	tassa issariyapavattanattā. Tenāha “yehī”tiādi. Gahitanti visayavisayībhāvena gahitaṃ,	128	
PA_tika-s02_03t:128_9	ārammaṇavasena ārammaṇakaraṇavasena ca gahitanti attho. Tattha ārammaṇakaraṇavasena	128	
PA_tika-s02_03t:128_10	gahaṇaṃ nāma “idaṃ mayha”nti avibhāgena pariggahakaraṇaṃ; ārammaṇavasena pana gahaṇaṃ	1281	
PA_tika-s02_03t:128_11	bhāgaso ārammaṇānubhavananti vadanti. Ubhayassapi pana taṇhārāgavasena gahaṇaṃ sandhāya,	1281	
PA_tika-s02_03t:128_12	“ubhayametaṃ gahita”nti vuttaṃ. Māroti kilesamāro. Yadaggena kilesamāro, tadaggena	1281	
PA_tika-s02_03t:128_13	devaputtamāropi te attano vasaṃ vatteti. Taṃ sandhāyāti dhammamukhena puggalaggahaṇaṃ sandhāya.	1281	
PA_tika-s02_03t:129_0	Appahīnavipallāsā hi puggalā kāmādhimuttā mārassa issariyavattanaṭṭhānatāya “māradheyya”nti	129	
PA_tika-s02_03t:129_1	vuttā, tathā mārassa nivāpagocarapariyāyehipi te evaṃ vuttāti dassento, “yathā coḷassā”tiādimāha.	129	
PA_tika-s02_03t:129_2	Nivapatīti nivāpo, so eva bījanti nivāpabījaṃ. Teti kāmaguṇā. Yatthāti yasmiṃ padese.	129	
PA_tika-s02_03t:130_0	Manasi bhavāti mānasāti āha “cittasambhūtā”ti. Te pana avijjādayo pāḷiyaṃ āgatā.	130	
PA_tika-s02_03t:130_1	Evañhi lohitasannissayo pubbo viya anurodhūpanissayo virodhoti dassento, “mamāyite	130	
PA_tika-s02_03t:130_2	vatthusmi”ntiādimāha. Tedhāti ettha idhāti nipātamattaṃ “idhāhaṃ, bhikkhave, bhuttāvī	130	
PA_tika-s02_03t:130_3	assa”ntiādīsu viya. Kāmalokanti kāmaguṇasaṅkhātaṃ saṅkhāralokaṃ, yattha vā loke kāmaguṇavantaṃ	130	
PA_tika-s02_03t:130_4	lokaṃ. Cittena adhiṭṭhahitvāti jhānārammaṇaṃ paṭibhāganimittaṃ bhāvanācittena uppādetvā.	130	
PA_tika-s02_03t:130_5	Parittaṃ nāma vikkhambhanaasamatthattā kilesehi parito khaṇḍitaṃ viya hoti. Tassa	130	
PA_tika-s02_03t:130_6	paṭikkhepenāti parittabhāvapaṭikkhepena. Pamāṇantipi kāmāvacarameva pāpakānaṃ pamāṇakaraṇadhammānaṃ	130	
PA_tika-s02_03t:130_7	vikkhambhanavasena appajahanato. Tappaṭikkhepavasena appamāṇaṃ nāma mahaggatanti	130	
PA_tika-s02_03t:130_8	āha – “rūpāvacaraṃ arūpāvacara”nti. Samucchedavasena kilesānaṃ appahānena mahaggatajjhānampi	130	
PA_tika-s02_03t:130_9	subhāvitaṃ nāma na hoti, pageva parittajjhānanti āha – “subhāvitanti…pe… lokuttarassevetaṃ	130	
PA_tika-s02_03t:130_10	nāma”nti. Etassa vasenāti “subhāvita”nti padassa vasena.	1301	
PA_tika-s02_03t:131_0	Tameva paṭipadanti tameva abhijjhādipahānāvahaṃ jhānapaṭipadaṃ. Arahatte tassa upāyabhūtāya	131	
PA_tika-s02_03t:131_1	vipassanāya vā catutthajjhāne tassa upāyabhūte upacāre vā sati cittaṃ pasannameva	131	
PA_tika-s02_03t:131_2	hotīti āha – “arahattaṃ vā…pe… upacāraṃ vā”ti. Adhimokkhasampasādoti “ajjeva arahattaṃ	131	
PA_tika-s02_03t:131_3	gaṇhissāmī”ti vā vipassanāya vīthipaṭipannattā; “ajjeva catutthajjhānaṃ nibbattessāmī”ti	131	
PA_tika-s02_03t:131_4	vā upacārasamādhinā cittassa samāhitattā adhimuccanabhūto sampasādo. Paṭilābhasampasādoti	131	
PA_tika-s02_03t:131_5	arahattassa catutthajjhānassa vā adhigamasaṅkhāto sampasādo. Paṭilābhopi hi kilesakālusiyābhibhavanato	131	
PA_tika-s02_03t:131_6	cittassa suppasannabhāvāvahattā “sampasādo”ti vutto. Paccayāti nāmarūpapaccayā avijjādayo.	131	
PA_tika-s02_03t:131_7	Sabbathāti samudayato atthaṅgamato assādato ādīnavato nissaraṇatoti sabbappakārena.	131	
PA_tika-s02_03t:131_8	Āsāti adhimuccanavasena āsīsanā. Tenāha – “āsā santiṭṭhati, adhimokkhaṃ paṭilabhatī”ti.	131	
PA_tika-s02_03t:132_0	Pādakanti padaṭṭhānaṃ. Kilesā sannisīdantīti nīvaraṇasahagatā eva kilesā vikkhambhanavasena	132	
PA_tika-s02_03t:132_1	vūpasamanti. Satīti upacārajjhānāvahā sati santiṭṭhati. Saṅkhāragatanti bhāvanāya	132	
PA_tika-s02_03t:132_2	samatāya pavattamānattā, ime dhammavicayasambojjhaṅgādayo ekarasā hutvā pavattantīti,	132	
PA_tika-s02_03t:132_3	bhāvanācittuppādapariyāpannaṃ saṅkhāragataṃ vibhūtaṃ pākaṭaṃ hutvā upaṭṭhāti. Cittuppādoti	132	
PA_tika-s02_03t:132_4	bhāvanācittuppādo. Lepapiṇḍeti silesapiṇḍe laggamāno viya appito viya hoti. Upacārena	132	
PA_tika-s02_03t:132_5	samādhiyati upacārajjhānena samādhiyati. Ayanti ayaṃ duvidhopi adhimuccanākāro adhimokkhasampasādo	132	
PA_tika-s02_03t:132_6	nāma. Tasmiṃ sampasāde satīti etasmiṃ vipassanālakkhaṇe, upacārajjhāne vā adhimokkhasampasāde	132	
PA_tika-s02_03t:132_7	sati. Yo pana arahattaṃ vā paṭilabhati catutthajjhānaṃ vā, tassa cittaṃ vippasannaṃ	132	
PA_tika-s02_03t:132_8	hotiyeva, ayaṃ nippariyāyato paṭilābhasampasādo, evaṃ santepi idhāmippetameva dassetuṃ,	132	
PA_tika-s02_03t:132_9	“idha panā”tiādi vuttaṃ. Vipassanā hītiādi vuttassa samatthanaṃ. Tattha paññāyāti	132	
PA_tika-s02_03t:132_10	arahattapaññāya. Adhimuccanassāti saddahanaṃ ussukkāpajjanassa. Upacāranti upacārajjhānaṃ.	1321	
PA_tika-s02_03t:132_11	Āneñjasamāpattiyā adhimuccanassa kāraṇanti yojanā.	1321	
PA_tika-s02_03t:133_0	Etarahi vāti idānimeva. Āneñjaṃ vāti catutthajjhānaṃ vā. Samāpajjatīti adhigacchati.	133	
PA_tika-s02_03t:133_1	Idaṃ hītiādinā saṅkhepato vuttamatthaṃ vivarati. Arahattasacchikiriyā nāma aggamaggabhāvanāya	133	
PA_tika-s02_03t:133_2	sati atthato āpannā hoti, aggamaggapaññā eva tadatthaṃ adhimuccitabbāti dassento,	133	
PA_tika-s02_03t:133_3	“atha vā”ti vikappantaramāha. Tattha yathā nāma pāsādassa atthāya samānītadabbasambhārāvayave	133	
PA_tika-s02_03t:133_4	appahonte kūṭāgāraṃ kātuṃ na pahontiyeva, evaṃsampadamidanti dassento, “taṃ anabhisambhuṇanto	133	
PA_tika-s02_03t:133_5	āneñjaṃ vā samāpajjatī”ti āha. Catusaccaṃ vā sacchikaroti heṭṭhimamaggādhigamanavasena	133	
PA_tika-s02_03t:133_6	āneñjaṃ vā samāpajjati ubhayassapi hetupariggahitattā.	133	
PA_tika-s02_03t:134_0	Tatrāti tasmiṃ “paññāya vā adhimuccati, āneñjaṃ vā samāpajjatī”ti yathāvutte visesādhigame	134	
PA_tika-s02_03t:134_1	ayaṃ idāni vuccamāno yojanānayo. Evaṃ hotīti idāni vuccamānākārena cittābhinīhāro	134	
PA_tika-s02_03t:134_2	hoti. Kiccanti pabbajitakiccaṃ. Tatoti arahattādhigamanato. Osakkitamānasoti saṃkucitacitto.	134	
PA_tika-s02_03t:134_3	Antarā na tiṭṭhatīti asamāhitabhūmiyaṃ na tiṭṭhati. Idāni yathāvuttamatthaṃ upamāya	134	
PA_tika-s02_03t:134_4	vibhāvetuṃ “yathā”tiādi vuttaṃ. Tatrāyaṃ saṅkhepattho – yathā tassa purisassa vanamahiṃsaṃ	134	
PA_tika-s02_03t:134_5	gahetuṃ ussāhavato osakkantassa sasagodhādiggahaṇe vattabbameva natthi, evaṃ imassapi	134	
PA_tika-s02_03t:134_6	bhikkhuno arahattaṃ gahetuṃ ussāhavato tato osakkitvā catutthajjhānasamāpajjane vattabbameva	134	
PA_tika-s02_03t:134_7	natthīti. Eseva nayoti yathāvuttaṃ upamaṃ upamāsaṃsandanañca maggabhāvanāyojanāyaṃ	134	
PA_tika-s02_03t:134_8	catusaccasacchikiriyāyojanāyañca atidisati.	134	
PA_tika-s02_03t:135_0	Hetuatthajotano yanti nipāto, karaṇe vā etaṃ paccattavacananti āha “yena kāraṇenā”ti.	135	
PA_tika-s02_03t:135_1	Tassa saṃvattanaṃ arahati, taṃ vā payojanaṃ etassāti taṃsaṃvattanikaṃ. Viññāṇanti	135	
PA_tika-s02_03t:135_2	vipākaviññāṇaṃ. Āneñjasabhāvaṃ upagacchatīti āneñjūpagaṃ. Yathā kusalaṃ āneñjasabhāvaṃ,	135	
PA_tika-s02_03t:135_3	evaṃ taṃ vipākaviññāṇampi āneñjasabhāvaṃ upagataṃ assa bhaveyya. Tenāha – “kādisameva	135	
PA_tika-s02_03t:135_4	bhaveyyāti attho”ti. Kecīti abhayagirivāsino. Kusalaviññāṇanti vipākaviññāṇampi taṃ	135	
PA_tika-s02_03t:135_5	kusalaṃ viya vadanti. Tannāmakamevāti kusalaṃ viya āneñjanāmakameva siyā. Ettha ca	135	
PA_tika-s02_03t:135_6	purimavikappe “āneñjūpaga”nti taṃsadisatā vuttā, dutiyavikappe tato eva taṃsamaññatā.	135	
PA_tika-s02_03t:135_7	So panāyamatthoti āneñjasadisatāya vipākakālepi taṃnāmakameva assāti yathāvutto attho.	135	
PA_tika-s02_03t:135_8	Iminā nayenāti iminā vuttanayena. Ettha hi āneñjābhisaṅkhārahetuvipākaviññāṇaṃ “āneñjūpagaṃ	135	
PA_tika-s02_03t:135_9	hoti viññāṇa”nti vuttattā taṃnāmakameva katvā dīpitaṃ. Arahattassāpīti apisaddena	135	
PA_tika-s02_03t:135_10	aggamaggabhāvanāyapi heṭṭhimamaggabhāvanāyapīti attho saṅgahitoti daṭṭhabbo. Samādhivasena	1351	
PA_tika-s02_03t:135_11	osakkanā kathitāti “vipulena mahaggatena cetasā vihareyya”nti samathanayaṃ dassetvā desanā kathitā.	1351	
PA_tika-s02_03t:136_0	67. Ayañhi bhikkhūti yaṃ uddissa ayaṃ dutiyāneñjasappāyadesanāya bhikkhu vutto. Paññavantataroti	136	
PA_tika-s02_03t:136_1	vatvā taṃ dassetuṃ, “dvinnampi kammaṭṭhānaṃ ekato katvā sammasatī”ti vuttaṃ. Heṭṭhimassa	136	
PA_tika-s02_03t:136_2	hi “ye ca diṭṭhadhammikā kāmā”tiādinā rūpasaddagandharasaphoṭṭhabbāneva rūpamukhena	136	
PA_tika-s02_03t:136_3	vipassanābhiniveso kato, imassa pana “yaṃ kiñci rūpa”ntiādinā sakalarūpadhammavasena.	136	
PA_tika-s02_03t:136_4	Bhagavā hi kammaṭṭhānaṃ kathento kammaṭṭhānikassa bhikkhuno kāraṇabalānurūpameva	136	
PA_tika-s02_03t:136_5	paṭhamaṃ bhāvanābhinivesaṃ dasseti; so pacchā ñāṇe vipulaṃ gacchante anavasesato	136	
PA_tika-s02_03t:136_6	dhammaṃ pariggaṇhāti. Rūpapaṭibāhanenāti rūpavirāgabhāvanāya sabbaso samatikkamena.	136	
PA_tika-s02_03t:136_7	Sabbatthāti sabbesu tatiyāneñjādīsu.	136	
PA_tika-s02_03t:137_0	Paññavantataroti paññuttaro. Tiṇṇampi kammaṭṭhānaṃ ekato katvāti kāmaguṇā sabbarūpadhammā	137	
PA_tika-s02_03t:137_1	kāmasaññāti evaṃ tiṇṇaṃ puggalānaṃ kammaṭṭhānavasena tidhā vutte sammasanūpagadhamme	137	
PA_tika-s02_03t:137_2	ekato katvā, “sabbametaṃ anicca”nti ekajjhaṃ gahetvā, sammasati yathā – “yaṃ kiñci	137	
PA_tika-s02_03t:137_3	samudayadhammaṃ, sabbaṃ taṃ nirodhadhamma”nti. Tenāha – “ubhayametaṃ anicca”ntiādi.	137	
PA_tika-s02_03t:137_4	Kāmarūpasaññāvasena diṭṭhadhammikasamparāyikabhedato aṭṭha ekekakoṭṭhāsāti evaṃ kataṃ	137	
PA_tika-s02_03t:137_5	ubhayanti vuttanti āha – “diṭṭhadhammika…pe… vasena saṅkhipitvā ubhayanti vutta”nti.	137	
PA_tika-s02_03t:137_6	Taṇhādiṭṭhivasenāti taṇhābhinandanāvasena “etaṃ mamā”ti, diṭṭhābhinandanāvasena “eso	137	
PA_tika-s02_03t:137_7	me attā”ti evaṃ abhinandituṃ. Eseva nayoti iminā taṇhādiṭṭhivasena “etaṃ mama, eso	137	
PA_tika-s02_03t:137_8	me attā”ti abhinandituṃ ajjhosāya gilitvā pariniṭṭhāpetvā ṭhātunti imamatthaṃ atidisati.	137	
PA_tika-s02_03t:137_9	Kāmapaṭibāhanenāti idaṃ āgamanapaṭipadādassanatthaṃ, vaṇṇabhaṇanatthañca vuttaṃ.	137	
PA_tika-s02_03t:137_10	Rūpapaṭibāhanaṃ hissa āsannaṃ, tatopi ākāsānañcāyatanasamatikkamo, taṃsamatikkamena	1371	
PA_tika-s02_03t:137_11	saheva sabbe tā vipassanāvasena osakkanā kathitā “ubhayametaṃ anicca”ntiādivacanato.	1371	
PA_tika-s02_03t:138_0	68. Idha attano cāti ākiñcaññāyatanakammaṭṭhānaṃ sandhāyāha. Nirujjhanti tappaṭibaddhachandarāganirodhena,	138	
PA_tika-s02_03t:138_1	samāpajjanakkhaṇe pana anuppādanenapi. Tenāha “ākiñcaññāyatanaṃ patvā”ti. Atappakaṭṭhenāti	138	
PA_tika-s02_03t:138_2	uḷāratarabhāvena jhānasamāpattiyā atittikarabhāvena. Tameva paṭipadanti ākiñcaññāyatanabhāvanamāha.	138	
PA_tika-s02_03t:138_3	Samādhivasena osakkanā kathitā tatiyāruppakammaṭṭhānassa vuttattā “yatthetā”tiādinā.	138	
PA_tika-s02_03t:139_0	Idha attanoti dvikoṭikasuññatāmanasikārasaṅkhātaṃ vipassanākammaṭṭhānaṃ. Heṭṭhā vuttapaṭipadanti	139	
PA_tika-s02_03t:139_1	anantaraṃ vuttaākiñcaññāyatanakammaṭṭhānaṃ. Sati samathabhāvanāyaṃ suññatāmanasikārassa	139	
PA_tika-s02_03t:139_2	idha sātisayattā vuttaṃ. “Dutiyākiñcaññāyatane vipassanāvasena osakkanā kathitā”ti.	139	
PA_tika-s02_03t:140_0	70. Tatiyākiñcaññāyatane attanoti catukoṭikasuññatāmanasikārasaṅkhātaṃ vipassanākammaṭṭhānaṃ.	140	
PA_tika-s02_03t:140_1	Etthāti etasmiṃ suññatānupassanādhikāre. Kvacīti katthaci ṭhāne, kāle, dhamme vā.	140	
PA_tika-s02_03t:140_2	Atha vā kvacīti ajjhattaṃ, bahiddhā vā. Attano attānanti sakattānaṃ. “Ayaṃ kho, bho	140	
PA_tika-s02_03t:140_3	brahmā…pe… vasī pitā bhūtabhabyāna”ntiādinā paraparikappitaṃ attānañca kassaci kiñcanabhūtaṃ	140	
PA_tika-s02_03t:140_4	na passatīti dassento “kassacī”tiādimāha. Tattha parassāti “parā pajā”ti “paro puriso”ti	140	
PA_tika-s02_03t:140_5	ca evaṃ gahitassa. Na ca mama kvacanīti ettha mama-saddo aṭṭhānapayuttoti āha “mamasaddaṃ	140	
PA_tika-s02_03t:140_6	tāva ṭhapetvā”ti. Parassa cāti attato aññassa, “paro puriso nāma atthi mamatthāya	140	
PA_tika-s02_03t:140_7	sajito, tassa vasena mayhaṃ sabbaṃ ijjhatī”ti evaṃ ekaccadiṭṭhigatikaparikappitavasena	140	
PA_tika-s02_03t:140_8	paraṃ attānaṃ, tañca attano kiñcanabhūtaṃ na passatīti dassento, “na ca kvacanī”tiādimāha.	140	
PA_tika-s02_03t:140_9	Ettha ca nāhaṃ kvacanīti sakaattano abhāvaṃ passati. Na kassaci kiñcanatasminti sakaattano	140	
PA_tika-s02_03t:140_10	eva kassaci anattaniyataṃ passati. Na ca, mamāti etaṃ dvayaṃ yathāsaṅkhyaṃ sambandhitabbaṃ,	1401	
PA_tika-s02_03t:140_11	atthīti paccekaṃ. “Na ca kvacani parassa attā atthī”ti parassa attano abhāvaṃ passati,	1401	
PA_tika-s02_03t:140_12	“tassa parassa attano mama kismiñci kiñcanatā na catthī”ti parassa attano anattaniyataṃ	1401	
PA_tika-s02_03t:140_13	passati. Evaṃ ajjhattaṃ bahiddhā ca khandhānaṃ attattaniyasuññatā suddhasaṅkhārapuñjatā	1401	
PA_tika-s02_03t:140_14	catukoṭikasuññatāpariggaṇhanena diṭṭhā hoti. Heṭṭhā vuttapaṭipadanti idhāpi ākiñcaññāyatanakammaṭṭhānameva	1401	
PA_tika-s02_03t:140_15	vadati. Vipassanāvaseneva osakkanā kathitā catukoṭikasuññatādassanavisesabhāvato,	1401	
PA_tika-s02_03t:140_16	tappadhānattā cassa manasikārassa.	1401	
PA_tika-s02_03t:141_0	Idha attanoti nevasaññānāsaññāyatanakammaṭṭhānamāha. Sabbasaññāti rūpasaññā paṭighasaññā	141	
PA_tika-s02_03t:141_1	nānattasaññā heṭṭhimā tisso arūpasaññāti evaṃ sabbasaññā anavasesā nirujjhantīti	141	
PA_tika-s02_03t:141_2	vadanti. “Heṭṭhā vuttā”ti pana visesitattā imasmiṃ āgatā catutthajjhānasaññādayo	141	
PA_tika-s02_03t:141_3	api saññāti apare. Tanti sammutimattaṃ kāmasaññāpaṭibāhanavaseneva tesaṃ nānattasaññādinirodhassa	141	
PA_tika-s02_03t:141_4	atthasiddhattā. Samādhivasena osakkanā kathitā nevasaññānāsaññāyatanabhāvanāya samathakammaṭṭhānabhāvato.	141	
PA_tika-s02_03t:142_0	71. Pubbe pañcavidhaṃ kammavaṭṭanti purimakammabhavasmiṃ moho avijjā āyūhanā saṅkhārā	142	
PA_tika-s02_03t:142_1	nikantitaṇhā upagamanaṃ upādānaṃ cetanā bhavoti evamāgato saparikkhāro kammappabandho.	142	
PA_tika-s02_03t:142_2	Na āyūhitaṃ assāti na cetitaṃ pakappitaṃ bhaveyya. Etarahi evaṃ pañcavidhaṃ vipākavaṭṭanti	142	
PA_tika-s02_03t:142_3	viññāṇanāmarūpasaḷāyatanaphassavedanāsaṅkhāto paccuppanno vipākappabandho nappavatteyya	142	
PA_tika-s02_03t:142_4	kāraṇassa anipphannattā. Sace āyūhitaṃ na bhavissatīti yadi cetitaṃ pakappitaṃ na	142	
PA_tika-s02_03t:142_5	siyā. Yaṃ atthīti yaṃ paramatthato vijjamānakaṃ. Tenāha “bhūta”nti. Tañhi paccayanibbattatāya	142	
PA_tika-s02_03t:142_6	“bhūta”nti vuccati. Taṃ pajahāmīti tappaṭibaddhachandarāgappahānena tato eva āyatiṃ	142	
PA_tika-s02_03t:142_7	anuppattidhammatāpādanavasena pajahāmi pariccajāmi.	142	
PA_tika-s02_03t:143_0	Parinibbāyīti saha parikappanena atītattheti āha “parinibbāyeyyā”ti. Parinibbāyeyya	143	
PA_tika-s02_03t:143_1	nu khoti vā pāṭho, so evattho. Na kiñci kathitanti nevasaññānāsaññāyatanasamāpattiyā	143	
PA_tika-s02_03t:143_2	saṅkhārāvasesasukhumabhāvena ñāṇuttarasseva visayabhāvato sarūpato na kiñci kathitaṃ,	143	
PA_tika-s02_03t:143_3	nayena panassa visesaṃ ñāpetukāmattā. Bhagavato kira etadahosi – “imissaṃyeva parisati	143	
PA_tika-s02_03t:143_4	nisinno ānando anusandhikusalatāya nevasaññānāsaññāyatanaṃ pādakaṃ katvā ṭhitassa	143	
PA_tika-s02_03t:143_5	bhikkhuno paṭisandhiṃ arahattañca sandhāya pañhaṃ pucchissati, iminā pucchānusandhinā	143	
PA_tika-s02_03t:143_6	tamatthaṃ desessāmī”ti. Osakkanāya ca idhādhippetattā bhinnarasadesanā hotīti pucchānusandhi	143	
PA_tika-s02_03t:143_7	pucchitā. Tasmiñhi asati anusandhibhedabhinnesā desanā, na ca buddhāciṇṇā bhinnarasadesanāti.	143	
PA_tika-s02_03t:143_8	Vipassanānissitanti tannissitaṃ. Tassa bhikkhuno. Upādiyati etenāti ca upādānaṃ.	143	
PA_tika-s02_03t:143_9	Na parinibbāyati pahātabbassa appajahanato. Tenāha bhagavā – “dhammāpi kho, bhikkhave,	143	
PA_tika-s02_03t:143_10	pahātabbā, pageva adhammā”ti. Upādānaseṭṭhanti idaṃ nevasaññānāsaññāyatanabhavassa	1431	
PA_tika-s02_03t:143_11	sabbabhavaggatādassanaparaṃ, na pana ariyabhavaggassa upādānaseṭṭhatāpaṭisedhaparaṃ.	1431	
PA_tika-s02_03t:144	73. Nissāyāti bhavapariyāpannaṃ nāma dhammaṃ nissāya tappariyāpannaṃ nāma nissāya oghanittharaṇā bhagavatā akkhātā; aho acchariyametaṃ, aho abbhutametanti.	14	
PA_tika-s02_03t:145_0	Navasupi ṭhānesu samathayānikasseva vasena desanāya āgatattā, idha ca kassacipi pādakajjhānassa	145	
PA_tika-s02_03t:145_1	anāmaṭṭhattā vuttaṃ – “ariyasāvakoti sukkhavipassako ariyasāvako”ti. Navannampi kammaṭṭhānaṃ	145	
PA_tika-s02_03t:145_2	ekato katvā sammasatīti idaṃ jhānadhammepi anussavaladdhe gahetvā sammasanaṃ sambhavatīti	145	
PA_tika-s02_03t:145_3	katvā vuttaṃ; tebhūmakasaṅkhāragataṃ idha vuttanti anavasesato pariggahaṇaṃ sandhāya	145	
PA_tika-s02_03t:145_4	vuttaṃ – “yāvatā sakkāyo”ti.	145	
PA_tika-s02_03t:146_0	Etaṃ amatanti amataṃ nibbānaṃ ārabbha pavattiyā etaṃ arahattaṃ amatarasaṃ. Tenāha	146	
PA_tika-s02_03t:146_1	– “etaṃ amataṃ santaṃ, etaṃ paṇīta”nti. “Anupādāya kiñcipi aggahetvā cittaṃ vimuccī”ti	146	
PA_tika-s02_03t:146_2	vuttattāpi anupādā cittassa vimokkho nibbānaṃ aññattha sutte vuccati.	146	
PA_tika-s02_03t:147_0	Tiṇṇaṃ bhikkhūnanti abhinivesabhedena tividhānaṃ. Pādakaṃ katvā ṭhitassa osakkanāya	147	
PA_tika-s02_03t:147_1	abhāve kāraṇaṃ heṭṭhā vuttanayeneva veditabbaṃ. Samodhānetvāti sammadeva odahitvā	147	
PA_tika-s02_03t:147_2	tasmiṃ tasmiṃ ṭhāne asaṅkarato vavatthapetvā. Sukathitaṃ nāma hoti kathetabbassa	147	
PA_tika-s02_03t:147_3	anavasesetvā kathitattā.	147	
PA_tika-s02_03t:148	Āneñjasappāyasuttavaṇṇanāya līnatthappakāsanā samattā.	14	
PA_tika-s02_03t:149	7. Gaṇakamoggallānasuttavaṇṇanā	14	
PA_tika-s02_03t:150_0	74. Yathā heṭṭhimasopānaphalakaṃ orohantassa pacchimaṃ nāma hoti, evaṃ ārohantassa	150	
PA_tika-s02_03t:150_1	paṭhamaṃ nāma hotīti vuttaṃ – “yāva pacchimasopānakaḷevarāti yāva paṭhamasopānaphalakā”ti.	150	
PA_tika-s02_03t:150_2	Vatthuṃ sodhetvāti vatthuvijjācariyena vuttavidhinā pāsādavatthuno sodhanavidhiṃ	150	
PA_tika-s02_03t:150_3	katvā. Etthāti pāsādakaraṇe. Sattadhā bhinnassa vālaggassa aṃsukoṭivedhako vālavedhi	150	
PA_tika-s02_03t:150_4	nāma. Ṭhānasampādananti vesākhamaṇḍalādīnaṃ sampādanaṃ. Muṭṭhikaraṇādīhīti usumuṭṭhikaraṇajiyāgāhajiyāvijjhādīhi.	150	
PA_tika-s02_03t:150_5	Evaṃ gaṇāpemāti ekaṃ nāma ekameva, dve dukā cattāri, tīṇi tikāni nava, cattāri catukkāni	150	
PA_tika-s02_03t:150_6	soḷasātiādinā evaṃ gaṇanaṃ sikkhāpema.	150	
PA_tika-s02_03t:151	75. Kerāṭikā hontīti samayassa anupakkiliṭṭhakaraṇamāyāsāṭheyyena samannāgatā honti. Taṃ damanaṃ jīvitahetupi nātikkamati, ayamassa jātidosābhāvo.	15	
PA_tika-s02_03t:152_0	76. Satisampajaññāhi samaṅgibhāvatthāyāti satatavihāribhāvasādhanehi satisampajaññehi	152	
PA_tika-s02_03t:152_1	samannāgamatthāya. Nanu ca khīṇāsavā sativepullappattā paññāvepullappattā ca, kathaṃ	152	
PA_tika-s02_03t:152_2	tassa satisampajaññaṃ payogasādhanīyaṃ pavattanti āha “dve hī”tiādi. Satatavihārīti	152	
PA_tika-s02_03t:152_3	satataṃ samāpattivihāribahulā, tasmā te icchiticchitakkhaṇe phalasamāpattiṃ samāpajjanti.	152	
PA_tika-s02_03t:152_4	Vuttavipariyāyena nosatatavihārino daṭṭhabbā. Tenāha “tatthā”tiādi. Appetuṃ na sakkoti anāciṇṇabhāvato.	152	
PA_tika-s02_03t:153_0	Taṃ vitakkentoti “sāmaṇerassa senāsanaṃ natthi, araññañca sīhādīhi saparissayaṃ,	153	
PA_tika-s02_03t:153_1	kiṃ nu kho tassa bhavissatī”ti taṃ vitakkento. Evarūpoti ediso yathāvuttasāmaṇerasadiso	153	
PA_tika-s02_03t:153_2	khīṇāsavo. Ime dhammeti imasmiṃ sutte āgate sīlādidhamme. Āvajjitvāvāti attano parisuddhasīlatādiāvajjanahetu	153	
PA_tika-s02_03t:153_3	eva samāpajjituṃ sakkhissati.	153	
PA_tika-s02_03t:154	78. “Yeme, bho gotamā”ti vacanassa sambandhaṃ dassetuṃ, “tathāgate kirā”tiādi vuttaṃ. Evanti “yeme, bho gotamā”tiādiākārehi vattumāraddho.	15	
PA_tika-s02_03t:155_0	Ajjadhammesūti apurātanadhammesu. Takkanamattāni hi tehi kappetvā sayaṃpaṭibhānaṃ	155	
PA_tika-s02_03t:155_1	viracitāni. Purātanatāya paripuṇṇatāya ekantaniyyānikatāya ca paramo uttamo. Tenāha	155	
PA_tika-s02_03t:155_2	– “tesu…pe… uttamoti attho”ti. Sesaṃ suviññeyyameva.	155	
PA_tika-s02_03t:156	Gaṇakamoggallānasuttavaṇṇanāya līnatthappakāsanā samattā.	15	
PA_tika-s02_03t:157	8. Gopakamoggallānasuttavaṇṇanā	15	
PA_tika-s02_03t:158_0	79. Kammaṃyeva kammanto, so ettha atthīti kammakaraṇaṭṭhānaṃ “kammanto”ti vuttaṃ.	158	
PA_tika-s02_03t:158_1	Tenāha “kammantaṭṭhāna”nti. Tehi dhammehīti buddhaguṇehi. Te pana sabbaññutaññāṇappamukhāti	158	
PA_tika-s02_03t:158_2	katvā āha “sabbaññutaññāṇadhammehī”ti. Sabbena sabbanti sabbappakārena anavasesaṃ,	158	
PA_tika-s02_03t:158_3	ettako guṇānaṃ pakārabhedo, tesu kiñcipi pakāraṃ anavasesetvā. Sabbakoṭṭhāsehi sabbanti	158	
PA_tika-s02_03t:158_4	yattakā guṇabhāgā, tehi sabbehi anavasesaṃ nissesameva katvā. Yopi ahosīti yopi kosambivāsīnaṃ	158	
PA_tika-s02_03t:158_5	bhikkhūnaṃ vasena kosambiyaṃ kalaho ahosi. Sopi tattheva uppannaṭṭhāneyeva uppannamatto	158	
PA_tika-s02_03t:158_6	vūpasamito. Parinibbutakāle panassāti assa sammāsambuddhassa parinibbutakāle pana.	158	
PA_tika-s02_03t:158_7	Bhiyyosomattāya bhikkhū samaggā jātā, kathañca saṃvego jātoti dassetuṃ “aṭṭhasaṭṭhī”tiādi	158	
PA_tika-s02_03t:158_8	vuttaṃ. Sātisayaṃ abhiṇhañca upasamappattiyā ativiya upasantupasantā. Anusaṃyāyamānoti	158	
PA_tika-s02_03t:158_9	anu anu sammadeva jānanto vicārento vosāsamāno. “Anusaññāyamāno”ti vā pāṭho. Tattha	158	
PA_tika-s02_03t:158_10	ya-kārassa ña-kāraṃ katvā niddesoti āha “anuvicaramāno”ti.	1581	
PA_tika-s02_03t:159_0	80. Heṭṭhimapucchamevāti gopakamoggallānena pucchitapucchameva. So hi “tehi dhammehī”tiādinā,	159	
PA_tika-s02_03t:159_1	“atthi koci tumhākaṃ sāsanassa sārabhūto bhikkhū”ti pucchi. Ayañca tameva “paṭisaraṇo”ti	159	
PA_tika-s02_03t:159_2	pariyāyena pucchi. Appaṭisaraṇeti yaṃ tumhe bhikkhuṃ paṭibodheyyātha, tādisassa abhāvena	159	
PA_tika-s02_03t:159_3	appaṭisaraṇe. Tathāgatena pavedito dhammo paṭisaraṇaṃ etesanti dhammapaṭisaraṇā.	159	
PA_tika-s02_03t:159_4	Tenāha “dhammo avassayo”ti.	159	
PA_tika-s02_03t:160_0	81. Āgacchatīti vācuggatabhāvena āgacchati. Vatthuvītikkamasaṅkhāte garugarutaralahulahutarādibhede	160	
PA_tika-s02_03t:160_1	ajjhācāre āpattisamaññāti āha – “āpatti…pe… āṇātikkamanamevā”ti. Yathādhammanti dhammānurūpaṃ.	160	
PA_tika-s02_03t:160_2	Yathāsiṭṭhanti yathānusiṭṭhaṃ. Dhammo noti ettha no-saddo avadhāraṇe “na no samaṃ	160	
PA_tika-s02_03t:160_3	atthi tathāgatenā”tiādīsu viya. Tenevāha “dhammova kāretī”ti.	160	
PA_tika-s02_03t:161_0	83. “Yathā taṃ tumhādisehi rakkhakehi gopakehī”ti evaṃ pasannavesena attānaṃ ukkaṃsāpetukāmo.	161	
PA_tika-s02_03t:161_1	Ariyūpavādapāpaṃ khamāpane sati antarāyāya na hotīti āha – “iccetaṃ kusala”nti. Gonaṅgalamakkaṭoti gonaṅguṭṭhamakkaṭo.	161	
PA_tika-s02_03t:162_0	84. Ayaṃ ukkaṃsāpetuṃ icchitaṃ yathāraddhamatthaṃ visaṃvādeti avaṇṇitampi vaṇṇitaṃ	162	
PA_tika-s02_03t:162_1	katvā kathento; imassa vacanassa paṭikkhepena iminā dātabbapiṇḍapātassa antarāyo	162	
PA_tika-s02_03t:162_2	mā hotūti evaṃ piṇḍapātaṃ rakkhituṃ na kho pana sakkāti yojanā. Idanti “na kho, brāhmaṇa,	162	
PA_tika-s02_03t:162_3	so bhagavā”tiādidesanaṃ. Abbhantaraṃ karitvāti nibbānantogadhaṃ katvā, antaraṃ vā	162	
PA_tika-s02_03t:162_4	tassa nijjhānassa kāraṇaṃ katvā. Kāmarāgavasena hi taṃ nijjhānaṃ hotīti. Idhāti imasmiṃ	162	
PA_tika-s02_03t:162_5	suttapadese. Sabbasaṅgāhikajjhānanti lokiyalokuttarassa antarāyo mā hotūti evaṃ katvāpi	162	
PA_tika-s02_03t:162_6	rūpāvacarassa maggajhānassa phalajhānassāti sabbassapi saṅgaṇhanavasena desitattā	162	
PA_tika-s02_03t:162_7	sabbasaṅgāhakajjhānaṃ nāma kathitaṃ.	162	
PA_tika-s02_03t:163_0	Yaṃ no mayanti ettha noti nipātamattaṃ. Taṃ noti ettha pana noti amhākanti attho.	163	
PA_tika-s02_03t:163_1	Usūyati rājakiccapasutatādhīnatāya ekatthābhinivesabhāvato. Mandapaññatāya vassakāragataissābhibhūtacittatāya	163	
PA_tika-s02_03t:163_2	paripuṇṇaṃ katvā vuttampi atthaṃ anupadhārento āha – “ekadesameva kathesī”ti. Sesaṃ suviññeyyameva.	163	
PA_tika-s02_03t:164	Gopakamoggallānasuttavaṇṇanāya līnatthappakāsanā samattā.	16	
PA_tika-s02_03t:165	9. Mahāpuṇṇamasuttavaṇṇanā	16	
PA_tika-s02_03t:166_0	85. Tasmiṃ ahūti tasmiṃ ahanīti āha “tasmiṃ divase”ti. Anasanenāti sabbaso āhārassa	166	
PA_tika-s02_03t:166_1	abhuñjanena sāsanikasīlena bāhirakaanasanena upetā hutvāti yojanā. Vā-saddena khīrapānamadhusāyanādividhiṃ	166	
PA_tika-s02_03t:166_2	saṅgaṇhāti. Upecca vasitabbato uposatho, pātimokkhuddeso. Upetena samannāgatena hutvā	166	
PA_tika-s02_03t:166_3	vasitabbato santāne vāsetabbato uposatho, sīlaṃ. Anasanādidhammādiṃ vā upecca vasanaṃ	166	
PA_tika-s02_03t:166_4	upavāso uposatho. Tathārūpe hatthijātivisese uposathoti samaññāmattanti āha – “uposatho	166	
PA_tika-s02_03t:166_5	nāma nāgarājātiādīsu paññattī”ti. Vuttanayena upavasanti etthāti uposatho, divaso.	166	
PA_tika-s02_03t:166_6	So panesa uposatho. Māsapuṇṇatāyāti māsassa pūritabhāvena. Sampuṇṇāti sabbaso puṇṇā.	166	
PA_tika-s02_03t:166_7	Tāya hi rattiyā vasena māso anavasesato puṇṇo hoti. Māsaddhamāsādibhedaṃ kālaṃ māti	166	
PA_tika-s02_03t:166_8	minanto viya hotīti ca “mā”iti cando vuccati. Etthāti etissā rattiyā. Puṇṇo paripuṇṇakalo	166	
PA_tika-s02_03t:166_9	jātoti puṇṇamā. Tañhi candapāripūriyā māsapāripūriyā evamāha. Etena tassa uposathabhāvaṃ dasseti.	166	
PA_tika-s02_03t:167_0	Dissati phalaṃ sandissatīti deso, hetūti āha “desanti kāraṇa”nti. Sabbaṃ kathenti	167	
PA_tika-s02_03t:167_1	sabbaṃ attanā pariggahitappakāraṃ kathenti. Kathetuṃ na sakkonti avisayattā. Pāsādapariveṇeti	167	
PA_tika-s02_03t:167_2	pāsādassa purato vivaṭaṅgaṇe. Heṭṭhā vuttanayenāti sekhasutte vuttanayena vitthāretabbaṃ.	167	
PA_tika-s02_03t:168_0	86. Ime nu khoti ettha nūti saṃsayajotanoti āha – “vimatipucchā viya kathitā”ti.	168	
PA_tika-s02_03t:168_1	Jānantenātiādi pucchāvattadassanaparaṃ daṭṭhabbaṃ, na pucchakassa satthu attano ajānanabhāvadīpanaparaṃ.	168	
PA_tika-s02_03t:168_2	Jānāti hi bhagavā. Ajānantena viya hutvā pucchite. Yathābhūtasabhāvaṃ jānanto viya	168	
PA_tika-s02_03t:168_3	pucchati kohaññe ṭhatvā. Tenāha – “thero evarūpaṃ vacanaṃ kiṃ karissatī”ti kāraṇassa	168	
PA_tika-s02_03t:168_4	suppahīnattāti adhippāyo.	168	
PA_tika-s02_03t:169_0	Chandamūlakāti taṇhāchandamūlakā. Taṇhā hi dukkhasamudayo. Kusalasañño vā thiravisadanipuṇasañño	169	
PA_tika-s02_03t:169_1	vā, kusalasaṅkhāro vā tikhiṇathiravisadasaṅkhāro vā; suvisuddhavipulodāraviññāṇo	169	
PA_tika-s02_03t:169_2	vāti imamatthaṃ “saññādīsupi eseva nayo”ti iminā atidisati. Kasmā panettha anāgatakālavaseneva	169	
PA_tika-s02_03t:169_3	desanā āgatāti āha “yasmā panā”tiādi.	169	
PA_tika-s02_03t:170_0	Khandhānaṃ khandhapaṇṇattīti khandhasaddābhidheyyānaṃ ruppanānubhavanasañjānanābhisaṅkharavijānanasabhāvānaṃ	170	
PA_tika-s02_03t:170_1	atthānaṃ “khandho”ti ayaṃ samaññā. Kittakenāti kiṃparimāṇena atthena, rāsatthabhāgatthādīsu	170	
PA_tika-s02_03t:170_2	kīdisenāti adhippāyo.	170	
PA_tika-s02_03t:171_0	Hetuhetūti hetupaccayabhūto hetu. Yo hi lobhādīnaṃ sahajātadhammesu mūlaṭṭhenupakārakabhāvo	171	
PA_tika-s02_03t:171_1	nippariyāyena hetuttho; so pathavīādīsupi paccayabhāvamattena hetupariyāyadassanato	171	
PA_tika-s02_03t:171_2	dutiyena hetu-saddena visesetvā vutto “hetuhetū”ti. Avijjā puññābhisaṅkhārādīnaṃ	171	
PA_tika-s02_03t:171_3	sādhāraṇapaccayattā sādhāraṇahetu, “atītānāgatapaccuppannānaṃ kammasamādānānaṃ ṭhānaso	171	
PA_tika-s02_03t:171_4	hetuso vipāka”nti ettha vijjamānesupi aññesu paccayesu iṭṭhāniṭṭhavipākaniyāmakattā	171	
PA_tika-s02_03t:171_5	kammaṃ tassa padhānakāraṇanti āha – “kusalākusalaṃ attano attano vipākadāne uttamahetū”ti.	171	
PA_tika-s02_03t:171_6	“Mahābhūtā hetū”ti ayamevattho “mahābhūtā paccayo”ti imināpi vuttoti hetusaddapaccayasaddānaṃ	171	
PA_tika-s02_03t:171_7	samānatthattā paccayo eva hetu paccayahetu, yo ca rūpakkhandhassa hetu, so eva tassa	171	
PA_tika-s02_03t:171_8	paññāpanāya paccayoti vuttoti āha – “idha paccayahetu adhippeto”ti. Yadaggena paccayadhammo	171	
PA_tika-s02_03t:171_9	attano paccayuppannassa uppādāya ṭhitiyā ca paccayo, tadaggena tassa bhāvato samaññāto	171	
PA_tika-s02_03t:171_10	paññāpanāyapi so paccayoti vattabbataṃ arahatīti. Pāḷiyaṃ avibhāgena vuttamatthaṃ	1711	
PA_tika-s02_03t:171_11	vibhāgena dassetuṃ, “tattha pathavīdhātū”tiādi vuttaṃ. Tattha paññāpanāyāti sahetuahetukantiādiākārehi	1711	
PA_tika-s02_03t:171_12	bodhanāya. Taṃ pana sabbodhanaṃ ñāṇena dassanaṃ hotīti vuttaṃ “dassanatthāyā”ti.	1711	
PA_tika-s02_03t:172_0	Phassoti phassasamaṅgībhāvo. So cettha sakiccanipphādanasamatthassa phassassa nibbatti.	172	
PA_tika-s02_03t:172_1	Nibbatto hi phasso tathārūpāya vedanāya paccayo hotīti. Etadatthamevettha bhagavatā	172	
PA_tika-s02_03t:172_2	puggalādhiṭṭhānā desanā katā, tasmā paccuppannātītakālavasena dvikāliko phassasaddo	172	
PA_tika-s02_03t:172_3	veditabbo. Phasse sati vedeti phassapaccayā vedanāicceva vuttaṃ hoti. Sesapadadvayepi	172	
PA_tika-s02_03t:172_4	eseva nayo. Yatheva hi vedanāya evaṃ saññāya saṅkhārānampi phasso visesapaccayo tasmiṃ	172	
PA_tika-s02_03t:172_5	asati abhāvato. Cetanāggahaṇena āyūhanānurūpatāya tappadhānattā saṅkhārakkhandhadhammā	172	
PA_tika-s02_03t:172_6	gahitā. Tathā hi suttantabhājanīye saṅkhārakkhandhabhājanīye ca “cakkhusamphassajā	172	
PA_tika-s02_03t:172_7	cetanā”tiādinā cetanāva niddiṭṭhā. Viññāṇakkhandhassāti ettha ekasmiṃ bhave ādibhūtaviññāṇassa	172	
PA_tika-s02_03t:172_8	nāmarūpapaccayataṃ dassetuṃ, “paṭisandhiviññāṇena tāvā”tiādi vuttaṃ. Tattha gabbhaseyyakassa	172	
PA_tika-s02_03t:172_9	sabhāvakassa rūpapavattiṃ sandhāya “uparimaparicchedenā”ti vuttaṃ samatiṃsato upari	172	
PA_tika-s02_03t:172_10	paṭisandhikkhaṇe tassa rūpānaṃ asambhavato. Idāni pavattiviññāṇassa nāmarūpapaccayaṃ	1721	
PA_tika-s02_03t:172_11	dvāravasena dassetuṃ, “cakkhudvāre”tiādi vuttaṃ. Nanu ca viññāṇassapi phasso paccayo,	1721	
PA_tika-s02_03t:172_12	kasmā tayo eva khandhā phassapaccayā vuttāti? Saccametaṃ, yathā pana viññāṇasahito	1721	
PA_tika-s02_03t:172_13	phasso vedanādīnaṃ paccayo, na evaṃ viññāṇassa. Tenāha bhagavā – “tiṇṇaṃ saṅgati	1721	
PA_tika-s02_03t:172_14	phasso”ti phasso viya nāmarūpaṃ viññāṇassa visesapaccayo yathā nāmarūpapaccayāpi	1721	
PA_tika-s02_03t:172_15	viññāṇanti. Tasmā imaṃ visesaṃ dassetuṃ nāmarūpasseva viññāṇapaccayatā vuttā, na phassassa.	1721	
PA_tika-s02_03t:173_0	87. Yāva sakkāyadiṭṭhi samuppajjati, tāva vaṭṭassa pariyanto natthevāti appahīnasakkāyadiṭṭhiko	173	
PA_tika-s02_03t:173_1	vaṭṭe paribbhamatīti āha – “kathaṃ pana, bhanteti vaṭṭaṃ pucchanto”ti. Yathā ca sakkāyadiṭṭhijotanā	173	
PA_tika-s02_03t:173_2	vaṭṭapucchā, evaṃ tabbhedanajotanā vivaṭṭapucchāti āha – “sakkāyadiṭṭhi na hotīti	173	
PA_tika-s02_03t:173_3	vivaṭṭaṃ pucchanto”ti.	173	
PA_tika-s02_03t:174_0	88. Ayaṃ rūpe assādoti yāthāvato dassanaṃ pariññābhisamayo, dukkhasaccapariyāpannañca	174	
PA_tika-s02_03t:174_1	rūpanti āha – “iminā pariññāpaṭivedho ceva dukkhasaccañca kathita”nti. “Yaṃ rūpaṃ	174	
PA_tika-s02_03t:174_2	anicca”ntiādivacanato aniccādibhāvo tattha ādīnavo, so cassa paccayādhīnavuttitāya	174	
PA_tika-s02_03t:174_3	paccayo samudayasaccanti samudayappahānena ādīnavasamatikkamoti ādīnavaggahaṇena	174	
PA_tika-s02_03t:174_4	siddhamatthamāha – “pahānapaṭivedho ceva samudayasaccañcā”ti. Sabbasaṅkhatanissaraṇaṃ	174	
PA_tika-s02_03t:174_5	nibbānañca sacchikiriyābhisamayavasena paṭivijjhitabbanti āha – “iminā sacchikiriyāpaṭivedho	174	
PA_tika-s02_03t:174_6	ceva nirodhasaccañcā”ti. Imesu tīsu ṭhānesūti yathāvuttesu dukkhādīsu tīsu abhisamayaṭṭhānesu.	174	
PA_tika-s02_03t:174_7	Ye sammādiṭṭhiādayo dhammāti ye ariyamaggasaññitā sammādiṭṭhiādayo aṭṭha, satta vā	174	
PA_tika-s02_03t:174_8	dhammā. Bhāvanāpaṭivedho maggasaccanti bhāvanābhisamayavasena pavattaṃ maggasaccaṃ.	174	
PA_tika-s02_03t:174_9	Sesapadesupīti, “ayaṃ vedanāya assādo”tiādipadesupi.	174	
PA_tika-s02_03t:175_0	89. Imasminti āsannapaccakkhatāya sakaattabhāvo gahito, tadeva ajjhattā khandhāti	175	
PA_tika-s02_03t:175_1	tappaṭiyogitāya, “bahiddhāti parassa saviññāṇake kāye”ti vuttaṃ. Sabbanimittesūti	175	
PA_tika-s02_03t:175_2	sabbesu rūpanimittādīsupi. Tāni pana indriyabaddhānipi anindriyabaddhānipi taṃsabhāvānīti	175	
PA_tika-s02_03t:175_3	āha “anindriyabaddhampi saṅgaṇhātī”ti. Viññāṇaggahaṇenevettha vedanādayopi gahitā	175	
PA_tika-s02_03t:175_4	avinābhāvatoti, “saviññāṇake kāye”ti vuttaṃ. “Kāyo”ti vā khandhasamūhoti attho.	175	
PA_tika-s02_03t:176_0	90. Anattani ṭhatvāti attarahite anattasabhāve khandhakoṭṭhāse ṭhatvā taṃ ādhāraṃ	176	
PA_tika-s02_03t:176_1	katvā katāni kammāni. Katarasmiṃ attani ṭhatvāti kīdise attani nissayavipākaṃ dassanti	176	
PA_tika-s02_03t:176_2	vipaccissanti. Etena kārakavedakarahitattā attapakkhakammakāni na yujjantīti dasseti,	176	
PA_tika-s02_03t:176_3	khandhānaṃ khaṇikattā ca katanāsaakatabbhāgamadoso ca āpajjatīti.	176	
PA_tika-s02_03t:177_0	Tatrāyaṃ codanāsodhanāvidhi – pāṇātipātavasena tāva kammapathasambandhavibhāvanā,	177	
PA_tika-s02_03t:177_1	khaṇe khaṇe hi nirujjhanasabhāvesu saṅkhāresu ko hanti, ko vā haññati, yadi cittacetasikasantāno,	177	
PA_tika-s02_03t:177_2	so arūpattā na chedanabhedanādivasena vikopanasamattho, napi vikopanīyo. Atha rūpasantāno,	177	
PA_tika-s02_03t:177_3	so acetanattā kaṭṭhakaliṅgarūpamoti na tattha chedanādinā pāṇātipātāpuññaṃ pasavati	177	
PA_tika-s02_03t:177_4	yathā matasarīre. Payogopi pāṇātipātassa paharaṇappahārādiko atītesu vā saṅkhāresu	177	
PA_tika-s02_03t:177_5	bhaveyya, anāgatesu, paccuppannesu vā, tattha na tāva atītānāgatesu sambhavati tesaṃ	177	
PA_tika-s02_03t:177_6	abhāvato, paccuppannesu ca saṅkhārānaṃ khaṇikattā saraseneva nirujjhanasabhāvatāya	177	
PA_tika-s02_03t:177_7	vināsābhimukhesu nippayojano payogo siyā, vināsassa ca kāraṇarahitattā na paharaṇappahārādippayogahetukaṃ	177	
PA_tika-s02_03t:177_8	maraṇaṃ, nirīhakatāya ca saṅkhārānaṃ kassa so payogo? Khaṇikattā vadhādhippāyasamakālabhijjanakassa	177	
PA_tika-s02_03t:177_9	kiriyāpariyosānakālānavaṭṭhānato kassa pāṇātipātakammabaddhoti?	177	
PA_tika-s02_03t:178_0	Vuccateyathāvuttavadhakacetanāsahito saṅkhārapuñjo sattasaṅkhāto hanti. Tena pavattitavadhappayoganimittaṃ	178	
PA_tika-s02_03t:178_1	apagatausmāviññāṇajīvitindriyo matavohārapavattinibandhano yathāvuttavappayogakaraṇe	178	
PA_tika-s02_03t:178_2	uppajjanāraho rūpārūpadhammasamūho haññati, kevalo vā cittacetasikasantāno. Vadhappayogāvisayabhāvepi	178	
PA_tika-s02_03t:178_3	tassa pañcavokārabhave rūpasantānādhīnavuttitāya rūpasantāne parena payojitajīvitindriyupacchedakapayogavasena	178	
PA_tika-s02_03t:178_4	tannibbattitavibandhakavisadirūpuppattiyā vigate vicchedo hotīti na pāṇātipātassa	178	
PA_tika-s02_03t:178_5	asambhavo; nāpi ahetuko pāṇātipāto, na ca payogo nippayojano paccuppannesu saṅkhāresu	178	
PA_tika-s02_03t:178_6	katappayogavasena tadanantaraṃ uppajjanārahassa saṅkhārakalāpassa tathā anuppattito.	178	
PA_tika-s02_03t:178_7	Khaṇikānaṃ saṅkhārānaṃ khaṇikamaraṇassa idha maraṇabhāvena anadhippetattā santatimaraṇassa	178	
PA_tika-s02_03t:178_8	ca yathāvuttanayena sahetukabhāvato na ahetukaṃ maraṇaṃ; na ca katturahito pāṇātipātappayogo	178	
PA_tika-s02_03t:178_9	nirīhakesupi saṅkhāresu sannihitatāmattena upakārakesu attano attano anurūpaphaluppādane	178	
PA_tika-s02_03t:178_10	niyatesu kāraṇesu kattuvohārasiddhito yathā – “padīpo pakāseti, nisākaro candimā”ti.	1781	
PA_tika-s02_03t:178_11	Na ca kevalassa vacādhippāyasahabhuno cittacetasikakalāpassa pāṇātipāto icchito santānavasena	1781	
PA_tika-s02_03t:178_12	avaṭṭhitasseva paṭijānanato; santānavasena pavattamānānañca padīpādīnaṃ atthakiriyasiddhi	1781	
PA_tika-s02_03t:178_13	dissatīti attheva pāṇātipātena kammunā baddho; tato eva yasmiṃ santāne pāṇātipātacetanā	1781	
PA_tika-s02_03t:178_14	pavattā; tattheva santāne paccayantarasamavāyena bhavantare nirayādīsu tassā phalappavattīti	1781	
PA_tika-s02_03t:178_15	nattheva katavināso akatabbhāgamo ca. Iminā nayena adinnādānādīnañca vasena yathārahaṃ	1781	
PA_tika-s02_03t:178_16	kammapathasambandhavibhāvanā veditabbāti.	1781	
PA_tika-s02_03t:179_0	Sabbo diṭṭhiggāho taṇhāvasagatasseva hotīti āha “taṇhādhipateyyenā”ti. Tesu tesu	179	
PA_tika-s02_03t:179_1	dhammesūti mayā desiyamānadassanadhammesu. Pakatikammaṭṭhānanti tassa therassa santike	179	
PA_tika-s02_03t:179_2	gahetvā parihariyamānakammaṭṭhānaṃ. Aññaṃ navakammaṭṭhānanti bhagavato desanānusārena	179	
PA_tika-s02_03t:179_3	gahitaṃ aññaṃ navaṃ kammaṭṭhānaṃ. Sesaṃ suviññeyyameva.	179	
PA_tika-s02_03t:180	Mahāpuṇṇamasuttavaṇṇanāya līnatthappakāsanā samattā.	18	
PA_tika-s02_03t:181	10. Cūḷapuṇṇamasuttavaṇṇanā	18	
PA_tika-s02_03t:182_0	91. Tuṇhībhūtaṃ tuṇhībhūtanti āmeḍitavacanaṃ byāpanicchāvasena vuttanti āha – “yaṃ	182	
PA_tika-s02_03t:182_1	yaṃ disa”ntiādi. Anuviloketvāti ettha anusaddopi byāpanicchāyamevāti anu anu viloketvāti	182	
PA_tika-s02_03t:182_2	attho. Tenevāha – “tato tato viloketvā”ti. Asanto nīco purisoti asappurisoti āha	182	
PA_tika-s02_03t:182_3	– “pāpapuriso lāmakapuriso”ti. Soti asappuriso. Tanti asappurisaṃ jānituṃ na sakkoti	182	
PA_tika-s02_03t:182_4	asappurisadhammānaṃ yāthāvato ajānanato. Pāpadhammasamannāgatoti kāyaduccaritādiasantuṭṭhitādilāmakadhammasamannāgato.	182	
PA_tika-s02_03t:182_5	Asappurise bhatti etassāti asappurisabhatti. Tenāha – “asappurisasevano”ti. Asappurisadhammo	182	
PA_tika-s02_03t:182_6	asappuriso uttarapadalopena, tesaṃ cintanasīloti asappurisacintī. Tenāha “asappurisacintāya	182	
PA_tika-s02_03t:182_7	cintako”ti, duccintitacintīti attho. Asappurisamantananti asādhujanavicāraṃ asappurisavīmaṃsaṃ.	182	
PA_tika-s02_03t:182_8	Asappurisavācanti catubbidhaṃ dubbhāsitaṃ. Asappurisakammaṃ nāma tividhampi kāyaduccaritaṃ.	182	
PA_tika-s02_03t:182_9	Asappurisadiṭṭhi nāma visesato dasavatthukā micchādiṭṭhi, tāya samannāgato asappurisadiṭṭhiyā	182	
PA_tika-s02_03t:182_10	samannāgato, asappurisadānaṃ nāma asakkaccadānādi. Sabbopāyamattho pāḷito eva viññāyati.	1821	
PA_tika-s02_03t:183_0	“Pāṇaṃ hanissāmī”tiādikā cetanā kāmaṃ parabyābādhāyapi hotiyeva, yathā pana sā attano	183	
PA_tika-s02_03t:183_1	balavataradukkhatthāya hoti, tathā na parassāti imamatthaṃ dassetuṃ, “attano dukkhatthāya	183	
PA_tika-s02_03t:183_2	cinteti”icceva vutto. Yathā asuko asukantiādīhi pāpako pāpavipākekadesaṃ balavaṃ	183	
PA_tika-s02_03t:183_3	garutaraṃ vā paccanubhontopi yathā paro paccanubhoti, na tathā sayanti dasseti. Tenāha	183	
PA_tika-s02_03t:183_4	“parabyābādhāyā”ti. Gahetvāti pāpakiriyāya sahāyabhāvena gahetvā.	183	
PA_tika-s02_03t:184_0	Asakkaccanti anādaraṃ katvā. Deyyadhammassa asakkaraṇaṃ appasannākāro, puggalassa	184	
PA_tika-s02_03t:184_1	asakkaraṇaṃ agarukaraṇanti imamatthaṃ dassento, “deyyadhammaṃ na sakkaroti nāmā”tiādimāha.	184	
PA_tika-s02_03t:184_2	Acittīkatvāti na citte katvā, na pūjetvāti attho. Pūjento hi pūjetabbavatthuṃ citte	184	
PA_tika-s02_03t:184_3	ṭhapeti, tato na bahi karoti. Cittaṃ vā acchariyaṃ katvā paṭipatti cittīkaraṇaṃ,	184	
PA_tika-s02_03t:184_4	sambhāvanakiriyā. Tappaṭikkhepato acittīkaraṇaṃ, asambhāvanakiriyā. Apaviddhanti	184	
PA_tika-s02_03t:184_5	ucchiṭṭhādichaḍḍanīyadhammaṃ viya avakhittakaṃ. Tenāha – “chaḍḍetukāmo viyā”tiādi.	184	
PA_tika-s02_03t:184_6	Rogaṃ pakkhipanto viyāti rogikasarīraṃ odanādīhi pamajjitvā vammike rogaṃ pakkhipanto	184	
PA_tika-s02_03t:184_7	viya. Addhā imassa dānassa phalaṃ mameva āgacchatīti evaṃ yassa tathā diṭṭhi atthi,	184	
PA_tika-s02_03t:184_8	so āgamanadiṭṭhiko, ayaṃ pana na tādisoti āha “anāgamanadiṭṭhiko”ti. Tenāha – “no	184	
PA_tika-s02_03t:184_9	phalapāṭikaṅkhī hutvā detī”ti.	184	
PA_tika-s02_03t:185_0	Kāmañcāyaṃ yathāvuttapuggalo asaddhammādīhi pāpadhammehi samannāgato, tehi pana sabbehipi	185	
PA_tika-s02_03t:185_1	micchādassanaṃ mahāsāvajjanti dassetuṃ, “tāya micchādiṭṭhiyā niraye upapajjatī”ti	185	
PA_tika-s02_03t:185_2	vuttaṃ. Vuttapaṭipakkhanayenāti kaṇhapakkhe vuttassa atthassa vipariyāyena sukkapakkhe	185	
PA_tika-s02_03t:185_3	attho veditabbo. “Sadevakaṃ loka”ntiādīsu devasaddo chakāmāvacaradevesu, evamidhāti	185	
PA_tika-s02_03t:185_4	āha “chakāmāvacaradevā”ti. Tattha brahmānaṃ visuṃ gahitattā kāmāvacaradevaggahaṇanti	185	
PA_tika-s02_03t:185_5	ce? Idha dānaphalassa adhippetattā kāmāvacaradevaggahaṇaṃ, tatthāpi chakāmāvacaraggahaṇaṃ	185	
PA_tika-s02_03t:185_6	daṭṭhabbaṃ devamahattatādivacanato. Tiṇṇaṃ kulānaṃ sampattīti khattiyamahattādīnaṃ	185	
PA_tika-s02_03t:185_7	tiṇṇaṃ kulānaṃ sampatti, na kevalaṃ kulasampadā eva adhippetā, atha kho tattha āyuvaṇṇayasabhogaissariyādisampadāpi	185	
PA_tika-s02_03t:185_8	adhippetāti daṭṭhabbaṃ uḷārassa dānamayapuññassa vasena tesampi samijjhanato. Suddhavaṭṭavaseneva	185	
PA_tika-s02_03t:185_9	kathitaṃ sukkapakkhepi sabbaso vivaṭṭassa anāmaṭṭhattā. Saddhādayo hi lokiyakusalasambhārā	185	
PA_tika-s02_03t:185_10	evettha adhippetāti. Sesaṃ suviññeyyameva.	1851	
PA_tika-s02_03t:186	Cūḷapuṇṇamasuttavaṇṇanāya līnatthappakāsanā samattā.	18	
PA_tika-s02_03t:187	Niṭṭhitā ca devadahavaggavaṇṇanā.	18	
PA_tika-s02_03t:188	2. Anupadavaggo	18	
PA_tika-s02_03t:189	1. Anupadasuttavaṇṇanā	18	
PA_tika-s02_03t:190_0	93. Iddhimāti guṇo pākaṭo paratoghosena vinā pāsādakampanadevacārikādīhi sayameva	190	
PA_tika-s02_03t:190_1	pakāsabhāvato; dhutavādādiguṇānampi tathābhāve eteneva nayena tesaṃ guṇānaṃ pākaṭayogato	190	
PA_tika-s02_03t:190_2	ca paresaṃ nicchitabhāvato ca. Paññavato guṇāti paññāpabhedapabhāvite guṇavisese	190	
PA_tika-s02_03t:190_3	sandhāya vadati. Te hi yebhuyyena paresaṃ avisayā. Tenāha – “na sakkā akathitā jānitu”nti.	190	
PA_tika-s02_03t:190_4	Visabhāgā sabhāgā nāma ayonisomanasikārabahulesu puthujjanesu, te pana appahīnarāgadosatāya	190	
PA_tika-s02_03t:190_5	parassa vijjamānampi guṇaṃ makkhetvā avijjamānaṃ avaṇṇameva ghosentīti āha – “visabhāga…pe… kathentī”ti.	190	
PA_tika-s02_03t:191_0	Yā aṭṭhārasannaṃ dhātūnaṃ samudayato atthaṅgamato assādato ādīnavato yathābhūtaṃ	191	
PA_tika-s02_03t:191_1	pajānanā, ayaṃ dhātukusalatā. Āyatanakusalatāyapi eseva nayo. Avijjādīsu dvādasasu	191	
PA_tika-s02_03t:191_2	paṭiccasamuppādaṅgesu kosallaṃ paṭiccasamuppādakusalatā. Idaṃ imassa phalassa ṭhānaṃ	191	
PA_tika-s02_03t:191_3	kāraṇaṃ, idaṃ aṭṭhānaṃ akāraṇanti evaṃ ṭhānañca ṭhānato, aṭṭhānañca aṭṭhānato yathābhūtaṃ	191	
PA_tika-s02_03t:191_4	pajānanā, ayaṃ ṭhānāṭṭhānakusalatā. Yo pana imesu dhātuādīsu pariññābhisamayādivasena	191	
PA_tika-s02_03t:191_5	nissaṅgagatiyā paṇḍāti laddhanāmena ñāṇena ito gato pavatto, ayaṃ paṇḍito nāmāti	191	
PA_tika-s02_03t:191_6	āha – “imehi catūhi kāraṇehi paṇḍito”ti. Mahantānaṃ atthānaṃ pariggaṇhanato mahatī	191	
PA_tika-s02_03t:191_7	paññā etassāti mahāpañño. Sesapadesupi eseva nayoti āha – “mahāpaññādīhi samannāgatoti attho”ti.	191	
PA_tika-s02_03t:192_0	Nānattanti yāhi mahāpaññādīhi samannāgatattā thero “mahāpañño”tiādinā kittīyati,	192	
PA_tika-s02_03t:192_1	tāsaṃ mahāpaññādīnaṃ idaṃ nānattaṃ ayaṃ vemattatā. Yassa kassaci visesato arūpadhammassa	192	
PA_tika-s02_03t:192_2	mahattaṃ nāma kiccasiddhiyā veditabbanti tadassa kiccasiddhiyā dassento, “mahante	192	
PA_tika-s02_03t:192_3	sīlakkhandhe pariggaṇhātīti mahāpaññā”tiādimāha. Tattha hetumahantatāya paccayamahantatāya	192	
PA_tika-s02_03t:192_4	nissayamahantatāya pabhedamahantatāya kiccamahantatāya phalamahantatāya ānisaṃsamahantatāya	192	
PA_tika-s02_03t:192_5	ca sīlakkhandhassa mahantabhāvo veditabbo. Tattha hetū alobhādayo, paccayā hirottappasaddhāsativīriyādayo.	192	
PA_tika-s02_03t:192_6	Nissayā sāvakabodhipaccekabodhisammāsambodhiniyatatā taṃsamaṅgino ca purisavisesā.	192	
PA_tika-s02_03t:192_7	Pabhedo cārittādivibhāgo. Kiccaṃ tadaṅgādivasena paṭipakkhassa vidhamanaṃ. Phalaṃ	192	
PA_tika-s02_03t:192_8	saggasampadā nibbānasampadā ca. Ānisaṃso piyamanāpatādi. Ayamettha saṅkhepo, vitthāro	192	
PA_tika-s02_03t:192_9	pana visuddhimagge ākaṅkheyyasuttādīsu ca āgatanayena veditabbo. Iminā nayena samādhikkhandhādīnampi	192	
PA_tika-s02_03t:192_10	mahantatā yathārahaṃ niddhāretvā veditabbā, ṭhānāṭṭhānādīnaṃ pana mahantabhāvo mahāvisayatāya	1921	
PA_tika-s02_03t:192_11	veditabbo. Tattha ṭhānāṭṭhānānaṃ mahāvisayatā bahudhātukasutte sayameva āgamissati.	1921	
PA_tika-s02_03t:192_12	Vihārasamāpattīnaṃ samādhikkhandhe niddhāritanayena veditabbā, ariyasaccānaṃ sakalasāsanasaṅgahaṇato	1921	
PA_tika-s02_03t:192_13	saccavibhaṅge taṃsaṃvaṇṇanāsu āgatanayena. Satipaṭṭhānādīnaṃ vibhaṅgādīsu taṃsaṃvaṇṇanādīsu	1921	
PA_tika-s02_03t:192_14	ca āgatanayena. Sāmaññaphalānaṃ mahato hitassa mahato sukhassa mahato atthassa mahato	1921	
PA_tika-s02_03t:192_15	yogakkhemassa nipphattibhāvato santapaṇītanipuṇaatakkāvacarapaṇḍitavedanīyabhāvato	1921	
PA_tika-s02_03t:192_16	ca. Abhiññānaṃ mahāsambhārato mahāvisayato mahākiccato mahānubhāvato mahānipphattito	1921	
PA_tika-s02_03t:192_17	ca. Nibbānassa madanimmadanādimahatthasiddhito mahantatā veditabbā.	1921	
PA_tika-s02_03t:193_0	Puthupaññāti etthāpi vuttanayānusārena attho veditabbo. Ayaṃ pana viseso – nānākhandhesu	193	
PA_tika-s02_03t:193_1	ñāṇaṃ pavattatīti, “ayaṃ rūpakkhandho nāma…pe… ayaṃ viññāṇakkhandho nāmā”ti, evaṃ	193	
PA_tika-s02_03t:193_2	pañcannaṃ khandhānaṃ nānākaraṇaṃ paṭicca ñāṇaṃ pavattati. Tesupi “ekavidhena rūpakkhandho,	193	
PA_tika-s02_03t:193_3	ekādasavidhena rūpakkhandho, ekavidhena vedanākkhandho, bahuvidhena vedanākkhandho,	193	
PA_tika-s02_03t:193_4	ekavidhena saññākkhandho…pe… ekavidhena viññāṇakkhandho, bahuvidhena viññāṇakkhandho”ti	193	
PA_tika-s02_03t:193_5	evaṃ ekekassa khandhassa ekavidhādivasena atītādibhedavasenapi nānākaraṇaṃ paṭicca	193	
PA_tika-s02_03t:193_6	ñāṇaṃ pavattati. Tathā “idaṃ cakkhāyatanaṃ nāma…pe… idaṃ dhammāyatanaṃ nāma. Tattha	193	
PA_tika-s02_03t:193_7	dasāyatanā kāmāvacarā, dve catubhūmakā”ti evaṃ āyatananānattaṃ paṭicca ñāṇaṃ pavattati.	193	
PA_tika-s02_03t:194_0	Nānādhātūsūti “ayaṃ cakkhudhātu nāma…pe… ayaṃ manoviññāṇadhātu nāma. Tattha soḷasa	194	
PA_tika-s02_03t:194_1	dhātuyo kāmāvacarā, dve catubhūmakā”ti evaṃ nānādhātūsu paṭicca ñāṇaṃ pavattati.	194	
PA_tika-s02_03t:194_2	Tayidaṃ upādiṇṇakadhātuvasena vuttanti veditabbaṃ. Paccekabuddhānañhi dvinnañca aggasāvakānaṃ	194	
PA_tika-s02_03t:194_3	upādiṇṇakadhātūsuyeva nānākaraṇaṃ paṭicca ñāṇaṃ pavattati. Tañca kho ekadesatova,	194	
PA_tika-s02_03t:194_4	no nippadesato, anupādiṇṇakadhātūnaṃ pana nānākaraṇaṃ na jānantiyeva. Sabbaññubuddhānaṃyeva	194	
PA_tika-s02_03t:194_5	pana, “imāya nāma dhātuyā ussannattā imassa rukkhassa khandho seto hoti, imassa kaṇho,	194	
PA_tika-s02_03t:194_6	imassa bahalattaco, imassa tanuttaco, imassa pattaṃ vaṇṇasaṇṭhānādivasena evarūpaṃ,	194	
PA_tika-s02_03t:194_7	imassa pupphaṃ nīlaṃ pītaṃ lohitaṃ odātaṃ sugandhaṃ duggandhaṃ, phalaṃ khuddakaṃ	194	
PA_tika-s02_03t:194_8	mahantaṃ dīghaṃ vaṭṭaṃ susaṇṭhānaṃ maṭṭhaṃ pharusaṃ sugandhaṃ madhuraṃ tittakaṃ ambilaṃ	194	
PA_tika-s02_03t:194_9	kaṭukaṃ kasāvaṃ, kaṇṭako tikhiṇo atikhiṇo ujuko kuṭilo lohito odāto hotī”ti dhātunānattaṃ	194	
PA_tika-s02_03t:194_10	paṭicca ñāṇaṃ pavattati.	1941	
PA_tika-s02_03t:195_0	Atthesūti rūpādīsu ārammaṇesu. Nānāpaṭiccasamuppādesūti ajjhattabahiddhābhedato santānabhedato	195	
PA_tika-s02_03t:195_1	ca nānappabhedesu paṭiccasamuppādaṅgesu. Avijjādiaṅgānañhi paccekaṃ paṭiccasamuppādasaññitāti.	195	
PA_tika-s02_03t:195_2	Tenāha – saṅkhārapiṭake “dvādasa paccayā dvādasa paṭiccasamuppādā”ti. Nānāsuññatamanupalabbhesūti	195	
PA_tika-s02_03t:195_3	nānāsabhāvesu niccasārādivirahato suññasabhāvesu, tato eva itthipurisaattaattaniyādivasena	195	
PA_tika-s02_03t:195_4	anupalabbhesu sabhāvesu. Ma-kāro hettha padasandhikaro. Nānāatthesūti atthapaṭisambhidāvisayesu	195	
PA_tika-s02_03t:195_5	paccayuppannādinānāatthesu. Dhammesūti dhammapaṭisambhidāvisayesu paccayādinānādhammesu.	195	
PA_tika-s02_03t:195_6	Niruttīsūti tesaṃyeva atthadhammānaṃ niddhāraṇavacanasaṅkhātāsu nānāniruttīsu. Paṭibhānesūti	195	
PA_tika-s02_03t:195_7	ettha atthapaṭisambhidādīsu visayabhūtesu, “imāni idamatthajotakānī”ti tathā tathā	195	
PA_tika-s02_03t:195_8	paṭibhānato paṭibhānānīti laddhanāmesu ñāṇesu. Puthu nānāsīlakkhandhesūtiādīsu sīlassa	195	
PA_tika-s02_03t:195_9	puthuttaṃ nānattañca vuttameva. Itaresaṃ pana vuttanayānusārena suviññeyyattā pākaṭameva.	195	
PA_tika-s02_03t:195_10	Yaṃ pana abhinnaṃ ekameva nibbānaṃ, tattha upacāravasena puthuttaṃ gahetabbanti āha	1951	
PA_tika-s02_03t:195_11	– “puthu nānājanasādhāraṇe dhamme samatikkammā”ti. Tenassa madanimmadanādipariyāyena	1951	
PA_tika-s02_03t:195_12	puthuttaṃ paridīpitaṃ hoti.	1951	
PA_tika-s02_03t:196_0	Evaṃ visayavasena paññāya mahattaṃ puthuttañca dassetvā idāni sampayuttadhammavasena	196	
PA_tika-s02_03t:196_1	hāsabhāvaṃ, pavattiākāravasena javanabhāvaṃ, kiccavasena tikkhādibhāvañca dassetuṃ,	196	
PA_tika-s02_03t:196_2	“katamā hāsapaññā”tiādi vuttaṃ. Tattha hāsabahuloti pītibahulo. Sesapadāni tasseva	196	
PA_tika-s02_03t:196_3	vevacanāni. Sīlaṃ paripūretīti haṭṭhapahaṭṭho udaggudaggo hutvā pītisahagatāya paññāya.	196	
PA_tika-s02_03t:196_4	Pītisomanassasahagatā hi paññā abhirativasena ārammaṇe phullā vikasitā viya pavattati;	196	
PA_tika-s02_03t:196_5	na upekkhāsahagatāti pātimokkhasīlaṃ ṭhapetvā hāsanīyaṃ paraṃ tividhampi sīlaṃ paripūretīti	196	
PA_tika-s02_03t:196_6	attho. Visuṃ vuttattā puna sīlakkhandhamāha. Samādhikkhandhantiādīsupi eseva nayo.	196	
PA_tika-s02_03t:197_0	Rūpaṃ aniccato khippaṃ javatīti rūpakkhandhaṃ aniccanti sīghaṃ vegena pavattiyā paṭipakkhadūrībhāvena	197	
PA_tika-s02_03t:197_1	pubbābhisaṅkhārassa sātisayattā indena vissaṭṭhavajiraṃ viya lakkhaṇaṃ paṭivijjhantī	197	
PA_tika-s02_03t:197_2	adandhāyantī rūpakkhandhe aniccalakkhaṇaṃ vegasā paṭivijjhati, tasmā sā javanapaññā	197	
PA_tika-s02_03t:197_3	nāmāti attho. Sesapadesupi eseva nayo. Evaṃ lakkhaṇārammaṇikavipassanāvasena javanapaññaṃ	197	
PA_tika-s02_03t:197_4	dassetvā balavavipassanāvasena dassetuṃ, “rūpa”ntiādi vuttaṃ. Tattha khayaṭṭhenāti	197	
PA_tika-s02_03t:197_5	yattha yattha uppajjati, tattha tattheva bhijjanato khayasabhāvattā. Bhayaṭṭhenāti	197	
PA_tika-s02_03t:197_6	bhayānakabhāvato. Asārakaṭṭhenāti attasāravirahato niccasārādivirahato ca. Tulayitvāti	197	
PA_tika-s02_03t:197_7	tulābhūtāya vipassanāpaññāya tuletvā. Tīrayitvāti tāya eva tīraṇabhūtāya tīretvā.	197	
PA_tika-s02_03t:197_8	Vibhāvayitvāti yāthāvato pakāsetvā pañcakkhandhaṃ vibhūtaṃ katvā. Rūpanirodheti rūpakkhandhassa	197	
PA_tika-s02_03t:197_9	nirodhabhūte nibbāne ninnapoṇapabbhāravasena. Idāni sikhāppattavipassanāvasena javanapaññaṃ	197	
PA_tika-s02_03t:197_10	dassetuṃ, puna “rūpa”ntiādi vuttaṃ. Vuṭṭhānagāminivipassanāvasenāti keci.	1971	
PA_tika-s02_03t:198_0	Ñāṇassa tikkhabhāvo nāma savisesaṃ paṭipakkhasamucchindanena veditabboti, “khippaṃ	198	
PA_tika-s02_03t:198_1	kilese chindatīti tikkhapaññā”ti vatvā te pana kilese vibhāgena dassento, “uppannaṃ	198	
PA_tika-s02_03t:198_2	kāmavitakka”ntiādimāha. Tikkhapañño hi khippābhiñño hoti, paṭipadā cassa na calatīti	198	
PA_tika-s02_03t:198_3	āha – “ekasmiṃ āsane cattāro ariyamaggā adhigatā hontī”tiādi.	198	
PA_tika-s02_03t:199_0	“Sabbe saṅkhārā aniccā dukkhā vipariṇāmadhammā saṅkhatā paṭiccasamuppannā khayadhammā	199	
PA_tika-s02_03t:199_1	vayadhammā nirodhadhammā”ti yāthāvato dassanena saccasampaṭivedho ijjhati, na aññathāti	199	
PA_tika-s02_03t:199_2	kāraṇamukhena nibbedhikapaññaṃ dassetuṃ, “sabbasaṅkhāresu ubbegabahulo hotī”tiādi	199	
PA_tika-s02_03t:199_3	vuttaṃ. Tattha ubbegabahuloti vuttanayena sabbasaṅkhāresu abhiṇhaṃ pavattasaṃvego.	199	
PA_tika-s02_03t:199_4	Uttāsabahuloti ñāṇutrāsavasena sabbasaṅkhāresu bahuso utrastamānaso. Tena ādīnavānupassanamāha.	199	
PA_tika-s02_03t:199_5	Ukkaṇṭhanabahuloti pana iminā nibbidānupassanaṃ āha – aratibahulotiādinā tassā eva	199	
PA_tika-s02_03t:199_6	aparāparuppattiṃ. Bahimukhoti sabbasaṅkhārato bahibhūtaṃ nibbānaṃ uddissa pavattañāṇamukho,	199	
PA_tika-s02_03t:199_7	tathā vā pavattitavimokkhamukho. Nibbijjhanaṃ nibbedho, so etissā atthi, nibbijjhatīti	199	
PA_tika-s02_03t:199_8	vā nibbedhā, sāva paññā nibbedhikā. Yaṃ panettha atthato avibhattaṃ, taṃ heṭṭhā vuttanayattā suviññeyyameva.	199	
PA_tika-s02_03t:200_0	Pajjati etena vipassanādikoti padaṃ, samāpatti, tasmā anupadanti anusamāpattiyoti	200	
PA_tika-s02_03t:200_1	attho. Padaṃ vā sammasanupagā dhammā vipassanāya pavattiṭṭhānabhāvato. Tenāha “samāpattivasena	200	
PA_tika-s02_03t:200_2	vā”ti. Jhānaṅgavasena vāti jhānaṅgavasenāti ca attho. Aṭṭhakathāyaṃ pana kamattho	200	
PA_tika-s02_03t:200_3	idha padasaddo, tasmā anupadaṃ anukkamenāti ayamettha atthoti āha “anupaṭipāṭiyā”ti.	200	
PA_tika-s02_03t:200_4	Dhammavipassananti taṃtaṃsamāpatticittuppādapariyāpannānaṃ dhammānaṃ vipassanaṃ.	200	
PA_tika-s02_03t:200_5	Vipassatīti samāpattiyo jhānamukhena te te dhamme yāthāvato pariggahetvā, “itipi	200	
PA_tika-s02_03t:200_6	dukkhā”tiādinā sammasati. Addhamāsena arahattaṃ patto ukkaṃsagatassa sāvakānaṃ sammasanacārassa	200	
PA_tika-s02_03t:200_7	nippadesena pavattiyamānattā, sāvakapāramīñāṇassa ca tathā paṭipādetabbattā. Evaṃ	200	
PA_tika-s02_03t:200_8	santepīti yadipi mahāmoggallānatthero na cirasseva arahattaṃ patto; dhammasenāpati	200	
PA_tika-s02_03t:200_9	pana tato cirena, evaṃ santepi yasmā moggallānattheropi mahāpaññova, tasmā sāriputtattherova	200	
PA_tika-s02_03t:200_10	mahāpaññataroti. Idāni tamatthaṃ pākaṭataraṃ kātuṃ, “mahāmoggallānatthero hī”tiādi	2001	
PA_tika-s02_03t:200_11	vuttaṃ. Sammasanaṃ carati etthāti sammasanacāro, vipassanābhūmi, taṃ sammasanacāraṃ.	2001	
PA_tika-s02_03t:200_12	Ekadesamevāti sakaattabhāve saṅkhāre anavasesato pariggahetuñca sammasituñca asakkontaṃ	2001	
PA_tika-s02_03t:200_13	attano abhinīhārasamudāgatañāṇabalānurūpaṃ ekadesameva pariggahetvā sammasanto. Nanu	2001	
PA_tika-s02_03t:200_14	ca “sabbaṃ, bhikkhave, anabhijānaṃ aparijānaṃ avirājayaṃ appajahaṃ abhabbo dukkhakkhayāyā”ti	2001	
PA_tika-s02_03t:200_15	vacanato vaṭṭadukkhato muccitukāmena sabbaṃ pariññeyyaṃ parijānitabbameva? Saccametaṃ,	2001	
PA_tika-s02_03t:200_16	tañca kho sammasanupagadhammavasena vuttaṃ. Tasmā sasantānagate sabbadhamme, parasantānagate	2001	
PA_tika-s02_03t:200_17	ca tesaṃ santānavibhāgaṃ akatvā bahiddhābhāvasāmaññato sammasanaṃ, ayaṃ sāvakānaṃ	2001	
PA_tika-s02_03t:200_18	sammasanacāro. Thero pana bahiddhādhammepi santānavibhāgena keci keci uddharitvā	2001	
PA_tika-s02_03t:200_19	sammasi, tañca kho ñāṇena phuṭṭhamattaṃ katvā. Tena vuttaṃ – “yaṭṭhikoṭiyā uppīḷento	2001	
PA_tika-s02_03t:200_20	viya ekadesameva sammasanto”ti. Tattha ñāṇena nāma yāvatā neyyaṃ pavattitabbaṃ, tathā	2002	
PA_tika-s02_03t:200_21	apavattanato “yaṭṭhikoṭiyā uppīḷento viyā”tiādi vuttaṃ. Anupadadhammavipassanāya	2002	
PA_tika-s02_03t:200_22	abhāvato “ekadesameva sammasanto”ti vuttaṃ.	2002	
PA_tika-s02_03t:201_0	Buddhānaṃ sammasanacāro dasasahassilokadhātuyaṃ sattasantānagatā, anindriyabaddhā	201	
PA_tika-s02_03t:201_1	ca saṅkhārāti vadanti, koṭisatasahassacakkavāḷesūti apare. Tathā hi addhattayavasena	201	
PA_tika-s02_03t:201_2	paṭiccasamuppādanayaṃ osaritvā chattiṃsakoṭisatasahassamukhena buddhānaṃ mahāvajirañāṇaṃ	201	
PA_tika-s02_03t:201_3	pavattaṃ. Paccekabuddhānaṃ sasantānagatehi saddhiṃ majjhimadesavāsisattasantānagatā	201	
PA_tika-s02_03t:201_4	anindriyabaddhā ca sammasanacāroti vadanti, jambudīpavāsisattasantānagatāti keci.	201	
PA_tika-s02_03t:201_5	Dhammasenāpatinopi yathāvuttasāvakānaṃ vipassanābhūmiyeva sammasanacāro. Tattha pana	201	
PA_tika-s02_03t:201_6	thero sātisayaṃ niravasesaṃ anupadadhammaṃ vipassi. Tena vuttaṃ – “sāvakānaṃ sammasanacāraṃ	201	
PA_tika-s02_03t:201_7	nippadesaṃ sammasī”ti.	201	
PA_tika-s02_03t:202_0	Tattha “sāvakānaṃ vipassanābhūmī”ti ettha sukkhavipassakā lokiyābhiññappattā pakatisāvakā	202	
PA_tika-s02_03t:202_1	aggasāvakā paccekabuddhā sammāsambuddhāti chasu janesu sukkhavipassakānaṃ jhānābhiññāhi	202	
PA_tika-s02_03t:202_2	anadhigatapaññānepuññattā andhānaṃ viya icchitapadesokkamanaṃ vipassanākāle icchikicchitadhammavipassanā	202	
PA_tika-s02_03t:202_3	natthi. Te yathāpariggahitadhammamatteyeva ṭhatvā vipassanaṃ vaḍḍhenti. Lokiyābhiññappattā	202	
PA_tika-s02_03t:202_4	pana pakatisāvakā yena mukhena vipassanaṃ ārabhanti; tato aññena vipassanaṃ vitthārikaṃ	202	
PA_tika-s02_03t:202_5	kātuṃ sakkonti vipulañāṇattā. Mahāsāvakā abhinīhārasampannattā tato sātisayaṃ vipassanaṃ	202	
PA_tika-s02_03t:202_6	vitthārikaṃ kātuṃ sakkonti. Aggasāvakesu dutiyo abhinīhārasampattiyā samādhānassa	202	
PA_tika-s02_03t:202_7	sātisayattā vipassanaṃ tatopi vitthārikaṃ karoti. Paṭhamo pana tato mahāpaññatāya	202	
PA_tika-s02_03t:202_8	sāvakehi asādhāraṇaṃ vitthārikaṃ karoti. Paccekabuddho tehipi mahābhinīhāratāya attano	202	
PA_tika-s02_03t:202_9	abhinīhārānurūpaṃ tatopi vitthārikavipassanaṃ karonti. Buddhānaṃ, sammadeva, paripūritapaññāpāramipabhāvita-sabbaññutaññāṇādhigamanassa	202	
PA_tika-s02_03t:202_10	anurūpāyāti. Yathā nāma katavālavedhaparicayena sarabhaṅgasadisena dhanuggahena khitto	2021	
PA_tika-s02_03t:202_11	saro antarā rukkhalatādīsu asajjamāno lakkhaṇeyeva patati; na sajjati na virajjhati,	2021	
PA_tika-s02_03t:202_12	evaṃ antarā asajjamānā avirajjhamānā vipassanā sammasanīyadhammesu yāthāvato nānānayehi	2021	
PA_tika-s02_03t:202_13	pavattati. Yaṃ mahāñāṇanti vuccati, tassa pavattiākārabhedo gaṇato vuttoyeva.	2021	
PA_tika-s02_03t:203_0	Etesu ca sukkhavipassakānaṃ vipassanācāro khajjotapabhāsadiso, abhiññappattapakatisāvakānaṃ	203	
PA_tika-s02_03t:203_1	dīpapabhāsadiso, mahāsāvakānaṃ okkāpabhāsadiso, aggasāvakānaṃ osadhitārakāpabhāsadiso,	203	
PA_tika-s02_03t:203_2	paccekabuddhānaṃ candapabhāsadiso, sammāsambuddhānaṃ rasmisahassapaṭimaṇḍitasaradasūriyamaṇḍalasadiso	203	
PA_tika-s02_03t:203_3	upaṭṭhāsi. Tathā sukkhavipassakānaṃ vipassanācāro andhānaṃ yaṭṭhikoṭiyā gamanasadiso,	203	
PA_tika-s02_03t:203_4	lokiyābhiññappattapakatisāvakānaṃ daṇḍakasetugamanasadiso, mahāsāvakānaṃ jaṅghasetugamanasadiso,	203	
PA_tika-s02_03t:203_5	aggasāvakānaṃ sakaṭasetugamanasadiso, paccekabuddhānaṃ mahājaṅghamaggagamanasadiso,	203	
PA_tika-s02_03t:203_6	sammāsambuddhānaṃ mahāsakamaggagamanasadisoti veditabbo.	203	
PA_tika-s02_03t:204_0	Arahattañca kira patvāti ettha kira-saddo anussavaladdhoyamatthoti dīpetuṃ vutto.	204	
PA_tika-s02_03t:204_1	Patvā aññāsi attano vipassanācārassa mahāvisayattā tikkhavisadasūrabhāvassa ca sallakkhaṇena.	204	
PA_tika-s02_03t:204_2	Kathaṃ panāyaṃ mahāthero dandhaṃ arahattaṃ pāpuṇanto sīghaṃ arahattaṃ pattato paññāya	204	
PA_tika-s02_03t:204_3	attānaṃ sātisayaṃ katvā aññāsīti āha – “yathā hī”tiādi. Mahājaṭanti mahājālasākhaṃ	204	
PA_tika-s02_03t:204_4	ativiya sibbitajālaṃ. Yaṭṭhiṃ pana sāraṃ vā ujuṃ vā na labhati veṇuggahaṇe anuccinitvā	204	
PA_tika-s02_03t:204_5	veṇussa gahitattā. Evaṃsampadanti yathā tesu purisesu eko veḷuggahaṇe anuccinitvā	204	
PA_tika-s02_03t:204_6	veḷuyaṭṭhiṃ gaṇhāti, eko uccinitvā, evaṃ nipphattikaṃ. Padhānanti bhāvanānuyuñjanaṃ.	204	
PA_tika-s02_03t:205_0	Sattasaṭṭhi ñāṇānīti paṭisambhidāmagge āgatesu tesattatiyā ñāṇesu ṭhapetvā cha asādhāraṇañāṇāni	205	
PA_tika-s02_03t:205_1	sutamayañāṇādīni paṭibhānapaṭisambhidāñāṇapariyosānāni sattasaṭṭhi ñāṇāni. Tāni hi	205	
PA_tika-s02_03t:205_2	sāvakehi pavicitabbāni, na itarāni. Soḷasavidhaṃ paññanti mahāpaññādikā, navānupubbavihārasamāpattipaññāti	205	
PA_tika-s02_03t:205_3	idaṃ soḷasavidhaṃ paññaṃ.	205	
PA_tika-s02_03t:206	Tatrāti tassa. Idaṃ hotīti idaṃ dāni vuccamānaṃ anupubbasammasanaṃ hoti. Vipassanākoṭṭhāsanti vitakkādisammasitabbadhammavibhāgena vibhattavipassanābhāgaṃ.	20	
PA_tika-s02_03t:207_0	94. Paṭhame jhāneti upasilese bhummaṃ, tasmā ye paṭhame jhāne dhammāti ye paṭhamajjhānasaṃsaṭṭhā	207	
PA_tika-s02_03t:207_1	dhammāti attho. Antosamāpattiyanti ca samāpattisahagate cittuppāde samāpattisamaññaṃ	207	
PA_tika-s02_03t:207_2	āropetvā vuttaṃ. Vavatthitāti katavavatthanā nicchitā. Paricchinnāti ñāṇena paricchinnā	207	
PA_tika-s02_03t:207_3	salakkhaṇato paricchijja ñātā. Olokentoti ñāṇacakkhunā paccakkhato passanto. Abhiniropanaṃ	207	
PA_tika-s02_03t:207_4	ārammaṇe cittassa āropanaṃ. Anumajjanaṃ ārammaṇe cittassa anuvicāraṇaṃ. Pharaṇaṃ	207	
PA_tika-s02_03t:207_5	paṇītarūpehi kāyassa byāpanaṃ, vipphārikabhāvo vā. Sātanti sātamadhuratā. Adhikkhepo	207	
PA_tika-s02_03t:207_6	vikkhepassa paṭipakkhabhūtaṃ samādhānaṃ. Phusanaṃ indriyavisayaviññāṇassa tato uppajjitvā	207	
PA_tika-s02_03t:207_7	ārammaṇe phusanākārena viya pavatti. Vedayitaṃ ārammaṇānubhavanaṃ. Sañjānanaṃ nīlādivasena	207	
PA_tika-s02_03t:207_8	ārammaṇassa sallakkhaṇaṃ. Cetayitaṃ cetaso byāpāro. Vijānanaṃ ārammaṇūpaladdhi. Kattukamyatā	207	
PA_tika-s02_03t:207_9	cittassa ārammaṇena atthikatā. Tasmiṃ ārammaṇe adhimuccanaṃ, sanniṭṭhānaṃ vā adhimokkho.	207	
PA_tika-s02_03t:207_10	Kosajjapakkhe patituṃ adatvā cittassa paggaṇhanaṃ paggāho, adhiggahoti attho. Ārammaṇaṃ	2071	
PA_tika-s02_03t:207_11	upagantvā ṭhānaṃ, anissajjanaṃ vā upaṭṭhānaṃ. Samappavattesu assesu sārathi viya	2071	
PA_tika-s02_03t:207_12	sakiccapasutesu sampayuttesu ajjhupekkhanaṃ majjhattatā. Sampayuttadhammānaṃ ārammaṇe	2071	
PA_tika-s02_03t:207_13	anunayanaṃ saṃcaraṇaṃ anunayo. Sabhāvatoti yathābhūtasabhāvato. Soḷasannaṃ eva cettha	2071	
PA_tika-s02_03t:207_14	dhammānaṃ gahaṇaṃ tesaṃyeva therena vavatthāpitabhāvato, te evassa tadā upaṭṭhahiṃsu,	2071	
PA_tika-s02_03t:207_15	na itareti vadanti. Vīriyasatiggahaṇena cettha indriyabhāvasāmaññato saddhāpaññā;	2071	
PA_tika-s02_03t:207_16	satiggahaṇeneva ekantānavajjabhāvasāmaññato passaddhiādayo cha yugaḷā; alobhādosā	2071	
PA_tika-s02_03t:207_17	ca saṅgahitā jhānacittuppādapariyāpannattā tesaṃ dhammānaṃ. Therena ca dhammā vavatthānasāmaññato	2071	
PA_tika-s02_03t:207_18	āraddhā. Te na upaṭṭhahiṃsūti na sakkā vattunti apare.	2071	
PA_tika-s02_03t:208_0	Viditā uppajjantīti uppādepi nesaṃ vedanānaṃ pajānanaṃ hotiyevāti attho. Sesapadadvayepi	208	
PA_tika-s02_03t:208_1	eseva nayo. Taṃ jānātīti taṃñāṇo, tassa bhāvo taṃñāṇatā, ñāṇassa attasaṃvedananti	208	
PA_tika-s02_03t:208_2	attho. Taṃsamānayogakkhamāhi sampayuttadhammā. Ñāṇabahutāti ñāṇassa bahubhāvo, ekacittuppāde	208	
PA_tika-s02_03t:208_3	anekañāṇatāti attho. Idāni tamevatthaṃ vivarituṃ, “yathā hī”tiādi vuttaṃ. Na sakkā	208	
PA_tika-s02_03t:208_4	jānituṃ ārammaṇakaraṇassa abhāvato. Asammohāvabodho ca īdisassa ñāṇassa natthi. Ekekameva	208	
PA_tika-s02_03t:208_5	ñāṇaṃ uppajjati tasmiṃ khaṇe ekasseva āvajjanassa uppajjanato, na ca āvajjanena vinā	208	
PA_tika-s02_03t:208_6	cittuppatti atthi. Vuttañhetaṃ –	208	
PA_tika-s02_03t:209	“Cullāsītisahassāni, kappā tiṭṭhanti ye marū;	20	
PA_tika-s02_03t:210	Na tveva tepi jīvanti, dvīhi cittehi saṃyutā”ti. ca,	21	
PA_tika-s02_03t:211	“Natthi citte yugā gahī”ti ca –	21	
PA_tika-s02_03t:212_0	Vatthārammaṇānaṃ pariggahitatāyāti yasmiñca ārammaṇe ye jhānadhammā pavattanti, tesaṃ	212	
PA_tika-s02_03t:212_1	vatthārammaṇānaṃ pageva ñāṇena paricchijja gahitattā. Yathā nāma migasūkarādīnaṃ	212	
PA_tika-s02_03t:212_2	āsayepariggahite tatra ṭhitā migā vā sūkarā vā tato uṭṭhānatopi āgamanatopi nesādassa	212	
PA_tika-s02_03t:212_3	sukhaggahaṇā honti, evaṃsampadamidaṃ. Tenāha “therena hī”tiādi. Tenāti vatthārammaṇānaṃ	212	
PA_tika-s02_03t:212_4	pariggahitabhāvena. Assāti therassa. Tesaṃ dhammānanti jhānacittuppādapariyāpannānaṃ	212	
PA_tika-s02_03t:212_5	dhammānaṃ. Uppādaṃ āvajjantassātiādinā uppādādīsu yaṃ yadeva ārabbha ñāṇaṃ uppajjati;	212	
PA_tika-s02_03t:212_6	tasmiṃ tasmiṃ khaṇe tassa tasseva cassa pākaṭabhāvo dīpito. Na hi āvajjanena vinā	212	
PA_tika-s02_03t:212_7	ñāṇaṃ uppajjati. Ahutvā sambhontīti pubbe avijjamānā hutvā sambhavanti, anuppannā	212	
PA_tika-s02_03t:212_8	uppajjantīti attho. Udayaṃ passati tesaṃ dhammānaṃ, “ahutvā sambhontī”ti uppādakkhaṇasamaṅgibhāvadassanato.	212	
PA_tika-s02_03t:212_9	Pubbe abhāvabodhako hi attalābho dhammānaṃ udayo. Hutvāti uppajjitvā. Paṭiventīti	212	
PA_tika-s02_03t:212_10	paṭi khaṇe khaṇe vinassanti. Vayaṃ passati, “hutvā paṭiventī”ti tesaṃ dhammānaṃ bhaṅgakkhaṇasamaṅgibhāvadassanato.	2121	
PA_tika-s02_03t:212_11	Viddhaṃsabhāvabodhako hi dhammānaṃ vijjamānato vayo.	2121	
PA_tika-s02_03t:213_0	Tesu dhammesu natthi etassa upayo rāgavasena upagamananti anupayo, ananurodho. Hutvā	213	
PA_tika-s02_03t:213_1	viharatīti yojanā. Tathā natthi etassa apāyo paṭighavasena apagamananti anapāyo,	213	
PA_tika-s02_03t:213_2	avirodho. “Etaṃ mama, eso me atthā”ti tassa taṇhādiṭṭhiabhinivesābhāvato taṇhādiṭṭhinissayehi	213	
PA_tika-s02_03t:213_3	anissito. Appaṭibaddhoti anupayānissitabhāvato vipassanāya paribandhavasena chandarāgena	213	
PA_tika-s02_03t:213_4	na paṭibaddho na vibandhito. Vippamuttoti tato eva vikkhambhanavimuttivasena kāmarāgato	213	
PA_tika-s02_03t:213_5	vimutto. Visaṃyutto vikkhambhanavaseneva paṭipakkhadhammehi visaṃyutto.	213	
PA_tika-s02_03t:214_0	Kilesamariyādā tena katā bhaveyyāti antosamāpattiyaṃ pavatte soḷasa dhamme ārabbha	214	
PA_tika-s02_03t:214_1	pavattamānaṃ vipassanāvīthiṃ bhinditvā sace rāgādayo uppajjeyyuṃ; tassa vipassanāvīthiyā	214	
PA_tika-s02_03t:214_2	kilesamariyādā tena cittena, cittasamaṅginā vā katā bhaveyya. Tesūti tesu dhammesu.	214	
PA_tika-s02_03t:214_3	Assāti therassa. Ekopīti rāgādīsu ekopīti ca vadanti. Vuttākārena ekaccānaṃ anāpāthagamane	214	
PA_tika-s02_03t:214_4	sati vipassanā na tesu dhammesu nirantarappavattāti ārammaṇamariyādā bhaveyya. Vikkhambhitapaccanīkattāti	214	
PA_tika-s02_03t:214_5	vipassanāya paṭipakkhadhammānaṃ pageva vikkhambhitattā idānipi vikkhambhetabbā kilesā natthīti vuttaṃ.	214	
PA_tika-s02_03t:215	Itoti paṭhamajjhānato. Anantaroti uparimo jhānādiviseso. Tassa pajānanassāti, “atthi uttari nissaraṇa”nti evaṃ pavattajānanassa. Bahulīkaraṇenāti punappunaṃ uppādanena.	21	
PA_tika-s02_03t:216	Sampasādanaṭṭhenāti kilesakālusiyāpagamanena, tassa vicārakkhobhavigamena vā cetaso sammadeva pāsādikabhāvena.	21	
PA_tika-s02_03t:217_0	Vīriyaṃ sati upekkhāti āgataṭṭhāne pārisuddhiupekkhā, adukkhamasukhāvedanāti ettha	217	
PA_tika-s02_03t:217_1	jhānupekkhāti, “sukhaṭṭhāne vedanupekkhāvā”ti vuttaṃ. Sukhaṭṭhāneti ca paṭhamajjhānādīsu	217	
PA_tika-s02_03t:217_2	sukhassa vuttaṭṭhāne. Passaddhattāti samadhuracetayitabhāvena ārammaṇe visaṭavitthatabhāvato	217	
PA_tika-s02_03t:217_3	yo so cetaso ābhogo vutto. Sāmaññaphalādīsu satiyā pārisuddhi, sā thana atthato sativinimuttā	217	
PA_tika-s02_03t:217_4	natthīti āha “parisuddhāsatiyevā”ti. Pārisuddhiupekkhā, na jhānupekkhādayo.	217	
PA_tika-s02_03t:218_0	95. Īdisesu ṭhānesu satiyā na kadācipi ñāṇaviraho atthīti āha – “ñāṇena sampajāno	218	
PA_tika-s02_03t:218_1	hutvā”ti. Tathā hi tatiyajjhāne, “satimā sukhavihārī”ti ettha sampajānoti ayamattho	218	
PA_tika-s02_03t:218_2	vutto eva hoti. Na sāvakānaṃ anupadadhammavipassanā hoti saṅkhārāvasesasukhumappavattiyā	218	
PA_tika-s02_03t:218_3	duviññeyyattā vinibbhujitvā gahetuṃ asakkuṇeyyabhāvato. Tenāha – “kalāpavipassanaṃ	218	
PA_tika-s02_03t:218_4	dassento evamāhā”ti.	218	
PA_tika-s02_03t:219	96. Paññāya cassadisvā āsavā parikkhīṇā hontīti dassanasamakālaṃ khīyamānā āsavā, “disvā parikkhīṇā hontī”ti vuttā. Samānakālepi hi ediso saddappayogo dissati –	21	
PA_tika-s02_03t:220	“Cakkhuñca paṭicca rūpe ca uppajjati cakkhuviññāṇa”nti.	22	
PA_tika-s02_03t:221	“Nihantvā timiraṃ sabbaṃ, uggatejo samuggato;	22	
PA_tika-s02_03t:222	Verocano rasmimālī, lokacakkhupabhaṅkaro”ti. ca –	22	
PA_tika-s02_03t:223_0	Evamādīsu. Hetuattho vā ayaṃ disvāsaddo asamānakattuko yathā – “ghataṃ pivitvā balaṃ	223	
PA_tika-s02_03t:223_1	hoti, sīhaṃ disvā bhayaṃ hotī”ti. Dassanahetuko hi āsavānaṃ parikkhayo pariññāsacchikiriyābhāvanābhisamaye	223	
PA_tika-s02_03t:223_2	sati pahānābhisamayassa labbhanato. Yuganaddhaṃ āharitvāti paṭhamajjhānaṃ samāpajjitvā	223	
PA_tika-s02_03t:223_3	vuṭṭhāya tattha jhānadhamme sammasanto samathavipassanaṃ yuganaddhaṃ bhāveti. Evaṃ	223	
PA_tika-s02_03t:223_4	yāva nevasaññānāsaññāyatanaṃ samāpajjitvā vuṭṭhāya tattha sammasanto samathavipassanaṃ	223	
PA_tika-s02_03t:223_5	yuganaddhaṃ katvā yathā thero arahattaṃ pāpuṇi. Taṃ sandhāya vuttaṃ – “arahattaṃ	223	
PA_tika-s02_03t:223_6	pattavāro idha gahito”ti. Idhāti imasmiṃ sutte. Dīghanakhasuttadesanāya hi thero	223	
PA_tika-s02_03t:223_7	arahattaṃ patto. Tadā ca anāgāmī hutvā nirodhaṃ samāpajjatīti vacanaavasaro natthi,	223	
PA_tika-s02_03t:223_8	tasmā vuttaṃ – “arahattaṃ pattavāro idha gahito”ti. Yadi evaṃ – “sabbaso nevasaññānāsaññāyatanaṃ	223	
PA_tika-s02_03t:223_9	samatikkamma saññāvedayitanirodhaṃ upasampajja viharatī”ti idaṃ kasmā vuttanti? There	223	
PA_tika-s02_03t:223_10	vijjamāne paṇḍitaguṇe anavasesato dassetvā arahattanikūṭena desanaṃ niṭṭhāpetuṃ.	2231	
PA_tika-s02_03t:223_11	Nirodhasamāpajjanaṃ pana therassa āciṇṇasamāciṇṇaṃ. Tenāha “nirodhaṃ pana…pe… vadantī”ti.	2231	
PA_tika-s02_03t:223_12	Tena phalasamāpattimpi antarā samāpajjatiyevāti dasseti.	2231	
PA_tika-s02_03t:224_0	Vomissaṃ vivarituṃ “tatthassā”tiādi vuttaṃ. Tattha “nirodhaṃ samāpajjissāmī”ti ābhogena	224	
PA_tika-s02_03t:224_1	samathavipassanaṃ yuganaddhaṃ āharitvā ṭhitassa nirodhasamāpatti sīsaṃ nāma hoti,	224	
PA_tika-s02_03t:224_2	tassa ābhogavasena nirodhassa vāro āgacchati. Phalasamāpatti gūḷho hoti, “phalasamāpattiṃ	224	
PA_tika-s02_03t:224_3	samāpajjissāmī”ti ābhogassa abhāvato. Phalasamāpatti sīsaṃ hotīti etthāpi vuttanayena	224	
PA_tika-s02_03t:224_4	attho veditabbo. Etena ābhogapaṭibaddhametesaṃ āgamananti dīpitanti veditabbaṃ. Jambudīpavāsino	224	
PA_tika-s02_03t:224_5	therā panātiādi aṭṭhakathāruḷhameva taṃ vacanaṃ. Antosamāpattiyanti nirodhaṃ samāpannakāle.	224	
PA_tika-s02_03t:224_6	Tisamuṭṭhānikarūpadhammeti utukammāhāravasena tisamuṭṭhānikarūpadhamme.	224	
PA_tika-s02_03t:225_0	97. Ciṇṇavasitanti paṭipakkhadūribhāvena subhāvitavasībhāvaṃ. Nipphattiṃ pattoti	225	
PA_tika-s02_03t:225_1	ukkaṃsaparinipphattiṃ patto. Ure vāyāmajanitāya oraso. Pabhāvitanti uppāditaṃ. Dhammenāti	225	
PA_tika-s02_03t:225_2	ariyamaggadhammena. Tassa hi adhigamena ariyāya jātiyā jāto nibbattoti katvā, “dhammajo	225	
PA_tika-s02_03t:225_3	dhammanimmito”ti vuccati. Dhammadāyassāti navavidhassa lokuttaradhammadāyassa. Ādiyanatoti	225	
PA_tika-s02_03t:225_4	gaṇhanato, sasantāne uppādanatoti attho. Sesaṃ suviññeyyameva.	225	
PA_tika-s02_03t:226	Anupadasuttavaṇṇanāya līnatthappakāsanā samattā.	22	
PA_tika-s02_03t:227	2. Chabbisodhanasuttavaṇṇanā	22	
PA_tika-s02_03t:228_0	98. Khīṇā jātīti attano jātikkhayaṃ paṭijānantena arahattaṃ byākataṃ hoti arahato	228	
PA_tika-s02_03t:228_1	tadabhāvato. Tathā vusitaṃ brahmacariyanti maggabrahmacariyavāso me pariyositoti	228	
PA_tika-s02_03t:228_2	paṭijānantenapi. Kataṃ karaṇīyanti catūhi maggehi catūsu saccesu pariññādivasena	228	
PA_tika-s02_03t:228_3	soḷasavidhassapi kiccassa attanā niṭṭhāpitabhāvaṃ paṭijānantenapi. Nāparaṃ itthattāyāti	228	
PA_tika-s02_03t:228_4	āyatiṃ punabbhavābhāvaṃ, āyatiṃ vā pariññādikaraṇīyābhāvaṃ paṭijānantenapīti āha	228	
PA_tika-s02_03t:228_5	– “ekenapi padena aññā byākatāva hotī”ti. Dvikkhattuṃ baddhaṃ pana subaddhaṃ viyāti	228	
PA_tika-s02_03t:228_6	vuttaṃ. Idha pana aññābyākaraṇaṃ catūhi padehi āgataṃ, tasmā vattabbameva cettha	228	
PA_tika-s02_03t:228_7	natthīti adhippāyo. Cetanāya diṭṭhavāditā nāma ariyavohāro. Sabhāvoti pakatiattho	228	
PA_tika-s02_03t:228_8	hi ayaṃ dhammasaddo, “jātidhammā jarādhammā”tiādīsu viya tasmā, anudhammoti ariyabhāvaṃ	228	
PA_tika-s02_03t:228_9	anugatā pakatīti attho. Paramappicchatāya ariyā attano guṇe anāvikarontāpi sāsanassa	228	
PA_tika-s02_03t:228_10	niyyānikabhāvapavedanatthañceva sabrahmacārīnaṃ sammāpaṭipattiyaṃ ussāhajananatthañca	2281	
PA_tika-s02_03t:228_11	tādisānaṃ parinibbānasamayeyeva āvikarontīti adhippāyenāha – “parinibbutassa…pe… kātabbo”ti.	2281	
PA_tika-s02_03t:229_0	99. Dubbalanti pheggu viya subhejjanīyaṃ balavirahitaṃ, asāranti attho. Virāgutanti	229	
PA_tika-s02_03t:229_1	palujjanasabhāvaṃ. Vigacchanasabhāvanti vināsagamanasabhāvaṃ. Aniccadukkhavipariṇāmattā	229	
PA_tika-s02_03t:229_2	assāsalesassapi abhāvato assāsavirahitaṃ. Ārammaṇakaraṇavasena samannāgamanavasena	229	
PA_tika-s02_03t:229_3	ca yathārahaṃ upenti upagacchantīti upayā, “etaṃ mama, eso me attā”ti upādiyanti	229	
PA_tika-s02_03t:229_4	daḷhaggāhaṃ gaṇhantīti upādānā. Adhitiṭṭhati cetaso abhinandanabhūtāti cetaso adhiṭṭhānaṃ.	229	
PA_tika-s02_03t:229_5	Tāhīti taṇhādiṭṭhīhi. Tanti cittaṃ. Abhinivisatīti abhirativasena nivisati, ayañhettha	229	
PA_tika-s02_03t:229_6	attho – sakkāyadhammesu cittaṃ abhinivisati “etaṃ mamaṃ, eso me attā”ti ajjhosāya	229	
PA_tika-s02_03t:229_7	tiṭṭhati etāhi abhinivesāhi, tathā sakkāyadhammesu cittaṃ anuseti etāhīti anusayā,	229	
PA_tika-s02_03t:229_8	taṇhādiṭṭhiyo. Yadaggena hi tebhūmakadhammesu rāgādayo anusenti, tadaggena taṃsahagatadhammā	229	
PA_tika-s02_03t:229_9	tattha anusentīti pariyāyena, “taṃ anusetī”ti vuttaṃ. Khayā virāgāti hetumhi nissakkavacananti	229	
PA_tika-s02_03t:229_10	“khayena virāgenā”ti hetumhi karaṇavasena attho vutto. Virāgenāti ca itisaddo ādi	2291	
PA_tika-s02_03t:229_11	attho. Tena “nirodhenā”ti evamādikaṃ gahitaṃ hoti. Aññamaññavevacanāneva upayādīnaṃ	2291	
PA_tika-s02_03t:229_12	samucchedasseva bodhanato.	2291	
PA_tika-s02_03t:230_0	100. Patiṭṭhāti ettha sesabhūtattayaṃ upādārūpañcāti patiṭṭhānā, nijjīvaṭṭhena dhātucāti	230	
PA_tika-s02_03t:230_1	patiṭṭhānadhātu. Nhānīyacuṇṇaṃ bāhiraudakaṃ viya sesabhūtattayaṃ ābandhatīti ābandhanaṃ.	230	
PA_tika-s02_03t:230_2	Pacanīyabhattaṃ bāhiratejo viya sesabhūtattayaṃ paripācetīti paripācanaṃ. Bāhiravāto	230	
PA_tika-s02_03t:230_3	viya sesabhūtattayaṃ vitthambhetīti vitthambhanaṃ. Dhātusaddattho vuttoyeva. Asamphuṭṭhadhātūti	230	
PA_tika-s02_03t:230_4	asamphusitabhāvo tesaṃ viparimaṭṭhatābhāvato. Vijānanaṃ ārammaṇūpaladdhi. Ahaṃ attāti	230	
PA_tika-s02_03t:230_5	ahaṃ, “rūpadhammo me attā”ti attakoṭṭhāsena attabhāvena na upagamiṃ na gaṇhiṃ. Nissitanissitāpi	230	
PA_tika-s02_03t:230_6	nissitā eva nāmāti āha “pathavīdhātunissitāvā”ti. Attanā vā pana tannissitāti “ekena	230	
PA_tika-s02_03t:230_7	pariyāyenā”ti. Upādārupampi kāmaṃ nissitampi hoti. Tathāpi taṃ nissitaṃ hotiyevāti	230	
PA_tika-s02_03t:230_8	taṃ na uddhaṭaṃ. Paricchedakarattā paricchedākāsassa “avinibbhogavasenā”ti vuttaṃ.	230	
PA_tika-s02_03t:230_9	Tena ca tathā paricchinnattā sabbampi bhūtupādārūpaṃ ākāsadhātunissitaṃ nāma. Taṃ	230	
PA_tika-s02_03t:230_10	nissāya pavattiyā upādārūpaṃ viya bhūtarūpāni, arūpakkhandhā viya ca vatthurūpāni,	2301	
PA_tika-s02_03t:230_11	“taṃnissitarūpavatthukā arūpakkhandhā”ti vuttanayena ākāsadhātunissitacakkhādirūpadhammavatthukā	2301	
PA_tika-s02_03t:230_12	vedanādayo arūpakkhandhā ākāsadhātunissitā nāmāti imamatthaṃ tathā-saddena upasaṃharati.	2301	
PA_tika-s02_03t:230_13	Idhāpīti ākāsadhātunissitapadepi, na pathavīdhātunissitapadādīsu eva. Rūpārūpanti	2301	
PA_tika-s02_03t:230_14	sabbampi rūpārūpaṃ gahitameva hoti, aggahitaṃ natthi. Sahajātā…pe… nissitanti idaṃ	2301	
PA_tika-s02_03t:230_15	nippariyāyasiddhaṃ nissayattaṃ gahetvā vuttaṃ. Heṭṭhā vuttanayena pariyāyasiddhe	2301	
PA_tika-s02_03t:230_16	nissayatte gayhamāne – “pacchājātapaccayoti pacchājātā cittacetasikā dhammā purejātassa	2301	
PA_tika-s02_03t:230_17	imassa kāyassa pacchājātapaccayena paccayo”ti vacanato sabbaṃ catusamuṭṭhānikarūpaṃ,	2301	
PA_tika-s02_03t:230_18	“viññāṇadhātunissita”nti vattabbaṃ. Tathā anantaraviññāṇadhātupaccayā pavattanato,	2301	
PA_tika-s02_03t:230_19	“viññāṇadhātunissita”nti vattabbaṃ.	2301	
PA_tika-s02_03t:231_0	101. Ruppati vaṇṇavikāraṃ āpajjamānaṃ hadayaṅgatabhāvaṃ pakāsetīti rūpanti ayamattho	231	
PA_tika-s02_03t:231_1	cakkhudvāre āpāthagate rūpāyatane nippariyāyato labbhati, na āpāthamanāgate. Cakkhuviññāṇaviññātabbabhāvo	231	
PA_tika-s02_03t:231_2	pana āpāthamanāgatepi tasmiṃ labbhateva taṃsabhāvānativatthanato. Rūpāyatanaṃ dvidhā	231	
PA_tika-s02_03t:231_3	vibhajitvā. Thero pana āpāthaṃ anāgatassāpi rūpāyatanassa rūpabhāvaṃ na sakkā paṭikkhipitunti	231	
PA_tika-s02_03t:231_4	dvidhākaraṇaṃ nānujānanto channovādaṃ nidasseti, “upari channovāde kinti karissathā”ti.	231	
PA_tika-s02_03t:231_5	Tattha hi “cakkhuṃ, āvuso channa, cakkhuviññāṇaṃ cakkhuviññāṇaviññātabbe dhamme”ti	231	
PA_tika-s02_03t:231_6	āgataṃ, na cettha cakkhudvāre āpāthaṃ āgatameva rūpāyatanaṃ cakkhuviññāṇaviññātabbapadena	231	
PA_tika-s02_03t:231_7	gahitaṃ, na āpāthaṃ anāgatanti sakkā viññātuṃ aviseseneva rūpāyatanena taṇhāmānadiṭṭhigāhābhāvassa	231	
PA_tika-s02_03t:231_8	jotitattā. Tenāha “na yidaṃ labbhatī”ti. Rūpamevāti rūpāyatanameva. Yadi evaṃ “cakkhuviññāṇaviññātabbesu	231	
PA_tika-s02_03t:231_9	dhammesū”ti padaṃ kathaṃ netabbanti āha – “cakkhuviññāṇasampayuttā panā”tiādi. Cakkhuviññāṇena	231	
PA_tika-s02_03t:231_10	saddhiṃ viññātabbesūti yena manoviññāṇena cakkhuviññāṇaṃ aniccantiādinā cakkhuviññāṇena	2311	
PA_tika-s02_03t:231_11	saddhiṃ tena viññātabbesu taṃsampayuttadhammesūti attho. Taṇhāchandoti tassanasabhāvo	2311	
PA_tika-s02_03t:231_12	chando, na kattukamyatā chandoyevāti taṇhāchando. Rajjanavasenāti vatthaṃ viya raṅgajātaṃ	2311	
PA_tika-s02_03t:231_13	cittassa anurañjanavasena. Abhinandanavasenāti ārammaṇe abhiramitvā nandanavasena.	2311	
PA_tika-s02_03t:231_14	Sappītikataṇhā hi nandīti vuccati. Taṇhāyanavasena taṇhā.	2311	
PA_tika-s02_03t:232_0	102. Ahaṅkāroti “seyyohamasmī”tiādinā ahaṃkaraṇaṃ. Yena hi mamaṃ karoti, etaṃ mamaṅkāro.	232	
PA_tika-s02_03t:232_1	Svevāti “ahaṅkāro”ti vuttamāno. Evaṃ catutthajjhāne niddiṭṭhe sabbāsu lokiyābhiññāsu	232	
PA_tika-s02_03t:232_2	vuccamānāsu heṭṭhā vijjādvayaṃ vattabbanti adhippāyena, “pubbenivāsaṃ dibbacakkhuñca	232	
PA_tika-s02_03t:232_3	avatvā kasmā vutta”nti āha? Itaro idha sabbavāresupi lokuttaradhammapucchā adhikatā	232	
PA_tika-s02_03t:232_4	tasmā “so evaṃ samāhite”tiādinā tatiyā vijjā kathitāti dassento, “bhikkhū lokiyadhammaṃ	232	
PA_tika-s02_03t:232_5	na pucchantī”tiādimāha. Ekavissajjitasuttaṃ nāmetaṃ tatiyavijjāya eva āgatattā. Ariyadhammavasenapissa	232	
PA_tika-s02_03t:232_6	samaññā atthevāti dassento, “chabbisodhanantipissa nāma”nti vatvā tesu dhammesu bhedaṃ	232	
PA_tika-s02_03t:232_7	dassetuṃ, “ettha hī”tiādi vuttaṃ. Visuddhāti tassā codanāya sodhanavasena visodhitā.	232	
PA_tika-s02_03t:232_8	Ekameva katvāti ekavāravaseneva pāḷiyaṃ ekajjhaṃ āgatattā ekameva koṭṭhāsaṃ katvā.	232	
PA_tika-s02_03t:232_9	Yadi evaṃ kathaṃ vā chabbisodhanatāti āha – “catūhi āhārehi saddhi”nti kathaṃ panettha	232	
PA_tika-s02_03t:232_10	cattāro āhārā gahetabbāti? Keci tāva āhu – “sādhūti bhāsitaṃ abhinanditvā anumoditvā	2321	
PA_tika-s02_03t:232_11	uttari pañho pucchitabbo”ti heṭṭhā āgatena nayena āhāravāro āharitvā vattabboti.	2321	
PA_tika-s02_03t:232_12	“Bahiddhā sabbanimittesū”ti ettha āhārānampi saṅgahitattā āhārā atthato āgatā evāti	2321	
PA_tika-s02_03t:232_13	aññe. Apare pana rūpakkhandhaggahaṇena kabaḷīkāro āhāro, saṅkhārakkhandhaggahaṇena	2321	
PA_tika-s02_03t:232_14	phassāhāro, manosañcetanāhāraggahaṇena viññāṇāhāro sarūpatopi gahitoti vadanti.	2321	
PA_tika-s02_03t:233_0	“Chabbisodhana”nti imassa suttassa samaññāya anvatthataṃ dassetvā āyatimpi tādisena	233	
PA_tika-s02_03t:233_1	byākaraṇena bhikkhūnaṃ paṭipattimpi dassanatthaṃ, “ime panā”tiādi āraddhaṃ. Vinayaniddesapariyāyenāti	233	
PA_tika-s02_03t:233_2	vinayaniddese āgatena kāraṇena. Vinaye vā āgataniddesānukkamena.	233	
PA_tika-s02_03t:234	Adhigantabbato adhigamo, jhānādiadhigamapucchā. Tenāha – “jhānavimokkhādīsū”tiādi. Upāyapucchāti adhigamopāyapucchā. Kintīti kena pakārena vidhināti attho.	23	
PA_tika-s02_03t:235_0	Katamesaṃ tvaṃ dhammānaṃ lābhīti idaṃ pana pubbe “kiṃ te adhigata”nti aniddhāritabhedā	235	
PA_tika-s02_03t:235_1	jhānādivisesā pucchitāti idāni tesaṃ niddhāretvā pucchanākāradassanaṃ. Tasmāti yasmā	235	
PA_tika-s02_03t:235_2	yathāvuttehi ākārehi adhigamabyākaraṇaṃ sodhetabbaṃ, tasmā. Ettāvatāvāti ettakena	235	
PA_tika-s02_03t:235_3	byākaraṇamatteneva na sakkāro kātabbo. Byākaraṇañhi ekaccassa ayāthāvatopi hoti,	235	
PA_tika-s02_03t:235_4	yathā nāma jātarūpapatirūpaṃ jātarūpaṃ viya khāyatīti jātarūpaṃ nighaṃsanatāpanachedanehi	235	
PA_tika-s02_03t:235_5	sodhetabbaṃ evamevaṃ imesu idāneva vuttesu chasu ṭhānesu pakkhipitvā sodhanatthaṃ	235	
PA_tika-s02_03t:235_6	vattabbo vimokkhādīsūti ādi-saddena samādhi-samāpatti-ñāṇadassana-maggabhāvanā-phalasacchikiriyā saṅgaṇhāti.	235	
PA_tika-s02_03t:236_0	Pākaṭo hoti adhigatavisesassa satisammosābhāvato. Sesapucchāsupi “pākaṭo hotī”ti	236	
PA_tika-s02_03t:236_1	pade eseva nayo. Uggahaparipucchākusalāti sajjhāyamaggasaṃvaṇṇanāsu nipuṇā. Yāya	236	
PA_tika-s02_03t:236_2	paṭipadāya yassa ariyamaggo āgacchati, sā pubbabhāgapaṭipatti āgamanapaṭipadā. Sodhetabbāti	236	
PA_tika-s02_03t:236_3	suddhā udāhu asuddhāti vicāraṇavasena sodhetabbā. Na sujjhatīti tattha tattha pamādapaṭipattibhāvato.	236	
PA_tika-s02_03t:236_4	Apanetabbo attano paṭiññāya. “Sujjhatī”ti vatvā sujjhanākāraṃ dassetuṃ, “dīgharatta”ntiādi	236	
PA_tika-s02_03t:236_5	vuttaṃ. Paññāyatīti ettha “yadī”ti padaṃ ānetvā yadi so bhikkhu tāya paṭipadāya yadi	236	
PA_tika-s02_03t:236_6	paññāyatīti sambandho. Khīṇāsavapaṭipattisadisā paṭipadā hoti dīgharattaṃ vikkhambhitakilesattā.	236	
PA_tika-s02_03t:237	Nadiyā samuddaṃ pakkhandanaṭṭhānaṃ nadīmukhadvāraṃ. Maddamānoti badarasāḷavaṃ sarasaṃ patte pakkhitto hutvā maddamāno. Sesaṃ suviññeyyameva.	23	
PA_tika-s02_03t:238	Chabbisodhanasuttavaṇṇanāya līnatthappakāsanā samattā.	23	
PA_tika-s02_03t:239	3. Sappurisadhammasuttavaṇṇanā	23	
PA_tika-s02_03t:240_0	105. Sappurisadhammanti sappurisabhāvakaraṃ dhammaṃ. So pana yasmā sappurisānaṃ paveṇiko	240	
PA_tika-s02_03t:240_1	dhammo hoti. Tasmā āha – “sappurisānaṃ dhamma”nti, esa nayo asappurisadhammanti etthāpi.	240	
PA_tika-s02_03t:240_2	Evaṃ padhānaṃ anuṭṭhātabbañca sappurisadhammaṃ ādiṃ katvā mātikaṃ ṭhapetvā ayathānupubbiyā	240	
PA_tika-s02_03t:240_3	niddisanto “katamo ca, bhikkhave, asappurisadhammo”tiādimāha. Tathā pana niddisanto	240	
PA_tika-s02_03t:240_4	udāharaṇapubbakaṃ hetuṃ dassetuṃ, “yathā nāmā”tiādi vuttaṃ. Tena icchitabbapariccāgapubbakaṃ	240	
PA_tika-s02_03t:240_5	gahetabbaggahaṇaṃ nāma ñāyapaṭipatti, tasmā sappurisadhammā sampādetabbāti dīpento	240	
PA_tika-s02_03t:240_6	satthā ayathānupubbiyā niddhārīyatīti imamatthaṃ dasseti. Tathā aññatthāpi “asevanā	240	
PA_tika-s02_03t:240_7	ca bālānaṃ, paṇḍitānañca sevanā”ti. Etadeva hi kuladvayaṃ “uccakula”nti vuccati nippariyāyato.	240	
PA_tika-s02_03t:240_8	Tathāhi antimabhavikā bodhisattā tattheva paṭisandhiṃ gaṇhanti. Soti sāmīcippaṭipanno	240	
PA_tika-s02_03t:240_9	bhikkhu. Antaraṃ karitvāti taṃ kāraṇaṃ katvā. Paṭipadā hi viññūnaṃ pūjāya kāraṇaṃ,	240	
PA_tika-s02_03t:240_10	na uccakulīnatā. Mahākulāti vipulakulā upāditoditakulasampavattikāti attho.	2401	
PA_tika-s02_03t:241_0	106. Yasasaddo parivāravācako. Yasassīti ca sātisayaparivāravantatā vuccatīti āha	241	
PA_tika-s02_03t:241_1	“parivārasampanno”ti. Ādhipateyyābhāvato paresaṃ uparinatti etesaṃ īso īsanaṃ issariyanti	241	
PA_tika-s02_03t:241_2	akkhātabbāti appesakkhā. Tenāha “appaparivārā”ti. Abhāvattho hi idha appa-saddo.	241	
PA_tika-s02_03t:242_0	107. Naveva dhutaṅgāni āgatānīti ettha yathā ukkaṭṭhapaṃsukūlikassa tecīvarikatā	242	
PA_tika-s02_03t:242_1	sukarā. Evaṃ ukkaṭṭhapiṇḍapātikassa sapadānacārikatā sukarā. Ekāsanikassa ca pattapiṇḍikakhalupacchābhattikatā	242	
PA_tika-s02_03t:242_2	sukarā evāti – “paṃsukūliko hotī”tiādivacaneneva pāḷiyā anāgatānampi āgatabhāvo veditabbo	242	
PA_tika-s02_03t:242_3	pariharaṇasukaratāya tesampi samādānasambhavato. Tenāha “terasa hontī”ti.	242	
PA_tika-s02_03t:243_0	108. Kāmataṇhādikāya tāya taṇhāya nibbattāti tammayā, puthujjanā, pakatibhāvūpagamanena	243	
PA_tika-s02_03t:243_1	tesaṃ bhāvo tammayatā, tappaṭikkhepato atammayatā, nittaṇhatā. Taṃyeva kāraṇaṃ katvāti	243	
PA_tika-s02_03t:243_2	paṭhamajjhānepi taṇhāpahānaṃyeva kāraṇaṃ katvā. Citte uppādetvāti atammayatāpariyāyena	243	
PA_tika-s02_03t:243_3	vutte taṇhāya paṭipakkhadhamme sampādetvā. Na maññatīti maññanānaṃ ariyamaggena sabbaso	243	
PA_tika-s02_03t:243_4	samucchinnattā kismiñci okāse kāmabhavādike kenaci vatthunā hatthiassakhettavatthādinā	243	
PA_tika-s02_03t:243_5	pattacīvaravihārapariveṇādinā ca puggalaṃ na maññati. Sesaṃ suviññeyyameva.	243	
PA_tika-s02_03t:244	Sappurisadhammasuttavaṇṇanāya līnatthappakāsanā samattā.	24	
PA_tika-s02_03t:245	4. Sevitabbāsevitabbasuttavaṇṇanā	24	
PA_tika-s02_03t:246_0	109. Aññamaññanti aññaṃ aññaṃ. Tenāha “aññaṃ sevitabba”ntiādi. Sattahi padehīti sattahi	246	
PA_tika-s02_03t:246_1	vākyehi. Pajjati etena yathādhippeto atthoti padaṃ, vākyaṃ. Sāriputtattherassa okāsakaraṇaṃ	246	
PA_tika-s02_03t:246_2	dhammadāyāde vuttanayena veditabbaṃ.	246	
PA_tika-s02_03t:247_0	113. Diṭṭhiyeva paccayavasena paṭiladdhatāya diṭṭhipaṭilābho. Saññāpaṭilābhepi eseva	247	
PA_tika-s02_03t:247_1	nayo. Micchādiṭṭhisammādiṭṭhiyo…pe… na gahitā kammapathappattānaṃ tesaṃ manosamācārabhāvena	247	
PA_tika-s02_03t:247_2	gahitattā. Yadi evaṃ kasmā diṭṭhi cittuppādavāre na gahitāti? Kāmaṃ micchādiṭṭhiyā	247	
PA_tika-s02_03t:247_3	avayavibhāvo labbhati, tathāpi cittuppādakkhaṇe lokiyalokuttaracittuppādesu kammapathakoṭṭhāso na uddhaṭo.	247	
PA_tika-s02_03t:248_0	115. Kāmasaññādīnanti ettha ādi-saddena yathā byāpādavihiṃsāsaññā saṅgahitā, evaṃ	248	
PA_tika-s02_03t:248_1	anabhijjhāabyāpādaavihiṃsāsaññā saṅgahitā paṭhamena ādisaddena “anabhijjhāsahagatāya	248	
PA_tika-s02_03t:248_2	saññāyā”tiādipāṭhassa saṅgahitattā.	248	
PA_tika-s02_03t:249_0	117. Ti kāmabhavādīnaṃ apariyosānāya pariyosānaṃ icchatopi tādisassa bhavānaṃ apariyosānameva	249	
PA_tika-s02_03t:249_1	hoti. Cattāro honti puggalavasena. Tenāha “puthujjanopi hī”tiādi. Akusalā dhammā	249	
PA_tika-s02_03t:249_2	vaḍḍhantīti tesaṃ pahānāya appaṭipajjamānassāti adhippāyo, tato eva kusalā dhammā	249	
PA_tika-s02_03t:249_3	parihāyanti. Tenassa kilesadukkhena vipākadukkhena ca sadukkhameva attabhāvaṃ abhinibbatteti.	249	
PA_tika-s02_03t:249_4	Orambhāgiyasaṃyojanāni pahāya suddhāvāsesu nibbattanāraho anāgāmī kathaṃ…pe… abhivaḍḍhantīti	249	
PA_tika-s02_03t:249_5	āha “anāgāmīpī”tiādi. Sadukkhameva attabhāvaṃ abhinibbatteti, yāya labbhamānaakusalābhivuddhiṃ	249	
PA_tika-s02_03t:249_6	kusalaparihāniñca gahetvā anāgāminopi sabyābajjhaattabhāvābhinibbattanaṃ vuttaṃ.	249	
PA_tika-s02_03t:249_7	Evaṃ yathālabbhamānaṃ akusalaparihāniṃ kusalābhivuddhiñca gahetvā puthujjanassapi	249	
PA_tika-s02_03t:249_8	antimabhavikassa abyābajjhaattabhāvābhinibbattanaṃ vuttanti daṭṭhabbaṃ. Tenāha “puthujjanopī”tiādi.	249	
PA_tika-s02_03t:249_9	Akusalameva hāyati,na kusalaṃ tassa buddhipakkhe ṭhitattā. Tatthāpi vipassanameva	249	
PA_tika-s02_03t:249_10	gabbhaṃ gaṇhāpeti, na vaṭṭagabbhaṃ antimabhavikatāya vivaṭṭūpanissitattā ajjhāsayassa,	2491	
PA_tika-s02_03t:249_11	ñāṇassa ca pākagamanato.	2491	
PA_tika-s02_03t:250_0	119. Ekaccassāti sāmivacanaṃ “abhinandatī”tiādīsu paccattavasena pariṇāmetabbaṃ,	250	
PA_tika-s02_03t:250_1	tathā “nibbindatī”tiādīsupi. Uggaṇhitvāpīti pi-saddo luttaniddiṭṭho. Bhagavato bhāsitassa	250	
PA_tika-s02_03t:250_2	atthaṃ ajānantā tāva dīgharattaṃ hitasukhato paribāhirā hontu jānantānampi sabbesaṃ	250	
PA_tika-s02_03t:250_3	dīgharattaṃ hitāya sukhāya hotīti anekaṃsikataṃ codento “evaṃ santepī”tiādimāha.	250	
PA_tika-s02_03t:250_4	Itaro sabbesampi dīgharattaṃ hitāya sukhāya hotiyevāti, “appaṭisandhikā”tiādinā anekaṃsikataṃ	250	
PA_tika-s02_03t:250_5	pariharati. Sesaṃ suviññeyyameva.	250	
PA_tika-s02_03t:251	Sevitabbāsevitabbasuttavaṇṇanāya līnatthappakāsanā samattā.	25	
PA_tika-s02_03t:252	5. Bahudhātukasuttavaṇṇanā	25	
PA_tika-s02_03t:253_0	124. Bhayanti cittasaṃsappatāti āha “cittutrāso”ti. Upaddavoti antarāyo. Tassa pana	253	
PA_tika-s02_03t:253_1	vikkhepakāraṇattā vuttaṃ “anekaggatākāro”ti. Upasaggoti upasajjanaṃ. Tato appatīkāravighātāpatti	253	
PA_tika-s02_03t:253_2	yasmā patīkārābhāvena vihaññamānassa kiñci kātuṃ asamatthassa osīdanakāraṇaṃ, tasmā	253	
PA_tika-s02_03t:253_3	vuttaṃ – “tattha tattha lagganākāro”ti. Vañcetvā āgantuṃ yathāvutte divase anāgacchantesu.	253	
PA_tika-s02_03t:253_4	Bahi anikkhamanatthāya dvāre aggiṃ datvā.	253	
PA_tika-s02_03t:254_0	Naḷehīti naḷacchannasaṅkhepena upari chādetvā tehiyeva dārukacchadananiyāmena paritopi	254	
PA_tika-s02_03t:254_1	chāditā. Eseva nayoti iminā tiṇehi channataṃ, sesasambhārānaṃ rukkhamayatañca atidisati.	254	
PA_tika-s02_03t:254_2	Vidhavāputteti adantabhāvopalakkhaṇaṃ. Te hi nippitikā avinītā asaṃyatā akiccakārino honti.	254	
PA_tika-s02_03t:255_0	Matthakaṃ apāpetvāva niṭṭhāpitāti kasmā bhagavā evamakāsīti? Ānandattherassa pucchākosalladīpanatthameva,	255	
PA_tika-s02_03t:255_1	tattha nisinnānaṃ sannipatitabhikkhūnaṃ desanāya jānanatthañca. Te kira saṅkhepato	255	
PA_tika-s02_03t:255_2	vuttamatthaṃ ajānantā andhakāraṃ paviṭṭhā viya ṭhitā. Pucchānusandhivasena pariggayha jānissantīti.	255	
PA_tika-s02_03t:256_0	125. Rūpapariggahova kathito, na aññaṃ kiñcīti attho. Idāni tato saccāni niddhāretvā	256	
PA_tika-s02_03t:256_1	catusaccakammaṭṭhānaṃ dassetuṃ, “sabbāpī”tiādi vuttaṃ. Pañcakkhandhā hontīti addhekādasa	256	
PA_tika-s02_03t:256_2	dhātuyo rūpakkhandho, addhaṭṭhamā dhātuyo yathārahaṃ vedanādayo cattāro arūpino khandhāti	256	
PA_tika-s02_03t:256_3	evaṃ aṭṭhārasa dhātuyo pañcakkhandhā honti. Pañcapi khandhā taṇhāvajjā dukkhasaccaṃ.	256	
PA_tika-s02_03t:256_4	Appavattīti appavattinimittaṃ. Nirodhapajānanāti paññāsīsena maggakiccamāha. Sammādiṭṭhipamukho	256	
PA_tika-s02_03t:256_5	hi ariyamaggo. Matthakaṃ pāpetvā kathitaṃ hoti sammasanassa bhūmiyā nipphattiyā ca	256	
PA_tika-s02_03t:256_6	kathitattā. Jānāti passatīti iminā ñāṇadassanaṃ kathitaṃ taṃ pana lokiyaṃ lokuttaranti	256	
PA_tika-s02_03t:256_7	duvidhanti tadubhayampi dassento āha – “saha vipassanāya maggo vutto”ti.	256	
PA_tika-s02_03t:257_0	Ettāvatāpi khoti pi-saddaggahaṇena aññena pariyāyena satthā dhātukosallaṃ desetukāmoti	257	
PA_tika-s02_03t:257_1	thero, “siyā pana, bhante”ti pucchatīti bhagavā pathavīdhātuādivasenapi dhātukosallaṃ	257	
PA_tika-s02_03t:257_2	vibhāveti. Tattha pathavīdhātuādisaddena desanākāraṇaṃ vibhāvento, “pathavīdhātu…pe…	257	
PA_tika-s02_03t:257_3	vuttā”ti āha. Tāpi hi ādito cha dhātuyo. “Viññāṇadhātuto nīharitvā pūretabbā”ti vatvā	257	
PA_tika-s02_03t:257_4	kathaṃ rūpadhātuyo nīharīyantīti codanaṃ sandhāya taṃ nayaṃ dassetuṃ, “viññāṇadhātū”tiādi	257	
PA_tika-s02_03t:257_5	vuttaṃ. Kāmañcettha kāyaviññāṇadhātuyā ārammaṇaṃ phoṭṭhabbadhātupathavīdhātu ādivasena	257	
PA_tika-s02_03t:257_6	desanāruḷameva, kāyadhātu pana nīharitabbāti ekaṃsameva nīharaṇavidhiṃ dassento,	257	
PA_tika-s02_03t:257_7	“esa nayo sabbatthā”ti āha. Purimapacchimavasena manodhātūti pacchimabhāgavasena	257	
PA_tika-s02_03t:257_8	kiriyāmanodhātu gahetabbā tassānurūpabhāvato. Nanu cettha manodhātu nāmāyaṃ manoviññāṇadhātuyā	257	
PA_tika-s02_03t:257_9	asaṃsaṭṭhā, visuṃyeva cesā dhātūti? Saccametaṃ aṭṭhārasadhātudesanāya, cittavibhattiniddese	257	
PA_tika-s02_03t:257_10	chaviññāṇakāyadesanāyaṃ pana sā manoviññāṇakāyasaṅgahitāvāti daṭṭhabbaṃ. Yaṃ panettha	2571	
PA_tika-s02_03t:257_11	vattabbaṃ taṃ visuddhimaggasaṃvaṇṇanāyaṃ vuttanayena veditabbaṃ. Atha vā purimapacchimavasenāti	2571	
PA_tika-s02_03t:257_12	purecarānucaravasena. Manodhātūti vipākamanodhātu gahetabbā purecaraṇato, parato	2571	
PA_tika-s02_03t:257_13	uppajjanakiriyāmanoviññāṇadhātuyā anantaraṃ manodhātuyā, kiriyāmanodhātuyā anantaraṃ	2571	
PA_tika-s02_03t:257_14	manoviññāṇadhātuyā anuppajjanato ca.	2571	
PA_tika-s02_03t:258_0	Dhammānaṃ yāvadeva nissattanijjīvavibhāvanatthāya satthu dhātudesanāti aññesu sabhāvadhāraṇādiatthesu	258	
PA_tika-s02_03t:258_1	labbhamānesupi ayamettha attho padhānoti āha – “esanayo sabbatthā”ti. Sappaṭipakkhavasenāti	258	
PA_tika-s02_03t:258_2	sappaṭibhāgavasena sukhaṃ dukkhena sappaṭibhāgaṃ, dukkhaṃ sukhena, evaṃ somanassadomanassāti.	258	
PA_tika-s02_03t:258_3	Yathā sukhādīnaṃyeva samudācāro vibhūto, na upekkhāya, evaṃ rāgādīnaṃyeva samudācāro	258	
PA_tika-s02_03t:258_4	vibhūto, na mohassa, tena vuttaṃ “avibhūtabhāvenā”ti. Kāyaviññāṇadhātu pariggahitāva	258	
PA_tika-s02_03t:258_5	hoti tadavinābhāvato. Sesāsu somanassadhātuādīsu, pariggahitāva hoti avinābhāvato	258	
PA_tika-s02_03t:258_6	eva. Na hi somanassādayo manodhātuyā vinā vattanti. Upekkhādhātuto nīharitvāti ettha	258	
PA_tika-s02_03t:258_7	cakkhuviññāṇadhātuādayo catasso viññāṇadhātuyo tāsaṃ vatthārammaṇabhūtā cakkhudhātuādayo	258	
PA_tika-s02_03t:258_8	cāti aṭṭha rūpadhātuyo, manodhātu, upekkhāsahagatā manoviññāṇadhātu, upekkhāsahagatā	258	
PA_tika-s02_03t:258_9	eva dhammadhātūti evaṃ pannarasa dhātuyo upekkhādhātuto nīharitabbā. Somanassadhātuādayo	258	
PA_tika-s02_03t:258_10	pana catasso dhātuyo dhammadhātuantogadhā, evaṃ sukhadhātuto kāyaviññāṇadhātuyā tassā	2581	
PA_tika-s02_03t:258_11	vatthārammaṇabhūtānaṃ kāyadhātuphoṭṭhabbadhātūnañca nīharaṇā heṭṭhā dassitanayāti,	2581	
PA_tika-s02_03t:258_12	“upekkhādhātuto nīharitvā pūretabbā”icceva vuttaṃ.	2581	
PA_tika-s02_03t:259_0	Kāmavitakkādayo idha kāmadhātuādipariyāyena vuttāti “kāmadhātuādīnaṃ dvedhāvitakke	259	
PA_tika-s02_03t:259_1	kāmavitakkādīsu vuttanayena attho veditabbo”ti āha. Tattha hi “kāmavitakkoti kāmapaṭisaṃyutto	259	
PA_tika-s02_03t:259_2	vitakko, byāpādavitakkoti byāpādapaṭisaṃyutto vitakko, vihiṃsāvitakkoti vihiṃsāpaṭisaṃyutto	259	
PA_tika-s02_03t:259_3	vitakko, nekkhammapaṭisaṃyutto vitakko nekkhammavitakko, so yāva paṭhamajjhānā vaṭṭati.	259	
PA_tika-s02_03t:259_4	Abyāpādapaṭisaṃyutto vitakko abyāpādavitakko, so mettāpubbabhāgato paṭṭhāya yāva	259	
PA_tika-s02_03t:259_5	paṭhamajjhānā vaṭṭati. Avihiṃsāpaṭisaṃyutto vitakko avihiṃsāvitakko, so karuṇāya	259	
PA_tika-s02_03t:259_6	pubbabhāgato paṭṭhāya yāva paṭhamajjhānā vaṭṭatī”ti vuttaṃ. Ayaṃ panattho abhidhamme	259	
PA_tika-s02_03t:259_7	vitthārato āgato evāti dassetuṃ, “abhidhamme”tiādi vuttaṃ. Kāmadhātuto nīharitvāti	259	
PA_tika-s02_03t:259_8	ettha kāmaggahaṇena gahitā rūpadhātuādayo cha, taṃvisayā sattaviññāṇadhātuyo, tattha	259	
PA_tika-s02_03t:259_9	pañcannaṃ viññāṇadhātūnaṃ cakkhudhātuādayo pañcāti aṭṭhārasa. Nekkhammadhātuādayo	259	
PA_tika-s02_03t:259_10	pana dhammadhātuantogadhā eva.	2591	
PA_tika-s02_03t:260_0	Kāmataṇhāya visayabhūtā dhammā kāmadhātūti āha – “pañca kāmāvacarakkhandhā kāmadhātū”ti.	260	
PA_tika-s02_03t:260_1	Tathā rūpataṇhāya visayabhūtā dhammā rūpadhātu, arūpataṇhāya visayabhūtā dhammā arūpadhātūti	260	
PA_tika-s02_03t:260_2	āha – “cattāro arūpāvacarakkhandhā”tiādi. Kāmataṇhā kāmo uttarapadalopena, evaṃ rūpārūpataṇhā	260	
PA_tika-s02_03t:260_3	rūpārūpaṃ. Ārammaṇakaraṇavasena tā yattha avacaranti, te kāmāvacarādayoti evaṃ kāmāvacarakkhandhādīnaṃ	260	
PA_tika-s02_03t:260_4	kāmataṇhādibhāvo veditabbo. Ādinā nayenāti etena “uparito paranimmitavasavattideve	260	
PA_tika-s02_03t:260_5	antokaritvā etthāvacarā”tiādipāḷiṃ saṅgaṇhāti. Etthāvacarāti avīciparanimmitaparicchinnokāsāya	260	
PA_tika-s02_03t:260_6	kāmataṇhāya visayabhāvaṃ sandhāya vuttaṃ, tadokāsatā ca taṇhāya tanninnattā veditabbā.	260	
PA_tika-s02_03t:260_7	Sesapadadvayepi eseva nayo. Paripuṇṇaaṭṭhārasadhātukattā kāmāvacaradhammānaṃ “kāmadhātuto	260	
PA_tika-s02_03t:260_8	nīharitvā pūretabbā”ti vuttaṃ. Manoviññāṇadhātudhammadhātu ekadesamattameva hi rūpārūpāvacaradhammāti.	260	
PA_tika-s02_03t:261_0	Samāgantvāti sahitā hutvā. Yattakañhi paccayadhammā attano phalassa kāraṇaṃ, tattha	261	
PA_tika-s02_03t:261_1	tannibbattane samāgatā viya hoti vekalle tadanibbattanato. Saṅkhatadhātuto nīharitvā	261	
PA_tika-s02_03t:261_2	pūretabbā asaṅkhatāya dhātuyā dhammadhātuekadesabhāvato.	261	
PA_tika-s02_03t:262_0	126. Evaṃ pavattamānā mayaṃ attāti gahaṇaṃ gamissāmāti iminā viya adhippāyena attānaṃ	262	
PA_tika-s02_03t:262_1	adhikicca uddissa pavattā ajjhattā, tesu bhavā tappariyāpannattāti ajjhattikāni.	262	
PA_tika-s02_03t:262_2	Tato bahibhūtāni bāhirāni. Āyatanakathā paṭiccasamuppādakathā ca visuddhimagge vuttanayeneva	262	
PA_tika-s02_03t:262_3	veditabbāti na vitthāritā.	262	
PA_tika-s02_03t:263_0	127. Avijjamānaṃ ṭhānaṃ aṭṭhānaṃ, natthi ṭhānanti vā aṭṭhānaṃ. Anavakāsoti ettha	263	
PA_tika-s02_03t:263_1	eseva nayo. Tadatthanigamanameva hi “netaṃ ṭhānaṃ vijjatī”ti vacananti. Tenāha “ubhayenapī”tiādi.	263	
PA_tika-s02_03t:263_2	Yanti kāraṇe paccattavacanaṃ, hetuattho ca kāraṇatthoti āha – “yanti yena kāraṇenā”ti.	263	
PA_tika-s02_03t:263_3	Ukkaṭṭhaniddesena ettha diṭṭhisampatti veditabbāti vuttaṃ “maggadiṭṭhiyā sampanno”ti.	263	
PA_tika-s02_03t:263_4	Kuto panāyamattho labbhatīti? Liṅgato. Liṅgañhetaṃ, yadidaṃ niccato upagamanapaṭikkhepo.	263	
PA_tika-s02_03t:263_5	Catubhūmakesūti idaṃ catutthabhūmakasaṅkhārānaṃ ariyasāvakassa visayabhāvūpagamanato	263	
PA_tika-s02_03t:263_6	vuttaṃ; na pana te ārabbha niccato upagamanasabbhāvato. Vakkhati ca “catutthabhūmakasaṅkhārā	263	
PA_tika-s02_03t:263_7	panā”tiādinā. Abhisaṅkhatasaṅkhāraabhisaṅkharaṇakasaṅkhārānaṃ sappadesattā nippadesasaṅkhāraggahaṇatthaṃ	263	
PA_tika-s02_03t:263_8	“saṅkhatasaṅkhāresū”ti vuttaṃ. Lokuttarasaṅkhārānaṃ pana nivattane kāraṇaṃ sayameva	263	
PA_tika-s02_03t:263_9	vakkhati. Etaṃ kāraṇaṃ natthi setughātattā. Tejussadattāti saṃkilesavidhamanatejassa	263	
PA_tika-s02_03t:263_10	adhikabhāvato. Tathā hi te gambhīrabhāvena duddasā. Akusalānaṃ ārammaṇaṃ na hontīti	2631	
PA_tika-s02_03t:263_11	idaṃ pakaraṇavasena vuttaṃ. Appahīnavipallāsānaṃ sattānaṃ kusaladhammānampi te ārammaṇaṃ na honti.	2631	
PA_tika-s02_03t:264_0	Asukhe “sukha”nti vipallāso ca idha sukhato upagamanassa ṭhānanti adhippetanti dassento,	264	
PA_tika-s02_03t:264_1	“ekanta…pe… vutta”nti. Attadiṭṭhivasenāti padhānadiṭṭhimāha. Diṭṭhiyā nibbānassa	264	
PA_tika-s02_03t:264_2	avisayabhāvo heṭṭhā vutto evāti “kasiṇādipaṇṇattisaṅgahattha”nti vuttaṃ. Paricchedoti	264	
PA_tika-s02_03t:264_3	saṅkhārānaṃ paricchedo saṅkhārānaṃ paricchijjagahaṇaṃ. Svāyaṃ yesaṃ niccādito upagamanaṃ	264	
PA_tika-s02_03t:264_4	bhavati tesaṃyeva vasena kātabboti dassento “sabbavāresū”tiādimāha. Sabbavāresūti	264	
PA_tika-s02_03t:264_5	niccādisabbavāresu. Puthujjano hīti hi-saddo hetuattho. Yasmā yaṃ yaṃ saṅkhāraṃ niccādivasena	264	
PA_tika-s02_03t:264_6	puthujjanakāle upagacchati, taṃ taṃ ariyamaggādhigamena aniccādivasena gaṇhanto yāthāvato	264	
PA_tika-s02_03t:264_7	jānanto taṃ gāhaṃ taṃ diṭṭhiṃ viniveṭheti vissajjeti. Tasmā yattha gāho tattha vissajjanāti	264	
PA_tika-s02_03t:264_8	catutthabhūmakasaṅkhārā idha saṅkhāraggahaṇena na gayhatīti attho.	264	
PA_tika-s02_03t:265_0	128. Puttasambandhena mātāpitusamaññā, dattakittimādivasenapi puttavohāro loke dissati,	265	
PA_tika-s02_03t:265_1	so ca kho pariyāyato nippariyāyasiddhaṃ taṃ dassetuṃ, “janikā va mātā janako pitā”ti	265	
PA_tika-s02_03t:265_2	vuttaṃ. Tathā ānantariyakammassa adhippetattā “manussabhūtova khīṇāsavo arahāti adhippeto”ti	265	
PA_tika-s02_03t:265_3	vuttaṃ. “Aṭṭhānameta”ntiādinā mātuādīnaṃyeva jīvitā voropane ariyasāvakassa abhabbabhāvadassanato	265	
PA_tika-s02_03t:265_4	tadaññaṃ ariyasāvako jīvitā voropetīti idaṃ atthato āpannamevāti maññamāno vadati	265	
PA_tika-s02_03t:265_5	– “kiṃ pana ariyasāvako aññaṃ jīvitā voropeyyā”ti? “Aṭṭhānametaṃ, bhikkhave, anavakāso,	265	
PA_tika-s02_03t:265_6	yaṃ diṭṭhisampanno puggalo sañcicca pāṇaṃ jīvitā voropeyya, netaṃ ṭhānaṃ vijjatī”ti	265	
PA_tika-s02_03t:265_7	vacanato, “etampi aṭṭhāna”nti vuttaṃ. Tenāha “sacepi hī”tiādi. Baladīpanatthanti	265	
PA_tika-s02_03t:265_8	saddhādibalasamannāgamadīpanatthaṃ. Ariyamaggenāgatasaddhādibalavasena hi ariyasāvako	265	
PA_tika-s02_03t:265_9	tādisaṃ sāvajjaṃ na karoti.	265	
PA_tika-s02_03t:266_0	Pañcahi kāraṇehīti idaṃ atthanipphādakāni tesaṃ pubbabhāgiyāni ca kāraṇāni kāraṇabhāvasāmaññena	266	
PA_tika-s02_03t:266_1	ekajjhaṃ gahetvā vuttaṃ, na pana sabbesaṃ pañcannaṃ sahayogakkhamato. Ākārehīti kāraṇehi.	266	
PA_tika-s02_03t:266_2	Anussāvanenāti anurūpaṃ sāvanena. Bhedassa anurūpaṃ yathā bhedo hoti, evaṃ bhinditabbānaṃ	266	
PA_tika-s02_03t:266_3	bhikkhūnaṃ attano vacanassa sāvanena viññāpanena. Tenāha “nanu tumhe”tiādi. Kaṇṇamūle	266	
PA_tika-s02_03t:266_4	vacībhedaṃ katvāti etena “pākaṭaṃ katvā bhedakaravatthudīpanaṃ vohāro, tattha attano	266	
PA_tika-s02_03t:266_5	nicchitamatthaṃ rahassavasena viññāpanaṃ anussāvana”nti dasseti.	266	
PA_tika-s02_03t:267_0	Kammameva uddeso vā pamāṇanti tehi saṅghabhedasiddhito vuttaṃ, itare pana tesaṃ pubbabhāgabhūtā.	267	
PA_tika-s02_03t:267_1	Tenāha “vohārā”tiādi. Tatthāti vohāre. Cutianantaraṃ phalaṃ anantaraṃ nāma, tasmiṃ	267	
PA_tika-s02_03t:267_2	anantare niyuttāni tannibbattanena anantarakaraṇasīlāni, anantarappayojanāni cāti	267	
PA_tika-s02_03t:267_3	ānantariyāni, tāni eva “ānantariyakammānī”ti vuttāni.	267	
PA_tika-s02_03t:268_0	Kammatoti “evaṃ ānantariyakammaṃ hoti, evaṃ anantariyakammasadisa”nti evaṃ kammavibhāgato.	268	
PA_tika-s02_03t:268_1	Dvāratoti kāyādidvārato. Kappaṭṭhitiyatoti “idaṃ kappaṭṭhitikavipākaṃ, idaṃ na kappaṭṭhitikavipāka”nti	268	
PA_tika-s02_03t:268_2	evaṃ kappaṭṭhitiyavibhāgato. Pākāti “idamettha vipaccati, idaṃ na vipaccatī”ti vipaccanavibhāgato.	268	
PA_tika-s02_03t:268_3	Sādhāraṇādīhīti gahaṭṭhapabbajitānaṃ sādhāraṇāsādhāraṇato, ādi-saddena vedanādivibhāgato ca.	268	
PA_tika-s02_03t:269_0	Yasmā manussattabhāve ṭhitasseva ca kusaladhammānaṃ tikkhavisadasūrabhāvāpatti, yathā	269	
PA_tika-s02_03t:269_1	taṃ tiṇṇampi bodhisattānaṃ bodhittayanibbattiyaṃ, evaṃ manussabhāve ṭhitasseva akusaladhammānampi	269	
PA_tika-s02_03t:269_2	tikkhavisadasūrabhāvāpattīti āha “manussabhūtassevā”ti. Pākatikamanussānampi ca kusaladhammānaṃ	269	
PA_tika-s02_03t:269_3	visesappatti vimānavatthuaṭṭhakathāyaṃ vuttanayena veditabbā. Yathā vutto ca attho	269	
PA_tika-s02_03t:269_4	samānajātiyassa vikopane kammaṃ garutaraṃ, na tathā vijātiyassāti vuttaṃ – “manussabhūtaṃ	269	
PA_tika-s02_03t:269_5	mātaraṃ vā pitaraṃ vā”ti. Liṅge parivatte ca so eva ekakammanibbatto bhavaṅgappabandho,	269	
PA_tika-s02_03t:269_6	jīvitindriyappabandho ca, na aññoti āha “api parivattaliṅga”nti. Arahantepi eseva	269	
PA_tika-s02_03t:269_7	nayo. Tassa vipākantiādi kammassa ānantariyabhāvasamatthanaṃ, catukoṭikañcettha sambhavati.	269	
PA_tika-s02_03t:269_8	Tattha paṭhamā koṭi dassitā, itarāsu visaṅketaṃ dassetuṃ, “yo panā”tiādi vuttaṃ.	269	
PA_tika-s02_03t:269_9	Yadipi tattha visaṅketo, kammaṃ pana garutaraṃ ānantariyasadisaṃ bhāyitabbanti āha	269	
PA_tika-s02_03t:269_10	– “ānantariyaṃ āhacceva tiṭṭhatī”ti. Ayaṃ pañhoti ñāpanicchānibbattā kathā.	2691	
PA_tika-s02_03t:270_0	Ānantariyaṃ phusati maraṇādhippāyeneva ānantariyavatthuno vikopitattā. Ānantariyaṃ	270	
PA_tika-s02_03t:270_1	na phusati ānantariyavatthuabhāvato. Sabbattha hi purimaṃ abhisandhicittaṃ appamāṇaṃ,	270	
PA_tika-s02_03t:270_2	vadhakacittaṃ pana tadārammaṇaṃ jīvitindriyañca ānantariyanānantariyabhāve pamāṇanti	270	
PA_tika-s02_03t:270_3	daṭṭhabbaṃ. Saṅgāmacatukkaṃ sampattavasena yojetabbaṃ.	270	
PA_tika-s02_03t:271_0	Tenevāti teneva payogena. Arahantaghāto hotiyeva arahato māritattā. Puthujjanasseva	271	
PA_tika-s02_03t:271_1	dinnaṃ hotīti yasmā yathā vadhakacittaṃ paccuppannārammaṇampi pabandhavicchedavasena	271	
PA_tika-s02_03t:271_2	ca jīvitindriyaṃ ārammaṇaṃ katvā pavattati, na evaṃ cāgacetanā, sā hi cajitabbavatthuṃ	271	
PA_tika-s02_03t:271_3	ārammaṇaṃ katvā cajanamattameva hoti, aññasantakabhāvakaraṇañca tassa cajanaṃ, tasmā	271	
PA_tika-s02_03t:271_4	yassa taṃ santakaṃ kataṃ. Tasseva dinnaṃ hotīti.	271	
PA_tika-s02_03t:272	Lohitaṃ samo saratīti abhighātena pakuppamānaṃ sañcitaṃ hoti. Mahantataranti garutaraṃ. Sarīrapaṭijaggane viyāti satthurūpakāyapaṭijaggane viya.	27	
PA_tika-s02_03t:273_0	Asannipatiteti idaṃ sāmaggiyadīpanaṃ. Bhedo ca hotīti saṅghassa bhedo hoti. Vaṭṭatīti	273	
PA_tika-s02_03t:273_1	saññāyāti īdisakaraṇaṃ saṅghassa bhedāya na hotīti saññāya. Navato ūnaparisāyaṃ karontassa	273	
PA_tika-s02_03t:273_2	tathāti yojetabbaṃ, tathāti iminā “na ānantariyakammanti” imaṃ ākaḍḍhati, na pana	273	
PA_tika-s02_03t:273_3	“bhedo hotī”ti idaṃ. Heṭṭhimantena hi navannameva vasena saṅghabhedo. Dhammavādino	273	
PA_tika-s02_03t:273_4	anavajjā yathādhammaṃ avaṭṭhānato. Saṅghabhedassa pubbabhāgo saṅgharāji.	273	
PA_tika-s02_03t:274	Kāyadvārameva pūrenti kāyakammabhāveneva lakkhitabbato.	27	
PA_tika-s02_03t:275_0	“Saṇṭhahante hi…pe… muccatī”ti idaṃ kappaṭṭhakathāya na sameti. Tathā hi kappaṭṭhakathāyaṃ	275	
PA_tika-s02_03t:275_1	vuttaṃ – “āpāyikoti idaṃ suttaṃ yaṃ so ekaṃ kappaṃ asītibhāge katvā tato ekabhāgamattaṃ	275	
PA_tika-s02_03t:275_2	kālaṃ tiṭṭheyya, taṃ āyukappaṃ sandhāya vutta”nti. Kappavināseyevāti pana āyukappavināseyevāti	275	
PA_tika-s02_03t:275_3	atthe sati natthi virodho. Ettha ca saṇṭhahanteti idampi “svevavinassissatī”ti viya	275	
PA_tika-s02_03t:275_4	abhūtaparikappavasena vuttaṃ. Ekadivasameva niraye paccati tato paraṃ kappābhāve	275	
PA_tika-s02_03t:275_5	āyukappassapi abhāvatoti avirodhato atthayojanā daṭṭhabbā. Sesānīti saṅghabhedato	275	
PA_tika-s02_03t:275_6	aññāni ānantariyakammāni.	275	
PA_tika-s02_03t:276_0	Ahosikammaṃ…pe… saṅkhyaṃ gacchanti, evaṃ sati kathaṃ nesaṃ ānantariyatā cutianantaraṃ	276	
PA_tika-s02_03t:276_1	vipākadānābhāvato. Atha sati phaladāne cutianantaro eva etesaṃ phalakālo, na aññoti	276	
PA_tika-s02_03t:276_2	phalakālaniyamena niyatatā nicchitā, na phaladānaniyamena, evampi niyataphalakālānaṃ	276	
PA_tika-s02_03t:276_3	aññesampi upapajjavedanīyānaṃ diṭṭhadhammavedanīyānañca niyatatā āpajjeyya. Tasmā	276	
PA_tika-s02_03t:276_4	vipākadhammadhammānaṃ paccayantaravikalatādīhi avipaccamānānampi attano sabhāvena	276	
PA_tika-s02_03t:276_5	vipākadhammatā viya balavatā ānantariyena vipāke dinne avipaccamānānampi ānantariyānaṃ	276	
PA_tika-s02_03t:276_6	phaladāne niyatasabhāvā ānantariyasabhāvā ca pavattīti attano sabhāvena phaladānaniyameneva	276	
PA_tika-s02_03t:276_7	niyatatā ānantariyatā ca veditabbā. Avassañca ānantariyasabhāvā tato eva niyatasabhāvā	276	
PA_tika-s02_03t:276_8	ca tesaṃ pavattīti sampaṭicchitabbametaṃ aññassa balavato ānantariyassa abhāve cutianantaraṃ	276	
PA_tika-s02_03t:276_9	ekantena phaladānato.	276	
PA_tika-s02_03t:277_0	Nanu evaṃ aññesampi upapajjavedanīyānaṃ aññasmiṃ vipākadāyake asati cutianantaramekantena	277	
PA_tika-s02_03t:277_1	phaladānato niyatasabhāvā anantariyasabhāvā ca pavatti āpajjatīti? Nāpajjati. Asamānajātikena	277	
PA_tika-s02_03t:277_2	cetopaṇidhivasena upaghātakena ca nivattetabbavipākattā anantare ekantaphaladāyakattābhāvā.	277	
PA_tika-s02_03t:277_3	Na pana ānantariyakānaṃ paṭhamajjhānādīnaṃ dutiyajjhānādīni viya asamānajātikaṃ phalanivattakaṃ	277	
PA_tika-s02_03t:277_4	atthi sabbānantariyānaṃ avīciphalattā. Na ca heṭṭhūpapattiṃ icchato sīlavato cetopaṇidhi	277	
PA_tika-s02_03t:277_5	viya uparūpapattijanakakammaphalaṃ ānantariyaphalaṃ nivattetuṃ samattho cetopaṇidhi	277	
PA_tika-s02_03t:277_6	atthi anicchantasseva avīcipātanato, na ca ānantariyopaghātakaṃ kiñci kammaṃ atthi,	277	
PA_tika-s02_03t:277_7	tasmā tesaṃyeva anantare ekantavipākajanakasabhāvā pavattīti. Anekāni ca ānantariyāni	277	
PA_tika-s02_03t:277_8	katāni ekanteneva vipāke niyatasabhāvattā uparatāvipaccanasabhāvāsaṅkattā nicchitāni	277	
PA_tika-s02_03t:277_9	sabhāvato niyatāneva. Tesu pana samānasabhāvesu ekena vipāke dinne itarāni attanā	277	
PA_tika-s02_03t:277_10	kātabbakiccassa teneva katattā na dutiyaṃ tatiyaṃ vā paṭisandhiṃ karonti. Na samatthatāvighātattāti	2771	
PA_tika-s02_03t:277_11	natthi tesaṃ ānantariyakatā nivatti; garutarabhāvo pana tesu labbhatevāti saṅghabhedassa	2771	
PA_tika-s02_03t:277_12	siyā garutarabhāvoti, “yena…pe… vipaccatī”ti āha. Ekassa pana aññāni upatthambhakāni	2771	
PA_tika-s02_03t:277_13	hontīti daṭṭhabbāni. Paṭisandhivasena vipaccatīti vacanena itaresaṃ pavattivipākadāyitā	2771	
PA_tika-s02_03t:277_14	anuññātā viya dissati. No vā tathā sīlavatīti yathā pitā sīlavā, tathā sīlavatī no	2771	
PA_tika-s02_03t:277_15	vā hotīti yojanā. Sace mātā sīlavatī, mātughāto paṭisandhivasena vipaccatīti yojanā.	2771	
PA_tika-s02_03t:278	Pakatattoti anukkhitto. Samānasaṃvāsakoti apārājiko. Samānasīmāyanti ekasīmāyaṃ.	27	
PA_tika-s02_03t:279	Satthukiccaṃ kātuṃ asamatthoti yaṃ satthārā kātabbakiccaṃ anusāsanādi, taṃ kātuṃ asamatthoti bhagavantaṃ paccakkhāya. Aññaṃ titthakaranti aññaṃ satthāraṃ.	27	
PA_tika-s02_03t:280_0	129. Abhijātiādisu pakappanena devatūpasaṅkamanādinā jātacakkavāḷena samānayogakkhemaṃ	280	
PA_tika-s02_03t:280_1	dasasahassaparimāṇaṃ ṭhānaṃ jātikhettaṃ, saraseneva āṇāpavattiṭṭhānaṃ āṇākhettaṃ,	280	
PA_tika-s02_03t:280_2	visayabhūtaṃ ṭhānaṃ visayakhettaṃ. Dasasahassī lokadhātūti imāya lokadhātuyā saddhiṃ	280	
PA_tika-s02_03t:280_3	imaṃ lokadhātuṃ parivāretvā ṭhitā dasasahassī lokadhātu. Tattakānaṃyeva jātikhettabhāvo	280	
PA_tika-s02_03t:280_4	dhammatāvasena veditabbo. “Pariggahavasenā”ti keci. “Sabbesampi buddhānaṃ tattakaṃ	280	
PA_tika-s02_03t:280_5	eva jātikhettaṃ tannivāsīnaṃyeva ca devatānaṃ dhammābhisamayo”ti ca vadanti. Mātukucchiokkamanakālādīnaṃ	280	
PA_tika-s02_03t:280_6	channaṃ eva gahaṇaṃ nidassanamattaṃ mahābhinīhārādikālepi tassa pakampanassa labbhamānato.	280	
PA_tika-s02_03t:280_7	Āṇākhettaṃ nāma yaṃ ekajjhaṃ saṃvaṭṭati ca vivaṭṭati ca. Āṇā vattati āṇāya tannivāsīnaṃ	280	
PA_tika-s02_03t:280_8	devatānaṃ sirasā sampaṭicchanena, tañca kho kevalaṃ buddhānaṃ ānubhāveneva, na adhippāyavasena,	280	
PA_tika-s02_03t:280_9	adhippāyavasena pana “yāvatā vā pana ākaṅkheyyā”ti vacanato tato parampi āṇā pavatteyya.	280	
PA_tika-s02_03t:281_0	Na uppajjantīti pana atthīti, “na me ācariyo atthi, sadiso me na vijjatī”tiādiṃ imissaṃ	281	
PA_tika-s02_03t:281_1	lokadhātuyaṃ ṭhatvā vadantena bhagavatā, “kiṃ panāvuso sāriputta, atthetarahi aññe	281	
PA_tika-s02_03t:281_2	samaṇā vā brāhmaṇā vā bhagavatā samasamā sambodhiyanti, evaṃ puṭṭho ahaṃ, bhante,	281	
PA_tika-s02_03t:281_3	noti vadeyya”nti, vatvā tassa kāraṇaṃ dassetuṃ, “aṭṭhānametaṃ anavakāso, yaṃ ekissā	281	
PA_tika-s02_03t:281_4	lokadhātuyā dve arahanto sammāsambuddhā”ti imaṃ suttaṃ dassentena dhammasenāpatinā	281	
PA_tika-s02_03t:281_5	ca buddhakhettabhūtaṃ imaṃ lokadhātuṃ ṭhapetvā aññattha anuppatti vuttā hotīti adhippāyo.	281	
PA_tika-s02_03t:282_0	Ekatoti saha, ekasmiṃ kāleti attho. So pana kālo kathaṃ paricchinnoti carimabhave	282	
PA_tika-s02_03t:282_1	paṭisandhiggahaṇato paṭṭhāya yāva dhātuparinibbānāti dassento “tatthā”tiādimāha.	282	
PA_tika-s02_03t:282_2	Nisinnakālato paṭṭhāyāti paṭilomakkamena vadati. Parinibbānato paṭṭhāyāti anupādisesāya	282	
PA_tika-s02_03t:282_3	nibbānadhātuyā parinibbānato paṭṭhāya. Etthantareti carimabhave bodhisattassa paṭisandhiggahaṇaṃ	282	
PA_tika-s02_03t:282_4	dhātuparinibbānanti etesaṃ antare.	282	
PA_tika-s02_03t:283_0	Aññassa buddhassa uppatti na nivāritā, tattha kāraṇaṃ dassetuṃ “tīṇi hī”tiādi vuttaṃ.	283	
PA_tika-s02_03t:283_1	Paṭipattiantaradhānena hi sāsanassa osakkitattā aparassa buddhassa uppatti laddhāvasarā	283	
PA_tika-s02_03t:283_2	hoti. Paṭipadāti paṭivedhāvahā pubbabhāgapaṭipadā. “Pariyatti pamāṇa”nti vatvā tamatthaṃ	283	
PA_tika-s02_03t:283_3	bodhisattaṃ nidassanaṃ katvā dassetuṃ, “yathā”tiādi vuttaṃ tayidaṃ hīnaṃ katanti	283	
PA_tika-s02_03t:283_4	daṭṭhabbaṃ. Niyyānikadhammassa ṭhitiñhi dassento aniyyānikadhammaṃ nidasseti.	283	
PA_tika-s02_03t:284_0	Mātikāya antarahitāyāti, “yo pana bhikkhū”tiādinayappattā sikkhāpadapāḷi mātikā,	284	
PA_tika-s02_03t:284_1	tāya antarahitāya nidānuddesasaṅkhāte pātimokkhuddese pabbajjāyupasampadākammesu	284	
PA_tika-s02_03t:284_2	ca sāsanaṃ tiṭṭhatīti attho. Atha vā pātimokkhe dharanteyeva pabbajjā upasampadā	284	
PA_tika-s02_03t:284_3	ca, evaṃ sati tadubhayaṃ pātimokkhe antogadhaṃ tadubhayābhāve pātimokkhābhāvato,	284	
PA_tika-s02_03t:284_4	tasmā tayidaṃ tayaṃ sāsanassa ṭhitihetūti āha – “pātimokkhapabbajjāupasampadāsu ṭhitāsu	284	
PA_tika-s02_03t:284_5	sāsanaṃ tiṭṭhatī”ti. Yasmā vā upasampadādhīnaṃ pātimokkhaṃ, upasampadā ca pabbajjādhīnā,	284	
PA_tika-s02_03t:284_6	tasmā pātimokkhe siddhe, siddhāsu pabbajjāupasampadāsu ca sāsanaṃ tiṭṭhati. Pacchimapaṭivedhato	284	
PA_tika-s02_03t:284_7	hi paraṃ paṭivedhasāsanaṃ, pacchimasīlato ca paraṃ paṭipattisāsanaṃ vinaṭṭhaṃ nāma	284	
PA_tika-s02_03t:284_8	hoti. Osakkitaṃ nāmāti pacchimakapaṭivedhasīlabhedadvayaṃ ekato katvā tato paraṃ	284	
PA_tika-s02_03t:284_9	vinaṭṭhaṃ nāma hotīti attho.	284	
PA_tika-s02_03t:285_0	Tena kāmaṃ “sāsanaṭṭhitiyā pariyatti pamāṇa”nti vuttaṃ, pariyatti pana paṭipattihetukāti	285	
PA_tika-s02_03t:285_1	paṭipattiyā asati appatiṭṭhā hoti, tasmā paṭipattiantaradhānaṃ sāsanosakkanassa visesakāraṇanti	285	
PA_tika-s02_03t:285_2	dassetvā tayidaṃ sāsanosakkanaṃ dhātuparinibbānosānanti dassetuṃ, “tīṇi parinibbānānī”ti vuttaṃ.	285	
PA_tika-s02_03t:286_0	Kāruññanti paridevanakāruññaṃ. Jambudīpe dīpantaresu devanāgabrahmalokesu ca vippakiritvā	286	
PA_tika-s02_03t:286_1	ṭhitānaṃ dhātūnaṃ mahābodhipallaṅke ekajjhaṃ sannipatanaṃ, rasmivissajjanaṃ, tattha	286	
PA_tika-s02_03t:286_2	tejodhātuyā uṭṭhānaṃ, ekajālībhāvo cāti sabbametaṃ satthu adhiṭṭhānavaseneva veditabbaṃ.	286	
PA_tika-s02_03t:287_0	Anacchariyattāti dvīsupi uppajjamānesu acchariyattābhāvadosatoti attho. Buddhā nāma	287	
PA_tika-s02_03t:287_1	majjhe bhinnaṃ suvaṇṇaṃ viya ekasadisāti tesaṃ desanāpi ekarasā evāti āha – “desanāya	287	
PA_tika-s02_03t:287_2	ca visesābhāvato”ti. Etenapi anacchariyattameva sādheti. Vivādabhāvatoti etena vivādābhāvatthaṃ	287	
PA_tika-s02_03t:287_3	dve ekato na uppajjantīti dasseti.	287	
PA_tika-s02_03t:288_0	Tatthāti milindapañhe. Ekaṃ buddhaṃ dhāretīti ekabuddhadhāraṇī. Etena evaṃ sabhāvā	288	
PA_tika-s02_03t:288_1	ete buddhaguṇā, yena dutiyabuddhaguṇe dhāretuṃ asamatthā ayaṃ lokadhātūti dasseti.	288	
PA_tika-s02_03t:288_2	Paccayavisesanipphannānañhi guṇadhammānaṃ bhāriyo viseso na sakkā dhāretunti, “na	288	
PA_tika-s02_03t:288_3	dhāreyyā”ti vatvā tameva adhāraṇaṃ pariyāyantarenapi pakāsento “caleyyā”tiādimāha.	288	
PA_tika-s02_03t:288_4	Tattha caleyyāti paripphandeyya. Kampeyyāti pavedheyya. Nameyyāti ekapassena nameyya.	288	
PA_tika-s02_03t:288_5	Onameyyāti osīdeyya. Vinameyyāti vividhaṃ itocito ca nameyya. Vikireyyāti vātena	288	
PA_tika-s02_03t:288_6	thusamuṭṭhi viya vippakireyya. Vidhameyyāti vinasseyya. Viddhaṃseyyāti sabbaso viddhastā	288	
PA_tika-s02_03t:288_7	bhaveyya. Tathābhūtā ca katthaci na tiṭṭheyyāti āha “na ṭhānamupagaccheyyā”ti.	288	
PA_tika-s02_03t:289_0	Idāni tattha nidassanaṃ dassento, “yathā, mahārājā”tiādimāha. Tattha samupādikāti	289	
PA_tika-s02_03t:289_1	samaṃ uddhaṃ pajjati pavattatīti samupādikā, udakassa upari samaṃ gāminīti attho.	289	
PA_tika-s02_03t:289_2	Vaṇṇenāti saṇṭhānena. Pamāṇenāti ārohena. Kisathūlenāti kisathūlabhāvena, pariṇāhenāti attho.	289	
PA_tika-s02_03t:290_0	Chādentanti rocentaṃ ruciṃ uppādentaṃ. Tandīkatoti tena bhojanena tandībhūto. Anonamitadaṇḍajātoti	290	
PA_tika-s02_03t:290_1	yāvadatthaṃ bhojanena onamituṃ asakkuṇeyyatāya anonamitadaṇḍo viya jāto. Sakiṃ bhutto	290	
PA_tika-s02_03t:290_2	vameyyāti ekampi ālopaṃ ajjhoharitvā vameyyāti attho.	290	
PA_tika-s02_03t:291_0	Atidhammabhārena pathavī calatīti dhammena nāma pathavī tiṭṭheyya. Sā kiṃ teneva	291	
PA_tika-s02_03t:291_1	calati vinassatīti adhippāyena pucchati. Puna thero “ratanaṃ nāma loke kuṭumbaṃ sandhārentaṃ	291	
PA_tika-s02_03t:291_2	abhimatañca lokena attano garusabhāvatāya sakaṭabhaṅgassa kāraṇaṃ atibhārabhūtaṃ	291	
PA_tika-s02_03t:291_3	diṭṭhaṃ. Evaṃdhammo ca hitasukhavisesehi taṃsamaṅginaṃ dhārento abhimato ca viññūnaṃ	291	
PA_tika-s02_03t:291_4	gambhīrappameyyabhāvena garusabhāvattā atibhārabhūto pathavīcalanassa kāraṇaṃ hotī”ti	291	
PA_tika-s02_03t:291_5	dassento, “idha, mahārāja, dve sakaṭā”tiādimāha. Eteneva tathāgatassa mātukucchiokkamanādikāle	291	
PA_tika-s02_03t:291_6	pathavīkampanakāraṇaṃ saṃvaṇṇitanti daṭṭhabbaṃ. Ekasakaṭato ratananti ekasmā, ekassa	291	
PA_tika-s02_03t:291_7	vā sakaṭassa ratanaṃ, tasmā sakaṭato gahetvāti attho.	291	
PA_tika-s02_03t:292	Osāritanti uccāritaṃ, vuttanti attho. Aggoti sabbasattehi aggo.	29	
PA_tika-s02_03t:293_0	Sabhāvapakatīti sabhāvabhūtā akittimā pakati. Kāraṇamahantatāyāti mahantehi buddhakārakadhammehi	293	
PA_tika-s02_03t:293_1	pāramitāsaṅkhātehi kāraṇehi buddhaguṇānaṃ nibbattitoti vuttaṃ hoti. Pathaviādīni	293	
PA_tika-s02_03t:293_2	mahantāni vatthūni, mahantā ca sakkabhāvādayo attano attano visaye ekekā eva, sammāsambuddhopi	293	
PA_tika-s02_03t:293_3	mahanto attano visaye ekova, ko ca tassa visayo? Buddhabhūmi, yāvatakaṃ vā ñeyyaṃ.	293	
PA_tika-s02_03t:293_4	Evaṃ “ākāso viya anantavisayo bhagavā ekova hotī”ti vadanto paracakkavāḷesu dutiyassa	293	
PA_tika-s02_03t:293_5	buddhassa abhāvaṃ dasseti.	293	
PA_tika-s02_03t:294_0	Imināva padenāti “ekissā lokadhātuyā”ti iminā eva padena. Dasacakkavāḷasahassāni	294	
PA_tika-s02_03t:294_1	gahitāni jātikhettattā. Ekacakkavāḷenevāti iminā ekacakkavāḷeneva. Yathā – “imasmiṃyeva	294	
PA_tika-s02_03t:294_2	cakkavāḷe uppajjantī”ti vutte imasmimpi cakkavāḷe jambudīpeyeva, tatthapi majjhimapadese	294	
PA_tika-s02_03t:294_3	evāti paricchindituṃ vaṭṭati; evaṃ “ekissā lokadhātuyā”ti jātikhette adhippetepi	294	
PA_tika-s02_03t:294_4	imināva cakkavāḷena paricchindituṃ vaṭṭati.	294	
PA_tika-s02_03t:295_0	Vivādūpacchedatoti vivādūpacchedakāraṇā. Dvīsu uppannesu yo vivādo bhaveyya, tassa	295	
PA_tika-s02_03t:295_1	anuppādoyevettha vivādupacchedo. Ekasmiṃ dīpetiādinā dīpantarepi ekajjhaṃ na uppajjanti,	295	
PA_tika-s02_03t:295_2	pageva ekadīpeti dasseti. So parihāyethāti cakkavāḷassa padese eva vattitabbattā parihāyeyya.	295	
PA_tika-s02_03t:296_0	130. Manussattanti manussabhāvo tasseva pabbajjādiguṇasampattiādīnaṃ yoggabhāvato.	296	
PA_tika-s02_03t:296_1	Liṅgasampattīti purisabhāvo. Hetūti manovacīpaṇidhānapubbikā hetusampadā. Satthāradassananti	296	
PA_tika-s02_03t:296_2	satthusammukhībhāvo. Pabbajjāti kammakiriyavādīsu tāpasesu, bhikkhūsu vā pabbajjā.	296	
PA_tika-s02_03t:296_3	Guṇasampattīti abhiññādiguṇasampadā. Adhikāroti buddhaṃ uddissa adhiko sakkāro. Chandatāti	296	
PA_tika-s02_03t:296_4	sammāsambodhiṃ uddissa sātisayo kattukamyatākusalacchando. Aṭṭhadhammasamodhānāti	296	
PA_tika-s02_03t:296_5	etesaṃ aṭṭhannaṃ dhammānaṃ samāyogena. Abhinīhāroti kāyapaṇidhānaṃ. Samijjhatīti	296	
PA_tika-s02_03t:296_6	nipphajjatīti ayamettha saṅkhepo, vitthāro pana paramatthadīpaniyā cariyāpiṭakavaṇṇanāya	296	
PA_tika-s02_03t:296_7	vuttanayeneva veditabbo.	296	
PA_tika-s02_03t:297_0	Sabbākāraparipūramevāti paripuṇṇalakkhaṇatāya sattussadādīhi sabbākārehi sampannameva.	297	
PA_tika-s02_03t:297_1	Na hi itthiyā kosohitavatthaguyhatā sambhavati, dutiyapakati ca nāma paṭhamapakatito	297	
PA_tika-s02_03t:297_2	nihīnā eva. Tenevāha anantaravāre “yasmā”tiādi.	297	
PA_tika-s02_03t:298_0	Idha purisassa tattha nibbattanatoti imasmiṃ manussaloke purisabhūtassa tattha brahmaloke	298	
PA_tika-s02_03t:298_1	brahmattabhāvena nibbattanato. Tena asatipi purisaliṅge purisākārā brahmāno hontīti	298	
PA_tika-s02_03t:298_2	dasseti. Taṃyeva hi purisākāraṃ sandhāya vuttaṃ – “yaṃ puriso brahmattaṃ kareyyā”ti.	298	
PA_tika-s02_03t:298_3	Tenevāha “samānepī”tiādi. Yadi evaṃ itthiyo brahmaloke na uppajjantīti āha “brahmatta”ntiādi.	298	
PA_tika-s02_03t:299_0	131. Kāyaduccaritassātiādipāḷiyā kammaniyāmo nāma kathito. Samañjanaṃ samaṅgo, so	299	
PA_tika-s02_03t:299_1	etassa atthīti samaṅgī, samannāgato. Samañjanasīlo vā samaṅgī. Pubbabhāge āyūhanasamaṅgitā,	299	
PA_tika-s02_03t:299_2	sanniṭṭhāpakacetanāvasena cetanāsamaṅgitā. Cetanāsantativasena vā āyūhanasamaṅgitā,	299	
PA_tika-s02_03t:299_3	taṃtaṃcetanākhaṇavasena cetanāsamaṅgitā. Katūpacitassa avipakkavipākassa kammassa	299	
PA_tika-s02_03t:299_4	vasena kammasamaṅgitā, kamme pana vipaccituṃ āraddhe vipākappavattivasena vipākasamaṅgitā.	299	
PA_tika-s02_03t:299_5	Kammādīnaṃ upaṭṭhānakālavasena upaṭṭhānasamaṅgitā. Kusalākusalakammāyūhanakkhaṇeti	299	
PA_tika-s02_03t:299_6	kusalakammassa ca akusalakammassa ca samīhanakkhaṇe. Tathāti iminā kusalākusalakammapadaṃ	299	
PA_tika-s02_03t:299_7	ākaḍḍhati. Yathā kataṃ kammaṃ phaladānasamatthaṃ hoti, tathā kataṃ upacitaṃ. Vipākārahanti	299	
PA_tika-s02_03t:299_8	dutiyabhavādīsu vipaccanārahaṃ. Uppajjamānānaṃ upapattinimittaṃ upaṭṭhātīti yojanā.	299	
PA_tika-s02_03t:299_9	Calatīti parivattati. Ekena hi kammunā tajje nimitte upaṭṭhāpite paccayavisesavasena	299	
PA_tika-s02_03t:299_10	tato aññena kammunā aññassa nimittassa upaṭṭhānaṃ parivattanaṃ.	2991	
PA_tika-s02_03t:300_0	Sunakhajīvikoti sunakhehi jīvanasīlo. Talasantharaṇapūjanti bhūmitalassa pupphehi	300	
PA_tika-s02_03t:300_1	santaraṇapūjaṃ. Āyūhanacetanākammasamaṅgitāvasenāti kāyaduccaritassa aparāparaṃ āyūhanena	300	
PA_tika-s02_03t:300_2	sanniṭṭhāpakacetanāya tasseva pakappane kammakkhayakarañāṇena akhepitattā yathūpacitakammunā	300	
PA_tika-s02_03t:300_3	ca samaṅgibhāvassa vasena.	300	
PA_tika-s02_03t:301	132. Evaṃ sassirikanti vuttappakārena anekadhātuvibhajanādinā nānānayavicittatāya paramanipuṇagambhīratāya ca atthato byañjanato ca sasobhaṃ katvā.	30	
PA_tika-s02_03t:302_0	Naṃ dhārehīti ettha nanti nipātamattaṃ. Dhātuādivasena parivaṭṭīyanti atthā etehīti	302	
PA_tika-s02_03t:302_1	parivaṭṭā, desanābhedā. Cattāro parivaṭṭā etassa, etasmiṃ vāti catuparivaṭṭo, dhammapariyāyo.	302	
PA_tika-s02_03t:302_2	Dhammo ca so pariyattibhāvato yathāvuttenatthena ādāsoti dhammādāso. Upaṭṭhānaṭṭhena	302	
PA_tika-s02_03t:302_3	yathādhammānaṃ ādāsotipi dhammādāso. Yathā hi ādāsena sattānaṃ mukhe maladosaharaṇaṃ,	302	
PA_tika-s02_03t:302_4	evaṃ imināpi suttena yogīnaṃ mukhe maladosaharaṇaṃ. Tasmāti yasmā iminā suttena kilese	302	
PA_tika-s02_03t:302_5	madditvā samathādhigamena yogino jayappattā; tasmā amatapurappavesane ugghosanamahābheritāya	302	
PA_tika-s02_03t:302_6	ca amatadundubhi. Idha vuttanti imasmiṃ sutte vuttaṃ. Anuttaro saṅgāmavijayoti anuttarabhāvato	302	
PA_tika-s02_03t:302_7	kilesasaṅgāmavijayo, “vijeti etenā”ti katvā. Sesaṃ suviññeyyameva.	302	
PA_tika-s02_03t:303	Bahudhātukasuttavaṇṇanāya līnatthappakāsanā samattā.	30	
PA_tika-s02_03t:304	6. Isigilisuttavaṇṇanā	30	
PA_tika-s02_03t:305_0	133. Samaññāyati etāyāti samaññā, nāmanti attho. Ayamayaṃ nāmāti paññāpenti etāya,	305	
PA_tika-s02_03t:305_1	tathāpaññāpanamattanti vā paññatti, nāmameva. Tenāha “purimapadasseva vevacana”nti.	305	
PA_tika-s02_03t:305_2	Sesesupīti “paṇḍavassa pabbatassā”tiādīsu tīsu vāresupi.	305	
PA_tika-s02_03t:306_0	Samuṭṭhānaṃ tāva suttassa kathetvā atthasaṃvaṇṇanaṃ kātuṃ “tadā kirā”tiādi vuttaṃ.	306	
PA_tika-s02_03t:306_1	Na pabbatehi atthoti na bhagavato pabbatehi kathitehi attho atthi. Isigilibhāvoti	306	
PA_tika-s02_03t:306_2	isigilināmatā. Itīti iminā kāraṇena, imaṃ aṭṭhuppattiṃ avekkhantoti attho.	306	
PA_tika-s02_03t:307_0	Cetiyagabbheti cetiyaghare cetiyassa abbhantare. Yamakamahādvāranti yamakakavāṭayuttaṃ	307	
PA_tika-s02_03t:307_1	mahantaṃ dvāraṃ. Dvedhā katvāti pabbatassa abbhantare maṇḍapasaṅkhepena leṇaṃ nimminitvā	307	
PA_tika-s02_03t:307_2	dvedhā katvā tadā te tattha vasiṃsu.	307	
PA_tika-s02_03t:308_0	Vasitakālañca kathento tesaṃ mātuyā yāva tatiyabhavato paṭṭhāya samudāgamaṃ dassetuṃ,	308	
PA_tika-s02_03t:308_1	“atīte kirā”tiādi vuttaṃ. Patthesīti tassā kira khettakuṭiyā vīhayo bhajjantiyā tattha	308	
PA_tika-s02_03t:308_2	mahākarañjapupphappamāṇā mahantā manoharā pañcasatamattā lājā jāyiṃsu. Sā tā gahetvā	308	
PA_tika-s02_03t:308_3	mahante paduminipatte ṭhapesi. Tasmiñca samaye eko paccekabuddho tassā anuggahatthaṃ	308	
PA_tika-s02_03t:308_4	avidūre khettapāḷiyā gacchati. Sā taṃ disvā pasannamānasā supupphitaṃ mahantaṃ ekaṃ	308	
PA_tika-s02_03t:308_5	padumaṃ gahetvā tattha lāje pakkhipitvā paccekabuddhaṃ upasaṅkamitvā pañcapatiṭṭhitena	308	
PA_tika-s02_03t:308_6	vanditvā, “imassa, bhante, puññassa ānubhāvena ānubhāvasampanne pañcasataputte labheyya”nti	308	
PA_tika-s02_03t:308_7	pañca puttasatāni patthesi. Tasmiṃyeva khaṇeti yadā sā yathāvuttaṃ patthanaṃ paṭṭhapesi;	308	
PA_tika-s02_03t:308_8	tasmiṃyeva khaṇe pañcasatā migaluddakā sambhatasambhārā paripakkapaccekabodhiñāṇā	308	
PA_tika-s02_03t:308_9	tasseva paccekabuddhassa madhuramaṃsaṃ datvā, “etissā puttā bhaveyyāmā”ti patthayiṃsu.	308	
PA_tika-s02_03t:308_10	Atītāsu anekajātīsu tassā puttabhāvena āgatattā tathā tesaṃ ahosīti vadanti. Pāduddhāreti	3081	
PA_tika-s02_03t:308_11	pāduddhāre pāduddhāre. Pāduddhārasīsena cettha nikkhipanaṃ āha.	3081	
PA_tika-s02_03t:309_0	Gabbhamalaṃ nissāyāti bahi nikkhantaṃ gabbhamalaṃ nissayaṃ katvā saṃsedajabhāvena	309	
PA_tika-s02_03t:309_1	nibbattā. Opapātikabhāvenāti keci. Khayavayaṃ paṭṭhapetvāti vipassanaṃ ārabhitvā.	309	
PA_tika-s02_03t:309_2	Vipassanāti aniccānupassanāpubbikā sappaccayanāmarūpadassanapubbikā ca, saṅkhāre	309	
PA_tika-s02_03t:309_3	sammasantassa aniccalakkhaṇe diṭṭhe, “yadaniccaṃ taṃ dukkhaṃ, yaṃ dukkhaṃ tadanattā”ti	309	
PA_tika-s02_03t:309_4	sesalakkhaṇāni suviññeyyāneva honti. Paccekabodhiñāṇaṃ nibbattayiṃsūti dve asaṅkhyeyyāni	309	
PA_tika-s02_03t:309_5	kappānaṃ satasahassañca paccekabodhipāramitāya parinipphannattā ñāṇassa paripākattā	309	
PA_tika-s02_03t:309_6	vuttanayena sayameva vipassanaṃ pavattetvā matthakaṃ pāpetvā paccekabodhiñāṇaṃ adhigacchiṃsu.	309	
PA_tika-s02_03t:309_7	Sabbepi te taṃyeva gāthaṃ abhāsiṃsūti āha – “ayaṃ tesaṃ byākaraṇagāthā ahosī”ti.	309	
PA_tika-s02_03t:310_0	Saroruhanti sarasi jātaṃ. Padumapalāsapattajanti khuddakamahantehi kamaladalehi sahajātaṃ.	310	
PA_tika-s02_03t:310_1	Khuddakamahantakamaladalasaṅkhātāni vā padumapalāsapattāni ettha santīti padumapalāsapattaṃ,	310	
PA_tika-s02_03t:310_2	padumagacchaṃ. Tattha jātanti padumapalāsapattajaṃ. Supupphitanti suṭṭhu pupphitaṃ	310	
PA_tika-s02_03t:310_3	sammā vikasitaṃ. Bhamaragaṇānuciṇṇanti bhamaragaṇehi anukulañceva anuparibbhamitañca.	310	
PA_tika-s02_03t:310_4	Aniccatāyupagatanti khaṇe khaṇe vaṇṇabhedādivasena aniccatāya upagataṃ. Viditvāti	310	
PA_tika-s02_03t:310_5	vipassanāpaññāsahitāya maggapaññāya jānitvā. Eko careti tasmā aññopi mādiso hotukāmo	310	
PA_tika-s02_03t:310_6	evaṃ paṭipajjitvā eko care khaggavisāṇakappoti.	310	
PA_tika-s02_03t:311	135. Satisārasīlasārādisamannāgamanena sattesu sārabhūtā. Sabbaso vaṭṭadukkhassa vigatattā niddukkhā. Samucchinnataṇhatāya nittaṇhā. Mānacchidoti thutivacanaṃ.	31	
PA_tika-s02_03t:312_0	Etesaṃ ekanāmakāyevāti etesaṃ āgatānaṃ paccekabuddhānaṃ pāḷiyaṃ anāgatā aññe paccekabuddhā	312	
PA_tika-s02_03t:312_1	samānanāmakā eva. Vuttamevatthaṃ pākaṭīkaraṇatthaṃ “imesu hī”tiādi vuttaṃ. Visuṃ	312	
PA_tika-s02_03t:312_2	visuṃ avatvāti paccekaṃ sarūpato avatvā. Aññe cāti asādhāraṇattā āha. Sesaṃ suviññeyyameva.	312	
PA_tika-s02_03t:313	Isigilisuttavaṇṇanāya līnatthappakāsanā samattā.	31	
PA_tika-s02_03t:314	7. Mahācattārīsakasuttavaṇṇanā	31	
PA_tika-s02_03t:315_0	136. Dosehi ārakāti ariyaṃ. Tenāha “niddosa”nti. Sā pana niddosatā lokuttarabhāvena	315	
PA_tika-s02_03t:315_1	savisesāti āha “lokuttara”nti. Sammā sundaro pasattho niyyāniko samādhi sammāsamādhīti	315	
PA_tika-s02_03t:315_2	āha – “sammāsamādhinti maggasamādhi”nti. Upanisīdati ettha phalaṃ tappaṭibaddhavuttitāyāti	315	
PA_tika-s02_03t:315_3	upanisaṃ, kāraṇanti āha – “saupanisanti sappaccaya”nti. Parikaroti parivāretīti parikkhāroti	315	
PA_tika-s02_03t:315_4	āha – “saparikkhāranti saparivāra”nti.	315	
PA_tika-s02_03t:316_0	Parivāritāti sahajātādipaccayabhāvena parivārantehi viya upagatā. Purecārikāti vuṭṭhānagāminibhāvanā	316	
PA_tika-s02_03t:316_1	sahajātādipaccayavasena paccayattā purassarā. Tenāha – “vipassanāsammādiṭṭhi cā”ti.	316	
PA_tika-s02_03t:316_2	Idāni tāni kiccato dassetuṃ, “vipassanāsammādiṭṭhī”tiādi vuttaṃ. Tattha parivīmaṃsaggahaṇaṃ	316	
PA_tika-s02_03t:316_3	tattha tattha cittuppāde vīmaṃsādhipateyyena pavattiyā sammādiṭṭhiyā pubbaṅgamabhāvadassanatthaṃ.	316	
PA_tika-s02_03t:316_4	Tenassa maggasamādhissa nānākhaṇikaṃ pubbaṅgamabhāvaṃ dasseti. Vīmaṃsanapariyosāneti	316	
PA_tika-s02_03t:316_5	tathāpavattaanulomañāṇassa osāne. Bhūmiladdhaṃ vaṭṭaṃ samugghāṭayamānāti attano santāne	316	
PA_tika-s02_03t:316_6	dīgharattaṃ anusayitaṃ kilesavaṭṭaṃ samucchindanti. Vūpasamayamānāti tasseva vevacanaṃ.	316	
PA_tika-s02_03t:316_7	Vūpasamayamānāti vā tato eva avasiṭṭhampi vaṭṭaṃ appavattikaraṇavasena vūpasamenti.	316	
PA_tika-s02_03t:316_8	Tenevāha – “maggasammādiṭṭhi…pe… uppajjatī”ti. Sāti sammādiṭṭhi. Duvidhāpīti yathāvuttā	316	
PA_tika-s02_03t:316_9	duvidhāpi. Idha adhippetā vipassanāpaññāsahitāya maggapaññāya kiccassa dassitattā.	316	
PA_tika-s02_03t:317_0	Lakkhaṇe paṭivijjhamāne lakkhaṇiko dhammo paṭividdho hotīti āha – “micchādiṭṭhiṃ…pe…	317	
PA_tika-s02_03t:317_1	ārammaṇato pajānātī”ti. Vipassanāsammādiṭṭhiyampi eseva nayo. Kiccatoti bhāvanākiccato.	317	
PA_tika-s02_03t:317_2	Sammādiṭṭhiyaṃ tadadhigataasammohatāya asammohato pajānāti. Kiccatoti paṭivedhakiccato.	317	
PA_tika-s02_03t:317_3	Taṃ pana sabbathā asammuyhanamevāti āha “asammohato”ti. Evaṃ pajānanāti micchādiṭṭhi	317	
PA_tika-s02_03t:317_4	micchādiṭṭhīti yāthāvato avabodho. Assāti taṃsamaṅgino puggalassa.	317	
PA_tika-s02_03t:318_0	Dvāyanti -kāro dīghaṃ katvā vutto. Tenāha “dvayaṃ vadāmī”ti. Dve avayavā etassāti	318	
PA_tika-s02_03t:318_1	dvayaṃ. Tenāha “duvidhakoṭṭhāsaṃ vadāmī”ti. Puññassa eko bhāgo so eva puññabhāgiko,	318	
PA_tika-s02_03t:318_2	ka-kārassa ya-kāraṃ katvā itthiliṅgavasena “puññabhāgiyā”ti vuttaṃ. Upadhisaṅkhātassāti	318	
PA_tika-s02_03t:318_3	khandhapabandhasaṅkhātassa.	318	
PA_tika-s02_03t:319_0	Amatadvāranti ariyamaggaṃ. Paññapetīti niyyānādipakārato paññapeti. Tenāha “vibhajitvā	319	
PA_tika-s02_03t:319_1	dassetī”ti. Tattha sammohassa viddhaṃsanena asammohato dasseti. Tasmiṃ attheti amatadvārapaññāpane	319	
PA_tika-s02_03t:319_2	atthe. Bojjhaṅgappattāti bojjhaṅgabhāvappattā. Maggabhāvena niyyānabhāvena pavattiyā	319	
PA_tika-s02_03t:319_3	maggapaññāya aṭṭhannampi sādhāraṇattā samudāyassa ca avayavo aṅganti katvā sesadhamme	319	
PA_tika-s02_03t:319_4	aṅgikabhāvena dassento “ariyamaggassa aṅga”nti āha. So bhikkhūti micchādiṭṭhiṃ “micchādiṭṭhī”ti	319	
PA_tika-s02_03t:319_5	sammādiṭṭhiṃ “sammādiṭṭhī”ti jānanto bhikkhu. Pajahanatthāyāti samucchedavasena pajahanāya.	319	
PA_tika-s02_03t:319_6	Paṭilābhatthāyāti maggasammādiṭṭhiyā adhigamāya. Kusalavāyāmoti vipassanāsampayuttova	319	
PA_tika-s02_03t:319_7	kosallasambhūto vāyāmo. Saratīti sato, taṃ panassa saraṇaṃ satisamaṅgitāyāti āha	319	
PA_tika-s02_03t:319_8	“satiyā samannāgato”ti. Kāmañcettha vipassanāsammādiṭṭhiṃ yathābhūtā sammāvāyāmasatiyo	319	
PA_tika-s02_03t:319_9	sahajātā ca purejātā ca hutvā parivārenti, “itiyime tayo dhammā sammādiṭṭhiṃ anuparidhāvanti	319	
PA_tika-s02_03t:319_10	anuparivattantī”ti pana vacanato, “ettha hī”tiādinā maggasammādiṭṭhiyā eva sesadhammānaṃ	3191	
PA_tika-s02_03t:319_11	yathārahaṃ sahacaraṇabhāvena parivāraṇaṃ yojitaṃ. Sammāsaṅkappādīnanti ādi-saddena	3191	
PA_tika-s02_03t:319_12	sammāvācākammantājīvānaṃ gahaṇaṃ itaresaṃ parivārabhāvena gahitattā. Na hi sakkā	3191	
PA_tika-s02_03t:319_13	te eva parivāre parivāravante ca katvā vattuṃ saṅkarato sammohajananato ca. Tayoti	3191	
PA_tika-s02_03t:319_14	sammādiṭṭhivāyāmasatiyo sahajātaparivārāva honti maggakkhaṇikānaṃ tesaṃ adhippetattā	3191	
PA_tika-s02_03t:319_15	vipassanākhaṇaviratīnaṃ asambhavato.	3191	
PA_tika-s02_03t:320_0	137. Takkanavasena lokasiddhenāti adhippāyo. “Evañcevañca bhavitabba”nti vividhaṃ	320	
PA_tika-s02_03t:320_1	takkanaṃ kūpe viya udakassa ārammaṇassa ākaḍḍhanaṃ vitakkanaṃ vitakko. Saṅkappanavasenāti	320	
PA_tika-s02_03t:320_2	taṃ taṃ ārammaṇaṃ gahetvā kappanavasena. Takkanaṃ kappananti ca ataṃsahajātānamevāti	320	
PA_tika-s02_03t:320_3	daṭṭhabbaṃ. Ekaggoti iminā samādhinā laddhupakārasseva vitakkassa appanāpariyāyo	320	
PA_tika-s02_03t:320_4	hotīti dasseti. Visesena vā appanā vitakkassa vasena cittaṃ ārammaṇaṃ abhiropeti,	320	
PA_tika-s02_03t:320_5	vitakke asati kathanti āha “vitakke panā”tiādi. Attanoyeva dhammatāya cittaṃ ārammaṇaṃ	320	
PA_tika-s02_03t:320_6	abhiruhatīti, etena ārammaṇadhammānaṃ gahaṇaṃ nāma sabhāvasiddhaṃ, na dhammantaramapekkhati,	320	
PA_tika-s02_03t:320_7	vitakko pana pavattamāno ārammaṇābhiniropanavaseneva pavattatīti dasseti. Evaṃ santepi	320	
PA_tika-s02_03t:320_8	sabhāvāvitakkacittuppādato savitakkacittuppādassa ārammaṇaggahaṇaviseso vitakkena	320	
PA_tika-s02_03t:320_9	jātoti katvā vitakko cittassa ārammaṇaggahaṇe visesapaccayoti pākaṭoyamattho. Apare	320	
PA_tika-s02_03t:320_10	pana bhaṇanti – yathā koci rājavallabhaṃ, taṃsambandhīnaṃ mittaṃ vā nissāya rājagehaṃ	3201	
PA_tika-s02_03t:320_11	ārohati anupavisati, evaṃ vitakkaṃ nissāya cittaṃ ārammaṇaṃ ārohati vitakkassa ārammaṇābhiniropanasabhāvattā,	3201	
PA_tika-s02_03t:320_12	aññesaṃ dhammānañca avitakkasabhāvato. Tenāha bhagavā – “cetaso abhiniropanā”ti.	3201	
PA_tika-s02_03t:321_0	Yadi evaṃ kathaṃ avitakkacittaṃ ārammaṇaṃ ārohatīti? Vitakkabaleneva. Yathā hi so	321	
PA_tika-s02_03t:321_1	puriso paricayena tena vināpi nirāsaṅko rājagehaṃ pavisati, evaṃ paricayena vitakkena	321	
PA_tika-s02_03t:321_2	vināpi avitakkaṃ cittaṃ ārammaṇaṃ ārohati. Paricayenāti ca santāne pavattavitakkabhāvanāsaṅkhātena	321	
PA_tika-s02_03t:321_3	paricayena. Vitakkassa hi santāne abhiṇhaṃ pavattassa vasena cittassa ārammaṇābhiruhanaṃ	321	
PA_tika-s02_03t:321_4	ciraparicitaṃ; tena taṃ kadāci vitakkena vināpi tattha pavattateva; yathā ñāṇasahagataṃ	321	
PA_tika-s02_03t:321_5	cittaṃ sammasanavasena ciraparicitaṃ kadāci ñāṇarahitampi sammasanavasena pavattati;	321	
PA_tika-s02_03t:321_6	yathā vā kilesasahitaṃ hutvā pavattaṃ sabbaso kilesarahitampi paricayena kilesavāsanāvasena	321	
PA_tika-s02_03t:321_7	pavattati, evaṃ sampadamidaṃ daṭṭhabbaṃ.	321	
PA_tika-s02_03t:322_0	Vācaṃ saṅkharotīti vācaṃ uppādeti, vacīghosuppattiyā visesapaccayo hotīti attho.	322	
PA_tika-s02_03t:322_1	Lokiyavitakko dvattiṃsacittasahagato vācaṃ saṅkharoti vacīviññattijananato. Vacīsaṅkhārotveva	322	
PA_tika-s02_03t:322_2	panassa nāmaṃ hoti ruḷhito, taṃsamatthatānirodhato vā sambhavato pana saṅkhāroti.	322	
PA_tika-s02_03t:322_3	“Lokuttarasammāsaṅkappaṃ parivārentī”ti vatvā tividhe sammāsaṅkappe kadāci katamaṃ	322	
PA_tika-s02_03t:322_4	parivārentīti? Codanaṃ sandhāyāha “etthā”tiādi. Nānācittesu labbhanti nānāsamannāhārahetukattā,	322	
PA_tika-s02_03t:322_5	pubbabhāgeyeva ca te uppajjantīti. Tīṇi nāmāni labhati tividhassapi paṭipakkhassa	322	
PA_tika-s02_03t:322_6	samucchindanena sātisayaṃ tiṇṇampi kiccakaraṇato. Esa nayo sammāvācādīsupi.	322	
PA_tika-s02_03t:323_0	138. Viramati etāyāti veramaṇī virati vuccati. Sā musāvādato viramaṇassa kāraṇabhāvato	323	
PA_tika-s02_03t:323_1	cetanāpi verassa maṇanato vināsanato viratipīti āha – “viratipi cetanāpi vaṭṭatī”ti.	323	
PA_tika-s02_03t:323_2	Ārakā ramatīti samucchinnehi dūrato samussāreti. Vinā tehi ramatīti accantameva tehi	323	
PA_tika-s02_03t:323_3	vinā bhavati. Tato tatoti diṭṭhe adiṭṭhavādādito musāvādā. Visesato anuppattidhammattā paṭinivattā hutvā.	323	
PA_tika-s02_03t:324_0	140. Tividhena kuhanavatthunāti paccayapaṭisevana-sāmantajappana-iriyāpathapavattanasaṅkhātena	324	
PA_tika-s02_03t:324_1	pāpicchatā nibbattena tividhena kuhanavatthunā. Etāya kuhanāya karaṇabhūtāya paccayuppādanatthaṃ	324	
PA_tika-s02_03t:324_2	nimittaṃ sīlaṃ etesanti yojanā. Attavisayalābhahetu akkosanakhuṃsanavambhanādivasena	324	
PA_tika-s02_03t:324_3	pisanaṃ ghaṭṭanaṃ viheṭhanaṃ nippeso. Ito laddhaṃ aññassa, tato laddhaṃ parassa datvā	324	
PA_tika-s02_03t:324_4	evaṃ lābhena lābhaṃ nijigīṃsatīti lābhena lābhaṃ nijigīṃsanā. Pāḷiyaṃ āgato kuhanādivasena	324	
PA_tika-s02_03t:324_5	micchāājīvo. Ko pana soti āha “ājīvahetū”tiādi. Tāsaṃyevāti avadhāraṇaṃ, “ājīvo kuppamāno	324	
PA_tika-s02_03t:324_6	kāyavacīdvāresu eva kuppatī”ti katvā vuttaṃ.	324	
PA_tika-s02_03t:325_0	141. Sammā pasatthā sobhanā niyyānikā diṭṭhi etassāti sammādiṭṭhi, puggalo. Tassa	325	
PA_tika-s02_03t:325_1	pana yasmā sammādiṭṭhi saccābhisamayassa nibbānasacchikiriyāya avassayo, tasmā vuttaṃ	325	
PA_tika-s02_03t:325_2	– “maggasammādiṭṭhiyaṃ ṭhitassā”ti. Pahoti bhavati tāya saheva uppajjati pavattati.	325	
PA_tika-s02_03t:325_3	Paccavekkhaṇañāṇaṃ yāthāvato jānanaṭṭhena sammāñāṇanti idhādhippetaṃ, tañca kho maggasamādhimhi	325	
PA_tika-s02_03t:325_4	ṭhite eva hotīti imamatthaṃ dassetuṃ āha – “maggasammāsamādhimhi…pe… sammāñāṇaṃ pahotī”tiādi.	325	
PA_tika-s02_03t:325_5	Iminā kiṃ dassetīti? Yathā maggasammādiṭṭhiyaṃ ṭhito puggalo, “sammādiṭṭhī”ti vutto,	325	
PA_tika-s02_03t:325_6	evaṃ maggaphalapaccavekkhaṇañāṇe ṭhito, “sammāñāṇo”ti vutto, tassa ca maggaphalasammāsamādhipavattiyā	325	
PA_tika-s02_03t:325_7	pahoti sammāñāṇassa sammāvimuttiyā pahotīti imamatthaṃ dasseti. Phalasamādhi tāva	325	
PA_tika-s02_03t:325_8	pavattatu, maggasamādhi pana kathanti? Tampi akuppabhāvatāya accantasamādhibhāvato	325	
PA_tika-s02_03t:325_9	kiccanipphattiyā pavattatevāti vattabbataṃ labhati. Ṭhapetvā aṭṭhaphalaṅgānīti phalabhūtāni	325	
PA_tika-s02_03t:325_10	sammādiṭṭhiādīni aṭṭhaṅgāni, “sammādiṭṭhissa sammāsaṅkappo pahotī”tiādinā visuṃ gahitattā	3251	
PA_tika-s02_03t:325_11	ṭhapetvā. Sammāñāṇaṃ paccavekkhaṇaṃ katvāti paccavekkhaṇañāṇaṃ sammāñāṇaṃ katvā.	3251	
PA_tika-s02_03t:325_12	Phalaṃ kātunti phaladhammasahacaritatāya vipākasabhāvatāya ca “phala”nti laddhanāme	3251	
PA_tika-s02_03t:325_13	phalasampayuttadhamme sammāvimuttiṃ kātuṃ vaṭṭatīti vuttaṃ. Tathā ca vuttaṃ sallekhasuttavaṇṇanāyaṃ	3251	
PA_tika-s02_03t:325_14	“phalasampayuttāni pana sammādiṭṭhiādīni aṭṭhaṅgāni ṭhapetvā sesadhammā sammāvimuttīti veditabbā”ti.	3251	
PA_tika-s02_03t:326_0	142. Nijjiṇṇāti nijjīritā, viddhastā vināsitāti attho. Phalaṃ kathitanti “sammādiṭṭhissa,	326	
PA_tika-s02_03t:326_1	bhikkhave, micchādiṭṭhi nijjiṇṇā hotī”ti iminā vārena sāmaññaphalaṃ kathitanti vadanti,	326	
PA_tika-s02_03t:326_2	nijjīraṇaṃ paṭippassambhananti adhippāyo. Nijjīraṇaṃ pana samucchindananti katvā,	326	
PA_tika-s02_03t:326_3	majjhimabhāṇakā…pe… maggo kathitoti vadanti. Dassanaṭṭhenāti pariññābhisamayādivasena	326	
PA_tika-s02_03t:326_4	catunnaṃ saccānaṃ paccakkhato dassanaṭṭhena. Viditakaraṇaṭṭhenāti paccakkhena yathādiṭṭhānaṃ	326	
PA_tika-s02_03t:326_5	maggaphalānaṃ pākaṭakaraṇaṭṭhena. Tadadhimuttaṭṭhenāti tasmiṃ yathāsacchikate nibbāne adhimuccanabhāvena.	326	
PA_tika-s02_03t:327	Kusalapakkhāti anavajjakoṭṭhāsā. Mahāvipākadānenāti mahato vipulassa lokuttarassa sukhavipākassa ceva kāyikādidukkhavipākassa ca dānena.	32	
PA_tika-s02_03t:328_0	Yathā mahāvipākassa dānena mahācattārīsakaṃ, tathā bahutāyapi mahācattārīsakoti dassetuṃ,	328	
PA_tika-s02_03t:328_1	“imasmiñca pana sutte pañca sammādiṭṭhiyo kathitā”tiādi vuttaṃ. Bahuatthopi hi mahā-saddo	328	
PA_tika-s02_03t:328_2	hoti “mahājano”tiādīsu. Ettha ca “natthi dinna”ntiādinā vatthubhedena dasa micchādiṭṭhidhammā	328	
PA_tika-s02_03t:328_3	kathitā, vatthubhedeneva, “atthi dinna”ntiādinā dasa sammādiṭṭhidhammāti vīsati hoti.	328	
PA_tika-s02_03t:328_4	Yathā “sammādiṭṭhissa, bhikkhave, sammāsaṅkappo pahotī”tiādinā maggavasena dasa sammattadhammā,	328	
PA_tika-s02_03t:328_5	tappaṭipakkhabhūtā “micchādiṭṭhissa micchāsaṅkappo pahotī”tiādinā atthato dasa micchattadhammāti	328	
PA_tika-s02_03t:328_6	vīsati, tathā phalavasena tesu evaṃ vīsati. Kathaṃ vārepi sammādiṭṭhiādayo dasāti	328	
PA_tika-s02_03t:328_7	vīsati? Evamete dve cattārīsakāni purimena saddhiṃ tayo cattārīsakā vibhāvitāti veditabbā.	328	
PA_tika-s02_03t:329_0	143. Pasaṃsiyassa ujuvipaccanīkaṃ nindiyaṃ pasaṃsantopi atthato pasaṃsiyaṃ nindanto	329	
PA_tika-s02_03t:329_1	nāma hoti. Pasaṃsiyassa guṇaparidhaṃsanamukheneva hi nindiyassa pasaṃsāya pavattanatoti	329	
PA_tika-s02_03t:329_2	āha – “micchādiṭṭhināmāyaṃ sobhanāti vadantopi sammādiṭṭhiṃ garahati nāmā”tiādi.	329	
PA_tika-s02_03t:329_3	Evamādīti ādisaddena “natthi hetu natthi paccayo sattānaṃ saṃkilesāyā”ti evamādiṃ	329	
PA_tika-s02_03t:329_4	saṅgaṇhāti; tasmā evaṃvādinoti evaṃ hetu paṭikkhepavādinoti attho. Okkantaniyāmāti	329	
PA_tika-s02_03t:329_5	ogāḷhamicchattaniyāmā. Evarūpaṃ laddhiṃ gahetvātiādīsu yaṃ vattabbaṃ, taṃ cūḷapuṇṇamasuttavaṇṇanāyaṃ	329	
PA_tika-s02_03t:329_6	vuttanayameva tasmā tattha vuttanayeneva veditabbaṃ. Ediso hi “buddhānampi atekiccho”tiādi vuttasadiso.	329	
PA_tika-s02_03t:330_0	Attano nindābhayenāti “sammādiṭṭhiñca nāmete garahantī”ādinā upari parehi vattabbanindābhayena.	330	
PA_tika-s02_03t:330_1	Ghaṭṭanabhayenāti tathā paresaṃ āsādanābhayena. Sahadhammena parena attano upari	330	
PA_tika-s02_03t:330_2	kātabbaniggaho upārambho, garahato parittāso upārambhabhayaṃ, taṃ pana atthato upavādabhayaṃ	330	
PA_tika-s02_03t:330_3	hotīti āha “upavādabhayenā”ti. Sesaṃ suviññeyyameva.	330	
PA_tika-s02_03t:331	Mahācattārīsakasuttavaṇṇanāya līnatthappakāsanā samattā.	33	
PA_tika-s02_03t:332	8. Ānāpānassatisuttavaṇṇanā	33	
PA_tika-s02_03t:333	144. Pubbenāti nissakke karaṇavacanaṃ. “Aparaṃ visesa”nti vuttattā visesavisayo ca pubbasaddoti āha – “sīlaparipūraṇādito pubbavisesato”ti.	33	
PA_tika-s02_03t:334_0	145. Āraddho yathānusiṭṭhaṃ paṭipattiyā ārādhito. Yadatthāya sāsane pabbajjā, visesāpatti	334	
PA_tika-s02_03t:334_1	ca, tadevettha appattanti adhippetaṃ, taṃ jhānavipassanānimittanti āha – “appattassa	334	
PA_tika-s02_03t:334_2	arahattassā”ti. Komudīti kumudavatī. Tadā kira kumudāni supupphitāni honti. Tenāha	334	
PA_tika-s02_03t:334_3	– “kumudānaṃ atthitāya komudī”ti. Kumudānaṃ samūho, kumudāni eva vā komudā, te ettha	334	
PA_tika-s02_03t:334_4	atthīti komudīti. Pavāraṇasaṅgahanti mahāpavāraṇaṃ akatvā āgamanīyasaṅgahaṇaṃ.	334	
PA_tika-s02_03t:335_0	Āraddhavipassakassāti ārabhitavipassanassa, vipassanaṃ vaḍḍhetvā ussukkāpetvā vipassissa.	335	
PA_tika-s02_03t:335_1	Bhikkhū idha osarissanti vutthavassā pavāritapavāraṇā “bhagavantaṃ vandissāma, kammaṭṭhānaṃ	335	
PA_tika-s02_03t:335_2	sodhessāma, yathāladdhaṃ visesañca pavedissāmā”ti ajjhāsayena. Ime bhikkhūti ime	335	
PA_tika-s02_03t:335_3	taruṇasamathavipassanā bhikkhū. Visesaṃ nibbattetuṃ na sakkhissanti senāsanasappāyādialābhena.	335	
PA_tika-s02_03t:335_4	Apalibuddhanti aññehi anupaddutaṃ. Senāsanaṃ gahetuṃ na labhanti antovassabhāvato.	335	
PA_tika-s02_03t:335_5	Ekassa dinnopi sabbesaṃ dinnoyeva hoti, tasmā sutasutaṭṭhāneyeva ekamāsaṃ vasitvā osariṃsu.	335	
PA_tika-s02_03t:336	146. Alanti yuttaṃ, opāyikanti attho, “alameva nibbinditu”ntiādīsu viya. Puṭabaddhaṃ pariharitvā asitaṃ puṭosaṃ a-kārassa o-kāraṃ katvā. Tenāha “pātheyya”nti.	33	
PA_tika-s02_03t:337_0	147. Vipassanā kathitāti aniccasaññāmukheneva vipassanābhāvanā kathitā. Na hi kevalāya	337	
PA_tika-s02_03t:337_1	aniccānupassanāya vipassanākiccaṃ samijjhati. Bahū bhikkhū te ca vitthārarucikāti	337	
PA_tika-s02_03t:337_2	adhippāyo. Tenāha “tasmā”tiādi.	337	
PA_tika-s02_03t:338_0	149. Sabbatthāti sabbavāresu. “Tasmā tiha, bhikkhave, vedanānupassī”tiādīsupi pītipaṭisaṃveditādivaseneva	338	
PA_tika-s02_03t:338_1	vedanānupassanāya vuttattā, “sukhavedanaṃ sandhāyetaṃ vutta”nti āha. Satipaṭṭhānabhāvanāmanasikāratāya	338	
PA_tika-s02_03t:338_2	vuttaṃ – “sādhukaṃ manasikāra”nti. Saññānāmena paññā vuttā tesaṃ payogattā. Manasikāranāmena	338	
PA_tika-s02_03t:338_3	vedanā vuttā, bhāvanāya paricitattā ārammaṇassa manasikāranti katvā. Vitakkavicāre	338	
PA_tika-s02_03t:338_4	ṭhapetvāti vuttaṃ vacīsaṅkhārattā tesaṃ.	338	
PA_tika-s02_03t:339_0	Evaṃ santepīti yadipi manasikārapariyāpannatāya “manasikāro”ti vuttaṃ, evaṃ sante	339	
PA_tika-s02_03t:339_1	vedanānupassanābhāvo na yujjati, assāsapassāsā hissa ārammaṇaṃ. Vatthunti sukhādīnaṃ	339	
PA_tika-s02_03t:339_2	vedanānaṃ pavattiṭṭhānabhūtaṃ vatthuṃ ārammaṇaṃ katvā vedanāva vediyati, vedanāya	339	
PA_tika-s02_03t:339_3	ekantabhāvadassanena tassa vedanānupassanābhāvo yujjati evāti imamatthaṃ dasseti. Etassa anuyogassa.	339	
PA_tika-s02_03t:340_0	Dvīhākārehīti ye sandhāya vuttaṃ, te dassento “ārammaṇato asammohato cā”ti āha. Sappītike	340	
PA_tika-s02_03t:340_1	dve jhāneti pītisahagatāni paṭhamadutiyajjhānāni paṭipāṭiyā samāpajjati. Samāpattikkhaṇeti	340	
PA_tika-s02_03t:340_2	samāpajjanakkhaṇe. Jhānapaṭilābhenāti jhānena samaṅgībhāvena. Ārammaṇato ārammaṇamukhena	340	
PA_tika-s02_03t:340_3	tadārammaṇajhānapariyāpannā pīti paṭisaṃviditā hoti ārammaṇassa paṭisaṃviditattā.	340	
PA_tika-s02_03t:340_4	Yathā nāma sappapariyesanaṃ carantena tassa āsaye paṭisaṃvidite sopi paṭisaṃviditova	340	
PA_tika-s02_03t:340_5	hoti mantāgadabalena tassa gahaṇassa sukarattā; evaṃ pītiyā āsayabhūte ārammaṇe paṭisaṃvidite	340	
PA_tika-s02_03t:340_6	sā pīti paṭisaṃviditā eva hoti salakkhaṇato sāmaññalakkhaṇato ca tassā gahaṇassa	340	
PA_tika-s02_03t:340_7	sukarattā. Vipassanākkhaṇeti vipassanāpaññāpubbaṅgamāya maggapaññāya visesato dassanakkhaṇe.	340	
PA_tika-s02_03t:340_8	Lakkhaṇapaṭivedhāti pītiyā salakkhaṇassa sāmaññalakkhaṇassa ca paṭivijjhanena. Yañhi	340	
PA_tika-s02_03t:340_9	pītiyā visesato sāmaññato ca lakkhaṇaṃ, tasmiṃ vidite sā yāthāvato viditā hoti. Tenāha	340	
PA_tika-s02_03t:340_10	– “asammohato pīti paṭisaṃviditā hotī”ti.	3401	
PA_tika-s02_03t:341_0	Idāni tamatthaṃ pāḷiyā vibhāvetuṃ, “vuttampi ceta”ntiādi vuttaṃ. Tattha dīghaṃ assāsavasenāti	341	
PA_tika-s02_03t:341_1	dīghassa assāsassa ārammaṇabhūtassa vasena. Cittassa ekaggataṃ avikkhepaṃ pajānatoti	341	
PA_tika-s02_03t:341_2	jhānapariyāpannaṃ avikkhepoti laddhanāmaṃ cittassekaggataṃ taṃsampayuttāya paññāya	341	
PA_tika-s02_03t:341_3	pajānato. Yatheva hi ārammaṇamukhena pīti paṭisaṃviditā hoti, evaṃ taṃsampayuttadhammāpi	341	
PA_tika-s02_03t:341_4	ārammaṇamukhena paṭisaṃviditā eva honti. Sati upaṭṭhitā hotīti dīghaṃ assāsavasena	341	
PA_tika-s02_03t:341_5	jhānasampayuttā sati tasmiṃ ārammaṇe upaṭṭhite ārammaṇamukhena jhānepi upaṭṭhitā	341	
PA_tika-s02_03t:341_6	eva nāma hoti. Tāya satiyāti evaṃ upaṭṭhitāya tāya satiyā yathāvuttena tena ñāṇena	341	
PA_tika-s02_03t:341_7	suppaṭividitattā ārammaṇassa tassa vasena tadārammaṇā sā pīti paṭisaṃviditā hoti.	341	
PA_tika-s02_03t:341_8	Avasesapadānipīti “dīghaṃ passāsavasenā”tiādipadānipi.	341	
PA_tika-s02_03t:342_0	Evaṃ paṭisambhidāmagge vuttamatthaṃ imasmiṃ sutte yojetvā dassetuṃ, “itī”tiādi vuttaṃ.	342	
PA_tika-s02_03t:342_1	Imināpi yoginā manasikārena paṭilabhitabbato paṭilābhoti vuttaṃ – “jhānasampayutte	342	
PA_tika-s02_03t:342_2	vedanāsaṅkhātamanasikārapaṭilābhenā”ti.	342	
PA_tika-s02_03t:343_0	Assāsapassāsanimittanti assāsapassāse nissāya paṭiladdhapaṭibhāganimittaṃ ārammaṇaṃ	343	
PA_tika-s02_03t:343_1	kiñcāpi karoti; satiñca sampajaññañca upaṭṭhapetvā pavattanato ārammaṇamukhena tadārammaṇassa	343	
PA_tika-s02_03t:343_2	paṭisaṃviditattā citte cittānupassīyeva nāmesa hoti. Evaṃ cittānupassanāpi satisampajaññabaleneva	343	
PA_tika-s02_03t:343_3	hotīti āha “na hī”tiādi. Pajahati etena, sayaṃ vā pajahatīti pahānaṃ, ñāṇaṃ. Domanassavasena	343	
PA_tika-s02_03t:343_4	byāpādanīvaraṇaṃ dassitaṃ tadekaṭṭhabhāvato. Tassāti nīvaraṇapabbassa. Pahānakarañāṇanti	343	
PA_tika-s02_03t:343_5	pajahanañāṇaṃ. Vipassanāparamparanti paṭipāṭiyā vipassanamāha. Samathapaṭipannanti	343	
PA_tika-s02_03t:343_6	majjhimasamathanimittaṃ paṭipannacittaṃ ajjhupekkhati. Ekato upaṭṭhānanti paṭipakkhavigamena	343	
PA_tika-s02_03t:343_7	ekabhāvena upaṭṭhānaṃ. Sahajātānaṃ ajjhupekkhanā hotīti paggahaniggahasampahaṃsanesu	343	
PA_tika-s02_03t:343_8	byāpārassa anāpajjitattā ārammaṇānaṃ ajjhupekkhanā, “yadatthi yaṃ bhūtaṃ taṃ pajahati	343	
PA_tika-s02_03t:343_9	upekkhaṃ paṭilabhatī”ti, evaṃ vuttaajjhupekkhanā pavattāti paṭipannā. Kevalaṃ nīvaraṇādidhammeti	343	
PA_tika-s02_03t:343_10	nīvaraṇādidhamme eva pahīne disvā, atha kho tesaṃ pajahanañāṇampi yāthāvato paññāya	3431	
PA_tika-s02_03t:343_11	disvā ajjhupekkhitā hoti. Vuttañhetaṃ bhagavatā “dhammāpi kho, bhikkhave, pahātabbā, pageva adhammā”ti.	3431	
PA_tika-s02_03t:344_0	150. Aniccādivasena pavicinatīti aniccādippakārehi vicinati passati. Nirāmisāti kilesāmisarahitā.	344	
PA_tika-s02_03t:344_1	Kāyikacetasikadarathapaṭippassaddhiyāti kāyacittānaṃ sādhubhāvūpagamanena vikkhambhitattā.	344	
PA_tika-s02_03t:344_2	Sahajātadhammānaṃ ekasabhāvena pavattiyā sahajātaajjhupekkhanāya ajjhupekkhitā hoti.	344	
PA_tika-s02_03t:345_0	Tasmiṃ kāye pavattā kāyārammaṇā sati, pubbabhāgiyo satisambojjhaṅgo. Esa nayo sesesupi.	345	
PA_tika-s02_03t:345_1	Somanassasahagatacittuppādavasena cetaṃ okkamanaṃ oliyanaṃ kosajjaṃ, tato ativattanaṃ	345	
PA_tika-s02_03t:345_2	atidhāvanaṃ uddhaccaṃ, tadubhayavidhurā bojjhaṅgupekkhābhūtā anosakkanaanativattanasaṅkhātā	345	
PA_tika-s02_03t:345_3	majjhattākāratā. Idāni yatheva hītiādinā tameva majjhattākāraṃ upamāya vibhāveti.	345	
PA_tika-s02_03t:345_4	Tudanaṃ vā patodena. Ākaḍḍhanaṃ vā rasminā. Natthi na kātabbaṃ atthi. Ekacittakkhaṇikāti	345	
PA_tika-s02_03t:345_5	ekekasmiṃ citte vipassanāvasena saha uppajjanakā. Nānārasalakkhaṇāti nānākiccā ceva nānāsabhāvā ca.	345	
PA_tika-s02_03t:346_0	152. Vuttatthāneva sabbāsavasuttavaṇṇanāyaṃ ānāpānārammaṇā aparāparaṃ pavattasatiyo	346	
PA_tika-s02_03t:346_1	ārammaṇasīsena tadārammaṇā dhammā gahitā, tā panekasantāne lokiyacittasampayuttāti	346	
PA_tika-s02_03t:346_2	lokiyā, tā vaḍḍhamānā lokiyaṃ catubbidhampi satipaṭṭhānaṃ paripūrenti. Vijjāvimuttiphalanibbānanti	346	
PA_tika-s02_03t:346_3	vimuttīnaṃ phalabhūtaṃ tehiyeva veditabbaṃ kilesanibbānaṃ, amatamahānibbānameva vijjāvimuttīnaṃ	346	
PA_tika-s02_03t:346_4	adhigamena adhigantabbatāya tathā vuttaṃ. Paripūraṇañcassa ārammaṇaṃ katvā amatassānubhavanameva.	346	
PA_tika-s02_03t:346_5	Idha sutte lokiyāpi bojjhaṅgā kathitā lokuttarāpīti ettakaṃ gahetvā, “iti lokiyassa	346	
PA_tika-s02_03t:346_6	āgataṭṭhāne lokiyaṃ kathita”nti ca atthavaṇṇanāvasena aṭṭhakathāyaṃ kathitaṃ. Theroti	346	
PA_tika-s02_03t:346_7	mahādhammarakkhitatthero. Aññattha evaṃ hotīti aññasmiṃ lokiyalokuttaradhammānaṃ	346	
PA_tika-s02_03t:346_8	tattha tattha vomissakanayena āgatasutte evaṃ lokiyaṃ āgataṃ, idha lokuttaraṃ āgatanti	346	
PA_tika-s02_03t:346_9	kathetabbaṃ hoti. Lokuttaraṃ upari āgatanti vijjāvimuttiṃ paripūrentīti evaṃ lokuttaraṃ	346	
PA_tika-s02_03t:346_10	upari desanāyaṃ āgataṃ; tasmā lokiyā eva bojjhaṅgā vijjāvimutti paripūrikā kathetabbā	3461	
PA_tika-s02_03t:346_11	lokuttarānaṃ bojjhaṅgānaṃ vijjāgahaṇena gahitattā, tasmā therena vuttoyevettha attho	3461	
PA_tika-s02_03t:346_12	gahetabbo. Sesaṃ vuttanayattā suviññeyyameva.	3461	
PA_tika-s02_03t:347	Ānāpānassatisuttavaṇṇanāya līnatthappakāsanā samattā.	34	
PA_tika-s02_03t:348	9. Kāyagatāsatisuttavaṇṇanā	34	
PA_tika-s02_03t:349_0	153-4. Tappaṭisaraṇānaṃ kāmāvacarasattānaṃ paṭisaraṇaṭṭhena gehā kāmaguṇā, gehe sitā	349	
PA_tika-s02_03t:349_1	ārabbha pavattiyā allīnāti gehassitā. Sarantīti vegasā pavattanti. Vegena hi pavatti	349	
PA_tika-s02_03t:349_2	dhāvatīti vuccati. Saṅkappāti ye keci micchāsaṅkappā, byāpādavihiṃsāsaṅkappādayopi	349	
PA_tika-s02_03t:349_3	kāmaguṇasitā evāti. Gocarajjhattasmiṃyevāti pariggahite kammaṭṭhāne eva vattanti.	349	
PA_tika-s02_03t:349_4	Tañhi dhammavasena upaṭṭhitāya bhāvanāya gocarabhāvato “gocarajjhatta”nti vuttaṃ.	349	
PA_tika-s02_03t:349_5	Assāsapassāsakāye gatā pavattāti kāyagatā, taṃ kāyagatāsatiṃ. Satisīsena taṃsahagate	349	
PA_tika-s02_03t:349_6	bhāvanādhamme vadati assāsapassāsakāyādike taṃtaṃkoṭṭhāse samathavatthubhāvena pariggahetvā	349	
PA_tika-s02_03t:349_7	satiyā pariggahitattā; tathāpariggahite vā te ārabbha aniccādimanasikāravasena pavattā	349	
PA_tika-s02_03t:349_8	kāyārammaṇā satī satibhāvena vatvā ekajjhaṃ dassento “kāyapariggāhika”ntiādimāha.	349	
PA_tika-s02_03t:350_0	Satipaṭṭhāneti mahāsatipaṭṭhānasutte, cuddasavidhena kāyānupassanā kathitā, cuṇṇakajātāni	350	
PA_tika-s02_03t:350_1	aṭṭhikāni pariyosānaṃ katvā kāyānupassanā niddiṭṭhā, idha pana kesādīsu vaṇṇakasiṇavasena	350	
PA_tika-s02_03t:350_2	nibbattitānaṃ catunnaṃ jhānānaṃ vasena uparidesanāya vaḍḍhitattā aṭṭhārasavidhena	350	
PA_tika-s02_03t:350_3	kāyagatāsatibhāvanā.	350	
PA_tika-s02_03t:351_0	156. Tassa bhikkhunoti yo kāyagatāsatibhāvanāya vasībhūto, tassa bhikkhuno. Sampayogavasena	351	
PA_tika-s02_03t:351_1	vijjaṃ bhajantīti sahajāta-aññamañña-nissaya-sampayutta-atthi-avigatapaccayavasena	351	
PA_tika-s02_03t:351_2	vijjaṃ bhajanti, tāya saha ekībhāvamiva gacchantīti attho. Vijjābhāge vijjākoṭṭhāse	351	
PA_tika-s02_03t:351_3	vattantīti vijjāsabhāgatāya tadekadese vijjākoṭṭhāse vattanti. Tāhi sampayuttadhammā	351	
PA_tika-s02_03t:351_4	phassādayo. Nanu cettha vijjānaṃ vijjābhāgiyatā na sambhavatīti? No na sambhavati.	351	
PA_tika-s02_03t:351_5	Yāya hi vijjāya vijjāsampayuttānaṃ vijjābhāgiyatā, sā taṃnimittāya vijjāya upacarīyatīti.	351	
PA_tika-s02_03t:351_6	Ekā vijjā vijjā, sesā vijjābhāgiyāti aṭṭhasu vijjāsu ekaṃ “vijjā”ti gahetvā itarā	351	
PA_tika-s02_03t:351_7	tassā bhāgatāya “vijjābhāgiyā”ti veditabbā. Saddhiṃ pavattanasabhāvāsu ayameva vijjāti	351	
PA_tika-s02_03t:351_8	vattabbāti niyamassa abhāvato vijjābhāgo viya vijjābhāgiyāpi pavattati evāti vattabbaṃ.	351	
PA_tika-s02_03t:351_9	Āpopharaṇanti paṭibhāganimittabhūtena āpokasiṇena sabbaso mahāsamuddapharaṇaṃ āpopharaṇaṃ	351	
PA_tika-s02_03t:351_10	nāma. Dibbacakkhuñāṇassa kiccaṃ pharaṇanti katvā, dibbacakkhuatthaṃ vā ālokapharaṇaṃ	3511	
PA_tika-s02_03t:351_11	dibbacakkhupharaṇanti daṭṭhabbaṃ. Ubhayasmimpi pakkhe samuddaṅgamānaṃ kunnadīnaṃ	3511	
PA_tika-s02_03t:351_12	samuddantogadhattā tesaṃ cetasā phuṭatā veditabbā. Kunnadiggahaṇañcettha kañcimeva	3511	
PA_tika-s02_03t:351_13	kālaṃ sanditvā tāsaṃ udakassa samuddapariyāpannabhāvūpagamanattā, na bahi mahānadiyo	3511	
PA_tika-s02_03t:351_14	viya parittakālaṭṭhitikāti.	3511	
PA_tika-s02_03t:352	Otāranti kilesuppattiyā avasaraṃ, taṃ pana vivaraṃ chiddanti ca vuttaṃ. Ārammaṇanti kilesuppattiyā olambanaṃ. Yāva pariyosānāti mattikāpuñjassa yāva pariyosānā.	35	
PA_tika-s02_03t:353_0	158. Abhiññāyāti iddhividhādiabhiññāya. Sacchikātabbassāti paccakkhato kātabbassa	353	
PA_tika-s02_03t:353_1	adhiṭṭhānavikubbanādidhammassa. Abhiññāva kāraṇanti āha – “sacchikiriyāpekkhāya,	353	
PA_tika-s02_03t:353_2	abhiññākāraṇassa pana siddhiyā pākaṭā”ti. Mariyādabaddhāti udakamātikāmukhe katā.	353	
PA_tika-s02_03t:354_0	Yuttayānaṃ viya katāya icchiticchite kāle sukhena paccavekkhitabbattā. Patiṭṭhākatāyāti	354	
PA_tika-s02_03t:354_1	sampattīnaṃ patiṭṭhābhāvaṃ pāpitāya. Anuppavattitāyāti bhāvanābahulīkārehi anuppavattitāya.	354	
PA_tika-s02_03t:354_2	Paricayakatāyāti āsevanadaḷhatāya suciraṃ paricayāya. Susampaggahitāyāti sabbaso	354	
PA_tika-s02_03t:354_3	ukkaṃsaṃ pāpitāya. Susamāraddhāyāti ativiya sammadeva nibbattikatāya. Sesaṃ suviññeyyameva.	354	
PA_tika-s02_03t:355	Kāyagatāsatisuttavaṇṇanāya līnatthappakāsanā samattā.	35	
PA_tika-s02_03t:356	10. Saṅkhārupapattisuttavaṇṇanā	35	
PA_tika-s02_03t:357_0	160. Saṅkhārupapattinti vipākakkhandhasaññitānaṃ saṅkhārānaṃ uppattiṃ, nibbattinti	357	
PA_tika-s02_03t:357_1	attho. Yasmā avadhāraṇaṃ etasmiṃ pade icchitabbanti, “saṅkhārānaṃyeva upapatti”nti	357	
PA_tika-s02_03t:357_2	vatvā tena nivattitaṃ dassento, “na sattassā”ti āha. Tena satto jīvo uppajjatīti	357	
PA_tika-s02_03t:357_3	micchāvādaṃ paṭikkhipati. Evaṃ uppajjanakadhammavasena uppattiṃ dassetvā idāni uppattijanakadhammavasenapi	357	
PA_tika-s02_03t:357_4	taṃ dassetuṃ, “puññābhisaṅkhārena vā”tiādi vuttaṃ. Tattha kāmesu puññābhisaṅkhārenapi	357	
PA_tika-s02_03t:357_5	upapatti hoti, sā pana imasmiṃ sutte gahitāti. Puññābhisaṅkhārena vāti vā-saddo avuttatthāpekkhaṇavikappattho,	357	
PA_tika-s02_03t:357_6	avuttatthāpekkhāya pana na āgato “āneñjābhisaṅkhārenā”ti. Atha vā upapatti āgatā,	357	
PA_tika-s02_03t:357_7	evaṃ kiccaṃ āgataṃ, āneñjābhisaṅkhāro panettha sarūpena anāgatopi puññābhisaṅkhāraggahaṇeneva	357	
PA_tika-s02_03t:357_8	gahitoti daṭṭhabbaṃ. Keci pana “puññāneñjābhisaṅkhārenā”ti paṭhanti. Bhavūpagakkhandhānanti	357	
PA_tika-s02_03t:357_9	sugatibhavūpagānaṃ upādānakkhandhānaṃ.	357	
PA_tika-s02_03t:358_0	161. Lokikā vaṭṭanti kammavaṭṭassa gahaṇato. Bhavūpapattihetubhūtā okappanīyasaddhā	358	
PA_tika-s02_03t:358_1	catupārisuddhisīlaṃ tādisaṃ buddhavacanabāhusaccaṃ āmisapariccāgo kammassakatāñāṇaṃ	358	
PA_tika-s02_03t:358_2	kammaphaladiṭṭhi ca ime saddhādayo veditabbā. Ṭhapetīti paṇidahanavasena ṭhapeti.	358	
PA_tika-s02_03t:358_3	Paṇidahatīti hi ayamettha attho. Patiṭṭhāpetīti tattha suppatiṭṭhitaṃ katvā ṭhapeti.	358	
PA_tika-s02_03t:358_4	Sahapatthanāyāti, “aho vatāhaṃ…pe… upapajjeyya”nti evaṃ pavattapatthanāya saha. Saddhādayovāti	358	
PA_tika-s02_03t:358_5	yathāvuttā saddhādayo eva pañca dhammā upapattiyā saṅkharaṇaṭṭhena saṅkhārā, tasmā	358	
PA_tika-s02_03t:358_6	eva aññehi visiṭṭhabhavūpaharaṇaṭṭhena vihārā nāmāti. Tasmiṃ ṭhāneti tasmiṃ upapattiṭṭhāne.	358	
PA_tika-s02_03t:359_0	Pañcadhammāva taṃsamaṅgīpuggalo upapattiṃ maggati gavesati etenāti maggo. Paṭipajjati	359	
PA_tika-s02_03t:359_1	etāyāti paṭipadā. Cetanā panettha suddhasaṅkhāratāya saddhādiggahaṇeneva gahitā,	359	
PA_tika-s02_03t:359_2	tasmā avadhāraṇaṃ kataṃ. Upapattipakappanavaseneva pavattiyā patthanāgahaṇeneva tassā	359	
PA_tika-s02_03t:359_3	gahaṇanti keci. Cittakarayuttagatinibbattanadhammavasena avadhāraṇassa katattā. Cetanā	359	
PA_tika-s02_03t:359_4	hi nāma kammaṃ, tassā upapattinibbattane vattabbameva natthi, tassā pana kiccakaraṇā	359	
PA_tika-s02_03t:359_5	saddhādayo patthanā cāti ime dhammā sahakārino bhavūpapattiyā niyāmakā hontīti tatrūpapattiyā	359	
PA_tika-s02_03t:359_6	pavattantīti tesaṃ maggādibhāvo vutto. Tenāha “yassa hī”tiādi. Tena saddhā patthanā	359	
PA_tika-s02_03t:359_7	cāti ubhaye dhammā sahitā hutvā kammaṃ visesentā gatiṃ niyamentīti dasseti, paṭisandhiggahaṇaṃ	359	
PA_tika-s02_03t:359_8	aniyataṃ kevalassa kammassa vasenāti adhippāyo. Kāmañcettha “kammaṃ katvā”ti vuttaṃ,	359	
PA_tika-s02_03t:359_9	kammāyūhanato pana pageva patthanaṃ ṭhapetumpi vaṭṭatiyeva. Kammaṃ katvāti cettha	359	
PA_tika-s02_03t:359_10	“tāpetvā bhuñjati, bhutvā sayatī”tiādīsu viya na kālaniyamo, kammaṃ katvā yadā kadāci	3591	
PA_tika-s02_03t:359_11	patthanaṃ kātuṃ vaṭṭatīti ca idaṃ cārittadassanaṃ viya vuttaṃ. Yathā hi bhavapatthanā	3591	
PA_tika-s02_03t:359_12	yāva maggena na samucchijjati, tāva anuppannābhinavakatūpacitassa kammassa paccayo	3591	
PA_tika-s02_03t:359_13	hotiyeva. Puna tathā visesapaccayo, yathā niyametvā uppāditā. Tena vuttaṃ – “yassa	3591	
PA_tika-s02_03t:359_14	pañca dhammā atthi, na patthanā tassa gati anibaddhā”ti.	3591	
PA_tika-s02_03t:360	165. Sabbasovāti “idaṃ kāḷakaṃ sāmaṃ setaṃ haritaṃ maṇḍalaṃ aparimaṇḍalaṃ caturaṃsaṃ paripuṇṇaṃ khuddakaṃ mahanta”ntiādinā sabbasova pākaṭaṃ hoti.	36	
PA_tika-s02_03t:361	167. Sundaroti kāḷakādidosarahitatāya sobhano. Ākarasampanno sampannaākaruppattiyā. Dhovanādīhīti dhovanatāpanamajjanādīhi.	36	
PA_tika-s02_03t:362_0	168. Lokadhātūnaṃ satasahassaṃ attano vase vattanato satasahasso. Tassa pana tattha	362	
PA_tika-s02_03t:362_1	obhāsakaraṇaṃ pākaṭanti āha “ālokapharaṇabrahmā”ti. Ayameva nayo heṭṭhā “sahasso	362	
PA_tika-s02_03t:362_2	brahmā”tiādīsupi. Nikkhena katanti nikkhaparimāṇena jambonadena kataṃ. Nikkhaṃ pana	362	
PA_tika-s02_03t:362_3	vīsatisuvaṇṇanti keci. Pañcavīsatisuvaṇṇanti apare. Suvaṇṇaṃ nāma catudharaṇanti	362	
PA_tika-s02_03t:362_4	vadanti. Ghaṭṭanamajjanakkhamaṃ na hoti parittabhāvato. Atirekenāti pañcasuvaṇṇaatirekena	362	
PA_tika-s02_03t:362_5	nikkhappamāṇaṃ asampattena. Vaṇṇavantaṃ pana na hoti avipulatāya uḷāraṃ hutvā anupaṭṭhānato.	362	
PA_tika-s02_03t:362_6	Avaṇṇavantatāya eva pharusadhātukaṃ khāyati. Tāsūti tāsu bhūmīsu, yattha sākhā vaḍḍhitvā	362	
PA_tika-s02_03t:362_7	ṭhitā. Teti suvaṇṇaṅkurā. Pacitvāti tāpetvā. Sampahaṭṭhanti samujjalīkatanti āha	362	
PA_tika-s02_03t:362_8	– “dhotaghaṭṭitapamajjita”nti, tambamattikalepaṃ katvā dhotañceva pāsāṇādinā ghaṭṭitañca	362	
PA_tika-s02_03t:362_9	eḷakalomādinā pamajjitañcāti attho.	362	
PA_tika-s02_03t:363_0	Etadevāti ālokaṃ vaḍḍhetvā ettha ālokapharaṇameva. Atha vā yaṃ dibbacakkhupharaṇaṃ,	363	
PA_tika-s02_03t:363_1	ālokapharaṇampi etadeva. Yattakañhi ṭhānaṃ yogī kasiṇālokena pharati; tattakaṃ ṭhānaṃ	363	
PA_tika-s02_03t:363_2	dibbacakkhuñāṇaṃ phusatīti dibbacakkhupharaṇe dassite ālokapharaṇaṃ dassitamevāti	363	
PA_tika-s02_03t:363_3	attho. Sabbatthāti sabbasmiṃ “pharitvā”ti āgataṭṭhāne. Avināsentenāti asambhinnena.	363	
PA_tika-s02_03t:364_0	Kasiṇapharaṇaṃ viyāti kasiṇobhāsena pharaṇaṃ viya dissati upaṭṭhāti, maṇipabhāpharaṇassa	364	
PA_tika-s02_03t:364_1	viya brahmaloke dhātupharaṇassa dassitattāti adhippāyo. Sarīrapabhā pana nikkhapabhāsadisāti,	364	
PA_tika-s02_03t:364_2	“nikkhopamme sarīrapharaṇaṃ viya dissatī”ti vuttaṃ. Aṭṭhakathā nāma natthīti pāḷipadassa	364	
PA_tika-s02_03t:364_3	atthavaṇṇanāya nāma nicchitāya bhavitabbaṃ, avinicchitāya pana natthi viyāti akathanaṃ	364	
PA_tika-s02_03t:364_4	nāma aṭṭhakathāya anāciṇṇanti tassa vādaṃ paṭikkhipitvā. Yathā hi vattabbaṃ, tathā	364	
PA_tika-s02_03t:364_5	avatvā “viyā”ti vacanaṃ kimatthiyanti adhippāyo. Buddhānaṃ byāmappabhā byāmappadese	364	
PA_tika-s02_03t:364_6	sabbakālaṃ adhiṭṭhāti viya tassa brahmuno sarīrapharaṇaṃ sarīrābhāya pattharaṇaṃ	364	
PA_tika-s02_03t:364_7	sabbakālikaṃ. Cattārimāni itarāni pharaṇāni avināsetvā aññamaññamabhinditvā kathetabbaṃ.	364	
PA_tika-s02_03t:364_8	Pharaṇapadasseva vevacanaṃ “adhimuccaneneva pharaṇa”nti. Pattharatīti yathāvuttaṃ	364	
PA_tika-s02_03t:364_9	pharaṇavasena pattharati. Jānātīti adhimuccanavasena jānāti.	364	
PA_tika-s02_03t:365_0	169. Ādayoti ādi-saddena subhe saṅgaṇhāti. Ābhāti dutiyajjhānabhūmike deve ekajjhaṃ	365	
PA_tika-s02_03t:365_1	gahetvā sādhāraṇato vuttaṃ. Tato subhāti tatiyajjhānabhūmike. Tenāha – “pāṭiyekkā	365	
PA_tika-s02_03t:365_2	devā natthī”tiādi. Sādhāraṇato katāyapi patthanāya jhānaṅgaṃ parittaṃ bhāvitañce,	365	
PA_tika-s02_03t:365_3	parittābhesu upapatti hoti, majjhimañce, appamāṇābhesu, paṇītañce, ābhassaresu upapatti	365	
PA_tika-s02_03t:365_4	hotīti daṭṭhabbaṃ. Subhāti etthāpi eseva nayo. Heṭṭhā vuttanayeneva suviññeyyoti	365	
PA_tika-s02_03t:365_5	āha – “vehapphalādivārā pākaṭāyevā”ti.	365	
PA_tika-s02_03t:366_0	Kāmāvacaresu nibbattatūtiādinā saddhādīnaṃ ajjhānavipassanānaṃ kathaṃ tadadhiṭṭhānaṃ	366	
PA_tika-s02_03t:366_1	hotīti āsaṅkati. Itaro saddhādīnaṃ ajjhānasabhāvattepi jhānavipassanānaṃ adhiṭṭhānaṃ	366	
PA_tika-s02_03t:366_2	nissayapaccayādivasena sappaccayattā brahmalokūpapattiṃ nibbānañca āvahantīti dassento,	366	
PA_tika-s02_03t:366_3	“ime pañca dhammā”tiādimāha. Tattha sīlanti sambhārasīlaṃ. Anāgāmī samucchinnaorambhāgiyasaṃyojano	366	
PA_tika-s02_03t:366_4	samāno sace sabbaso upapattiyo atikkamituṃ na sakkoti, ariyabhūmīsu eva nibbattati	366	
PA_tika-s02_03t:366_5	yathūpacitajhānakammunāti āha – “anāgāmi…pe… nibbattatī”ti. Uparimagganti aggamaggaṃ	366	
PA_tika-s02_03t:366_6	bhāvetvā. Āsavakkhayanti sabbaso āsavānaṃ khayaṃ pahānaṃ pāpuṇāti. Sesaṃ suviññeyyameva.	366	
PA_tika-s02_03t:367	Saṅkhārupapattisuttavaṇṇanāya līnatthappakāsanā samattā.	36	
PA_tika-s02_03t:368	Niṭṭhitā ca anupadavaggavaṇṇanā.	36	
PA_tika-s02_03t:369	3. Suññatavaggo	36	
PA_tika-s02_03t:370	1. Cūḷasuññatasuttavaṇṇanā	37	
PA_tika-s02_03t:371_0	176. Kālaparicchedaṃ katvāti samāpajjantehi nāma kālaparicchedo kātabbo. Thero pana	371	
PA_tika-s02_03t:371_1	bhagavato vattakaraṇatthaṃ kālaparicchedaṃ karoti, “ettake kāle vītivatte idaṃ nāma	371	
PA_tika-s02_03t:371_2	bhagavato kātabba”nti. So tatthakaṃyeva samāpattiṃ samāpajjitvā vuṭṭhāti, taṃ sandhāya	371	
PA_tika-s02_03t:371_3	vuttaṃ “kālaparicchedaṃ katvā”ti. Suññatāphalasamāpattiṃ appetvāti etena itare, “na	371	
PA_tika-s02_03t:371_4	sotāpannasakadāgāmī phalasamāpattiṃ samāpajjantī”ti vadanti, taṃ vādaṃ paṭisedheti.	371	
PA_tika-s02_03t:371_5	Suññatoti attasuññato ca niccasuññato ca saṅkhārā upaṭṭhahiṃsu. Sekkhānañhi suññatāpaṭivedho	371	
PA_tika-s02_03t:371_6	pādesiko subhasukhasaññānaṃ appahīnattā, tasmā so thero suññatākathaṃ sotukāmo jāto.	371	
PA_tika-s02_03t:371_7	Dhurena dhuraṃ paharantena viyāti rathadhurena rathadhuraṃ paharantena viya katvā	371	
PA_tika-s02_03t:371_8	ujukameva suññatā…pe… vatthuṃ na sakkāti yojanā. Ekaṃ padanti ekaṃ suññatāpadaṃ.	371	
PA_tika-s02_03t:372_0	Pubbepāhantiādinā bhagavā paṭhamabodhiyampi attano suññatāvihārabāhullaṃ pakāsetīti	372	
PA_tika-s02_03t:372_1	dassento “paṭhamabodhiyampī”ti āha. Ekotiādi therassa suññatākathāya bhājanabhāvadassanatthaṃ.	372	
PA_tika-s02_03t:372_2	Sotunti aṭṭhiṃ katvā manasi katvā sabbacetasā samannāharitvā sotumpi. Uggahetumpiti	372	
PA_tika-s02_03t:372_3	yathābhūtaṃ dhammaṃ dhāraṇaparipucchāparicayavasena hadayena uggahitaṃ suvaṇṇabhājane	372	
PA_tika-s02_03t:372_4	pakkhittasīhavasā viya avinaṭṭhe kātumpi. Kathetumpīti vitthārena paresaṃ dassetumpi	372	
PA_tika-s02_03t:372_5	sakkā. Tatthāti migāramātupāsāde. Kaṭṭharūpapotthakarūpacittarūpavasena katāti thambhādīsu	372	
PA_tika-s02_03t:372_6	uttiritvā katānaṃ kaṭṭharūpānaṃ, niyyūhādīsu paṭimāvasena racitānaṃ potthakarūpānaṃ,	372	
PA_tika-s02_03t:372_7	sittipasse cittakammavasena viracitānaṃ cittarūpānañca katā niṭṭhapitā. Vessavaṇamandhātādīnanti	372	
PA_tika-s02_03t:372_8	paṭimārūpena katānaṃ vessavaṇamandhātusakkādīnaṃ. Cittakammavasenāti ārāmādicittakammavasena.	372	
PA_tika-s02_03t:372_9	Saṇṭhitampīti avayavabhāvena saṇṭhitaṃ hutvā ṭhitampi. Jiṇṇapaṭisaṅkharaṇatthanti	372	
PA_tika-s02_03t:372_10	jiṇṇānaṃ niyyūhakūṭāgārapāsādāvayavānaṃ abhisaṅkharaṇatthāya tasmiṃ tasmiṃ ṭhāne	3721	
PA_tika-s02_03t:372_11	rahassasaññāṇena ṭhapitaṃ. “Paribhuñjissāmī”ti tasmiṃ tasmiṃ kicce viniyuñjanavasena	3721	
PA_tika-s02_03t:372_12	paribhuñjitabbassa. Etaṃ vuttanti, “ayaṃ migāramātupāsādo suñño”tiādikaṃ vuttaṃ.	3721	
PA_tika-s02_03t:373_0	Niccanti sabbakālaṃ rattiñca divā ca. Ekabhāvaṃ ekaṃ asuññatanti paccatte upayogavacanaṃ,	373	
PA_tika-s02_03t:373_1	ekattaṃ eko asuññatoti attho. Gāmoti pavattanavasenāti gehasannivesavīthicaccarasiṅghāṭakādike	373	
PA_tika-s02_03t:373_2	upādāya gāmoti lokuppattivasena. Kilesavasenāti tattha anunayapaṭighavasena. Eseva	373	
PA_tika-s02_03t:373_3	nayoti iminā “pavattavasena vā kilesavasena vā uppannaṃ manussasañña”nti imamatthaṃ	373	
PA_tika-s02_03t:373_4	atidisati. Ettha ca yathā gāmaggahaṇena gharādisaññā saṅgahitā, evaṃ manussaggahaṇena	373	
PA_tika-s02_03t:373_5	itthipurisādisaññā saṅgahitā. Yasmā rukkhādike paṭicca araññasaññā tattha pabbatavanasaṇḍādayo	373	
PA_tika-s02_03t:373_6	antogadhā, tasmā tattha vijjamānampi taṃ vibhāgaṃ aggahetvā ekaṃ araññaṃyeva paṭicca	373	
PA_tika-s02_03t:373_7	araññasaññaṃ manasi karoti. Otaratīti anuppavisati. Adhimuccatīti nicchinoti. Pavattadarathāti	373	
PA_tika-s02_03t:373_8	tathārūpāya passaddhiyā abhāvato oḷārikadhammappavattisiddhā darathā. Kilesadarathāti	373	
PA_tika-s02_03t:373_9	anunayapaṭighasambhavā kilesadarathā. Dutiyapadeti “ye assu darathā manussasaññaṃ	373	
PA_tika-s02_03t:373_10	paṭiccā”ti imasmiṃ pade. Manasikārasantatāya, – “nāyaṃ pubbe viya oḷārikā, dhammappavattī”ti	3731	
PA_tika-s02_03t:373_11	saṅkhāradassanadarathānaṃ sukhumatā sallahukatā ca caritatthāti āha “pavattadarathamattā atthī”ti.	3731	
PA_tika-s02_03t:374_0	Yaṃ kilesadarathajātaṃ, taṃ imissā darathasaññāya na hotīti yojanā. Pavattadarathamattaṃ	374	
PA_tika-s02_03t:374_1	avasiṭṭhaṃ hoti, vijjamānameva atthi idanti pajānātīti yojanā. Suññatā nibbattīti	374	
PA_tika-s02_03t:374_2	suññatanti pavatti. Suññatā sahacaritañhi suññaṃ, idha suññatāti vuttā.	374	
PA_tika-s02_03t:375_0	177. Assāti bhagavato evaṃ idāni vuccamānākārena cittappavatti ahosi. Accantasuññatanti	375	
PA_tika-s02_03t:375_1	“paramānuttara”nti vuttaṃ arahattaṃ desessāmīti. Araññasaññāya visesānadhigamanatoti,	375	
PA_tika-s02_03t:375_2	“araññaṃ arañña”nti manasikārena jhānādivisesassa adhigamābhāvato, “pathavī”ti manasikārena	375	
PA_tika-s02_03t:375_3	visesādhigamanato. Idāni tamevatthaṃ upamāya vibhāvetuṃ “yathā hī”tiādi vuttaṃ. Evaṃ	375	
PA_tika-s02_03t:375_4	santeti evaṃ vapite sāliādayo sampajjanti. Dhuvasevananti niyatasevanaṃ pārihāriyakammaṭṭhānaṃ.	375	
PA_tika-s02_03t:375_5	Paṭiccāti ettha “sambhūta”nti vacanaseso icchitoti āha “paṭicca sambhūta”nti. Pathaviṃ	375	
PA_tika-s02_03t:375_6	paṭicca sambhūtā hi saññāti.	375	
PA_tika-s02_03t:376_0	Pathavīkasiṇe so pathavīsaññī hoti, na pakatipathaviyaṃ. Tassāti pathavīkasiṇassa.	376	
PA_tika-s02_03t:376_1	Tehīti gaṇḍādīhi. Suṭṭhu vihatanti yathā valīnaṃ lesopi na hoti, evaṃ sammadeva ākoṭitaṃ.	376	
PA_tika-s02_03t:376_2	Nadītaḷākādīnaṃ tīrappadeso udakassa ākaraṭṭhena kūlaṃ, unnatabhāvato uggataṃ kūlaṃ	376	
PA_tika-s02_03t:376_3	viyāti ukkūlaṃ, bhūmiyā uccaṭṭhānaṃ. Vigataṃ kūlanti vikkūlaṃ, nīcaṭṭhānaṃ. Tenāha	376	
PA_tika-s02_03t:376_4	“uccanīca”nti. Ekaṃ saññanti ekaṃ pathavītisaññaṃyeva.	376	
PA_tika-s02_03t:377_0	182. Satipi saṅkhāranimittavirahe yādisānaṃ nimittānaṃ abhāvena “animitta”nti vuccati,	377	
PA_tika-s02_03t:377_1	tāni dassetuṃ, “niccanimittādivirahito”ti vuttaṃ. Catumahābhūtikaṃ catumahābhūtanissitaṃ.	377	
PA_tika-s02_03t:377_2	Saḷāyatanapaṭisaṃyuttaṃ cakkhāyatanādisaḷāyatanasahitaṃ.	377	
PA_tika-s02_03t:378_0	183. Vipassanāya paṭivipassananti dhammānañca puna vipassanaṃ. Idhāti attano paccakkhabhūtayathādhigatamaggaphalaṃ	378	
PA_tika-s02_03t:378_1	vadatīti āha – “ariyamagge ceva ariyaphale cā”ti. Upādisesadarathadassanatthanti	378	
PA_tika-s02_03t:378_2	sabbaso kilesupadhiyā pahīnāya khandhopadhi avisiṭṭhā, tappaccayā darathā upādisesadarathā,	378	
PA_tika-s02_03t:378_3	taṃ dassanatthaṃ. Yasmā visayato gāmasaññā oḷārikā, manussasaññā sukhumā, tasmā manussasaññāya	378	
PA_tika-s02_03t:378_4	gāmasaññaṃ nivattetvā. Yasmā pana manussasaññāpi sabhāgavatthupariggahato oḷārikā,	378	
PA_tika-s02_03t:378_5	sabhāgavatthuto araññasaññā sukhumā, tasmā araññasaññāya manussasaññaṃ nivattetvā.	378	
PA_tika-s02_03t:378_6	Pathavīsaññādinivattane kāraṇaṃ heṭṭhā suttantaresu ca vuttameva. Anupubbenāti maggappaṭipāṭiyā.	378	
PA_tika-s02_03t:378_7	Niccasārādīnaṃ sabbaso avatthutāya accantameva suññattā accantasuññatā.	378	
PA_tika-s02_03t:379_0	184. Suññataphalasamāpattinti suññatavimokkhassa phalabhūtattā, suññatānupassanāya	379	
PA_tika-s02_03t:379_1	vasena samāpajjitabbattā ca suññataphalasamāpattinti laddhanāmaṃ arahattaphalasamāpattiṃ.	379	
PA_tika-s02_03t:379_2	Yasmā atīte paccekasambuddhā ahesuṃ, anāgate bhavissanti, idāni pana buddhasāsanassa	379	
PA_tika-s02_03t:379_3	dharamānattā paccekabuddhā na vattanti, tasmā paccekabuddhaggahaṇaṃ akatvā, “etarahipi	379	
PA_tika-s02_03t:379_4	buddhabuddhasāvakasaṅkhātā”icceva vuttaṃ. Na hi buddhasāsane dharante paccekabuddhā	379	
PA_tika-s02_03t:379_5	bhavanti. Sesaṃ suviññeyyameva.	379	
PA_tika-s02_03t:380	Cūḷasuññatasuttavaṇṇanāya līnatthappakāsanā samattā.	38	
PA_tika-s02_03t:381	2. Mahāsuññatasuttavaṇṇanā	38	
PA_tika-s02_03t:382	185. Chavivaṇṇena so kāḷo, na nāmena. Palālasanthāroti ādīnīti ādi-saddena kocchacimilikākaṭasārādīnaṃ gahaṇaṃ. Gaṇabhikkhūnanti gaṇabandhanavasena bhikkhūnaṃ.	38	
PA_tika-s02_03t:383_0	Yadi saṃsayo nāma natthi, “sambahulā nu kho”ti idaṃ kathanti āha “vitakkapubbabhāgā”tiādi.	383	
PA_tika-s02_03t:383_1	Tattha vitakko pubbabhāgo etissāti vitakkapubbabhāgā, pucchā. Sā “sambahulā no ettha	383	
PA_tika-s02_03t:383_2	bhikkhūviharantī”ti vacanaṃ, vitakko pana “sambahulā nu kho idha bhikkhū viharantī”ti	383	
PA_tika-s02_03t:383_3	iminā ākārena tadā bhagavato uppanno cittasaṅkappo, tassa parivitakkassa tabbhāvajotanoyaṃ	383	
PA_tika-s02_03t:383_4	nu-kāro vuttoti dassento āha – “vitakkapubbabhāge cāyaṃ nu-kāro nipātamatto”ti. Kiñcāpi	383	
PA_tika-s02_03t:383_5	gacchanto disvā, “sambahulā no ettha bhikkhū viharantī”ti pucchāvasena bhagavatā	383	
PA_tika-s02_03t:383_6	vutto, atha kho “na kho, ānanda, bhikkhu sobhati saṅgaṇikārāmo”tiādi uparidesanāvasena	383	
PA_tika-s02_03t:383_7	matthakaṃ gacchante avinicchito nāma na hoti, atha kho visuṃ vinicchito eva hoti,	383	
PA_tika-s02_03t:383_8	disvā nicchinitvāva kathāsamuṭṭhāpanatthaṃ tathā pucchati. Tathā hi vuttaṃ – “jānantāpi	383	
PA_tika-s02_03t:383_9	tathāgatā pucchantī”ti. Tenāha “ito kirā”tiādi.	383	
PA_tika-s02_03t:384_0	Yathā nadīotiṇṇaṃ udakaṃ yathāninnaṃ pakkhandati, evaṃ sattā dhātuso saṃsandanti,	384	
PA_tika-s02_03t:384_1	tasmā “gaṇavāso nadīotiṇṇaudakasadiso”ti vuttaṃ. Idāni tamatthaṃ vitthārato dassetuṃ	384	
PA_tika-s02_03t:384_2	– “nirayatiracchānayonī”tiādi vuttaṃ. Kuruvindādinhānīyacuṇṇāni saṇhasukhumabhāvato	384	
PA_tika-s02_03t:384_3	nāḷiyaṃ pakkhittāni nirantarāneva tiṭṭhantīti āha – “cuṇṇabharitā nāḷi viyā”ti. Sattapaṇṇāsa	384	
PA_tika-s02_03t:384_4	kulasatasahassānīti sattasatasahassādhikāni paññāsa kulānaṃyeva satasahassāni, manussānaṃ	384	
PA_tika-s02_03t:384_5	pana vasena satta koṭiyo tadā tattha vasiṃsu.	384	
PA_tika-s02_03t:385_0	Tato cintesi, kathaṃ? Kāmañcāyaṃ lokapakati, mayhaṃ pana sāsane ayuttova soti āha	385	
PA_tika-s02_03t:385_1	– “mayā”tiādi. Dhammanti sabhāvasiddhaṃ. Saṃvegoti sahottappañāṇaṃ vuccati. Na kho	385	
PA_tika-s02_03t:385_2	panetaṃ sakkā gilānupaṭṭhānaovādānusāsaniādivasena samāgamassa icchitabbattā. Gaṇabhedananti	385	
PA_tika-s02_03t:385_3	gaṇasaṅgaṇikāya vivecanaṃ.	385	
PA_tika-s02_03t:386	186. Kataparibhaṇḍanti pubbe katasaṃvidhānassa cīvarassa vuttākārena paṭisaṅkharaṇaṃ. Noti amhākaṃ. Anattamanoti anārādhitacitto.	38	
PA_tika-s02_03t:387_0	Sakagaṇena sahabhāvato saṅgaṇikāti āha “sakaparisasamodhāna”nti. Gaṇoti pana idha	387	
PA_tika-s02_03t:387_1	janasamūhoti vuttaṃ “nānājanasamodhāna”nti. Sobhati yathānusiṭṭhaṃ paṭipajjamānato.	387	
PA_tika-s02_03t:387_2	Kāmato nikkhamatīti nikkhamo, evaṃ nikkhamavasena uppannaṃ sukhaṃ. Gaṇasaṅgaṇikākilesasaṅgaṇikāhi	387	
PA_tika-s02_03t:387_3	pavivitti paviveko. Pavivekavasena uppannaṃ sukhaṃ. Rāgādīnaṃ upasamāvahaṃ sukhaṃ	387	
PA_tika-s02_03t:387_4	upasamasukhaṃ. Maggasambodhāvahaṃ sukhaṃ sambodhisukhaṃ. Nikāmetabbassa, nikāmaṃ	387	
PA_tika-s02_03t:387_5	vā lābhī nikāmalābhī. Nidukkhaṃ sukheneva labhatīti adukkhalābhī. Kasiraṃ vuccati	387	
PA_tika-s02_03t:387_6	appakanti āha – “akasiralābhīti vipulalābhī”ti.	387	
PA_tika-s02_03t:388_0	Sāmāyikanti samaye kilesavimuccanaṃ accantamevāti sāmāyikaṃ ma-kāre a-kārassa dīghaṃ	388	
PA_tika-s02_03t:388_1	katvā. Tenāha – “appitappitasamaye kilesehi vimutta”nti. Kantanti aṅgasantatāya ārammaṇasantatāya	388	
PA_tika-s02_03t:388_2	ca kamanīyaṃ manorammaṃ. Asāmāyikaṃ accantavimuttaṃ.	388	
PA_tika-s02_03t:389_0	Ettāvatātiādinā saṅgaṇikārāmassa visesādhigamassa antarāyikabhāvaṃ anvayato byatirekato	389	
PA_tika-s02_03t:389_1	ca saha nidassanena dasseti. Tattha sā duvidhā antarāyikatā vodānadhammānaṃ anuppattihetukā,	389	
PA_tika-s02_03t:389_2	saṃkilesadhammānaṃ uppattihetukā ca.	389	
PA_tika-s02_03t:390_0	Te paṭhamaṃ “saṅgaṇikārāmo”tiādinā vibhāvetvā itaraṃ vibhāvetuṃ, “idāni dosuppattiṃ	390	
PA_tika-s02_03t:390_1	dassento”tiādi vuttaṃ. “Aṭṭhiñca paṭicca nhāruñca paṭicca cammañca paṭicca maṃsañca	390	
PA_tika-s02_03t:390_2	paṭicca ākāso parivārito rūpantveva saṅkhaṃ gacchatī”tiādīsu viya idha rūpasaddo	390	
PA_tika-s02_03t:390_3	karajakāyapariyāyoti “rūpanti sarīra”nti āha. “Nāhaṃ, ānanda…pe… domanassupāyāsā”ti	390	
PA_tika-s02_03t:390_4	kasmā vuttaṃ? Nanu kāye ca jīvite ca anapekkhacittānaṃ āraddhavipassakānampi asappāyavajjanasappāyasevanavasena	390	
PA_tika-s02_03t:390_5	kāyassa pariharaṇaṃ hotīti? Saccaṃ, taṃ pana yo kallasarīraṃ nissāya dhammasādhanāya	390	
PA_tika-s02_03t:390_6	anuyuñjitukāmo hoti, tasseva dhammasādhanatāvasena. Dhammasādhanabhāvañhi apekkhitvā	390	
PA_tika-s02_03t:390_7	asappāyaṃ vajjetvā sappāyavasena posetvā suṭṭhutaraṃ hutvā anuyuñjanato kāyassa pariharaṇaṃ,	390	
PA_tika-s02_03t:390_8	na so kāye abhirato nāma hoti paccavekkhaṇāyattattā apekkhāya vinoditabbo tādisoti.	390	
PA_tika-s02_03t:390_9	Upāligahapatinoti etthāpi “dasabalasāvakattupagamanasaṅkhātenā”ti ānetvā yojetabbaṃ.	390	
PA_tika-s02_03t:391_0	187. Mahākaruṇāvasena parivutāya parisāya majjhe nisinnopi ekantavivekajjhāsayattā	391	
PA_tika-s02_03t:391_1	ekakova. Etena satthuno pavivittassa pavivekattena vivittataṃ dasseti. Rūpārūpapaṭibhāganimittehi	391	
PA_tika-s02_03t:391_2	nivattanatthaṃ “rūpādīnaṃ saṅkhatanimittāna”nti vuttaṃ. Ativiya santatarapaṇītatamabhāvena	391	
PA_tika-s02_03t:391_3	visesato sinoti bandhatīti visayo, so eva sasantatipariyāpannatāya ajjhattaṃ. Kiṃ	391	
PA_tika-s02_03t:391_4	pana tanti āha – “suññatanti suññataphalasamāpatti”nti. Upadhivivekatāya asaṅkhatā	391	
PA_tika-s02_03t:391_5	dhātu idha vivekoti adhippetoti āha – “vivekaninnenā”tiādi. Bhaṅgamattampi asesetvā	391	
PA_tika-s02_03t:391_6	āsavaṭṭhāniyānañca dhammānaṃ tattha vigatattā tesaṃ vasena vigatantena, evaṃbhūtaṃ	391	
PA_tika-s02_03t:391_7	tesaṃ byantibhāvaṃ pattanti pāḷiyaṃ “byantibhūtenā”ti vuttaṃ. Uyyojanaṃ vissajjanaṃ,	391	
PA_tika-s02_03t:391_8	taṃ etassa atthi, uyyojeti vissajjetīti vā uyyojanikaṃ. Yasmā na sabbakathā uyyojanavaseneva	391	
PA_tika-s02_03t:391_9	pavattati, tasmā vuttaṃ “uyyojanikapaṭisaṃyutta”nti.	391	
PA_tika-s02_03t:392_0	Telapākaṃ gaṇhanto viyāti yathā telapāko nāma paricchinnakālo na atikkamitabbo, evaṃ	392	
PA_tika-s02_03t:392_1	attano samāpattikālaṃ anatikkamitvā. Yathā hi kusalo vejjo telaṃ pacanto taṃ taṃ	392	
PA_tika-s02_03t:392_2	telakiccaṃ cintetvā yadi vā patthinnapāko, yadi vā majjhimapāko, yadi vā kharapāko	392	
PA_tika-s02_03t:392_3	icchitabbo, tassa kālaṃ upadhāretvā pacati, evaṃ bhagavā dhammaṃ desento veneyyānaṃ	392	
PA_tika-s02_03t:392_4	ñāṇaparipākaṃ upadhāretvā taṃ taṃ kālaṃ anatikkamitvā dhammaṃ desetvā parisaṃ uyyojento	392	
PA_tika-s02_03t:392_5	ca vivekaninneneva cittena uyyojeti. Dve pañcaviññāṇānipi tadabhinīhatamanoviññāṇavasena	392	
PA_tika-s02_03t:392_6	nibbānaninnāneva. Buddhānañhi saṅkhārānaṃ suṭṭhu pariññātatāya paṇītānampi rūpādīnaṃ	392	
PA_tika-s02_03t:392_7	āpāthagamane pageva itaresaṃ paṭikūlatāva supākaṭā hutvā upaṭṭhāti, tasmā ghammābhitattassa	392	
PA_tika-s02_03t:392_8	viya sītajalaṭṭhānaninnatā nibbānaninnameva cittaṃ hoti, tassa ativiya santapaṇītabhāvato.	392	
PA_tika-s02_03t:393_0	188. Ajjhattamevāti idha jhānārammaṇaṃ adhippetanti āha “gocarajjhattamevā”ti. Idha	393	
PA_tika-s02_03t:393_1	niyakajjhattaṃ suññataṃ. Apaguṇapādakajjhānañhi ettha “niyakajjhatta”nti adhippetaṃ	393	
PA_tika-s02_03t:393_2	vipassanāvisesassa adhippetattā, niyakajjhattaṃ nijjīvanissattataṃ, anattatanti attho.	393	
PA_tika-s02_03t:393_3	Asampajjanabhāvajānanenāti idāni me kammaṭṭhānaṃ vīthipaṭipannaṃ na hoti, uppathameva	393	
PA_tika-s02_03t:393_4	pavattatīti jānanena.	393	
PA_tika-s02_03t:394_0	Kasmā panettha bhagavatā vipassanāya eva pādake jhāne avatvā pādakajjhānaṃ gahitanti	394	
PA_tika-s02_03t:394_1	āha – “appaguṇapādakajjhānato”tiādi. Na pakkhandati sammā na samāhitattā. So pana	394	
PA_tika-s02_03t:394_2	“ajjhattadhammā mayhaṃ nijjaṭā nigumbā hutvā na upaṭṭhahanti, handāhaṃ bahiddhādhamme	394	
PA_tika-s02_03t:394_3	manasi kareyyaṃ ekaccesu saṅkhāresu upaṭṭhitesu itarepi upaṭṭhaheyyumevā”ti parassa…pe…	394	
PA_tika-s02_03t:394_4	manasi karoti. Pādakajjhānavasena viya sammasitajjhānavasenapi ubhatobhāgavimutto	394	
PA_tika-s02_03t:394_5	hotiyevāti āha – “arūpasamāpattiyaṃ nu kho kathanti āneñjaṃ manasi karotī”ti. Na	394	
PA_tika-s02_03t:394_6	me cittaṃ pakkhandatīti mayhaṃ vipassanācittaṃ vīthipaṭipannaṃ hutvā na vahatīti.	394	
PA_tika-s02_03t:394_7	Pādakajjhānamevāti vipassanāya pādakabhūtameva jhānaṃ. Punappunaṃ manasi kātabbanti	394	
PA_tika-s02_03t:394_8	punappunaṃ samāpajjitabbaṃ vipassanāya tikkhavisadatāpādanāya. Avahante nipuṇābhāvena	394	
PA_tika-s02_03t:394_9	chedanakiriyāya appavattante. Samāpajjitvā vipassanāya tikkhakammakaraṇaṃ samathavipassanāvihārenāti	394	
PA_tika-s02_03t:394_10	āha – “kammaṭṭhāne manasikāro vahatī”ti.	3941	
PA_tika-s02_03t:395_0	189. Sampajjati meti vīthipaṭipattiyā pubbenāparaṃ visesābhāvato sampajjati me kammaṭṭhānanti	395	
PA_tika-s02_03t:395_1	jānanena. Iriyāpathaṃ ahāpetvāti yathā parissamo nāgacchati, evaṃ attano balānurūpaṃ	395	
PA_tika-s02_03t:395_2	tassa kālaṃ netvā pamāṇameva pavattanena iriyāpathaṃ ahopetvā. Sabbavāresūti ṭhānanisajjāsayanavāresu.	395	
PA_tika-s02_03t:395_3	Kathāvāresu pana visesaṃ tattha tattha vadanti. Idaṃ vuttanti idaṃ, “iminā vihārenā”tiādivacanaṃ vuttaṃ.	395	
PA_tika-s02_03t:396_0	190. Kāmavitakkādayo oḷārikakāmarāgabyāpādasabhāgāti āha – “vitakkapahānena dve magge	396	
PA_tika-s02_03t:396_1	kathetvā”ti. Kāmaguṇesūti niddhāraṇe bhummaṃ. Kismiñcideva kilesuppattikāraṇeti tassa	396	
PA_tika-s02_03t:396_2	puggalassa kilesuppattikāraṇaṃ sandhāya vuttaṃ, aññathā sabbepi pañca kāmaguṇā kilesuppattikāraṇameva.	396	
PA_tika-s02_03t:396_3	Samudācaratīti samudācāroti āha “samudācaraṇato”ti. So pana yasmā cittassa, na sattassa,	396	
PA_tika-s02_03t:396_4	tasmā vuttaṃ pāḷiyaṃ “cetaso”ti. Ma-kāro padasandhikaro e-kārassa ca akāro katoti	396	
PA_tika-s02_03t:396_5	āha “evaṃ sante etanti.	396	
PA_tika-s02_03t:397_0	191. Anusayoti mānānusayo bhavarāgānusayo avijjānusayoti tividhopi anusayo pahīyati	397	
PA_tika-s02_03t:397_1	arahattamaggena. Vuttanayenevāti, “tato maggānantaraṃ phalaṃ, phalato vuṭṭhāya paccavekkhamāno	397	
PA_tika-s02_03t:397_2	pahīnabhāvaṃ jānāti, tassa jānanena sampajāno hotī”ti vuttanayena.	397	
PA_tika-s02_03t:398_0	Kusalato āyātīti āyato, so etesanti kusalāyatikā. Tenāha “kusalato āgatā”ti. Taṃ	398	
PA_tika-s02_03t:398_1	pana nesaṃ kusalāyatikattaṃ upanissayavasena hoti sahajātavasenapīti tadubhayaṃ dassetuṃ,	398	
PA_tika-s02_03t:398_2	“seyyathida”ntiādi vuttaṃ.	398	
PA_tika-s02_03t:399_0	Yasmā pana yathāvuttadhammesu keci lokiyā, keci lokuttarā; atha kasmā visesena “lokuttarā”ti	399	
PA_tika-s02_03t:399_1	vuttanti āha – “loke uttarā visiṭṭhā”ti. Tena lokiyadhammesu uttamabhāvena jhānādayo	399	
PA_tika-s02_03t:399_2	lokuttarā vuttā, na lokassa uttaraṇatoti dasseti. Yaṃ kiñci mahaggatacittaṃ mārassa	399	
PA_tika-s02_03t:399_3	avisayo akāmāvacarattā, pageva taṃ vipassanāya pādakabhūtaṃ suvikkhālitamalanti āha	399	
PA_tika-s02_03t:399_4	– “jānituṃ na sakkotī”ti. Eko ānisaṃso atthi bhāvanānuyogassa sappāyadhammakathāpaṭilābho.	399	
PA_tika-s02_03t:400_0	192. Etadatthanti kevalassa sutassa atthāya. Sappāyāsappāyavasenāti kasmā vuttaṃ?	400	
PA_tika-s02_03t:400_1	Nanu sappāyavasena dasakathāvatthūni āgatānīti? Saccametaṃ, asappāyakathāvajjanapubbikāya	400	
PA_tika-s02_03t:400_2	sappāya kathāya vasena āgatattā “sappāyāsappāyavasena āgatānī”ti vuttaṃ. Sutapariyattivasenāti	400	
PA_tika-s02_03t:400_3	sarūpena tattha anāgatānipi dasakathāvatthūni suttageyyādiantogadhattā, “sutapariyattivasena	400	
PA_tika-s02_03t:400_4	āgatānī”ti vuttaṃ. Paripūraṇavasena sarūpato āgatattā imasmiṃ ṭhāne ṭhatvā kathetabbāni.	400	
PA_tika-s02_03t:400_5	Atthoti sāmaññattho.	400	
PA_tika-s02_03t:401_0	193. Anuāvattantīti anuanu abhimukhā hutvā vattanti, payirupāsanādivasena anukūlayanti.	401	
PA_tika-s02_03t:401_1	Mucchanataṇhanti paccayesu mucchanākāraṃ. Taṇhāya patthanā nāma tenākārena pavattīti	401	
PA_tika-s02_03t:401_2	āha – “pattheti pavattetī”ti. Kilesūpaddavenāti kilesasaṅkhātena upaddavena. Kilesā	401	
PA_tika-s02_03t:401_3	hi sattānaṃ mahānatthakaraṇato “upaddavo”ti vuccanti. Attano abbhantare uppannena	401	
PA_tika-s02_03t:401_4	kilesūpaddavena antevāsino, upaddavo antevāsūpaddavo, brahmacariyassa upaddavo brahmacārupaddavoti	401	
PA_tika-s02_03t:401_5	imamatthaṃ “sesupaddavesupi eseva nayo”ti iminā atidisati. Guṇamaraṇaṃ kathitaṃ, na jīvitamaraṇaṃ.	401	
PA_tika-s02_03t:402_0	Appalābhāti appamattakalābhī visesānaṃ. Evaṃ vuttoti yathāvuttabrahmacārupaddavo	402	
PA_tika-s02_03t:402_1	dukkhavipākataro ceva kaṭukavipākataro cāti evaṃ vutto. Ācariyantevāsikūpaddavo hi	402	
PA_tika-s02_03t:402_2	bāhirakasamayavasena vutto, brahmacārupaddavo pana sāsanavasena. Durakkhāte hi dhammavinaye	402	
PA_tika-s02_03t:402_3	duppaṭipatti na mahāsāvajjā micchābhinivesassa sithilavāyāmabhāvato; svākhyāte pana	402	
PA_tika-s02_03t:402_4	dhammavinaye duppaṭipatti mahāsāvajjā mahato atthassa bāhirabhāvakaraṇato. Tenāha “sāsane panā”tiādi.	402	
PA_tika-s02_03t:403_0	196. Tasmāti idaṃ pubbaparāpekkhaṃ purimassa ca atthassa kāraṇabhāvena paccāmasananti	403	
PA_tika-s02_03t:403_1	āha “yasmā”tiādi. Mittaṃ etassa atthīti mittavā, tassa bhāvo mittavatā, tāya. Mittavasena	403	
PA_tika-s02_03t:403_2	paṭipajjananti āha “mittapaṭipattiyā”ti. Sapattavatāyāti etthāpi eseva nayo.	403	
PA_tika-s02_03t:404_0	Dukkaṭadubbhāsitamattampīti iminā pageva itaraṃ vītikkamantoti dasseti. Sāvakesu	404	
PA_tika-s02_03t:404_1	hitaparakkamanaṃ ovādānusāsanīhi paṭipajjananti āha – “tathā na paṭipajjissāmī”ti.	404	
PA_tika-s02_03t:404_2	Āmakamattanti kulālabhājanaṃ vuccati. Nāhaṃ tumhesu tathā paṭipajjissāmīti kumbhakāro	404	
PA_tika-s02_03t:404_3	viya āmakabhājanesu ahaṃ tumhesu kevalaṃ jānāpento na paṭipajjissāmi. Niggaṇhitvāti	404	
PA_tika-s02_03t:404_4	nīharitvā. Lokiyaguṇāpi idha sārotveva adhippetā lokuttaraguṇānaṃ adhiṭṭhānabhāvato.	404	
PA_tika-s02_03t:404_5	Sesaṃ suviññeyyameva.	404	
PA_tika-s02_03t:405	Mahāsuññatasuttavaṇṇanāya līnatthappakāsanā samattā.	40	
PA_tika-s02_03t:406	3. Acchariyabbhutasuttavaṇṇanā	40	
PA_tika-s02_03t:407_0	197. Vibhattipatirūpakā ca nipātā hontīti yathārahaṃ taṃtaṃvibhattiatthadīpakā, idha	407	
PA_tika-s02_03t:407_1	paccattavacano yatrasaddo, hisaddo hetuattho, nāmasaddo acchariyattho, padattayassa	407	
PA_tika-s02_03t:407_2	pana acchariyatthaniddiṭṭhatāya “acchariyatthe nipāto”ti vuttaṃ. Ekaṃsato panetaṃ	407	
PA_tika-s02_03t:407_3	padattayaṃ. Tathā hi vakkhati, “yatrāti nipātavasena anāgatavacana”nti. Papañcasaddo	407	
PA_tika-s02_03t:407_4	heṭṭhā vutto. Chinnavaṭumeti iminā sabbakilesavaṭṭassa akusalakammavaṭṭassa ca chinnattā	407	
PA_tika-s02_03t:407_5	vipākavaṭṭassa ca upari vakkhamānattā āha – “vaṭumanti kusalākusalakammavaṭṭaṃ vuccatī”ti.	407	
PA_tika-s02_03t:407_6	Nipātavasena yatrasaddayogena. Anāgatavacananti idaṃ anāgatavacanasadisattā vuttaṃ.	407	
PA_tika-s02_03t:407_7	Anāgatatthavācī hi anāgatavacanaṃ, attho cettha atītoti. Anussarīti idaṃ anussaritabhāvaṃ	407	
PA_tika-s02_03t:407_8	sandhāya vuttaṃ – “na anussarissatī”ti saddapayogassa atītavisayattā. Yadā pana tehi	407	
PA_tika-s02_03t:407_9	bhikkhūhi yā kathā pavattitā, tato pacchāpi bhagavato tesaṃ buddhānaṃ anussaraṇaṃ hotiyeva.	407	
PA_tika-s02_03t:408_0	Khattiyajaccātiādikālato paṭṭhāya asambhinnāya khattiyajātiyā uditoditāya. Brahmajaccāti	408	
PA_tika-s02_03t:408_1	brāhmaṇajaccā. Evaṃgottepi eseva nayo. Lokiyalokuttarasīlenāti pāramitāsambhūtena	408	
PA_tika-s02_03t:408_2	buddhāveṇikattā anaññasādhāraṇena lokiyena lokuttarena ca sīlena. Evaṃsīlāti anavasesasīlānaṃ	408	
PA_tika-s02_03t:408_3	visuṃ paccavekkhaṇakaraṇena evaṃsīlāti anussarissati. Esa nayo sesesu. Yathā vijjābhāgiyā	408	
PA_tika-s02_03t:408_4	vijjāsampayuttadhammā, evaṃ samādhipakkhā samādhisampayuttadhammāpi sativīriyādayoti	408	
PA_tika-s02_03t:408_5	āha – “heṭṭhā samādhipakkhānaṃ dhammānaṃ gahitattā vihāro gahitovā”ti. Tasmā samādhipakkhadhammavinimutto	408	
PA_tika-s02_03t:408_6	eva idha vihāro adhippetoti vuttaṃ “idaṃ hī”tiādi.	408	
PA_tika-s02_03t:409_0	Yathā vā aṭṭhasamāpattivipassanāmaggaphalasaṅgahitā lokiyalokuttarā samādhipaññā	409	
PA_tika-s02_03t:409_1	“evaṃdhammā evaṃpaññā”ti padehi heṭṭhā gahitāpi yathāsakaṃ paṭipakkhato muccanassa	409	
PA_tika-s02_03t:409_2	pavattivisesaṃ upādāya “evaṃvimuttā”ti ettha puna gahitā, tathā “evaṃdhammā”ti ettha	409	
PA_tika-s02_03t:409_3	gahitāpi samādhipakkhadhammā dibbabrahmaāneñjaariyavihārasaṅkhātaṃ attano pavattivisesaṃ	409	
PA_tika-s02_03t:409_4	upādāya, “evaṃvihārī”ti ettha puna gahitāti vuccamāne na koci virodho. Phaladhammānaṃ	409	
PA_tika-s02_03t:409_5	pavattikālepi kilesānaṃ paṭippassaddhi na taṃānubhāvajātā, atha kho ariyamaggena	409	
PA_tika-s02_03t:409_6	kilesānaṃ samucchinnattāti āha – “maggānubhāvena kilesānaṃ paṭipassaddhante uppannattā”ti.	409	
PA_tika-s02_03t:409_7	Yo yaṃ pajahati, so pahāyako pahātabbato vimuttoti vuccati visaṃsaṭṭhabhāvatoti pahānavibhāgena	409	
PA_tika-s02_03t:409_8	vuccamāne apahāyakassa nibbānassa kathaṃ vimuttatā? Visaṃsaṭṭhābhāvato eva. Tañhi	409	
PA_tika-s02_03t:409_9	pakatiyāva sabbaso kilesehi visaṃsaṭṭhaṃ vinissaṭaṃ suvidūravidūre ṭhitaṃ, tasmāssa	409	
PA_tika-s02_03t:409_10	tato nissaṭattā nissaraṇavimutti nissaraṇapahānanti vuccatīti āha “nibbāna”ntiādi.	4091	
PA_tika-s02_03t:410_0	199. Ime tathāgatassa acchariyaabbhutadhammā, na sāvakavisayā, mama pana desanā tayā	410	
PA_tika-s02_03t:410_1	sutā evāti te therasseva bhāraṃ karonto, “taṃ bhiyyosomattāya paṭibhantū”ti āha.	410	
PA_tika-s02_03t:410_2	Sato sampajānoti ettha kālabhedavasena labbhamānampi sampajānabhāvaṃ anāmasitvā gativibhāgena	410	
PA_tika-s02_03t:410_3	taṃ dassetuṃ, “dve sampajaññānī”tiādi vuttaṃ – aṭṭha vare gaṇhantoti ettha kathaṃ	410	
PA_tika-s02_03t:410_4	varaṃ devatā deti, parassa dīyamānañca taṃ kathaṃ parassa samijjhatīti? Kammabaleneva.	410	
PA_tika-s02_03t:410_5	Yadi hi taṃ kammaṃ katokāsaṃ yassa tadapadesena phalaṃ vipaccati, evaṃ devatāya tassa	410	
PA_tika-s02_03t:410_6	varaṃ dinnaṃ, itarena ca laddhanti vohāro hotīti. Apica parassa patthitavarāni nāma	410	
PA_tika-s02_03t:410_7	vipaccamānassa kammassa paccayabhūto payogavisesoti daṭṭhabbaṃ. Tāni vipaccane ekantikānipi	410	
PA_tika-s02_03t:410_8	appesakkhā devatā – “ayamassa patthanā samijjhissati, no”ti na jānanti, sakko pana	410	
PA_tika-s02_03t:410_9	paññavā tāni ekaccaṃ jānātiyeva. Tena vuttaṃ – “sakkena pasīditvā dinne aṭṭha vare gaṇhanto”tiādi.	410	
PA_tika-s02_03t:411_0	Paṭhamajavanavāreti uppannassa sabbapaṭhamajavanavāre. So hi paṭisandhiyā āsannabhāvato	411	
PA_tika-s02_03t:411_1	avisado hoti, devabhāve nikantivasena uppajjanato na jānāti. Aññāhi devatāhi asādhāraṇajānanaṃ	411	
PA_tika-s02_03t:411_2	hoti dutiyajavanavārato paṭṭhāya pavattanato.	411	
PA_tika-s02_03t:412_0	Aññepi devātiādinā bodhisattassa tattha sampajaññeneva ṭhitabhāvaṃ byatirekamukhena	412	
PA_tika-s02_03t:412_1	vibhāveti. Āhārūpacchedena kālaṅkarontīti idaṃ khiḍḍāpadosikavasena vuttaṃ. Itaresampi	412	
PA_tika-s02_03t:412_2	dibbabhogehi mucchitataṃ ajjhāpannānaṃ tiṭṭhantānaṃ sampajaññābhāvo hotiyeva. Kiṃ	412	
PA_tika-s02_03t:412_3	tathārūpaṃ ārammaṇaṃ natthīti yathārūpaṃ uḷāraṃ paṇītañca ārammaṇaṃ paṭicca te devā	412	
PA_tika-s02_03t:412_4	saṃmucchitā āhārūpacchedampi karonti, kiṃ tathārūpaṃ uḷāraṃ paṇītañca ārammaṇaṃ bodhisattassa	412	
PA_tika-s02_03t:412_5	natthīti bodhisattassa sampajaññānubhāvaṃ vibhāvetuṃ codanaṃ samuṭṭhāpeti? Bodhisatto	412	
PA_tika-s02_03t:412_6	hi yattha yattha nibbattati, tattha tattha aññe satte dasahi visesehi adhiggaṇhāti,	412	
PA_tika-s02_03t:412_7	pageva tattha devabhūto, tathāpi “sato sampajāno”ti ayamettha acchariyadhammo vutto.	412	
PA_tika-s02_03t:413_0	200. Sampattibhave dīghāyukatā nāma paññābalena hoti, bodhisatto ca mahāpañño, tasmā	413	
PA_tika-s02_03t:413_1	tattha tattha bhave tena dīghāyukena bhavitabbanti adhippāyena, “sesattabhāvesu kiṃ	413	
PA_tika-s02_03t:413_2	yāvatāyukaṃ na tiṭṭhatī”ti codeti. Itaro “āma na tiṭṭhatī”ti paṭijānitvā, “aññadā	413	
PA_tika-s02_03t:413_3	hī”tiādinā tattha kāraṇamāha. “Idha na bhavissāmī”ti adhimuccanavasena kālakiriyā	413	
PA_tika-s02_03t:413_4	adhimuttikālakiriyā. Pāramidhammānañhi ukkaṃsappattiyā tasmiṃ tasmiṃ attabhāve abhiññāsamāpattīhi	413	
PA_tika-s02_03t:413_5	santānassa visesitattā attasinehassa tanubhāvena sattesu ca mahākaruṇāya uḷārabhāvena	413	
PA_tika-s02_03t:413_6	adhiṭṭhānassa tikkhavisadabhāvāpattiyā bodhisattānaṃ adhippāyā samijjhanti, citte	413	
PA_tika-s02_03t:413_7	viya kammesu ca tesaṃ vasibhāvo, tasmā yatthupapannānaṃ pāramiyo sammadeva paribrūhenti,	413	
PA_tika-s02_03t:413_8	vuttanayena kālaṃ katvā tattha upapajjanti. Tathā hi ayaṃ mahāsatto imasmiṃyeva kappe	413	
PA_tika-s02_03t:413_9	nānājātīsu aparihīnajjhāno kālaṃ katvā brahmaloke nibbatto appakameva kālaṃ tattha	413	
PA_tika-s02_03t:413_10	ṭhatvā tato cavitvā idha nibbatto. Tenāha – “ayaṃ kālakiriyā aññesaṃ na hotī”ti.	4131	
PA_tika-s02_03t:413_11	Sabbapāramīnaṃ pūritattāti iminā payojanābhāvato tattha ṭhatvā adhimuttikālakiriyā	4131	
PA_tika-s02_03t:413_12	nāma na hotīti dasseti. Apica carimabhave catumahānidhisamuṭṭhānapubbikāya dibbasampattisadisāya	4131	
PA_tika-s02_03t:413_13	mahāsampattiyā nibbatti viya buddhabhūtassa asadisadānādivasena anaññasādhāraṇalābhuppatti	4131	
PA_tika-s02_03t:413_14	viya ca ito paraṃ mahāpurisassa dibbasampattianubhavanaṃ nāma natthīti yāvatāyukaṭṭhānaṃ	4131	
PA_tika-s02_03t:413_15	ussāhajātassa puññasambhārassa vasenāti daṭṭhabbaṃ. Ayañhettha dhammatā.	4131	
PA_tika-s02_03t:414_0	Manussagaṇanāvasena, na devagaṇanāvasena. Pubbanimittānīti cutiyā pubbanimittāni.	414	
PA_tika-s02_03t:414_1	Amilāyitvāti ettha amilātaggahaṇeneva tāsaṃ mālānaṃ vaṇṇasampadāpi gandhasampadāpi	414	
PA_tika-s02_03t:414_2	sobhāsampadāpi dassitāti daṭṭhabbaṃ. Bāhirabbhantarānaṃ rajojallānaṃ lesassapi abhāvato	414	
PA_tika-s02_03t:414_3	devānaṃ sarīragatāni vatthāni sabbakālaṃ parisuddhapabhassarāneva hutvā tiṭṭhantīti	414	
PA_tika-s02_03t:414_4	āha “vatthesupi eseva nayo”ti. Neva sītaṃ na uṇhanti yassa sītassa patīkāravasena	414	
PA_tika-s02_03t:414_5	adhikaṃ seviyamānaṃ uṇhaṃ, sayameva vā kharataraṃ hutvā adhibhavantaṃ sarīre sedaṃ	414	
PA_tika-s02_03t:414_6	uppādeyya, tādisaṃ neva sītaṃ na uṇhaṃ hoti. Tasmiṃ kāleti yathāvutte maraṇāsannakāle.	414	
PA_tika-s02_03t:414_7	Bindubinduvasenāti muttaguḷikā viya bindu bindu hutvā sedā muccanti. Dantānaṃ khaṇḍitabhāvo	414	
PA_tika-s02_03t:414_8	khaṇḍiccaṃ. Kesānaṃ palitabhāvo pāliccaṃ. Ādi-saddena valittacataṃ saṅgaṇhāti. Kilantarūpo	414	
PA_tika-s02_03t:414_9	attabhāvo hoti, na pana khaṇḍiccapāliccādīhīti adhippāyo. Ukkaṇṭhitāti anabhirati,	414	
PA_tika-s02_03t:414_10	sā natthi uparūpari uḷāruḷārānameva bhogānaṃ visesato rucijanakānaṃ upatiṭṭhanato.	4141	
PA_tika-s02_03t:415_0	Paṇḍitā evāti buddhisampannā eva devatā. Yathā devatā “sampati jātā kīdisena puññakammena	415	
PA_tika-s02_03t:415_1	idha nibbattā”ti cintetvā, “iminā nāma puññakammena idha nibbattā”ti jānanti, evaṃ	415	
PA_tika-s02_03t:415_2	atītabhave attanā kataṃ ekaccaṃ aññampi puññaṃ jānantiyeva mahāpuññāti āha – “ye mahāpuññā”tiādi.	415	
PA_tika-s02_03t:416_0	Na paññāyanti ciratarakālattā paramāyuno. Aniyyānikanti na niyyānāvahaṃ sattānaṃ	416	
PA_tika-s02_03t:416_1	abhājanabhāvato. Sattā na paramāyuno honti nāma pāpussannatāyāti āha – “tadā hi sattā	416	
PA_tika-s02_03t:416_2	ussannakilesā hontī”ti. Etthāha – “kasmā sambuddhā manussaloke eva uppajjanti, na	416	
PA_tika-s02_03t:416_3	devabrahmalokesū”ti. Devaloke tāva nuppajjanti brahmacariyavāsassa anokāsabhāvato	416	
PA_tika-s02_03t:416_4	tathā anacchariyabhāvato. Acchariyadhammā hi buddhā bhagavanto, tesaṃ sā acchariyadhammatā	416	
PA_tika-s02_03t:416_5	devattabhāve ṭhitānaṃ na pākaṭā hoti yathā manussabhūtānaṃ. Devabhūte hi sammāsambuddhe	416	
PA_tika-s02_03t:416_6	dissamānaṃ buddhānubhāvaṃ devānubhāvatova loko dahati, na buddhānubhāvato, tathā	416	
PA_tika-s02_03t:416_7	sati sammāsambuddhe nādhimuccati na sampasīdati issarakuttaggāhaṃ na vissajjeti,	416	
PA_tika-s02_03t:416_8	devattabhāvassa ca cirakālapavattanato ekaccasassatavādato na parimuccati. “Brahmaloke	416	
PA_tika-s02_03t:416_9	nuppajjantī”ti etthāpi eseva nayo. Sattānaṃ tādisagāhavimocanatthañhi buddhā bhagavanto	416	
PA_tika-s02_03t:416_10	manussasugatiyaṃyeva uppajjanti; na devasugatiyaṃ, manussasugatiyaṃ uppajjantāpi	4161	
PA_tika-s02_03t:416_11	opapātikā na honti, sati ca opapātikūpapattiyaṃ vuttadosānativattanato. Dhammaveneyyānaṃ	4161	
PA_tika-s02_03t:416_12	atthāya dhammatantiyā ṭhapanassa viya dhātuveneyyānaṃ atthāya dhātūnaṃ ṭhapanassa	4161	
PA_tika-s02_03t:416_13	icchitabbattā ca. Na hi opapātikānaṃ parinibbānato uddhaṃ sarīradhātuyo tiṭṭhanti,	4161	
PA_tika-s02_03t:416_14	tasmā na opapātikā honti, carimabhave ca mahābodhisattā, manussabhāvassa pākaṭakaraṇāya	4161	
PA_tika-s02_03t:416_15	dārapariggahampi karontā yāva puttamukhadassanā agāramajjhe tiṭṭhanti. Paripākagatasīlanekkhammapaññādipāramikāpi	4161	
PA_tika-s02_03t:416_16	na abhinikkhamanti, kiṃ vā etāya kāraṇacintāya? Sabbabuddhehi āciṇṇasamāciṇṇā, yadidaṃ	4161	
PA_tika-s02_03t:416_17	manussabhūtānaṃyeva abhisambujjhanā, na devabhūtānanti ayamettha dhammatā. Tathā	4161	
PA_tika-s02_03t:416_18	hi tadattho mahābhinīhāropi manussabhūtānaṃyeva ijjhati, na itaresaṃ.	4161	
PA_tika-s02_03t:417_0	Kasmā pana sammāsambuddhā jambudīpeyeva uppajjanti, na sesadīpesūti? Keci tāva āhu	417	
PA_tika-s02_03t:417_1	– “yasmā pathaviyā nābhibhūtā buddhānubhāvasahitā acalaṭṭhānabhūtā bodhimaṇḍabhūmi	417	
PA_tika-s02_03t:417_2	jambudīpeyeva uppajjati, tasmā jambudīpeyeva uppajjantī”ti; “tathā itaresampi avijahitaṭṭhānānaṃ	417	
PA_tika-s02_03t:417_3	tattheva labbhamānato”ti. Ayaṃ panettha amhākaṃ khanti – yasmā purimabuddhānaṃ mahābodhisattānaṃ	417	
PA_tika-s02_03t:417_4	paccekabuddhānañca nibbattiyā sāvakabodhisattānaṃ sāvakabodhiyā abhinīhāro sāvakapāramīnaṃ	417	
PA_tika-s02_03t:417_5	sambharaṇaṃ paripācanañca buddhakhettabhūte imasmiṃ cakkavāḷe jambudīpeyeva ijjhati,	417	
PA_tika-s02_03t:417_6	na aññattha. Veneyyānaṃ vinayanattho ca buddhuppādoti aggasāvakādiveneyyavisesāpekkhāya	417	
PA_tika-s02_03t:417_7	ekasmiṃ jambudīpeyeva buddhā nibbattanti, na sesadīpesu. Ayañca nayo sabbabuddhānaṃ	417	
PA_tika-s02_03t:417_8	āciṇṇasamāciṇṇoti tesaṃ uttamapurisānaṃ tattheva uppatti sampatticakkānaṃ viya aññamaññupanissayato	417	
PA_tika-s02_03t:417_9	aparāparaṃ vattatīti daṭṭhabbaṃ. Tenāha – “tīsu dīpesu buddhā na nibbattanti, jambudīpeyeva	417	
PA_tika-s02_03t:417_10	nibbattantīti dīpaṃ passatī”ti. Iminā nayena desaniyamepi kāraṇaṃ vattabbaṃ.	4171	
PA_tika-s02_03t:418_0	Idāni ca khattiyakulaṃ lokasammataṃ brāhmaṇānampi pūjanīyabhāvato. Rājā me pitā bhavissatīti	418	
PA_tika-s02_03t:418_1	kulaṃ passi pituvasena kulassa niddisitabbato. Dasannaṃ māsānaṃ upari satta divasānīti	418	
PA_tika-s02_03t:418_2	passi tena attano antarāyābhāvaṃ aññāsi, tassā ca tusitabhave dibbasampattipaccanubhavanaṃ.	418	
PA_tika-s02_03t:419_0	Tā devatāti dasasahassicakkavāḷadevatā. Kathaṃ pana tā bodhisattassa pūritapāramibhāvaṃ	419	
PA_tika-s02_03t:419_1	bhāvinañca sambuddhabhāvaṃ jānantīti? Mahesakkhānaṃ devatānaṃ vasena, yebhuyyena	419	
PA_tika-s02_03t:419_2	ca tā devatā abhisamayabhāgino. Tathā hi bhagavato ca dhammadānasaṃvibhāge anekavāraṃ	419	
PA_tika-s02_03t:419_3	dasasahassacakkavāḷavāsidevatāsannipāto ahosi.	419	
PA_tika-s02_03t:420_0	Cavāmīti pajānāti cutiāsannajavanehi ñāṇasahitehi cutiyā upaṭṭhitabhāvassa paṭisaṃviditattā.	420	
PA_tika-s02_03t:420_1	Cuticittaṃ na jānāti cuticittakkhaṇassa ittarabhāvato. Tathā hi taṃ cutūpapātañāṇassapi	420	
PA_tika-s02_03t:420_2	avisayo eva. Paṭisandhicittepi eseva nayo. Āvajjanapariyāyoti āvajjanakkamo. Yasmā	420	
PA_tika-s02_03t:420_3	ekavāraṃ āvajjitamattena ārammaṇaṃ nicchinituṃ na sakkā, tasmā tamevārammaṇaṃ dutiyaṃ	420	
PA_tika-s02_03t:420_4	tatiyañca āvajjitvā nicchīyati, āvajjanasīsena cettha javanavāro gahito. Tenāha –	420	
PA_tika-s02_03t:420_5	“dutiyatatiyacittavāreyeva jānissatī”ti. Cutiyā puretaraṃ katipayacittavārato paṭṭhāya	420	
PA_tika-s02_03t:420_6	maraṇaṃ me āsannanti jānanato, “cutikkhaṇepi cavāmīti pajānātī”ti vuttaṃ. Paṭisandhiyā	420	
PA_tika-s02_03t:420_7	pana apubbabhāvato paṭisandhicittaṃ na jānāti. Nikantiyā uppattito parato asukasmiṃ	420	
PA_tika-s02_03t:420_8	ṭhāne mayā paṭisandhi gahitāti pajānāti, dutiyajavanato paṭṭhāya jānātīti vuttovāyamattho.	420	
PA_tika-s02_03t:420_9	Tasmiṃ kāleti paṭisandhiggahaṇakāle. Dasasahassī kampatīti ettha kampanakāraṇaṃ heṭṭhā	420	
PA_tika-s02_03t:420_10	vuttameva. Mahākāruṇikā buddhā bhagavanto sattānaṃ hitasukhavidhānatapparatāya bahulaṃ	4201	
PA_tika-s02_03t:420_11	somanassikāva hontīti tesaṃ paṭhamamahāvipākacittena paṭisandhiggahaṇaṃ aṭṭhakathāyaṃ	4201	
PA_tika-s02_03t:420_12	vuttaṃ. Mahāsīvatthero pana yadipi mahākāruṇikā buddhā bhagavanto sattānaṃ hitasukhavidhānatapparā,	4201	
PA_tika-s02_03t:420_13	vivekajjhāsayā pana visaṅkhāraninnā sabbasaṅkhāresu ajjhupekkhaṇabahulāti pañcamena	4201	
PA_tika-s02_03t:420_14	mahāvipākacittena paṭisandhiggahaṇamāha.	4201	
PA_tika-s02_03t:421_0	Pure puṇṇamāya sattamadivasato paṭṭhāyāti puṇṇamāya pure sattamadivasato paṭṭhāya,	421	
PA_tika-s02_03t:421_1	sukkapakkhe navamito paṭṭhāyāti attho. Sattame divaseti āsāḷhīpuṇṇamāya. Idaṃ supinanti	421	
PA_tika-s02_03t:421_2	idāni vuccamānākāraṃ supinaṃ. Nesaṃ deviyoti mahārājūnaṃ deviyo.	421	
PA_tika-s02_03t:422_0	So ca kho purisagabbho, na itthigabbho, putto te bhavissatīti ettakameva te brāhmaṇā	422	
PA_tika-s02_03t:422_1	attano supinasatthanayena kathesuṃ. Sace agāraṃ ajjhāvasissatītiādi pana devatāviggahena	422	
PA_tika-s02_03t:422_2	bhāvinamatthaṃ yāthāvato pavedesuṃ.	422	
PA_tika-s02_03t:423_0	Gabbhāvakkantiyoti ettha gabbho vuccati mātukucchi, tattha uppatti avakkanti, tāva	423	
PA_tika-s02_03t:423_1	gabbhāvakkanti, yāva na nikkhamati. Ṭhitakāva nikkhamanti dhammāsanato otaranto dhammakathiko viya.	423	
PA_tika-s02_03t:424_0	201. Vattamānasamīpe vattamāne viya voharīyatīti okkamatīti vuttanti āha – “okkanto	424	
PA_tika-s02_03t:424_1	hotīti attho”ti. Evaṃ hotīti evaṃ vuttappakārenassa sampajānanā hoti. Na okkamamāne	424	
PA_tika-s02_03t:424_2	paṭisandhikkhaṇassa duviññeyyattā. Tathā ca vuttaṃ – “paṭisandhicittaṃ na jānātī”ti.	424	
PA_tika-s02_03t:424_3	Dasasahassacakkavāḷapattharaṇena vā appamāṇo. Ativiya samujjalabhāvena uḷāro. Devānubhāvanti	424	
PA_tika-s02_03t:424_4	devānaṃ pabhānubhāvaṃ. Devānañhi pabhaṃso obhāso adhibhavati, na tesaṃ ādhipaccaṃ.	424	
PA_tika-s02_03t:424_5	Tenāha “devāna”ntiādi.	424	
PA_tika-s02_03t:425_0	Rukkhagacchādinā kenaci na haññatīti aghā, abādhā. Tenāha “niccavivaṭā”ti. Asaṃvutāti	425	
PA_tika-s02_03t:425_1	heṭṭhā upari ca kena ci na pihitā. Tenāha “heṭṭhāpi appatiṭṭhā”ti. Tattha pi-saddena	425	
PA_tika-s02_03t:425_2	yathā heṭṭhā udakassa pidhāyikā pathavī natthīti asaṃvutā lokantarikā, evaṃ uparipi	425	
PA_tika-s02_03t:425_3	cakkavāḷesu viya devavimānānaṃ abhāvato asaṃvutā appatiṭṭhāti dasseti. Andhakāro	425	
PA_tika-s02_03t:425_4	ettha atthīti andhakārā. Cakkhuviññāṇaṃ na jāyati ālokassābhāvato, na cakkhuno. Tathā	425	
PA_tika-s02_03t:425_5	hi “tena obhāsena aññamaññaṃ sañjānantī”ti vuttaṃ. Jambudīpe ṭhitamajjhanhikavelāyaṃ	425	
PA_tika-s02_03t:425_6	pubbavidehavāsīnaṃ atthaṅgamanavasena upaḍḍhaṃ sūriyamaṇḍalaṃ paññāyati, aparagoyānavāsīnaṃ	425	
PA_tika-s02_03t:425_7	uggamanavasena, evaṃ sesadīpesupīti āha – “ekappahāreneva tīsu dīpesu paññāyantī”ti.	425	
PA_tika-s02_03t:425_8	Ito aññathā pana dvīsu eva dīpesu ekappahāreneva paññāyatīti. Ekekāya disāya nava	425	
PA_tika-s02_03t:425_9	nava yojanasatasahassāni andhakāravidhamanampi iminā nayena daṭṭhabbaṃ. Pabhāya nappahontīti	425	
PA_tika-s02_03t:425_10	attano pabhāya obhāsituṃ na abhisambhuṇanti. Yugandharapabbatamatthakappamāṇe ākāse	4251	
PA_tika-s02_03t:425_11	vicaraṇato, “cakkavāḷapabbatassa vemajjhena carantī”ti vuttaṃ.	4251	
PA_tika-s02_03t:426_0	Vāvaṭāti khādanatthaṃ gaṇhituṃ upakkamantā. Viparivattitvāti vivaṭṭitvā. Chijjitvāti	426	
PA_tika-s02_03t:426_1	mucchāpattiyā ṭhitaṭṭhānato muccitvā, aṅgapaccaṅgacchedanavasena vā chijjitvā. Accantakhāreti	426	
PA_tika-s02_03t:426_2	ātapasantāpābhāvena atisītabhāvaṃ sandhāya accantakhāratā vuttā siyā. Na hi taṃ kappasaṇṭhānaudakaṃ	426	
PA_tika-s02_03t:426_3	sampattikaramahāmeghavuṭṭhaṃ pathavīsandhārakaṃ kappavināsakaudakaṃ viya khāraṃ bhavitumarahati.	426	
PA_tika-s02_03t:426_4	Tathā hi sati pathavīpi vilīyeyya. Tesaṃ vā pāpakammabalena petānaṃ pakatiudakassa	426	
PA_tika-s02_03t:426_5	pubbakheḷabhāvāpatti viya tassa udakassa tadā khārabhāvāpatti hotīti vuttaṃ “accantakhāre	426	
PA_tika-s02_03t:426_6	udake”ti. Samantatoti sabbabhāgato chappakārampi.	426	
PA_tika-s02_03t:427	202. Catunnaṃ mahārājūnaṃ vasenāti vessavaṇādicatumahārājabhāvasāmaññena.	42	
PA_tika-s02_03t:428	203. Sabhāvenevāti parassa santike gahaṇena vinā attano sabhāveneva sayameva adhiṭṭhahitvā sīlasampannā.	42	
PA_tika-s02_03t:429_0	Manussesūti idaṃ pakaticārittavasena vuttaṃ – “manussitthiyā nāma manussapurisesu	429	
PA_tika-s02_03t:429_1	purisādhippāyacittaṃ uppajjeyyā”ti, bodhisattamātu pana devesūpi tādisaṃ cittaṃ nuppajjateva.	429	
PA_tika-s02_03t:429_2	Yathā bodhisattassa ānubhāvena bodhisattassa mātu purisādhippāyacittaṃ nuppajjati,	429	
PA_tika-s02_03t:429_3	evaṃ tassa ānubhāveneva sā kenaci purisena anatikkamanīyāti āha – “pādā na vahanti,	429	
PA_tika-s02_03t:429_4	dibbasaṅkhalikā viya bajjhantī”ti.	429	
PA_tika-s02_03t:430_0	Pubbe “kāmaguṇūpasaṃhitaṃ cittaṃ nuppajjatī”ti vuttaṃ, puna “pañcahi kāmaguṇehi samappitā	430	
PA_tika-s02_03t:430_1	samaṅgībhūtā paricāretī”ti vuttaṃ, kathamidaṃ aññamaññaṃ na virujjhatīti āha “pubbe”tiādi.	430	
PA_tika-s02_03t:430_2	Vatthupaṭikkhepoti abrahmacariyavatthupaṭisedho. Tenāha “purisādhippāyavasenā”ti.	430	
PA_tika-s02_03t:430_3	Ārammaṇapaṭilābhoti rūpādipañcakāmaguṇārammaṇasseva paṭilābho.	430	
PA_tika-s02_03t:431_0	204. Kilamathoti khedo. Kāyassa hi garubhāvakaṭhinabhāvādayopi tassā tadā na honti	431	
PA_tika-s02_03t:431_1	eva. “Tirokucchigataṃ passatī”ti vuttaṃ, kadā paṭṭhāya passatīti āha – “kalalādikālaṃ	431	
PA_tika-s02_03t:431_2	atikkamitvā”tiādi. Dassane payojanaṃ sayameva vadati, tassa abhāvato kalalādikāle	431	
PA_tika-s02_03t:431_3	na passati. Puttenāti daharena mandena uttānaseyyakena. Yaṃ taṃ mātūtiādi pakaticārittavasena	431	
PA_tika-s02_03t:431_4	vuttaṃ. Cakkavattigabbhatopi hi savisesaṃ bodhisattagabbho parihāraṃ labhati puññasambhārassa	431	
PA_tika-s02_03t:431_5	sātisayattā, tasmā bodhisattamātā ativiya sappāyāhārācārā ca hutvā sakkaccaṃ pariharati.	431	
PA_tika-s02_03t:431_6	Puratthābhimukhoti mātu puratthābhimukho. Idāni tirokucchigatassa dissamānatāya abbhantaraṃ	431	
PA_tika-s02_03t:431_7	bāhirañca kāraṇaṃ dassetuṃ, “pubbe katakamma”ntiādi vuttaṃ. Assāti deviyā. Vatthunti	431	
PA_tika-s02_03t:431_8	kucchiṃ. Phalikaabbhapaṭalādino viya bodhisattamātukucchitacassa paṭalabhāvena ālokassa	431	
PA_tika-s02_03t:431_9	vibandhābhāvato yathā bodhisattamātā kucchigataṃ bodhisattaṃ passati, kimevaṃ bodhisattopi	431	
PA_tika-s02_03t:431_10	mātaraṃ aññañca purato rūpagataṃ passati, noti āha, “bodhisatto panā”tiādi. Kasmā	4311	
PA_tika-s02_03t:431_11	pana sati cakkhumhi āloke ca na passatīti āha – “na hi antokucchiyaṃ cakkhuviññāṇaṃ	4311	
PA_tika-s02_03t:431_12	uppajjatī”ti. Assāsapassāsā viya hi tattha cakkhuviññāṇampi na uppajjati tajjāsamannāhārassābhāvato.	4311	
PA_tika-s02_03t:432_0	205. Yathā aññā itthiyo vijātapaccayā tādisena rogena abhibhūtāpi hutvā maranti,	432	
PA_tika-s02_03t:432_1	bodhisattamātu pana bodhisatte kucchigate na koci rogo uppajjati; kevalaṃ āyuparikkhayeneva	432	
PA_tika-s02_03t:432_2	kālaṃ karoti, svāyamattho heṭṭhā vuttoyeva. Bodhisattena vasitaṭṭhānaṃ hītiādinā	432	
PA_tika-s02_03t:432_3	tattha kāraṇamāha. Apanetvāti aggamahesiṭṭhānato nīharitvā. Anurakkhituṃ na sakkotīti	432	
PA_tika-s02_03t:432_4	sammā gabbhaparihāraṃ nānuyuñjati, tena gabbho bahvābādho hoti. Vatthuvisadaṃ hotīti	432	
PA_tika-s02_03t:432_5	gabbhāsayo parisuddho hoti. Mātu majjhimavayassa tatiyakoṭṭhāse bodhisattassa gabbhokkamanampi	432	
PA_tika-s02_03t:432_6	tassā āyuparimāṇavilokaneneva saṅgahitaṃ vayovasena uppajjanakavikārassa parivajjanato,	432	
PA_tika-s02_03t:432_7	itthisabhāvena uppajjanakavikāro pana bodhisattassa ānubhāveneva vūpasammati.	432	
PA_tika-s02_03t:433_0	Sattamāsajātoti paṭisandhiggahaṇato sattame māse jāto. So sītuṇhakkhamo na hoti ativiya	433	
PA_tika-s02_03t:433_1	sukhumālatāya. Aṭṭhamāsajāto kāmaṃ sattamāsajātato buddhiavayavo, ekacce pana cammapadesā	433	
PA_tika-s02_03t:433_2	buddhiṃ pāpuṇantā ghaṭṭanaṃ na sahanti, tena so na jīvati. Sattamāsajātassa pana	433	
PA_tika-s02_03t:433_3	na tāva te jātāti vadanti.	433	
PA_tika-s02_03t:434_0	Ṭhitāva hutvāti niddukkhatāya ṭhitā eva hutvā. Dukkhassa hi balavabhāvato taṃ dukkhaṃ	434	
PA_tika-s02_03t:434_1	asahamānā aññā itthiyo nisinnā vā nipannā vā vijāyanti. Upavijaññāti upagatavijāyanakālā.	434	
PA_tika-s02_03t:434_2	Sakalanagaravāsinoti kapilavatthuṃ parivāretvā ṭhitesu devadahādīsu chasu nagaresu vasantā.	434	
PA_tika-s02_03t:435_0	Devā naṃ paṭhamaṃ paṭiggaṇhantīti lokanāthaṃ mahāpurisaṃ mayameva paṭhamaṃ paṭiggaṇhāmāti	435	
PA_tika-s02_03t:435_1	sañjātagāravabahumānā attano pītiṃ pavedentā khīṇāsavā suddhāvāsabrahmāno ādito paṭiggaṇhanti.	435	
PA_tika-s02_03t:435_2	Sūtivesanti sūtijagganadhātivesaṃ. Eketi uttaravihāravāsino. Macchakkhisadisaṃ chavivasena.	435	
PA_tika-s02_03t:436	206. Ajinappaveṇiyāti ajinacammehi sibbetvā katapaveṇiyā. Mahātejoti mahānubhāvo. Mahāyasoti mahāparivāro vipulakittighoso ca.	43	
PA_tika-s02_03t:437_0	Bhaggavibhaggāti sambādhaṭṭhānato nikkhamanena vibhāvitattā bhaggā vibhaggā viya	437	
PA_tika-s02_03t:437_1	ca hutvā. Tena nesaṃ avisadabhāvameva dasseti. Alaggo hutvāti gabbhāsaye yonipadese	437	
PA_tika-s02_03t:437_2	ca katthaci alaggo asatto hutvā. Udakenāti gabbhāsayagatena udakena amakkhito nikkhamati	437	
PA_tika-s02_03t:437_3	sammakkhitassa tādisassa udakasemhādikasseva tattha abhāvato. Bodhisattassa hi puññānubhāvena	437	
PA_tika-s02_03t:437_4	paṭisandhiggahaṇato paṭṭhāya taṃ ṭhānaṃ visuddhaṃ paramasugandhagandhakuṭi viya candanagandhaṃ	437	
PA_tika-s02_03t:437_5	vāyantaṃ tiṭṭhati. Udakavaṭṭiyoti udakakkhandhā.	437	
PA_tika-s02_03t:438	207. Muhuttajātoti muhuttena jāto hutvā muhuttamattova. Anudhāriyamāneti anukūlavasena nīyamāne. Āgatānevāti taṃ ṭhānaṃ upagatāni eva.	43	
PA_tika-s02_03t:439	Anekasākhanti ratanamayānekasatapatiṭṭhānahīrakaṃ. Sahassamaṇḍalanti tesaṃ upari patiṭṭhitaṃ anekasahassamaṇḍalahīrakaṃ. Marūti devā.	43	
PA_tika-s02_03t:440_0	Na kho panevaṃ daṭṭhabbanti sattapadavītihārato pageva disāvilokanassa katattā. Tenāha	440	
PA_tika-s02_03t:440_1	“mahāsatto hī”tiādi. Ekaṅgaṇānīti vivaṭabhāvena vihāraṅgaṇapariveṇaṅgaṇāni viya ekaṅgaṇasadisāni	440	
PA_tika-s02_03t:440_2	ahesuṃ. Sadisopi natthīti tumhākaṃ idaṃ vilokanaṃ visiṭṭhe passituṃ idha tumhehi	440	
PA_tika-s02_03t:440_3	sadisopi natthi, kuto uttaritaroti āhaṃsu. Sabbapaṭhamoti sabbappadhāno. Padhānapariyāyo	440	
PA_tika-s02_03t:440_4	hi idha paṭhamasaddo. Tenāha “itarānī”tiādi. Ettha ca mahesakkhā tāva devā tathā	440	
PA_tika-s02_03t:440_5	vadanti, itare pana kathanti? Mahāsattassa ānubhāvadassaneneva. Mahesakkhānañhi devānaṃ	440	
PA_tika-s02_03t:440_6	mahāsattassa ānubhāvo viya tena sadisānampi ānubhāvo paccakkho ahosi. Itare pana	440	
PA_tika-s02_03t:440_7	tesaṃ vacanaṃ sutvā saddahantā anuminantā tathā āhaṃsu.	440	
PA_tika-s02_03t:441_0	Jātamattasseva bodhisattassa ṭhānādīni yesaṃ visesādhigamānaṃ pubbanimittabhūtānīti	441	
PA_tika-s02_03t:441_1	te niddhāretvā dassento, “ettha cā”tiādimāha. Tattha patiṭṭhānaṃ catuiddhipādapaṭilābhassa	441	
PA_tika-s02_03t:441_2	pubbanimittaṃ iddhipādavasena lokuttaradhammesu suppatiṭṭhitabhāvasamijjhanato. Uttarābhimukhabhāvo	441	
PA_tika-s02_03t:441_3	lokassa uttaraṇavasena gamanassa pubbanimittaṃ. Sattapadagamanaṃ sattabojjhaṅgādigamanassa	441	
PA_tika-s02_03t:441_4	pubbanimittaṃ, visuddhachattadhāraṇaṃ suvisuddhavimuttichattadhāraṇassa pubbanimittaṃ,	441	
PA_tika-s02_03t:441_5	pañcarājakakudhabhaṇḍāni pañcavidhavimuttiguṇaparivāratāya pubbanimittaṃ, anāvaṭadisānuvilokanaṃ	441	
PA_tika-s02_03t:441_6	anāvaṭañāṇatāya pubbanimittaṃ, “aggohamasmī”tiādivacanaṃ appaṭivattiyadhammacakkapavattanassa	441	
PA_tika-s02_03t:441_7	pubbanimittaṃ; ayamantimā jātīti āyatiṃ jātiyā abhāvakittanā anupādi…pe… pubbanimittanti	441	
PA_tika-s02_03t:441_8	veditabbaṃ; tassa tassa anāgate laddhabbavisesassa taṃ taṃ nimittaṃ abyabhicārīnimittanti	441	
PA_tika-s02_03t:441_9	daṭṭhabbaṃ. Na āgatoti imasmiṃ sutte aññattha ca vakkhamānāya anupubbiyā anāgatataṃ	441	
PA_tika-s02_03t:441_10	sandhāya vuttaṃ. Āharitvāti tasmiṃ tasmiṃ sutte aṭṭhakathāsu ca āgatanayena āharitvā dīpetabbo.	4411	
PA_tika-s02_03t:442_0	Dasasahassilokadhātu kampīti pana idaṃ satipi idha pāḷiyaṃ āgatatte vakkhamānānamacchariyānaṃ	442	
PA_tika-s02_03t:442_1	mūlabhūtaṃ dassetuṃ vuttaṃ, evaṃ aññampīdisaṃ daṭṭhabbaṃ. Tanti baddhā vīṇā, cammabaddhā	442	
PA_tika-s02_03t:442_2	bheriyoti pañcaṅgikatūriyassa nidassanamattaṃ, ca-saddena vā itaresampi saṅgaho daṭṭhabbo.	442	
PA_tika-s02_03t:442_3	Bhijjiṃsūti pādesu baddhaṭṭhānesuyeva bhijjiṃsu. Vigacchiṃsūti vūpasamiṃsu. Sakatejobhāsitānīti	442	
PA_tika-s02_03t:442_4	ativiya samujjalāya attano pabhāya obhāsitāni ahesuṃ. Na pavattīti na sandī. Vāto	442	
PA_tika-s02_03t:442_5	na vāyīti kharo vāto na vāyi, mudusukho pana sattānaṃ sukhāvaho vāyi. Pathavīgatā	442	
PA_tika-s02_03t:442_6	ahesuṃ uccaṭṭhāne ṭhātuṃ avisahantā. Utusampannoti anuṇhāsītatāsaṅkhātena utunā sampanno.	442	
PA_tika-s02_03t:442_7	Vāmahatthaṃ ure ṭhapetvā dakkhiṇena puthupāṇinā hatthatāḷanena saddakaraṇaṃ apphoṭanaṃ.	442	
PA_tika-s02_03t:442_8	Mukhena usseḷanaṃ saddamuñcanaṃ seḷanaṃ. Ekaddhajamālā ahosīti ettha iti-saddo ādiattho.	442	
PA_tika-s02_03t:442_9	Tena vicittapupphasugandhapupphavassadevā vassiṃsu, sūriye dibbamāne eva tārakā obhāsiṃsu,	442	
PA_tika-s02_03t:442_10	acchaṃ vippasannaṃ udakaṃ pathavito ubbhijji, bilāsayā darisayā tiracchānā āsayato	4421	
PA_tika-s02_03t:442_11	nikkhamiṃsu; rāgadosamohāpi tanu bhaviṃsu, pathaviyaṃ rajo vūpasami, aniṭṭhagandho	4421	
PA_tika-s02_03t:442_12	vigacchi, dibbagandho vāyi, rūpino devā sarūpeneva manussānaṃ āpāthamagamaṃsu, sattānaṃ	4421	
PA_tika-s02_03t:442_13	cutupapātā nāhesunti imesaṃ saṅgaho daṭṭhabbo. Yāni mahābhinīhārasamaye uppannāni	4421	
PA_tika-s02_03t:442_14	dvattiṃsa pubbanimittāni, tāni anavasesāni tadā ahesunti.	4421	
PA_tika-s02_03t:443_0	Tatrāpīti tesupi pathavikampādīsu evaṃ pubbanimittabhāvo veditabbo, na kevalaṃ sampatijātassa	443	
PA_tika-s02_03t:443_1	ṭhānādīsu evāti adhippāyo. Sabbaññutaññāṇapaṭilābhassa pubbanimittaṃ sabbassa ñeyyassa	443	
PA_tika-s02_03t:443_2	titthakaramatassa ca cālanato. Kenaci anussāhitānaṃyeva imasmiṃyeva ekacakkavāḷe	443	
PA_tika-s02_03t:443_3	sannipāto, kenaci anussāhitānaṃyeva ekappahāreneva sannipatitvā dhammapaṭiggaṇhanassa	443	
PA_tika-s02_03t:443_4	pubbanimittaṃ, paṭhamaṃ devatānaṃ paṭiggahaṇaṃ dibbavihārapaṭilābhassa, pacchā manussānaṃ	443	
PA_tika-s02_03t:443_5	paṭiggahaṇaṃ tattheva ṭhānassa niccalasabhāvato āneñjavihārapaṭilābhassa pubbanimittaṃ.	443	
PA_tika-s02_03t:443_6	Vīṇānaṃ sayaṃ vajjanaṃ parūpadesena vinā sayameva anupubbavihārapaṭilābhassa pubbanimittaṃ.	443	
PA_tika-s02_03t:443_7	Bherīnaṃ vajjanaṃ cakkavāḷapariyantāya parisāya pavedanasamatthassa dhammabheriyā	443	
PA_tika-s02_03t:443_8	anusāvanassa amatadundubhighosanassa pubbanimittaṃ. Andubandhanādīnaṃ chedo mānavinibandhachedanassa	443	
PA_tika-s02_03t:443_9	pubbanimittaṃ; supaṭṭanasampāpuṇanaṃ atthādi anurūpaṃ atthādīsu ñāṇassa bhedādhigamassa pubbanimittaṃ.	443	
PA_tika-s02_03t:444_0	Nibbānarasenāti kilesānaṃ nibbāyanarasena. Ekarasabhāvassāti sāsanassa sabbattha	444	
PA_tika-s02_03t:444_1	ekarasabhāvassa. Vātassa avāyanaṃ kissa pubbanimittanti āha “dvāsaṭṭhidiṭṭhigatabhindanassā”ti.	444	
PA_tika-s02_03t:444_2	Ākāsādiappatiṭṭhavisamacañcalaṭṭhānaṃ pahāya sakuṇānaṃ pathavīgamanaṃ tādisaṃ micchāgāhaṃ	444	
PA_tika-s02_03t:444_3	pahāya sattānaṃ pāṇehi ratanattayasaraṇagamanassa pubbanimittaṃ. Devatānaṃ apphoṭanādīhi	444	
PA_tika-s02_03t:444_4	kīḷanaṃ pamodanuppattiudānassa bhavavantagamanena dhammasabhāvabodhanena ca pamodavibhāvanassa	444	
PA_tika-s02_03t:444_5	pubbanimittaṃ. Dhammavegavassanassāti desanāñāṇavegena dhammāmatassa vassanassa pubbanimittaṃ.	444	
PA_tika-s02_03t:444_6	Kāyagatāsativasena laddhajjhānaṃ pādakaṃ katvā uppāditamaggaphalasukhānubhavo kāyagatāsatiamatapaṭilābho,	444	
PA_tika-s02_03t:444_7	tassa pana kāyassapi atappakasukhāvahattā khudāpipāsāpīḷanābhāvo pubbanimittaṃ vutto.	444	
PA_tika-s02_03t:444_8	Ariyaddhajamālāmālitāyāti sadevakassa lokassa ariyamaggabojjhaṅgadhajamālāhi mālitabhāvassa	444	
PA_tika-s02_03t:444_9	pubbanimittaṃ. Yaṃ panettha anuddhaṭaṃ, taṃ suviññeyyameva.	444	
PA_tika-s02_03t:445_0	Etthāti “sampatijāto”tiādinā āgate imasmiṃ ṭhāne. Vissajjitova, tasmā amhehi idha	445	
PA_tika-s02_03t:445_1	apubbaṃ vattabbaṃ natthīti adhippāyo. Tadā pathaviyaṃ gacchantopi mahāsatto ākāsena	445	
PA_tika-s02_03t:445_2	gacchanto viya mahājanassa upaṭṭhāsīti ayamettha niyati dhammaniyāmo bodhisattānaṃ	445	
PA_tika-s02_03t:445_3	dhammatāti idaṃ niyativādavasena kathanaṃ. “Pubbe purimajātīsu tādisassa puññasambhārakammassa	445	
PA_tika-s02_03t:445_4	katattā upacitattā mahājanassa tathā upaṭṭhāsī”ti idaṃ pubbekatakammavādavasena kathanaṃ.	445	
PA_tika-s02_03t:445_5	Imesaṃ sattānaṃ upari īsanasīlatāya yathāsakaṃ kammameva issaro nāma, tassa nimmānaṃ	445	
PA_tika-s02_03t:445_6	attano phalassa nibbattanaṃ, mahāpurisopi sadevakaṃ lokaṃ abhibhavituṃ samatthena	445	
PA_tika-s02_03t:445_7	uḷārena puññakammunā nibbattito tena issarena nimmito nāma, tassa cāyaṃ nimmānaviseso,	445	
PA_tika-s02_03t:445_8	yadidaṃ mahānubhāvatā. Yāya mahājanassa tathā upaṭṭhāsīti idaṃ issaranimmānavādavasena	445	
PA_tika-s02_03t:445_9	kathanaṃ. Evaṃ taṃ taṃ bahuṃ vatvā kiṃ imāya pariyāyakathāyāti avasāne ujukameva	445	
PA_tika-s02_03t:445_10	evaṃ byākāsi. Sampatijāto pathaviyaṃ kathaṃ padasā gacchati, evaṃmahānubhāvo ākāsena	4451	
PA_tika-s02_03t:445_11	maññe gacchatīti parikappanassa vasena ākāsena gacchanto viya ahosi. Sīghataraṃ pana	4451	
PA_tika-s02_03t:445_12	sattapadavītihārena gatattā dissamānarūpopi mahājanassa adissamāno viya ahosi. Acelakabhāvo	4451	
PA_tika-s02_03t:445_13	khuddakasarīratā ca tādisassa iriyāpathassa ananucchavikāti kammānubhāvasañjanitapāṭihāriyavasena	4451	
PA_tika-s02_03t:445_14	alaṅkārapaṭiyatto viya; soḷasavassuddesiko viya ca mahājanassa upaṭṭhāsīti veditabbaṃ;	4451	
PA_tika-s02_03t:445_15	buddhabhāvānucchavikassa bodhisattānubhāvassa yāthāvato paveditattā buddhena viya…pe… attamanā ahosi.	4451	
PA_tika-s02_03t:446_0	Pākaṭā hutvāti vibhūtā hutvā. Buddhānaṃ ye ye saṅkhāre vavatthapetukāmā, te te uppādakkhaṇepi	446	
PA_tika-s02_03t:446_1	sabbaso suppaṭividitā supākaṭā hatthatale āmalakaṃ viya suṭṭhu vibhūtā eva hutvā	446	
PA_tika-s02_03t:446_2	upaṭṭhahanti. Tenāha “yathā hī”tiādi. Anokāsagateti pariggahassa anokāsakāle pavatte.	446	
PA_tika-s02_03t:446_3	Nippadeseti niravasese. Okāsappatteti ṭhānagamanādikāle uppanne, te hi sammasanassa	446	
PA_tika-s02_03t:446_4	yogyakāle uppattiyā okāsappattāti adhippāyo. Sattadivasabbhantareti idaṃ buddhānaṃ	446	
PA_tika-s02_03t:446_5	pākatikasammasanavasena vuttaṃ, ākaṅkhantā pana te yadā kadāci uppannasaṅkhāre sammasantiyeva.	446	
PA_tika-s02_03t:446_6	Sesaṃ suviññeyyameva.	446	
PA_tika-s02_03t:447	Acchariyabbhutasuttavaṇṇanāya līnatthappakāsanā samattā.	44	
PA_tika-s02_03t:448	4. Bākulasuttavaṇṇanā	44	
PA_tika-s02_03t:449_0	209. Yathā “dvattiṃsā”ti vattabbe dvi-saddassa bā-ādesaṃ katvā bāttiṃsāti vuccati,	449	
PA_tika-s02_03t:449_1	evaṃ ettha bā-kārādesaṃ katvā bākuloti samaññā ahosi, sāyaṃ tassa anvatthasaññāti	449	
PA_tika-s02_03t:449_2	dassetuṃ, “tassa hī”tiādi vuttaṃ. Sīsaṃ nhāpetvāti maṅgalatthaṃ mahāgaṅgāya sīsaṃ	449	
PA_tika-s02_03t:449_3	nhāpetvā. Nimujjanavasenāti jaṇṇupamāṇe udake thokaṃyeva nimujjanavasena. Chaḍḍetvā	449	
PA_tika-s02_03t:449_4	palātā maraṇabhayatajjitā. Pahariyamānā maranti, na jālena bandhitamattena. Dārakassa	449	
PA_tika-s02_03t:449_5	tejenāti dārakassa puññatejena. Nīhaṭamattova mato, tassa maraṇatthaṃ upakkamo na	449	
PA_tika-s02_03t:449_6	kato, yena upakkamena dārakassa bādho siyā. Tanti macchaṃ. Sakalamevāti paripuṇṇāvayavameva.	449	
PA_tika-s02_03t:450_0	Na kelāyatīti na mamāyati kismiñci na maññati. Dārakassa puññatejena piṭṭhito phālentī.	450	
PA_tika-s02_03t:450_1	Dārakaṃ labhatīti ugghosanavasena bheriṃ carāpetvā. Pavattiṃ ācikkhi, attano puttabhāvaṃ	450	
PA_tika-s02_03t:450_2	kathesi. Kucchiyā dhāritattā amātā kātuṃ na sakkā jananībhāvato. Macchaṃ gaṇhantāpīti	450	
PA_tika-s02_03t:450_3	macchaṃ kiṇitvā gaṇhantāpi. Tathā gaṇhantā ca tappariyāpannaṃ sabbaṃ gaṇhāti nāmāti	450	
PA_tika-s02_03t:450_4	āha – “vakkayakanādīni bahi katvā gaṇhantā nāma natthī”ti. Ayampi amātā kātuṃ na	450	
PA_tika-s02_03t:450_5	sakkā sāmikabhāvato. Dārako ubhinnampi kulānaṃ dāyādo hotu dvinnaṃ puttabhāvato.	450	
PA_tika-s02_03t:451_0	Asītimeti jātiyā asītime vasse. Pabbajjāmattena kilesānaṃ asamucchijjanato vītikkamituṃ	451	
PA_tika-s02_03t:451_1	kāmasaññā uppannapubbāti pucchā pana pucchitabbā. Tenāha – “evañca kho maṃ, āvuso	451	
PA_tika-s02_03t:451_2	kassapa, pucchitabba”nti.	451	
PA_tika-s02_03t:452_0	210. Niyametvāti taṃ taṃvāre sesavārena niyametvā. Kammapathabhedakoti kammapathavisesakaro.	452	
PA_tika-s02_03t:452_1	Tattha kāmavitakko yathā kāyavacīdvāresu copanappatto kammapathappatto nāma hoti;	452	
PA_tika-s02_03t:452_2	manodvāre parabhaṇḍassa attano pariṇāmanavasena pavattaabhijjhāsahagato; evaṃ kāmasaññāti,	452	
PA_tika-s02_03t:452_3	tathā byāpādavihiṃsāvitakkasaññāti thero, “ubhayampetaṃ kammapathabhedakamevā”ti	452	
PA_tika-s02_03t:452_4	āha. Kammapathaṃ appattaṃ saññaṃ sandhāya, “saññā uppannamattāvā”ti vuccamāne vitakkitampi	452	
PA_tika-s02_03t:452_5	samānaṃ kammapathaṃ appattameva, ubhayassa pana vasena suttapadaṃ pavattanti therassa adhippāyo.	452	
PA_tika-s02_03t:453_0	211. Āyūhanakammanti attanā āyūhitabbakammaṃ. Lomakiliṭṭhānīti kiliṭṭhalomāni, kiliṭṭhaṃsūnīti	453	
PA_tika-s02_03t:453_1	attho. Kimevaṃ bhogesu paranimmitabhave vasavattidevānaṃ viya sabbaso āyūhanakammena	453	
PA_tika-s02_03t:453_2	vinā aññassapi pabbajitassa paccayalābho diṭṭhapubbo sutapubboti āha “anacchariyañceta”nti.	453	
PA_tika-s02_03t:453_3	Kulūpakatherānametaṃ kammaṃ, thero pana kadācipi kulūpako nāhosi.	453	
PA_tika-s02_03t:454	Gadduhanamattanti goduhanamattakālaṃ. Idha pana sakalo goduhano adhippetoti dassento, “gāviṃ…pe… kālamattampī”ti āha. Nibandhīti nibaddhadātabbaṃ katvā ṭhapesi.	45	
PA_tika-s02_03t:455_0	Sakilesapuggalassa aseribhāvakaraṇena raṇena sadisatāya raṇo, saṃkileso. Aññā udapādīti	455	
PA_tika-s02_03t:455_1	panāha, tasmā arahattaṃ na paṭiññātanti dasseti. Nanu tathā vacanaṃ paṭijānanaṃ viya	455	
PA_tika-s02_03t:455_2	hotīti āha “apicā”tiādi.	455	
PA_tika-s02_03t:456	212. Avāpurati dvāraṃ etenāti avāpuraṇaṃ. Paṭhamasaṅgahato pacchā desitattā dutiyasaṅgahe saṅgitaṃ. Sesaṃ suviññeyyameva.	45	
PA_tika-s02_03t:457	Bākulasuttavaṇṇanāya līnatthappakāsanā samattā.	45	
PA_tika-s02_03t:458	5. Dantabhūmisuttavaṇṇanā	45	
PA_tika-s02_03t:459_0	213. Phuseyyāti ñāṇaphusanā nāma adhippetā, tasmā labheyyāti adhigaccheyya. Evaṃ	459	
PA_tika-s02_03t:459_1	paṭipannoti, “appamatto ātāpī pahitatto”ti vuttappakārena paṭipanno. Ajānanakoṭṭhāseyevāti	459	
PA_tika-s02_03t:459_2	avadhāraṇena attani kataṃ dosāropanaṃ nivatteti.	459	
PA_tika-s02_03t:460	214. Appanāupacāranti appanañceva upacārañca pāpetvā kathesīti atthaṃ vadanti, appanāsahito pana upacāro appanāupacāro, taṃ pāpetvā kathesīti attho.	46	
PA_tika-s02_03t:461_0	Nikkhamatīti nikkhamo, avaggāhakāmato nikkhamanaṃ nikkhamo eva nekkhammo, paṭhamajjhānādi.	461	
PA_tika-s02_03t:461_1	Sati kilesakāme attano upahāraṃ upacāretvā assādetvā paribhuñjati nāmāti āha – “duvidhepi	461	
PA_tika-s02_03t:461_2	kāme paribhuñjamāno”ti. Duvidhepīti hīnapaṇītādivasena duvidhe.	461	
PA_tika-s02_03t:462	215. Kūṭākāranti gāḷhasāṭheyyaṃ appatirūpe ṭhāne khandhagatapātanādi. Dantagamananti dantehi nibbisevanehi gandhabbagatiṃ. Pattabbaṃ bhūminti sammākiriyāya laddhabbasampattiṃ.	46	
PA_tika-s02_03t:463	216. Byatiharaṇavasena laṅghakaṃ vilaṅghakaṃ, aññamaññahatthaggahaṇaṃ. Tenāha – “hatthena hatthaṃ gahetvā”ti.	46	
PA_tika-s02_03t:464_0	217. Gahetuṃ samatthoti gaṇikārahatthinīhi upalāpetvā araññahatthiṃ vacanavasena	464	
PA_tika-s02_03t:464_1	gahetuṃ samattho. Atipassitvā atiṭṭhānavasena passitvā. Etthagedhāti etasmiṃ araññe	464	
PA_tika-s02_03t:464_2	nāgavane pavattagedhā. Sukhāyatīti sukhaṃ ayati pavatteti, “sukhaṃ haratī”ti vā pāṭho.	464	
PA_tika-s02_03t:464_3	Ḍiṇḍimo ānako. Nihitasabbavaṅkadosoti apagatasabbasāṭheyyadoso. Apanītakasāvoti apetasārambhakasāvo.	464	
PA_tika-s02_03t:465	219. Pañcakāmaguṇanissitasīlānanti akusalānaṃ. Gehassitasīlānanti vā vaṭṭasannissitasīlānaṃ.	46	
PA_tika-s02_03t:466_0	222. Esa nayo sabbatthāti, “majjhimo, daharo”ti āgatesu upamāvāresu, “thero”tiādinā	466	
PA_tika-s02_03t:466_1	āgatesu upameyyavāresūti pañcasu saṃkilesapakkhiyesu vāresu esa yathāvuttova nayoti	466	
PA_tika-s02_03t:466_2	veditabbo. Sesaṃ suviññeyyameva.	466	
PA_tika-s02_03t:467	Dantabhūmisuttavaṇṇanāya līnatthappakāsanā samattā.	46	
PA_tika-s02_03t:468	6. Bhūmijasuttavaṇṇanā	46	
PA_tika-s02_03t:469_0	223. Āsañcepi karitvāti, “imināhaṃ brahmacariyena devo vā bhaveyyaṃ devaññataro vā,	469	
PA_tika-s02_03t:469_1	dukkhato vā mucceyya”nti patthanaṃ katvā cepi caranti, abhabbā phalassa adhigamāya	469	
PA_tika-s02_03t:469_2	taṇhāya brahmacariyassa vidūsitattāti adhippāyo. Anāsañcepi karitvāti vuttanayena	469	
PA_tika-s02_03t:469_3	patthanaṃ akatvā. Abhabbā phalassa adhigamāya aniyamitabhāvato. Paṇidhānavasena hi	469	
PA_tika-s02_03t:469_4	puññaphalaṃ niyataṃ nāma hoti, tadabhāvato kataṃ puññaṃ na labhatīti adhippāyo. Tatiyapakkhe	469	
PA_tika-s02_03t:469_5	ubhayaṭṭhānehi vuttaṃ, catutthapakkho sammāvatāro iti catukoṭiko pañho jālavasena	469	
PA_tika-s02_03t:469_6	āhaṭo, tattha āsā nāma patthanā, micchāgāhasmiṃ sati na vipaccati, sammāgāhasmiṃ	469	
PA_tika-s02_03t:469_7	sati vipaccati, ubhayathāpi ubhayāpekkhānāma, yo micchattadhamme purakkhatvā brahmacariyaṃ	469	
PA_tika-s02_03t:469_8	carati, tassa yathādhippāyaphalaṃ samijjhatīti na vattabbaṃ ayoniso brahmacariyassa	469	
PA_tika-s02_03t:469_9	ciṇṇattā; yo pana sammattaṃ purakkhatvā brahmacariyaṃ carati, tassa yathādhippāyaṃ	469	
PA_tika-s02_03t:469_10	brahmacariyaphalaṃ na samijjhatīti na vattabbaṃ yoniso brahmacariyassa ciṇṇattā.	4691	
PA_tika-s02_03t:469_11	Tena vuttaṃ – “āsañcepi karitvā ayoniso brahmacariyaṃ carantī”tiādi. Sesaṃ suviññeyyameva.	4691	
PA_tika-s02_03t:470	Bhūmijasuttavaṇṇanāya līnatthappakāsanā samattā.	47	
PA_tika-s02_03t:471	7. Anuruddhasuttavaṇṇanā	47	
PA_tika-s02_03t:472_0	230. Upasaṅkamitvā evamāhaṃsūti vuttaṃ upasaṅkamanakāraṇaṃ dassento, “tassa upāsakassa	472	
PA_tika-s02_03t:472_1	aphāsukakālo ahosī”ti āha. Avirādhitanti avirajjhanakaṃ. Yadi vā te dhammā nānatthā,	472	
PA_tika-s02_03t:472_2	yadi vā ekatthā, yaṃ tattha avirajjhanakaṃ, taṃ taṃyeva paṭibhātūti yojanā. Jhānamevāti	472	
PA_tika-s02_03t:472_3	appamāṇajjhānameva, “cetovimuttī”ti pana vuttattā cittekaggatāyeva evaṃ vuccatīti	472	
PA_tika-s02_03t:472_4	upāsakassa adhippāyo.	472	
PA_tika-s02_03t:473_0	231. Yāvatā majjhanhike kāle chāyā pharati, nivāte paṇṇāni patanti, ettāvatā “rukkhamūla”nti	473	
PA_tika-s02_03t:473_1	vuccatīti evaṃ vuttaṃ ekarukkhamūlappamāṇaṭṭhānaṃ. Kasiṇanimittena ottharitvāti kasiṇārammaṇaṃ	473	
PA_tika-s02_03t:473_2	jhānaṃ samāpajjanto tasmiṃ kasiṇa…pe… viharatīti vutto. Ābhogo natthi jhānakkhaṇe.	473	
PA_tika-s02_03t:473_3	Kāmaṃ samāpattikkhaṇe ābhogo natthi tato pana pubbe vā siyā so ābhogo, tampi sandhāya	473	
PA_tika-s02_03t:473_4	mahaggatanti keci. Idāni tāsaṃ cetovimuttīnaṃ satipi kenaci visesena abhede visayādito	473	
PA_tika-s02_03t:473_5	labbhamānabhedaṃ dassetuṃ, “etthā”tiādi vuttaṃ. Nimittaṃ na vaḍḍhati vaḍḍhetabbassa	473	
PA_tika-s02_03t:473_6	nimittasseva abhāvato. Pathavīkasiṇādīnaṃ viya ākāsabhāvanāya ugghāṭanaṃ na jāyati.	473	
PA_tika-s02_03t:473_7	Tāni jhānānīti brahmavihārajjhānāni. Cuddasavidhena paridamanābhāvato abhiññānaṃ	473	
PA_tika-s02_03t:473_8	pādakāni na honti. Nimittugghāṭasseva abhāvato arūpajjhānānaṃ anadhiṭṭhānatāya nirodhassa	473	
PA_tika-s02_03t:473_9	pādakāni na hontīti. Kammavaṭṭabhāvena kilesavaṭṭavipākavaṭṭānaṃ tiṇṇaṃ vaṭṭānaṃ	473	
PA_tika-s02_03t:473_10	paccayabhāvo vaṭṭapādakatā. Upapajjanavaseneva taṃ taṃ bhavaṃ okkamati etehīti bhavokkamanāni.	4731	
PA_tika-s02_03t:473_11	Dutiyanayassa vuttavipariyāyena attho veditabbo. Ugghāṭanassa labbhanato arūpajjhānopari	4731	
PA_tika-s02_03t:473_12	samatikkamo hotīti ayameva viseso. Evanti yathāvuttena nimittāvaḍḍhananimittavaḍḍhanādippakārena.	4731	
PA_tika-s02_03t:473_13	Nānatthāti nānāsabhāvā. Evanti appamāṇamahaggatasaddavacanīyatāya nānābyañjanā. Kāmañcettha	4731	
PA_tika-s02_03t:473_14	appamāṇasamāpattitopi nīharitvā vakkhamānabhavūpapattikāraṇaṃ dassetuṃ sakkā, aṭṭhakathāyaṃ	4731	
PA_tika-s02_03t:473_15	pana kasiṇajhānatova nīharitvā yojanā katāti tathā vuttaṃ. Atha vā mahaggatagahaṇenettha	4731	
PA_tika-s02_03t:473_16	appamāṇāti vuttabrahmavihārānampi saṅgaho veditabbo tassā samaññāya ubhayesampi sādhāraṇabhāvato.	4731	
PA_tika-s02_03t:474_0	232. Evaṃ vuttoti asatipi tathārūpe ābhoge “parittābhāti pharitvā adhimuccitvā viharatī”ti	474	
PA_tika-s02_03t:474_1	vutto. Appamāṇaṃ katvā kasiṇaṃ vaḍḍhentassa kasiṇavaḍḍhanavasena bahulīkārasambhavato	474	
PA_tika-s02_03t:474_2	siyā jhānassa balavataratā, tadabhāve ca dubbalatā, āciṇṇavasitāya pana paccanīkadhammānaṃ	474	
PA_tika-s02_03t:474_3	sammā aparisodhane vattabbameva natthīti pañcahākārehi jhānassa appaguṇataṃ dassento,	474	
PA_tika-s02_03t:474_4	“suppamatte vā”tiādimāha. Jhānassa appānubhāvatāya eva tannimittā pabhāpi appatarā	474	
PA_tika-s02_03t:474_5	aparisuddhāva hotīti āha – “vaṇṇo…pe… saṃkiliṭṭho cā”ti. Dutiyanayo vuttavipariyāyena	474	
PA_tika-s02_03t:474_6	veditabbo. Tatthāpi kasiṇassa parittabhāvena vaṇṇassa parittatā, parittārammaṇāya	474	
PA_tika-s02_03t:474_7	anurūpatāya vā nimittaṃ pabhāmaṇḍalakampi parittameva siyāti adhippāyo. Vipulaparikammanti	474	
PA_tika-s02_03t:474_8	vipulabhāvena parikammaṃ. Sesaṃ tatiyacatutthanayesu vattabbaṃ paṭhamadutiyanayesu vuttasadisameva.	474	
PA_tika-s02_03t:475_0	Vaṇṇanānattanti yadi pītaṃ yadi lohitaṃ yadi vā odātanti sarīravaṇṇanānattaṃ. Ābhānānattanti	475	
PA_tika-s02_03t:475_1	parittavipulatāvasena pabhāya nānattaṃ. Accinānattanti tejodhātussa dīghādivasena	475	
PA_tika-s02_03t:475_2	vemattatā. Abhinivisantīti abhirativasena nivisanti nisīdanti tiṭṭhanti. Tenāha “vasantī”ti.	475	
PA_tika-s02_03t:476_0	234. Ābhanti dibbantīti ābhāti āha “ābhāsampannā”ti. Tadaṅgenāti vā tassā parittatāya	476	
PA_tika-s02_03t:476_1	appamāṇatāya ca ābhākāraṇaṃ, taṃ pana atthato bhavūpapattikāraṇamevāti āha – “tassā	476	
PA_tika-s02_03t:476_2	bhavūpapattiyā aṅgenā”ti. Kāyālasiyabhāvo tandīādīnaṃ hetubhūtā kāyassa vitthāyitatā.	476	
PA_tika-s02_03t:477_0	235. Pāramiyoti mahāsāvakasaṃvattanikā sāvakapāramiyo pūrento. Brahmaloketi brahmattabhāve,	477	
PA_tika-s02_03t:477_1	brahmaloke vā uppattiṃ paṭilabhi, vuttampi cetaṃ theragāthāsu. Avokiṇṇanti aññehi	477	
PA_tika-s02_03t:477_2	asammissanti attho. Pubbe sañcaritanti atītabhavesu jātivasena sañcaraṇaṃ mama, sañcaritanti	477	
PA_tika-s02_03t:477_3	taṃ mamassāti attho. Sesaṃ suviññeyyameva.	477	
PA_tika-s02_03t:478	Anuruddhasuttavaṇṇanāya līnatthappakāsanā samattā.	47	
PA_tika-s02_03t:479	8. Upakkilesasuttavaṇṇanā	47	
PA_tika-s02_03t:480_0	236. Tasmāti atthakāmattā evamāha, na bhagavato vacanaṃ anādiyanto. Ye pana tadā	480	
PA_tika-s02_03t:480_1	satthuvacanaṃ na gaṇhiṃsu, te kiñci avatvā tuṇhībhūtā maṅkubhūtā aṭṭhaṃsu, tasmā	480	
PA_tika-s02_03t:480_2	ubhayesampi satthari agāravapaṭipatti nāhosi.	480	
PA_tika-s02_03t:481_0	Yenapi janena na diṭṭhoti yena ubhayajanena aññavihitatāya kuḍḍakavāṭādiantarikatāya	481	
PA_tika-s02_03t:481_1	vā na diṭṭho. Damanatthanti tehi upāsakehi nimmadabhāvaṃ āpāditānaṃ tesaṃ bhikkhūnaṃ	481	
PA_tika-s02_03t:481_2	damanatthaṃ. Ṭhapayiṃsūti yo imesaṃ bhikkhūnaṃ deti, tassa sataṃ daṇḍoti, sahassanti ca vadanti.	481	
PA_tika-s02_03t:482_0	237. Vaggabhāveneva nānāsaddo assāti puthusaddo. Samajanoti bhaṇḍane samajjhāsayo	482	
PA_tika-s02_03t:482_1	jano. Bālalakkhaṇe ṭhitopi “ahaṃ bālo”ti na maññati. Bhiyyo cāti attano bālabhāvassa	482	
PA_tika-s02_03t:482_2	ajānanatopi bhiyyo ca bhaṇḍanassa upari phoṭo viya saṅghabhedassa attano kāraṇabhāvampi	482	
PA_tika-s02_03t:482_3	uppajjamānaṃ na maññi naññāsi.	482	
PA_tika-s02_03t:483_0	Kalahavasena pavattavācāyeva gocaro etesanti vācāgocarā hutvā. Mukhāyāmanti vivādavasena	483	
PA_tika-s02_03t:483_1	mukhaṃ āyametvā bhāṇino. Na taṃ jānantīti taṃ kalahaṃ na jānanti. Kalahaṃ karonto	483	
PA_tika-s02_03t:483_2	ca taṃ na jānanto nāma natthi. Yathā pana na jānanti, taṃ dassetuṃ āha – “evaṃ sādīnavo	483	
PA_tika-s02_03t:483_3	aya”nti. Ayaṃ kalaho nāma attano paresañca atthajāpanato anatthuppādanato diṭṭheva	483	
PA_tika-s02_03t:483_4	dhamme samparāye ca sādīnavo, sadosoti attho.	483	
PA_tika-s02_03t:484	Upanayhantīti upanāhavasena anubandhanti. Porāṇoti purimehi buddhādīhi āciṇṇasamāciṇṇatāya purātano.	48	
PA_tika-s02_03t:485	Na jānantīti aniccasaññaṃ na paccupaṭṭhāpenti.	48	
PA_tika-s02_03t:486	Tathā pavattaverānanti aṭṭhichinnādibhāvaṃ nissāya upanayavasena cirakālaṃ pavattaverānaṃ.	48	
PA_tika-s02_03t:487_0	Bālasahāyatāya ime bhikkhū kalahapasutā, paṇḍitasahāyānaṃ pana idaṃ na siyāti paṇḍitasahāyassa	487	
PA_tika-s02_03t:487_1	bālasahāyassa ca vaṇṇāvaṇṇadīpanatthaṃ vuttā. Sīhabyagghādike pākaṭaparissaye rāgadosādike	487	
PA_tika-s02_03t:487_2	paṭicchannaparissaye ca abhibhavitvā.	487	
PA_tika-s02_03t:488_0	Mātaṅgo araññe mātaṅgaraññeti saralopena sandhi. Mātaṅgasaddeneva hatthibhāvassa	488	
PA_tika-s02_03t:488_1	vuttattā nāgavacanaṃ tassa mahattavibhāvanatthanti āha – “nāgoti mahantādhivacanameta”nti.	488	
PA_tika-s02_03t:488_2	Mahantapariyāyopi hi nāga-saddo hoti “evaṃ nāgassa nāgena, īsādantassa hatthino”tiādīsu.	488	
PA_tika-s02_03t:489_0	238. Kirasaddo anussavasūcanattho nipāto. Tena ayamettha sutiparamparāti dasseti.	489	
PA_tika-s02_03t:489_1	Bhagavatā hi so ādīnavo pageva pariññāto, na tena satthā nibbiṇṇo hoti; tasmiṃ pana	489	
PA_tika-s02_03t:489_2	antovasse keci buddhaveneyyā nāhesuṃ; tena aññattha gamanaṃ tesaṃ bhikkhūnaṃ damanupāyoti	489	
PA_tika-s02_03t:489_3	pālileyyakaṃ uddissa gacchanto ekavihāriṃ āyasmantaṃ bhaguṃ, samaggavāsaṃ vasante	489	
PA_tika-s02_03t:489_4	ca anuruddhattherādike sampahaṃsetuṃ anuruddhattherassa ca. Imaṃ upakkilesovādaṃ	489	
PA_tika-s02_03t:489_5	dātuṃ tattha gato, tasmā kalahakārake kirassāti etthāpi kirasaddaggahaṇe eseva nayo.	489	
PA_tika-s02_03t:489_6	Vuttanayameva gosiṅgasālasutte.	489	
PA_tika-s02_03t:490_0	241. “Yathā kathaṃ panā”ti vuttapucchānaṃ pacchimabhāvato “atthi pana voti pacchimapucchāyā”ti	490	
PA_tika-s02_03t:490_1	vuttaṃ, na puna “atthi pana vo”ti pavattanassa pucchanassa atthibhāvato. So pana	490	
PA_tika-s02_03t:490_2	lokuttaradhammo. Therānanti anuruddhattherādīnaṃ natthi. Parikammobhāsaṃ pucchatīti	490	
PA_tika-s02_03t:490_3	dibbacakkhuñāṇe katādhikārattā tassa uppādanatthaṃ parikammobhāsaṃ pucchati. Parikammobhāsanti	490	
PA_tika-s02_03t:490_4	parikammasamādhinibbattaṃ obhāsaṃ, upacārajjhānasañjanitaṃ obhāsanti attho. Catutthajjhānalābhī	490	
PA_tika-s02_03t:490_5	hi dibbacakkhuparikammatthaṃ obhāsakasiṇaṃ bhāvetvā upacāre ṭhapito samādhi parikammasamādhi,	490	
PA_tika-s02_03t:490_6	tattha obhāso parikammobhāsoti vutto. Taṃ sandhāyāha – “obhāsañceva sañjānāmāti parikammobhāsaṃ	490	
PA_tika-s02_03t:490_7	sañjānāmā”ti. Yattake hi ṭhāne dibbacakkhunā rūpagataṃ daṭṭhukāmo, tattakaṃ ṭhānaṃ	490	
PA_tika-s02_03t:490_8	obhāsakasiṇaṃ pharitvā ṭhito. Taṃ obhāsaṃ tattha ca rūpagataṃ dibbacakkhuñāṇena passati,	490	
PA_tika-s02_03t:490_9	therā ca tathā paṭipajjiṃsu. Tena vuttaṃ – “obhāsañceva sañjānāma dassanañca rūpāna”nti.	490	
PA_tika-s02_03t:490_10	Yasmā pana tesaṃ rūpagataṃ passantānaṃ parikammavāro atikkami, tato obhāso antaradhāyi,	4901	
PA_tika-s02_03t:490_11	tasmiṃ antarahite rūpagatampi na paññāyati. Parikammanti hi yathāvuttakasiṇārammaṇaṃ	4901	
PA_tika-s02_03t:490_12	upacārajjhānaṃ, rūpagataṃ passantānaṃ kasiṇobhāsavasena rūpagatadassanaṃ, kasiṇobhāso	4901	
PA_tika-s02_03t:490_13	ca parikammavasenāti tadubhayampi parikammassa appavattiyā nāhosi, tayidaṃ kāraṇaṃ	4901	
PA_tika-s02_03t:490_14	ādikammikabhāvato therā na maññiṃsu, tasmā vuttaṃ “nappaṭivijjhāmā”ti.	4901	
PA_tika-s02_03t:491_0	Nimittaṃ paṭivijjhitabbanti kāraṇaṃ paccakkhato dassetvā suvisuddhadibbacakkhuñāṇe	491	
PA_tika-s02_03t:491_1	theraṃ patiṭṭhāpetukāmo satthā vadati. Kiṃ na āḷulessantīti kiṃ na byāmohessanti,	491	
PA_tika-s02_03t:491_2	byāmohessanti evāti attho. Vicikicchā udapādīti dibbacakkhuno yathāupaṭṭhitesu rūpagatesu	491	
PA_tika-s02_03t:491_3	apubbatāya, “idaṃ nu kho rūpagataṃ kiṃ, idaṃ nu kho ki”nti maggena asamucchinnattā	491	
PA_tika-s02_03t:491_4	vicikicchā saṃsayo uppajji. Samādhi cavīti vicikicchāya uppannattā parikammasamādhi	491	
PA_tika-s02_03t:491_5	vigacchi. Tato eva hi parikammobhāsopi antaradhāyi, dibbacakkhunāpi rūpaṃ na passi.	491	
PA_tika-s02_03t:491_6	Na manasi karissāmīti manasikāravasena me rūpāni upaṭṭhahiṃsu, rūpāni passato vicikicchā	491	
PA_tika-s02_03t:491_7	uppajjati, tasmā idāni kiñci na manasi karissāmīti tuṇhī ahosi taṃ pana tuṇhībhāvappattiṃ	491	
PA_tika-s02_03t:491_8	sandhāyāha “amanasikāro udapādī”ti.	491	
PA_tika-s02_03t:492_0	Tathābhūtassa amanasikārassa abhāvaṃ āgamma uppilaṃ udapādi. Vīriyaṃ gāḷhaṃ paggahitanti	492	
PA_tika-s02_03t:492_1	thinamiddhachambhitattānaṃ vūpasamanatthaṃ accāraddhavīriyaṃ ahosi, tena citte samādhidūsikā	492	
PA_tika-s02_03t:492_2	gehassitā balavapīti uppannā. Tenāha “uppilaṃ uppanna”nti. Tatoti sithilavīriyattā.	492	
PA_tika-s02_03t:492_3	Patameyyāti ativiya khinnaṃ bhaveyya. Taṃ mamāti patthanāabhibhavanīyamanasīsena	492	
PA_tika-s02_03t:492_4	jappetīti abhijappā, taṇhā. Nānattā nānāsabhāvā saññā nānattasaññā. Ativiya upari	492	
PA_tika-s02_03t:492_5	katvā nijjhānaṃ pekkhanaṃ atinijjhāyitattaṃ.	492	
PA_tika-s02_03t:493_0	243. Parikammobhāsamevāti parikammasamuṭṭhitaṃ obhāsameva. Na ca rūpāni passāmīti	493	
PA_tika-s02_03t:493_1	obhāsamanasikārapasutatāya dibbacakkhunā rūpāni na passāmi. Visayarūpamevāti tena	493	
PA_tika-s02_03t:493_2	pharitvā ṭhitaṭṭhāneva dibbacakkhuno visayabhūtaṃ rūpagatameva manasi karomi.	493	
PA_tika-s02_03t:494_0	Kasiṇarūpānaṃ vasenettha obhāsassa parittatāti āha “parittaṭṭhāne obhāsa”nti. Parittāni	494	
PA_tika-s02_03t:494_1	rūpānīti katipayāni, sā ca nesaṃ parittatā ṭhānavasenevāti āha “parittakaṭṭhāne rūpānī”ti.	494	
PA_tika-s02_03t:494_2	“Appamāṇañcevā”tiādinā vutto dutiyavāro. Obhāsaparittataṃ sandhāya parikammasamādhi	494	
PA_tika-s02_03t:494_3	“paritto”ti vutto tasseva obhāsassa appamāṇatāya appamāṇasamādhīti vacanato. Tasmiṃ	494	
PA_tika-s02_03t:494_4	samayeti tasmiṃ parittasamādhino uppannasamaye. Dibbacakkhupi parittakaṃ hoti parittarūpagatadassanato.	494	
PA_tika-s02_03t:495_0	245. Dukatikajjhānasamādhinti catukkanaye dukajjhānasamādhiṃ, pañcakanaye tikajjhānasamādhinti	495	
PA_tika-s02_03t:495_1	yojanā. Dukajjhānasamādhinti catukkanaye tatiyacatutthavasena dukajjhānasamādhiṃ,	495	
PA_tika-s02_03t:495_2	pañcakanaye catutthapañcamavasena dukajjhānasamādhiṃ. Tikacatukkajjhānasamādhinti	495	
PA_tika-s02_03t:495_3	catukkanaye tikajjhānasamādhiṃ, pañcakanaye catukkajjhānasamādhinti yojanā.	495	
PA_tika-s02_03t:496_0	Tividhanti sappītikavasena tippakāraṃ samādhiṃ. Tadantogadhāti sappītikādisabhāvā.	496	
PA_tika-s02_03t:496_1	Kāmaṃ bhagavā purimayāme pubbenivāsānussatiñāṇaṃ, pacchimayāme dibbacakkhuñāṇaṃ nibbattentopi	496	
PA_tika-s02_03t:496_2	imāni ñāṇāni bhāvesiyeva. Vipassanāpādakāni pana ñāṇāni sandhāya, “pacchimayāme”ti	496	
PA_tika-s02_03t:496_3	vuttaṃ, tenāha “bhagavato hī”tiādi. Pañcamajjhānassāti pañcamajjhānikassa vasena	496	
PA_tika-s02_03t:496_4	paṭhamajjhāniko maggo natthi. Soti pañcakanayo bhagavato lokiyo ahosi. Etanti etaṃ,	496	
PA_tika-s02_03t:496_5	“savitakkampi savicāraṃ samādhiṃ bhāvemī”tiādivacanaṃ. Lokiyalokuttaramissakaṃ sandhāya	496	
PA_tika-s02_03t:496_6	vuttaṃ, na “lokiyaṃ vā lokuttarameva vā”ti. Sesaṃ suviññeyyamevāti.	496	
PA_tika-s02_03t:497	Upakkilesasuttavaṇṇanāya līnatthappakāsanā samattā.	49	
PA_tika-s02_03t:498	9. Bālapaṇḍitasuttavaṇṇanā	49	
PA_tika-s02_03t:499_0	246. Etehīti ducintitādīhi. Etena lakkhaṇasaddassa karaṇatthatamāha. Tānevāti lakkhaṇāni	499	
PA_tika-s02_03t:499_1	eva. Tassāti bālassa. “Ayaṃ bālo”ti nimīyati sañcānīyati etehīti bālanimittāni. Apadānaṃ	499	
PA_tika-s02_03t:499_2	vuccati vikhyātaṃ kammaṃ. Ducintitādīni ca bāle vikhyātāni, avadhāraṇabhāve vā, tasmā	499	
PA_tika-s02_03t:499_3	bālassa apadānānīti bālāpadānāni. Abhijjhādīhi duṭṭhaṃ dūsitaṃ cintetīti ducintitacintī.	499	
PA_tika-s02_03t:499_4	Lobhādīhi duṭṭhaṃ bhāsitaṃ musāvādādiṃ bhāsatīti dubbhāsitabhāsī. Tesaṃ tesaṃyeva	499	
PA_tika-s02_03t:499_5	vasena kattabbato dukkaṭakammaṃ pāṇātipātādiṃ karotīti dukkaṭakammakārī. Tenāha “cintayanto”tiādi.	499	
PA_tika-s02_03t:499_6	Tāni upanissāya jātanti tajjaṃ. Tato eva tesaṃ sāruppaṃ anurūpanti tassāruppaṃ. Tenāha	499	
PA_tika-s02_03t:499_7	“tajjātika”ntiādi. Kacchamānāyāti kathiyamānāya.	499	
PA_tika-s02_03t:500_0	248. Yasmā sattānaṃ yathūpacitāni kammāni katokāsāni tadupaṭṭhāpitāni kammanimittagatinimittāni	500	
PA_tika-s02_03t:500_1	maraṇassa āsannakāle cittassa āpāthaṃ āgacchantāni, tadā olambantāni viya abhibhavantāni	500	
PA_tika-s02_03t:500_2	viya ajjhottharantāni viya upaṭṭhahanti, tasmā vuttaṃ – “olambanādiākārena hi tāni	500	
PA_tika-s02_03t:500_3	upaṭṭhahantī”ti. Upaṭṭhānākāro eva tadā cittassa gocarabhāvaṃ gacchatīti āha – “tasmiṃ	500	
PA_tika-s02_03t:500_4	upaṭṭhānākāre āpāthagate”ti.	500	
PA_tika-s02_03t:501_0	249. Na sakkāti na vadatīti etena dvepi paṭisedhā pakatiatthāti ayamattho vutto hoti.	501	
PA_tika-s02_03t:501_1	Na sukarāti pana iminā dukkarabhāvo dīpito, dukkarañca tāva upāyena sakkā kātunti	501	
PA_tika-s02_03t:501_2	dassento āha – “na sukaraṃ panā”tiādi. Tenāti vinivijjhitvā gamanena aññamaññaṃ saṃvijjhanena.	501	
PA_tika-s02_03t:501_3	Assāti corassa. Ito uttaripīti majjhanhikasamayaṃ sāyanhasamayañca sattisatena.	501	
PA_tika-s02_03t:502_0	250. Saṅkhampi na upetīti iminā saṅkhātabbamattaṃ natthīti dīpitaṃ hotīti āha – “gaṇanāmattampi	502	
PA_tika-s02_03t:502_1	na gacchatī”ti. Upanikkhepanamattampīti etthāpi eseva nayo. Kalabhāganti kalānaṃ	502	
PA_tika-s02_03t:502_2	saṅgaṇanakoṭṭhāsaṃ. Tenāha “satimaṃ kala”ntiādi. Olokitamattampīti upanikkhepanavasena	502	
PA_tika-s02_03t:502_3	olokanamattakampi. Taṃ kammakāraṇanti taṃ pañcavidhabandhanakammakāraṇaṃ catunnampi	502	
PA_tika-s02_03t:502_4	passānaṃ vasena samparivattetvā karontiyeva, pāḷiyaṃ pana ekapassavasena āgatā. Gehassāti	502	
PA_tika-s02_03t:502_5	mahato gehassa. Sabbatoti sabbāvayavato. Sampajjalite ekajālībhūte. Supakkuthitāyāti suṭṭhu nipakkāya.	502	
PA_tika-s02_03t:503	Vibhattoti tattha nibbattakasattānaṃ sādhāraṇakammunā vibhatto viya nibbatto. Ayopākārena parito atto gahitoti ayopākārapariyatto parikkhitto.	50	
PA_tika-s02_03t:504	Yamakagoḷakāti dārakānaṃ kīḷanayugaḷā. Evampi dukkhoti yathāvuttaussadanirayavasenapi sota-ghāna-jivhā-kāya-mano-gocaratāvasenapi iminā ākārena dukkhoti.	50	
PA_tika-s02_03t:505	251. Dantehi ullehitvāti uttaradantehi añchitvā. Rasavasena atitto assādo rasādo. Tenāha “rasagedhena paribhuttaraso”ti.	50	
PA_tika-s02_03t:506_0	252. Durūpoti virūpo. Duddasoti teneva virūpabhāvena aniṭṭhadassano. Lakuṇṭhakoti	506	
PA_tika-s02_03t:506_1	rasso. Paviṭṭhagīvoti khandhantaraṃ anupaviṭṭhagīvo. Mahodaroti vipulakucchi. Yebhuyyena	506	
PA_tika-s02_03t:506_2	hi lakuṇṭakā sattā rassagīvā puthulakucchikāva hontīti tathā vuttaṃ. Kāṇo nāma cakkhuvikaloti	506	
PA_tika-s02_03t:506_3	vuttaṃ – “ekakkhikāṇo vā ubhayakkhikāṇo vā”ti. Kuṇīti hatthavikalo vuccatīti āha	506	
PA_tika-s02_03t:506_4	– “ekahatthakuṇī vā ubhayahatthakuṇī vā”ti. Vātādinā upahatakāyapakkho idha pakkhahatoti	506	
PA_tika-s02_03t:506_5	adhippeto, na pakkhihatoti āha – “pakkhahatoti pīṭhasappī”ti. Dukkhānupabandhadassanatthanti	506	
PA_tika-s02_03t:506_6	aparāparajātīsu vipākadukkhassa anupabandhavasena pavattidassanatthaṃ.	506	
PA_tika-s02_03t:507_0	Kalīyati khalīyati appahīyati sāsanaṃ etenāti kali, jutaparājayo. So eva gahasadisatāya	507	
PA_tika-s02_03t:507_1	“kaliggaho”ti vutto. Adhibandhanti kuṭumbassa adhivutthassa mūlabhūtassa attano bandhitabbataṃ.	507	
PA_tika-s02_03t:507_2	Tenāha “attanāpi bandhaṃ nigaccheyyā”ti. Bālabhūmiyā bālabhāvassa matthakappatti	507	
PA_tika-s02_03t:507_3	nirayagāmikammakāritāti “niraye nibbattati”cceva vuttaṃ. Taggahaṇeneva pana tato	507	
PA_tika-s02_03t:507_4	mudumudutarādikammavasena sesāpāyesu aparāparanibbattādibālabhūmi vibhāvitā hotīti.	507	
PA_tika-s02_03t:508_0	253. Vuttānusārenāti “bālo aya”ntiādinā vuttassa atthavacanassa “paṇḍito aya”nti	508	
PA_tika-s02_03t:508_1	etehi lakkhīyatītiādinā anusārena. Manosucaritādīnaṃ vasenāti cintento anabhijjhā-abyāpāda-sammādassanaṃ	508	
PA_tika-s02_03t:508_2	sucintitameva cintetītiādinā manosucaritānaṃ tiṇṇaṃ sucaritānaṃ vasena yojetabbāni.	508	
PA_tika-s02_03t:509	Cakkaratanavaṇṇanā	50	
PA_tika-s02_03t:510_0	256. Uposathaṃ vuccati aṭṭhaṅgasamannāgataṃ sabbadivasesu gahaṭṭhehi rakkhitabbasīlaṃ,	510	
PA_tika-s02_03t:510_1	samādānavasena taṃ etassa atthīti uposathiko, tassa. Tenāha “samādinnauposathaṅgassā”ti.	510	
PA_tika-s02_03t:510_2	Tadāti tasmiṃ kāle, yasmiṃ pana kāle cakkavattibhāvasaṃvattaniya-dāna-sīlādi-puññasambhārasamudāgamasampanno	510	
PA_tika-s02_03t:510_3	pūritacakkavattivatto kādīpadesavisesapaccājātiyā ceva kularūpabhogādhipateyyādiguṇavisesasampattiyā	510	
PA_tika-s02_03t:510_4	ca tadanurūpe attabhāve ṭhito hoti, tasmiṃ kāle. Tādise hi kāle cakkavattibhāvī purisuttamo	510	
PA_tika-s02_03t:510_5	yathāvuttaguṇasamannāgato rājā khattiyo hutvā muddhāvasitto visuddhasīlo anuposathaṃ	510	
PA_tika-s02_03t:510_6	satasahassavissajjanādinā sammāpaṭipattiṃ paṭipajjati, na yadā cakkaratanaṃ uppajjati,	510	
PA_tika-s02_03t:510_7	tadā eva. Tenāha – “pāto…pe… dhammatā”ti. (Tattha damo indriyasaṃvaro, saṃyamo sīlasaṃvaro.)	510	
PA_tika-s02_03t:511_0	Vuttappakārapuññakammapaccayanti cakkavattibhāvāvahadānadamasaṃyamādipuññakammahetukaṃ.	511	
PA_tika-s02_03t:511_1	Nīlamaṇisaṅghāṭasadisanti indanīlamaṇisañcayasamānaṃ. Dibbānubhāvayuttattāti dassanīyatā	511	
PA_tika-s02_03t:511_2	manuññaghosatā ākāsagāmitā obhāsavissajjanā appaṭighātatā rañño icchitatthanipphattikāraṇatāti	511	
PA_tika-s02_03t:511_3	evamādīhi dibbasadisehi ānubhāvehi samannāgatattā. Sabbehi ākārehīti sabbehi sundarehi	511	
PA_tika-s02_03t:511_4	ākārehi. Paripūranti paripuṇṇaṃ. Sā cassa pāripūri idāneva vitthārīyati.	511	
PA_tika-s02_03t:512_0	Panāḷīti chiddaṃ. Suddhasiniddhadantapantiyā nibbivarāyāti adhippāyo. Nābhipanāḷi	512	
PA_tika-s02_03t:512_1	parikkhepapaṭṭesūti nābhiparikkhepapaṭṭe ceva nābhiyā panāḷiparikkhepapaṭṭe ca. Suvibhattāvāti	512	
PA_tika-s02_03t:512_2	aññamaññaṃ asaṃkiṇṇattā suṭṭhu vibhattā. Paricchedalekhantaresu maṇikā suvibhattā	512	
PA_tika-s02_03t:512_3	hutvā paññāyantīti vadanti.	512	
PA_tika-s02_03t:513_0	Paricchedalekhādīnīti ādi-saddena mālākammādiṃ saṅgaṇhāti. Surattātiādīsu surattaggahaṇena	513	
PA_tika-s02_03t:513_1	mahānāmavaṇṇataṃ paṭikkhipati, suddhaggahaṇena saṃkiliṭṭhataṃ, siniddhaggahaṇena	513	
PA_tika-s02_03t:513_2	lūkhataṃ. Kāmaṃ tassa cakkaratanassa nemimaṇḍalaṃ asandhikaṃva nibbattaṃ, sabbatthakameva	513	
PA_tika-s02_03t:513_3	pana kevalaṃ pavāḷavaṇṇova na sobhatīti pakaticakkassa sandhiyuttesu ṭhānesu rattajambunadaparikkhataṃ	513	
PA_tika-s02_03t:513_4	ahosi, taṃ sandhāya vuttaṃ “sandhīsu panassā”tiādi.	513	
PA_tika-s02_03t:514_0	Nemimaṇḍalapiṭṭhiyanti nemimaṇḍalassa piṭṭhipadese. Dasannaṃ dasannaṃ arānamantareti	514	
PA_tika-s02_03t:514_1	dasannaṃ dasannaṃ arānaṃ antarasamīpe padese. Chiddamaṇḍalacittoti maṇḍalasaṇṭhānachiddavicitto.	514	
PA_tika-s02_03t:514_2	Sukusalasamannāhatassāti suṭṭhu kusalena sippinā pahatassa, vāditassāti attho. Vaggūti	514	
PA_tika-s02_03t:514_3	manoramo rajanīyoti suṇantānaṃ rāguppādako. Kamanīyoti kanto. Samosaritakusumadāmāti	514	
PA_tika-s02_03t:514_4	olambitasugandhakusumadāmā. Nemiparikkhepassāti nemipariyantaparikkhepassa. Nābhipanāḷiyā	514	
PA_tika-s02_03t:514_5	dvinnaṃ passānaṃ vasena “dvinnampi nābhipanāḷīna”nti vuttaṃ. Ekā eva hi sā panāḷi.	514	
PA_tika-s02_03t:514_6	Yehīti yehi dvīhi sīhamukhehi. Puna yehīti muttākalāpehi.	514	
PA_tika-s02_03t:515	Odhāpayamānanti sotuṃ avahitāni kurumānaṃ. Cando purato, cakkaratanaṃ pacchāti evaṃ pubbāpariyena pubbāparabhāgena.	51	
PA_tika-s02_03t:516_0	Ante purassāti anurādhapure rañño antepurassa uttarasīhapañjaraāsanne tadā rañño	516	
PA_tika-s02_03t:516_1	pāsāde tādisassa uttaradisāya sīhapañjarassa labbhamānattā vuttaṃ. Sukhena sakkāti	516	
PA_tika-s02_03t:516_2	kiñci anāruhitvā sarīrañca anullaṅghitvā yathāṭhiteneva hatthena pupphamuṭṭhiyo khipitvā	516	
PA_tika-s02_03t:516_3	sukhena sakkā hoti pūjetuṃ.	516	
PA_tika-s02_03t:517	Nānāvirāgaratanappabhāsamujjalanti nānāvidhacittavaṇṇaratanobhāsapabhassaraṃ. Ākāsaṃ abbhuggantvā pavatteti. Āgantvā ṭhitaṭṭhānato upari ākāsaṃ abbhuggantvā pavatte.	51	
PA_tika-s02_03t:518	Sannivesakkhamoti khandhavārasannivesayogyo. Sulabhāhārūpakaraṇoti sukheneva laddhabbadhaññagorasadārutiṇādibhojanasādhano. Paracakkanti parassa rañño senā, āṇā vā.	51	
PA_tika-s02_03t:519_0	Āgatanandanoti āgato hutvā nandijanano. Āgataṃ vā āgamanaṃ, tena nandatīti āgatanandano.	519	
PA_tika-s02_03t:519_1	Gamanena socetīti gamanasocano. Upakappethāti uparūpari kappetha saṃvidahatha, upanethāti	519	
PA_tika-s02_03t:519_2	attho. Upaparikkhitvāti hetutopi sabhāvatopi phalatopi diṭṭhadhammikasamparāyikaādīnavatopi vīmaṃsitvā.	519	
PA_tika-s02_03t:520_0	Vibhāventi paññāya atthaṃ vibhūtaṃ karontīti vibhāvino, paññavanto. Anuyantāti anuvattakā.	520	
PA_tika-s02_03t:520_1	Ogacchamānanti osīdantaṃ. Yojanamattanti vitthārato yojanamattaṃ padesaṃ. Gambhīrabhāvena	520	
PA_tika-s02_03t:520_2	pana yathā bhūmi dissati, evaṃ ogacchati. Tenāha “mahāsamuddatala”ntiādi. Ante cakkaratanaṃ	520	
PA_tika-s02_03t:520_3	udakena senāya anajjhottharaṇatthaṃ.	520	
PA_tika-s02_03t:521	257. Puratthimo samuddo pariyanto assāti puratthimasamuddapariyanto, puratthimasamuddaṃ pariyantaṃ katvā. Cāturantāyāti cātusamuddantāya pubbavidehādicatukoṭṭhāsantāya.	52	
PA_tika-s02_03t:522	Hatthiratanavaṇṇanā	52	
PA_tika-s02_03t:523_0	258. Haricandanādīhīti ādi-saddena catujjātiyagandhādiṃ saṅgaṇhāti. Āgamanaṃ cintethāti	523	
PA_tika-s02_03t:523_1	vadanti cakkavattivattassa pūritatāya paricitattā. Bhūmiphusanakehi vāladhi, varaṅgaṃ	523	
PA_tika-s02_03t:523_2	hatthoti imehi ca tīhi, catūhi pādehi cāti sattahi avayavehi ṭhitattā sattapatiṭṭho.	523	
PA_tika-s02_03t:523_3	Itaresaṃ amaccādīnaṃ cintayantānaṃ na āgacchati. Apanetvāti attano ānubhāvena apanetvā.	523	
PA_tika-s02_03t:523_4	Gandhameva hi tassa itare hatthino na sahanti.	523	
PA_tika-s02_03t:524	Assaratanavaṇṇanā	52	
PA_tika-s02_03t:525	Sindhavakulatoti sindhavassājānīyakulato.	52	
PA_tika-s02_03t:526	Maṇiratanavaṇṇanā	52	
PA_tika-s02_03t:527_0	Sakaṭanābhisamappamāṇanti pariṇāhato mahāsakaṭassa nābhiyā samappamāṇaṃ. Ubhosu antesūti	527	
PA_tika-s02_03t:527_1	heṭṭhā upari cāti dvīsu antesu. Kaṇṇikapariyantatoti dvinnaṃ kañcanapadumānaṃ kaṇṇikāya	527	
PA_tika-s02_03t:527_2	pariyantato. Muttājālake ṭhapetvāti suvisuddhe muttāmaye jālake patiṭṭhapetvā.	527	
PA_tika-s02_03t:528	Itthiratanavaṇṇanā	52	
PA_tika-s02_03t:529_0	“Itthiratanaṃ pātubhavatī”ti vatvā assa pātubhavanākāraṃ dassetuṃ, “maddarājakulato	529	
PA_tika-s02_03t:529_1	vā”tiādi vuttaṃ. Maddaraṭṭhaṃ kira abhirūpānaṃ itthīnaṃ uppattiṭṭhānaṃ. Saṇṭhānapāripūriyāti	529	
PA_tika-s02_03t:529_2	hatthapādādisarīrāvayavānaṃ susaṇṭhitatāya. Avayavapāripūriyā hi samudāyapāripūrisiddhi.	529	
PA_tika-s02_03t:529_3	Rūpanti sarīraṃ. Dassanīyāti surūpabhāvena passitabbayuttā. Somanassavasena cittaṃ	529	
PA_tika-s02_03t:529_4	pasādeti yoniso cintentānaṃ kammaphalasaddhāya vasena. Pasādāvahattāti kāraṇavacanena	529	
PA_tika-s02_03t:529_5	yathā pāsādikatāya vaṇṇapokkharatāsiddhi vuttā, evaṃ dassanīyatāya pāsādikatāsiddhi,	529	
PA_tika-s02_03t:529_6	abhirūpatāya ca dassanīyatāsiddhi vattabbāti nayaṃ dasseti. Paṭilomato vā vaṇṇapokkharatāya	529	
PA_tika-s02_03t:529_7	pāsādikatāsiddhi, pāsādikatāya dassanīyatāsiddhi, dassanīyatāya abhirūpatāsiddhi	529	
PA_tika-s02_03t:529_8	yojetabbā. Evaṃ sarīrasampattivasena abhirūpatādike dassetvā idāni sarīre dosābhāvavasenapi	529	
PA_tika-s02_03t:529_9	te dassetuṃ, “abhirūpā vā”tiādi vuttaṃ. Tattha yathā pamāṇayuttā, evaṃ ārohapariṇāhayogato	529	
PA_tika-s02_03t:529_10	ca pāsādikā nātidīghatādayo. Evaṃ manussānaṃ dibbarūpatāsampattipīti “appattā dibbavaṇṇa”nti	5291	
PA_tika-s02_03t:529_11	vuttaṃ. Kāyavipattiyāti sarīradosassa. Abhāvoti accantameva dūrībhāvo.	5291	
PA_tika-s02_03t:530_0	Satavihatassāti satakkhattuṃ vihatassa. Satavihatassāti ca idaṃ kappāsapicuvasena	530	
PA_tika-s02_03t:530_1	vuttaṃ, tūlapicuno pana vihananameva natthi. Kuṅkumatagaraturukkhayavanapupphāni	530	
PA_tika-s02_03t:530_2	catujjāti. Tamālatagaraturukkhayavanapupphānīti apare.	530	
PA_tika-s02_03t:531_0	Aggidaḍḍhā viyāti āsanagatena agginā daḍḍhā viya. Paṭhamamevāti aññakiccato paṭhamameva,	531	
PA_tika-s02_03t:531_1	dassanasamakālamevāti attho. Taṃ taṃ attanā rañño kātabbakiccaṃ kiṃ karomīti pucchitabbatāya	531	
PA_tika-s02_03t:531_2	kiṃ karaṇanti paṭissāvetīti kiṅkārapaṭissāvinī.	531	
PA_tika-s02_03t:532_0	Mātugāmo nāma yebhuyyena saṭhajātiko, itthiratanassa pana taṃ natthīti dassetuṃ,	532	
PA_tika-s02_03t:532_1	“svāssā”tiādi vuttaṃ. Guṇāti rūpaguṇā ceva ācāraguṇā ca. Purimakammānubhāvenāti tassā	532	
PA_tika-s02_03t:532_2	purimakammānubhāvena. Itthiratanassa tabbhāvasaṃvattaniyapurimakammassa ānubhāvena,	532	
PA_tika-s02_03t:532_3	cakkavattinopi parivārasaṃvattaniyaṃ puññakammaṃ tādisassa phalavisesassa upanissayo	532	
PA_tika-s02_03t:532_4	hotiyeva. Tenāha “cakkavattino puññaṃ upanissāyā”ti. Etena sesaratanesupi tesaṃ visesānaṃ	532	
PA_tika-s02_03t:532_5	tadupanissayatā vibhāvitā evāti daṭṭhabbaṃ. Pubbe ekadesavasena labbhamānapāripūrī	532	
PA_tika-s02_03t:532_6	rañño cakkavattibhāvūpagamanato paṭṭhāya sabbākārapāripūrā jātā.	532	
PA_tika-s02_03t:533	Gahapatiratanavaṇṇanā	53	
PA_tika-s02_03t:534	Pakatiyāvāti sabhāveneva, cakkaratanapātubhāvato pubbepi.	53	
PA_tika-s02_03t:535	Pariṇāyakaratanavaṇṇanā	53	
PA_tika-s02_03t:536	Nissāyāti upanissāya.	53	
PA_tika-s02_03t:537_0	260. Kaṭaggaho vuccati jayaggaho sakānaṃ paṇānaṃ kaṭabhāvena atthasiddhivasena saṅgaṇhananti	537	
PA_tika-s02_03t:537_1	katvā. Tenāha “jayaggāhenā”ti. Ekappahārenevāti ekappayogeneva satasahassāni adhigaccheyyāti	537	
PA_tika-s02_03t:537_2	yojanā. Sesaṃ vuttanayattā suviññeyyameva.	537	
PA_tika-s02_03t:538	Bālapaṇḍitasuttavaṇṇanāya līnatthappakāsanā samattā.	53	
PA_tika-s02_03t:539	10. Devadūtasuttavaṇṇanā	53	
PA_tika-s02_03t:540_0	261. Dve agārātiādīti ādi-saddena “sadvārā…pe… anuvicarantepī”ti etamatthaṃ saṅgaṇhāti.	540	
PA_tika-s02_03t:540_1	Ettakameva hi assapurasutte vitthāritaṃ veditabbaṃ. “Dibbena cakkhunā”tiādi pana	540	
PA_tika-s02_03t:540_2	visuddhimagge tathā vitthāritampi suttasaṃvaṇṇanā hotīti katvā, “assapurasutte vitthāritamevā”ti vuttaṃ.	540	
PA_tika-s02_03t:541_0	262. Nirayato paṭṭhāya desanaṃ devalokena osāpetīti saṃkilesadhammehi saṃvejetvā	541	
PA_tika-s02_03t:541_1	vodānadhammehi niṭṭhāpento. Dutiyaṃ pana vuttavipariyāyena veditabbaṃ, tadidaṃ veneyyajjhāsayavisiṭṭhanti	541	
PA_tika-s02_03t:541_2	daṭṭhabbaṃ. Idāni saṅkhipitvā vuttamatthaṃ vivarituṃ, “sace”tiādi vuttaṃ. Soti bhagavā.	541	
PA_tika-s02_03t:542_0	Ekacce therāti andhakādike, viññāṇavādino ca sandhāya vadati. Nerayike niraye pālenti	542	
PA_tika-s02_03t:542_1	tato niggantumappadānavasena rakkhantīti nirayapālā. Nerayikānaṃ narakadukkhena pariyonaddhāya	542	
PA_tika-s02_03t:542_2	alaṃ samatthāti vā nirayapālā. Tanti “natthi nirayapālā”tivacanaṃ. Paṭisedhitamevāti	542	
PA_tika-s02_03t:542_3	“atthi niraye nirayapālā, atthi ca kāraṇikā”tiādinā nayena abhidhamme paṭisedhitameva.	542	
PA_tika-s02_03t:542_4	Yadi nirayapālā nāma na siyuṃ, kammakāraṇāpi na bhaveyya. Sati hi kāraṇike kammakāraṇāya	542	
PA_tika-s02_03t:542_5	bhavitabbanti adhippāyo. Tenāha “yathā hī”tiādi. Etthāha – “kiṃ panete nirayapālā	542	
PA_tika-s02_03t:542_6	nerayikā, udāhu anerayikā”ti. Kiñcettha – yadi tāva nerayikā, ime nirayasaṃvattaniyena	542	
PA_tika-s02_03t:542_7	kammunā nibbattāti sayampi nirayadukkhaṃ anubhaveyyuṃ, tathā sati aññesaṃ nerayikānaṃ	542	
PA_tika-s02_03t:542_8	yātanāya asamatthā siyuṃ, “ime nerayikā, ime nirayapālā”ti vavatthānañca na siyā,	542	
PA_tika-s02_03t:542_9	ye ca ye yātenti, tehi samānarūpabalappamāṇehi itaresaṃ bhayasantāsā na siyuṃ. Atha	542	
PA_tika-s02_03t:542_10	anerayikā, nesaṃ tattha kathaṃ sambhavoti vuccate – anerayikā nirayapālā anirayagatisaṃvattaniyakammanibbattito.	5421	
PA_tika-s02_03t:542_11	Nirayūpapattisaṃvattaniyakammato hi aññeneva kammunā te nibbattanti rakkhasajātikattā.	5421	
PA_tika-s02_03t:542_12	Tathā hi vadanti sabbatthivādino –	5421	
PA_tika-s02_03t:543	“Kodhanā kurūrakammantā, pāpābhirucino sadā;	54	
PA_tika-s02_03t:544	Dukkhitesu ca nandanti, jāyanti yamarakkhasā”ti. ;	54	
PA_tika-s02_03t:545_0	Tattha yadeke vadanti “yātanādukkhaṃ paṭisaṃvedeyyuṃ, atha vā aññamaññaṃ yāteyyu”ntiādi,	545	
PA_tika-s02_03t:545_1	tayidaṃ asāraṃ nirayapālānaṃ nerayikabhāvasseva abhāvato. Yadipi anerayikā nirayapālā,	545	
PA_tika-s02_03t:545_2	ayomayāya pana ādittāya sampajjalitāya sajotibhūtāya nirayabhūmiyā parikkamamānā	545	
PA_tika-s02_03t:545_3	kathaṃ dāhadukkhaṃ nānubhavantīti? Kammānubhāvato. Yathā hi iddhimanto cetovasippattā	545	
PA_tika-s02_03t:545_4	mahāmoggallānādayo nerayike anukampantā iddhibalena nirayabhūmiṃ upagatā dāhadukkhena	545	
PA_tika-s02_03t:545_5	na bādhīyanti, evaṃsampadamidaṃ daṭṭhabbaṃ.	545	
PA_tika-s02_03t:546_0	Iddhivisayassa acinteyyabhāvatoti ce? Idampi taṃsamānaṃ kammavipākassa acinteyyabhāvato.	546	
PA_tika-s02_03t:546_1	Tathārūpena hi kammunā te nibbattā. Yathā nirayadukkhena abādhitā eva hutvā nerayike	546	
PA_tika-s02_03t:546_2	yātenti, na cettakena bāhiravisayābhāvo yujjati iṭṭhāniṭṭhatāya paccekaṃ dvārapurisesu	546	
PA_tika-s02_03t:546_3	vibhattasabhāvattā. Tathā hi ekaccassa dvārassa purisassa ca iṭṭhaṃ ekaccassa aniṭṭhaṃ,	546	
PA_tika-s02_03t:546_4	ekaccassa ca aniṭṭhaṃ ekaccassa iṭṭhaṃ hoti. Evañca katvā yadeke vadanti – “natthi	546	
PA_tika-s02_03t:546_5	kammavasena tejasā parūpatāpana”ntiādi, tadapāhataṃ hoti. Yaṃ pana vadanti – “anerayikānaṃ	546	
PA_tika-s02_03t:546_6	nesaṃ kathaṃ tattha sambhavo”ti niraye nerayikānaṃ yātanāsabbhāvato. Nerayikasattayātanāyogyañhi	546	
PA_tika-s02_03t:546_7	attabhāvaṃ nibbattentaṃ kammaṃ tādisanikantivināmitaṃ nirayaṭṭhāneyeva nibbatteti.	546	
PA_tika-s02_03t:546_8	Te ca nerayikehi adhikatarabalārohapariṇāhā ativiya bhayānakadassanā kurūratarapayogā	546	
PA_tika-s02_03t:546_9	ca honti. Eteneva tattha nerayikānaṃ vibādhakakākasunakhādīnampi nibbatti saṃvaṇṇitāti daṭṭhabbaṃ.	546	
PA_tika-s02_03t:547_0	Kathaṃ aññagatikehi aññagatikabādhananti ca na vattabbaṃ aññatthāpi tathā dassanato.	547	
PA_tika-s02_03t:547_1	Yaṃ paneke vadanti – “asattasabhāvā eva nirayapālā nirayasunakhādayo cā”ti tampi	547	
PA_tika-s02_03t:547_2	tesaṃ matimattaṃ aññattha tathā adassanato. Na hi kāci atthi tādisī dhammappavatti,	547	
PA_tika-s02_03t:547_3	yā asattasabhāvā, sampatisattehi appayojitā ca sattakiccaṃ sādhentī diṭṭhapubbā.	547	
PA_tika-s02_03t:547_4	Petānaṃ pānīyanivārakānaṃ daṇḍādihatthapurisānampi sabbhāve, asattabhāve ca visesakāraṇaṃ	547	
PA_tika-s02_03t:547_5	natthi. Supinopaghātopi atthi, kiccasamatthatā pana appamāṇaṃ dassanādimattenapi	547	
PA_tika-s02_03t:547_6	tadatthasiddhito. Tathā hi supine āhārūpabhogādinā na atthasiddhi, iddhinimmānarūpaṃ	547	
PA_tika-s02_03t:547_7	panettha laddhaparihāraṃ iddhivisayassa acinteyyabhāvato. Idhāpi kammavipākassa acinteyyabhāvatoti	547	
PA_tika-s02_03t:547_8	ce? Taṃ na, asiddhattā. Nerayikānaṃ kammavipākato nirayapālāti asiddhametaṃ, vuttanayena	547	
PA_tika-s02_03t:547_9	pana pāḷito ca tesaṃ sattabhāvo eva siddhoti. Sakkā hi vattuṃ, “sattasaṅkhātā nirayapālasaññitā	547	
PA_tika-s02_03t:547_10	dhammappavatti sābhisandhikaparūpaghātī atthi kiccasabbhāvato ojāhārādirakkhasasantati	5471	
PA_tika-s02_03t:547_11	viyā”ti. Abhisandhipubbakatā cettha na sakkā paṭikkhipituṃ tathā tathā abhisandhiyā	5471	
PA_tika-s02_03t:547_12	yātanato, tato eva na saṅghātapabbatādīhi anekantikatā. Ye pana vadanti – “bhūtavisesā	5471	
PA_tika-s02_03t:547_13	eva ete vaṇṇasaṇṭhānādivisesavanto bheravākārā ‘narakapālā’ti samaññaṃ labhantī”ti.	5471	
PA_tika-s02_03t:547_14	Tadasiddhaṃ ujukameva pāḷiyaṃ, – “atthi nirayesu nirayapālā”ti vādassa patiṭṭhāpitattā.	5471	
PA_tika-s02_03t:548_0	Apica yathā ariyavinaye narakapālānaṃ bhūtamattatā asiddhā, tathā paññattimattavādinopi	548	
PA_tika-s02_03t:548_1	tesaṃ bhūtamattatā asiddhāva sabbaso rūpadhammānaṃ atthi bhāvasseva appaṭijānanato.	548	
PA_tika-s02_03t:548_2	Na hi tassa bhūtāni nāma paramatthato santi. Yadi paramatthaṃ gahetvā voharati, atha	548	
PA_tika-s02_03t:548_3	kasmā cakkhurūpādīni paṭikkhipatīti? Tiṭṭhatesā anavaṭṭhitatakkānaṃ appahīnasammohavipallāsānaṃ	548	
PA_tika-s02_03t:548_4	vādavīmaṃsā, evaṃ, “attheva niraye nirayapālā”ti niṭṭhamettha gantabbaṃ. Sati ca	548	
PA_tika-s02_03t:548_5	nesaṃ sabbhāve, asatipi bāhire visaye narake viya desādiniyamo hotīti vādo na sijjhati,	548	
PA_tika-s02_03t:548_6	sati eva pana bāhire visaye desādiniyamoti daṭṭhabbaṃ.	548	
PA_tika-s02_03t:549_0	Devadūtasarāpanavasena satte yathūpacite puññakamme yameti niyametīti yamo, tassa	549	
PA_tika-s02_03t:549_1	yamassa vemānikapetānaṃ rājabhāvato rañño. Tenāha – “yamarājā nāma vemānikapetarājā”ti.	549	
PA_tika-s02_03t:549_2	Kammavipākanti akusalakammavipākaṃ. Vemānikapetāti kaṇhasukkavasena missakakammaṃ	549	
PA_tika-s02_03t:549_3	katvā vinipātikadevatā viya sukkena kammunā paṭisandhiṃ gaṇhanti. Tathā hi te maggaphalabhāginopi	549	
PA_tika-s02_03t:549_4	honti, pavattiyaṃ pana kammānurūpaṃ kadāci puññaphalaṃ, kadāci apuññaphalaṃ paccanubhavanti.	549	
PA_tika-s02_03t:549_5	Yesaṃ pana ariyamaggo uppajjati, tesaṃ maggādhigamato paṭṭhāya puññaphalameva uppajjatīti	549	
PA_tika-s02_03t:549_6	daṭṭhabbaṃ. Apuññaphalaṃ pubbe viya kaṭukaṃ na hoti. Manussattabhāve ṭhitānaṃ mudukameva	549	
PA_tika-s02_03t:549_7	hotīti apare. Dhammiko rājāti ettha tassa dhammikabhāvo dhammadevaputtassa viya uppattiniyamitadhammavaseneva	549	
PA_tika-s02_03t:549_8	veditabbo. Dvāresūti avīcimahānarakassa catūsu dvāresu.	549	
PA_tika-s02_03t:550	Jātidhammoti kammakilesavasena jātipakatiko. Tenāha “jātisabhāvo”ti. Sabhāvo ca nāma tejodhātuyā uṇhatā viya na kadācipi vigacchatīti āha “aparimutto jātiyā”tiādi.	55	
PA_tika-s02_03t:551_0	263. Idāni jātiyā devadūtabhāvaṃ niddhāretvā dassetuṃ, “daharakumāro”tiādi vuttaṃ.	551	
PA_tika-s02_03t:551_1	Atthato evaṃ vadati nāmāti vācāya avadantopi atthāpattito evaṃ vadanto viya hoti	551	
PA_tika-s02_03t:551_2	viññūnanti attho. Evaṃ tumhākampi jāti āgamissatīti evaṃ saṃkiliṭṭhajegucchaasamatthadaharāvatthā	551	
PA_tika-s02_03t:551_3	jāti tumhākaṃ āgamissati. Kāmañcāyaṃ āgatā eva, sā pana atītānāgatāya uparipi āgamanāya	551	
PA_tika-s02_03t:551_4	payogo icchitabbo, anāgatāya na icchitabboti āha “jāti āgamissatī”ti. Tenevāha –	551	
PA_tika-s02_03t:551_5	“iti tassā…pe… karothā”ti. Tenāti tena kāraṇena viññūnaṃ vedavatthubhāvenāti attho.	551	
PA_tika-s02_03t:552_0	Ūrubalanti ūrubalī. Tena dūrepi gamanāgamanalaṅghanādisamatthataṃ dasseti, bāhubalanti	552	
PA_tika-s02_03t:552_1	pana iminā hatthehi kātabbakiccasamatthataṃ, javaggahaṇena vegassa pavattisamatthataṃ.	552	
PA_tika-s02_03t:552_2	Antarahitā naṭṭhā. Sesaṃ paṭhamadevadūte vuttanayameva.	552	
PA_tika-s02_03t:553	Vividhaṃ dukkhaṃ ādahatīti byādhi, visesena vā ādhīyati etenāti byādhi, tena byādhinā. Abhihatoti bādhito, upaddutoti attho.	55	
PA_tika-s02_03t:554	265. Kāraṇā nāma “hatthacchedādibhedā adhikapīḷā karīyati etāyā”ti katvā yātanā, sā eva kāraṇikehi kātabbaṭṭhena kammanti kammakāraṇā yātanākammanti attho.	55	
PA_tika-s02_03t:555_0	266. Bahuṃ pāpaṃ katanti bahuso pāpaṃ kataṃ. Tena pāpassa bahulīkaraṇamāha. Bahūti	555	
PA_tika-s02_03t:555_1	vā mahantaṃ. Mahatthopi hi bahusaddo dissati, “bahu vata kataṃ assā”tiādīsu, garukanti	555	
PA_tika-s02_03t:555_2	vuttaṃ hoti. Soti garukaṃ bahulaṃ vā pāpaṃ katvā ṭhito niraye nibbattatiyeva, na	555	
PA_tika-s02_03t:555_3	yamapurisehi yamassa santikaṃ nīyati. Parittanti pamāṇaparittatāya kālaparittatāya	555	
PA_tika-s02_03t:555_4	ca parittaṃ, purimasmiṃ pakkhe agarunti attho, dutiyasmiṃ abahulanti. Yathāvuttamatthaṃ	555	
PA_tika-s02_03t:555_5	upamāya vibhāvetuṃ, “yathā hī”tiādi vuttaṃ. Kattabbamevāti daṇḍameva. Anuvijjitvā	555	
PA_tika-s02_03t:555_6	vīmaṃsitvā. Vinicchayaṭṭhānanti aṭṭakaraṇaṭṭhānaṃ. Parittapāpakammāti dubbalapāpakammā.	555	
PA_tika-s02_03t:555_7	Te hi pāpakammassa dubbalabhāvato katūpacitassa ca okāsārahakusalakammassa balavabhāvato	555	
PA_tika-s02_03t:555_8	attano dhammatāyapi saranti.	555	
PA_tika-s02_03t:556_0	Ākāsacetiyanti girisikhare vivaṭaṅgaṇe katacetiyaṃ. Aggijālasaddanti “paṭapaṭā”ti	556	
PA_tika-s02_03t:556_1	pavattamānaṃ aggijālāya saddaṃ sutvā, “mayā tadā ākāsacetiye pūjitarattapaṭā viyā”ti	556	
PA_tika-s02_03t:556_2	attano pūjitapaṭaṃ anussari. Pañcahipi na saratīti balavatā pāpakammena byāmohito	556	
PA_tika-s02_03t:556_3	pañca saññāṇāni na gaṇhāti. Tuṇhī hoti kammāraho ayanti tattha patīkāraṃ apassanto.	556	
PA_tika-s02_03t:557_0	267. Avīcimahānirayo ubbedhenapi yojanasatamevāti vadanti. Navanavayojanikā hoti	557	
PA_tika-s02_03t:557_1	puthulato. Mahānirayassa mahantattā tathāpi bhittisataṃ yojanasahassaṃ hotīti ussadassa	557	
PA_tika-s02_03t:557_2	sabbassa parikkhepato “dasayojanasahassaṃ hotī”ti vuttaṃ.	557	
PA_tika-s02_03t:558	268. Jhāyatīti paṭipākatikaṃ hoti. Tādisamevāti purimasadisattā “ubbhataṃ sadisameva hotī”ti evaṃ vuttaṃ. Bahusampattoti vā bahuṭṭhānaṃ atikkamitvā puratthimadvāraṃ sampatto hoti.	55	
PA_tika-s02_03t:559_0	Channaṃ jālānanti catūhi disāhi heṭṭhā upari ca ubbhatānaṃ channaṃ jālānaṃ. Sattānaṃ	559	
PA_tika-s02_03t:559_1	nirantaratā nirayasaṃvattaniyakammakatānañca bahubhāvato jālānaṃ tāva sattānañca	559	
PA_tika-s02_03t:559_2	nirantarattā avīci hotu; dukkhassa pana kathaṃ nirantaratāti taṃ dassento, “kāyadvāre…pe…	559	
PA_tika-s02_03t:559_3	ekaṃ dukkhasahagata”ntiādimāha. Tattha āvajjanaṃ sampaṭicchanaṃ santīraṇaṃ voṭṭhabbanaṃ	559	
PA_tika-s02_03t:559_4	dve tadārammaṇacittānīti cha upekkhāsahagatāni. Evaṃ santepīti yadipi tattha upekkhāsahagatacittānipi	559	
PA_tika-s02_03t:559_5	pavattanti upekkhāvedanāpi laddhāvasarā; dukkhavedanā pana balavatarā nisitanisitena	559	
PA_tika-s02_03t:559_6	tikhiṇena satthena nirantaraṃ sarīraṃ chindantī viya dukkhaṃ upanentī viya tā vedanā	559	
PA_tika-s02_03t:559_7	abhibhavantī ajjhottharantī uppajjantī nirantarā viya hoti. Tenāha “anudahanabalavatāyā”tiādi.	559	
PA_tika-s02_03t:559_8	Upekkhāvedanāti vā tattha ativiya aniṭṭhaphalatāya aniṭṭhārammaṇā upekkhāvedanā dukkhāti	559	
PA_tika-s02_03t:559_9	vuccati, yathā iṭṭhaphalabahutāya iṭṭhārammaṇā jhānādipariyāpanne ca sugatibhave	559	
PA_tika-s02_03t:559_10	ca upekkhāvedanā sukhāti vuccati, evaṃ dukkhassa nirantaratāya avīcīti veditabbaṃ.	5591	
PA_tika-s02_03t:560	269. Eko pādo mahāniraye hoti, eko gūthaniraye nipatati, kammavegukkhitto antarā padamāvahati sesārambhatāya. Hatthigīvappamāṇā pariṇāhena. Ekadoṇikanāvāppamāṇā āyāmena.	56	
PA_tika-s02_03t:561_0	Pokkharapattānīti khuradhārāsadisāni tikhiṇaggāni ayosūlamayāneva padumapattāni.	561	
PA_tika-s02_03t:561_1	Heṭṭhā khuradhārāti heṭṭhābhūmiyaṃ nikkhittā, vettalatāyo ca tikhiṇadhārakaṇṭakā	561	
PA_tika-s02_03t:561_2	ayomayā eva. Tenāha – “so tattha dukkhā”tiādi. Kusatiṇānīti kusatiṇajātitāya tathā	561	
PA_tika-s02_03t:561_3	vuttāni. Kharavālikāti kharā tikhiṇakoṭikā siṅghāṭakasaṇṭhānā vālikā.	561	
PA_tika-s02_03t:562_0	270. Dante samphusetīti heṭṭhimadante yathā kiñci mukhe pakkhipituṃ na sakkā, evaṃ	562	
PA_tika-s02_03t:562_1	suphusite karoti. Tambalohapānato paṭṭhāyāti vuttakāraṇato paṭilomatopi evaṃ kammakāraṇānaṃ	562	
PA_tika-s02_03t:562_2	kāraṇamāha. Dutiyenāti kuṭhārīhi tacchanena. Tatiyenāti vāsīhi tacchanena. Avijahitameva	562	
PA_tika-s02_03t:562_3	saṃvegahetutāya lokassa mahato atthassa saṃvattanato.	562	
PA_tika-s02_03t:563_0	271. Hīnakāyaṃ hīnaṃ vā attabhāvaṃ upagatā. Upādāneti catubbidhepi upādāne. Taṃ atthato	563	
PA_tika-s02_03t:563_1	taṇhādiṭṭhiggāhoti āha “taṇhādiṭṭhigahaṇe”ti. Sambhavati jarāmaraṇaṃ etenāti sambhavo,	563	
PA_tika-s02_03t:563_2	upādānanti āha – “jātiyā maraṇassa ca kāraṇabhūte”ti. Anupādāti anupādāya. Tenāha “anupādiyitvā”ti.	563	
PA_tika-s02_03t:564	Sabbadukkhātikkantā nāmāti sakalampi vaṭṭadukkhaṃ atikkantā eva honti carimacittanirodhena vaṭṭadukkhalesassapi asambhavato.	56	
PA_tika-s02_03t:565	Devadūtasuttavaṇṇanāya līnatthappakāsanā samattā.	56	
PA_tika-s02_03t:566	Niṭṭhitā ca suññatavaggavaṇṇanā.	56	
PA_tika-s02_03t:567	4. Vibhaṅgavaggo	56	
PA_tika-s02_03t:568	1. Bhaddekarattasuttavaṇṇanā	56	
PA_tika-s02_03t:569_0	272. Ekā ratti ekaratto, bhaddo ekaratto etassāti bhaddekarattaṃ, vipassanaṃ paribrūhento	569	
PA_tika-s02_03t:569_1	puggalo. Tenāha – “vipassanānuyogasamannāgatattā”ti. Taṃ uddissa pavattiyā pana bhaddekarattasahacaraṇato	569	
PA_tika-s02_03t:569_2	bhaddekaratto. Tenāha bhagavā – “bhaddekarattassa vo, bhikkhave, uddesañca vibhaṅgañca	569	
PA_tika-s02_03t:569_3	desessāmī”ti. Desetabbamatthaṃ uddisati etenāti uddeso, saṅkhepadesanā eva. Yasmā	569	
PA_tika-s02_03t:569_4	pana niddesapadānaṃ jananiṭṭhāne ṭhitattā mātā viyāti mātikāti vuccati, tasmāha “uddesanti	569	
PA_tika-s02_03t:569_5	mātika”nti. Uddiṭṭhamatthaṃ vibhajati etenāti vibhaṅgo vitthāradesanā, tenāha – “vitthārabhājaniya”nti	569	
PA_tika-s02_03t:569_6	“yathāuddiṭṭhamatthaṃ vitthārato bhājeti vibhajati etenā”ti katvā.	569	
PA_tika-s02_03t:570_0	Uppādādikhaṇattayaṃ patvā atikkamaṃ atikkantaṃ atītaṃ. Taṃ pana atthato vigataṃ khandhapañcakanti	570	
PA_tika-s02_03t:570_1	āha “atīte khandhapañcake”ti. Taṇhādiṭṭhīhi nānugaccheyyāti taṇhādiṭṭhābhinandanāhi	570	
PA_tika-s02_03t:570_2	nānubhaveyya, nābhinandeyyāti attho. Yathā “nicca”ntiādinā viparītaggāhavasena atītesu	570	
PA_tika-s02_03t:570_3	rūpādīsu micchāabhinivisanaṃ parāmāso diṭṭhābhinandanā; evaṃ “nicca”ntiādinā viparītaggāhavasena	570	
PA_tika-s02_03t:570_4	anāgatesu rūpādīsu micchāabhinivisanaṃ parāmāso diṭṭhi kammasamādānaṃ diṭṭhipatthanāti	570	
PA_tika-s02_03t:570_5	taṃ paṭikkhipanto āha – “taṇhādiṭṭhīhi na pattheyyā”ti. Yadatītanti ettha iti-saddo	570	
PA_tika-s02_03t:570_6	ādiattho. Tena “apatta”nti padaṃ saṅgaṇhāti. Tampi hi kāraṇavacanaṃ. Tenāha “yasmā	570	
PA_tika-s02_03t:570_7	cā”ti. Tatthāyamadhippāyo, “atītaṃ taṇhādivasena nābhinanditabbaṃ sabbaso avijjamānattā	570	
PA_tika-s02_03t:570_8	sasavisāṇaṃ viya, tathā anāgatampi na patthetabba”nti. Tattha siyā – atītaṃ nābhinanditabbaṃ	570	
PA_tika-s02_03t:570_9	abhinandanāya nippayojanattā, anāgatapatthanā pana saphalāpi siyāti na sabbaso paṭikkhipitabbāti?	570	
PA_tika-s02_03t:570_10	Na, tassāpi savighātabhāvena paṭikkhipitabbato. Tenāha “yasmā”tiādi. Tattha pahīnanti	5701	
PA_tika-s02_03t:570_11	nissaṭṭhasabhāvaṃ. Niruddhanti bhaggaṃ. Atthaṅgatanti vināsaṃ. Appattanti sabhāvaṃ	5701	
PA_tika-s02_03t:570_12	uppādādikaṃ asampattaṃ. Ajātanti na jātaṃ. Anibbattanti tasseva vevacanaṃ.	5701	
PA_tika-s02_03t:571_0	Yattha yatthāti yasmiṃ yasmiṃ khaṇe, yasmiṃ yasmiṃ vā dhammapuñje uppannaṃ, taṃ sabbampi	571	
PA_tika-s02_03t:571_1	asesetvā. Araññādīsu vāti vā-saddo aniyamattho. Tena araññe vā rukkhamūle vā pabbatakandarādīsu	571	
PA_tika-s02_03t:571_2	vāti ṭhānaniyamābhāvā anupassanāya sātaccakāritaṃ dasseti. Yamakādivasena paribrūhiyamānā	571	
PA_tika-s02_03t:571_3	vipassanā viya paṭipakkhehi akopaniyāva hotīti āha – “asaṃhīraṃ asaṃkuppanti idaṃ	571	
PA_tika-s02_03t:571_4	vipassanāpaṭivipassanādassanatthaṃ vutta”nti. Gāthāyamayamattho vipassanāvasena yujjatīti	571	
PA_tika-s02_03t:571_5	āha – “vipassanā hī”tiādi. Kiṃ etāya pariyāyakathāyāti nippariyāyatova asaṃhīraṃ	571	
PA_tika-s02_03t:571_6	asaṃkuppaṃ dassetuṃ, “atha vā”tiādi vuttaṃ. Kathaṃ pana niccassa nibbānassa anubrūhanā	571	
PA_tika-s02_03t:571_7	hotīti āha “punappuna”ntiādi. Etena tadārammaṇadhammā brūhanāya, tesaṃ ārammaṇampi	571	
PA_tika-s02_03t:571_8	atthato anubrūhitaṃ nāma hoti bahulaṃ manasikārenāti dasseti.	571	
PA_tika-s02_03t:572_0	Ādito tāpanaṃ ātāpanaṃ, tena ārambhadhātumāha. Parito tāpanaṃ paritāpanaṃ, tena nikkamadhātuparakkamadhātuyo	572	
PA_tika-s02_03t:572_1	cāti. Tassa senāti tassa maccuno sahakaraṇaṭṭhena senā viyāti senā. Saṅgarotiādīsu	572	
PA_tika-s02_03t:572_2	mittākāraggahaṇena sāmapayogamāha. Lañjaggahaṇena lañjadānaṃ, tena dānappayogaṃ.	572	
PA_tika-s02_03t:572_3	Balarāsīti hatthiassādibalakāyo. Tena daṇḍabhedāni vadati. Bhedopi hi balavato eva	572	
PA_tika-s02_03t:572_4	ijjhati, svāyaṃ catubbidhopi upāyayogena sampavattīyati. Tattha tattha ca saṅgaṃ	572	
PA_tika-s02_03t:572_5	āsattiṃ arati detīti saṅgaro pubbabhāge vā saṅgaraṇavasena tassa paṭijānanavasena pavattanato.	572	
PA_tika-s02_03t:573	Uṭṭhāhakaṃ uṭṭhānavīriyasampannaṃ. Saparahitasīvanalakkhaṇena asādhubhāvaparammukhabhāvagamanena vā santo.	57	
PA_tika-s02_03t:574_0	273. Manuññarūpavaseneva evaṃrūpo ahosīnti atītaṃ anvāgameti tattha nandiyāsamanvānayanato.	574	
PA_tika-s02_03t:574_1	Vedanādīsupi eseva nayo. Kusalasukhasomanassavedanāvasenāti kusalavedanāvasena sukhavedanāvasena	574	
PA_tika-s02_03t:574_2	somanassavedanāvasenāti paccekaṃ vedanāsaddo yojetabbo. Taṇhābhinandanāya sati diṭṭhābhinandanā	574	
PA_tika-s02_03t:574_3	siddhā evāti – “taṇhaṃ samanvāneti”icceva vuttaṃ. Hīnarūpādi…pe… na maññati amanuññopi	574	
PA_tika-s02_03t:574_4	samāno samanuññabhāvasseva vasena maññanāya pavattanato. Nānupavattayati vikkhambhanavasena	574	
PA_tika-s02_03t:574_5	nandiyā dūrīkatattā.	574	
PA_tika-s02_03t:575	274. Uḷārasundarabhāvamukheneva anāgatesupi rūpādīsu taṇhādiṭṭhikappanā pavattatīti āha – “evaṃrūpo…pe… veditabbā”ti.	57	
PA_tika-s02_03t:576_0	275. Vattabbaṃ siyāti yathā nandiyā asamanvānayanajotanaṃ byatirekamukhena patiṭṭhapetuṃ,	576	
PA_tika-s02_03t:576_1	“atītaṃ na nvāgameyyā”ti uddesassa, “kathañca, bhikkhave, atītaṃ anvāgametī”tiādinā	576	
PA_tika-s02_03t:576_2	vibhaṅgo vutto, evaṃ “paccuppannañca yo dhamma”ntiādikassa uddesassa byatirekamukhena	576	
PA_tika-s02_03t:576_3	vibhaṅge vuccamāne vipassanāpaṭikkhepavasena, “kathañca…pe… vattabbaṃ siyā”ti vuttaṃ.	576	
PA_tika-s02_03t:576_4	Tayidaṃ paramagambhīraṃ satthudesanānayaṃ anupadhāretvā coditaṃ, yasmā “paccuppannañca	576	
PA_tika-s02_03t:576_5	yo dhamma”ntiādikassa uddesassa byatirekamukheneva vipassanāpaṭikkhepavasena, “kathañca,	576	
PA_tika-s02_03t:576_6	bhikkhave, paccuppannesū”ti vibhaṅgadesanā sampavattati. Tenāha “yasmā panā”tiādi.	576	
PA_tika-s02_03t:576_7	Tattha tassā evāti vipassanāya eva. Abhāvaṃ dassetuṃ saṃhīratīti mātikaṃ uddharitvāti	576	
PA_tika-s02_03t:576_8	kathetukamyatāya mātikāvasena paduddhāraṃ katvā, “idha, bhikkhave, asutavā sutavā”ti	576	
PA_tika-s02_03t:576_9	ca ādinā vitthāro vutto. Vipassanāya abhāvatoti vipassanāya abhāvitatāya avikkhambhitatāya	576	
PA_tika-s02_03t:576_10	taṇhādiṭṭhīhi sapattehi viya tattha tattha ṭhapanāya ākaḍḍhīyati, tattha tattha visaye	5761	
PA_tika-s02_03t:576_11	tato eva apāyasamuddaṃ saṃsārasamuddaṃ ānīyati. Sukkapakkho vuttavipariyāyena veditabbo.	5761	
PA_tika-s02_03t:576_12	Sesaṃ suviññeyyameva.	5761	
PA_tika-s02_03t:577	Bhaddekarattasuttavaṇṇanāya līnatthappakāsanā samattā.	57	
PA_tika-s02_03t:578	2. Ānandabhaddekarattasuttavaṇṇanā	57	
PA_tika-s02_03t:579_0	276. Bahiddhā puthuttārammaṇato nivattetvā ekasmiṃyeva ārammaṇe cittassa sammadeva	579	
PA_tika-s02_03t:579_1	layanaṃ appanaṃ paṭisallānaṃ, yo koci samāpattivihāro, idha pana ariyavihāro adhippetoti	579	
PA_tika-s02_03t:579_2	āha – “paṭisallānā vuṭṭhito”tiādi. Jānantova bhagavā kathāsamuṭṭhāpanatthaṃ pucchi.	579	
PA_tika-s02_03t:579_3	Vuttañhetaṃ – “jānantāpi tathāgatā pucchanti, jānantāpi na pucchantī”tiādi.	579	
PA_tika-s02_03t:580_0	278. Sādhukāramadāsīti sādhusaddaṃ sāvesi. Taṃ pana pasaṃsā hotīti pasaṃsattho sādhusaddo.	580	
PA_tika-s02_03t:580_1	Tenāha “desanaṃ pasaṃsanto”ti. Vijjamānehi vaṇṇehi guṇavante udaggatākaraṇaṃ sampahaṃsanaṃ,	580	
PA_tika-s02_03t:580_2	kevalaṃ guṇasaṃkittanavasena thomanā pasaṃsāti ayametesaṃ viseso.	580	
PA_tika-s02_03t:581	Ānandabhaddekarattasuttavaṇṇanāya līnatthappakāsanā samattā.	58	
PA_tika-s02_03t:582	3. Mahākaccānabhaddekarattasuttavaṇṇanā	58	
PA_tika-s02_03t:583_0	279. Uṇhabhāvena tapanato tapaṃ udakaṃ etassāti tapodā, rahado. Tenāha “tattodakassa	583	
PA_tika-s02_03t:583_1	rahadassā”ti. Saṅkhepena vuttamatthaṃ vitthārato dassetuṃ, “vebhārapabbatassā”tiādi	583	
PA_tika-s02_03t:583_2	vuttaṃ. Tato udakarahadato, taṃ rahadaṃ upanissāyāti attho. Nāgabhavanāgatopi hi	583	
PA_tika-s02_03t:583_3	so rahado tato upari manussaloke jalāsayena sambaddho hoti. Tena vuttaṃ – “tapodā	583	
PA_tika-s02_03t:583_4	nāma nadī sandatī”ti. Edisāti kuthitā uṇhā, anvatthanāmavasena tapodāti ca vuccatīti	583	
PA_tika-s02_03t:583_5	attho. Petalokoti petānaṃ vasanaṭṭhānaṃ paccekanirayaṃ sandhāyāha. Imassa pana ārāmassāti	583	
PA_tika-s02_03t:583_6	tapodārāmassa. Tatoti tapodāsaṅkhātanadito. Mahāudakarahadoti mahāudakabharitaṃ pallalaṃ.	583	
PA_tika-s02_03t:584_0	280. Samiddhoti uḷāro, paripuṇṇoyevāti attho. Ādimhi brahmacariyamassāti ādibrahmacariyo,	584	
PA_tika-s02_03t:584_1	so eva ādibrahmacariyako. Tenāha “pubbabhāgappaṭipattibhūto”ti. “Atītaṃ anāgataṃ	584	
PA_tika-s02_03t:584_2	paccuppanna”nti addhabhedamukhena saṅkhatadhammabodhavacanaṃ.	584	
PA_tika-s02_03t:585_0	282. Kāmaṃ khandhādivasena vibhajanaṃ sādhāraṇaṃ, paṭhamadutiyacatutthasuttesu pana	585	
PA_tika-s02_03t:585_1	khandhavasena vibhajanaṃ katvā idha tathā akatvā evaṃ desanāya ṭhapanaṃ tato aññathā	585	
PA_tika-s02_03t:585_2	āyatanavasena vibhajanatthaṃ. Evaṃ vibhinnā hi saṅkhepavitthārato anavasesā sammasanupagā	585	
PA_tika-s02_03t:585_3	dhammā vibhajitvā dassitā honti; ayaṃ kirettha bhagavato ajjhāsayo therena nayato	585	
PA_tika-s02_03t:585_4	gahitoti dassetuṃ, “imasmiṃ kirā”tiādi vuttaṃ. Tattha dvādasāyatanavaseneva mātikaṃ	585	
PA_tika-s02_03t:585_5	ṭhapesīti lokiyāni dvādasāyatanāni eva sandhāya mātikaṃ ṭhapesi, yathā tīsu suttesu	585	
PA_tika-s02_03t:585_6	khandhavasena vibhattaṃ, evaṃ yadi bhagavatā idhāpi vibhajanaṃ icchitaṃ siyā, tathā	585	
PA_tika-s02_03t:585_7	vibhajeyya, yasmā pana tathā avibhajitvāva gandhakuṭiṃ paviṭṭho, tasmā dvādasāyatanavasenevettha	585	
PA_tika-s02_03t:585_8	vibhajanaṃ bhagavatā ca adhippetanti nayaggāhe ṭhatvā thero vibhaji. Tenāha – “nayaṃ	585	
PA_tika-s02_03t:585_9	paṭilabhitvā evamāhā”ti. Bhāriyaṃ katanti dukkaraṃ kataṃ. Apade padaṃ dassitaṃ ākāse	585	
PA_tika-s02_03t:585_10	padaṃ kataṃ sādhāraṇassa atthassa visiṭṭhavisayatāya dassitattā. Nikantiviññāṇanti	5851	
PA_tika-s02_03t:585_11	nikantitaṇhāya sampayuttaṃ viññāṇaṃ, “chandarāgappaṭibaddhaṃ hotī”ti vacanato. Manoti	5851	
PA_tika-s02_03t:585_12	bhavaṅgacittaṃ manodvārikajavanānaṃ dvārabhūtaṃ.	5851	
PA_tika-s02_03t:586	283. Patthanāvasena ṭhapesīti patthanāvasena cittaṃ pavattesi.	58	
PA_tika-s02_03t:587	Mahākaccānabhaddekarattasuttavaṇṇanāya līnatthappakāsanā	58	
PA_tika-s02_03t:588	Samattā.	58	
PA_tika-s02_03t:589	4. Lomasakakaṅgiyabhaddekarattasuttavaṇṇanā	58	
PA_tika-s02_03t:590_0	286. Ghananicitalomo lomaso, ayaṃ pana appatāya lomasakoti āha – “īsakalomasākāratāyā”ti,	590	
PA_tika-s02_03t:590_1	lomasako aṅgiko lomasakakaṅgiyo, paṭhamo ka-kāro appattho, dutiyaṃ pana padavaḍḍhanameva.	590	
PA_tika-s02_03t:590_2	Rattakambalasilāyanti rattakambalavaṇṇasilāyaṃ. Oruyhāti ākāsato otaritvā. Pāṭihāriyaṃ	590	
PA_tika-s02_03t:590_3	disvā dinnalābhasakkārassa asādiyanato manussapathe na vasanti.	590	
PA_tika-s02_03t:591_0	Dasahi cakkavāḷasahassehīti nissakkavacanato āgantvāti adhippāyo. Sannipatitāhi devatāhīti	591	
PA_tika-s02_03t:591_1	karaṇavacanaṃ. Paññāpayogamandatāya paṭivijjhituṃ asakkontānaṃ devānaṃ ñāṇassa tikkhavisadabhāvāpādanena	591	
PA_tika-s02_03t:591_2	samuttejetuṃ saṃvegajananatthaṃ…pe… abhāsi. Tatrāti tasmiṃ devasannipāte, tissaṃ	591	
PA_tika-s02_03t:591_3	vā desanāyaṃ. Devattassāti devabhāvassa, dibbasampattiyāti attho. Bhaddekarattassa	591	
PA_tika-s02_03t:591_4	suttassa etāti bhaddekarattiyā.	591	
PA_tika-s02_03t:592_0	Savanamukhena byañjanaso atthaso ca upadhāraṇaṃ uggaṇhananti āha – “tuṇhībhūto nisīditvā	592	
PA_tika-s02_03t:592_1	suṇanto uggaṇhāti nāmā”ti. Vācuggatakaraṇaṃ pariyāpuṇananti āha – “vācāya sajjhāyaṃ	592	
PA_tika-s02_03t:592_2	karonto pariyāpuṇāti nāmā”ti. Ganthassa parihaṇaṃ dhāraṇaṃ, taṃ pana paresu patiṭṭhāpanaṃ	592	
PA_tika-s02_03t:592_3	pākaṭaṃ hotīti āha – “aññesaṃ vācento dhāreti nāmā”ti. Sesaṃ heṭṭhā vuttanayameva.	592	
PA_tika-s02_03t:593	Lomasakakaṅgiyabhaddekarattasuttavaṇṇanāya līnatthappakāsanā	59	
PA_tika-s02_03t:594	Samattā.	59	
PA_tika-s02_03t:595	5. Cūḷakammavibhaṅgasuttavaṇṇanā	59	
PA_tika-s02_03t:596_0	289. Aṅgasubhatāyāti aṅgānaṃ hatthapādādisarīrāvayavānaṃ sundarabhāvena. Yaṃ apaccaṃ	596	
PA_tika-s02_03t:596_1	kucchitaṃ muddhaṃ vā, tattha loke māṇavavohāro, yebhuyyena sattā daharakāle suddhadhātukā	596	
PA_tika-s02_03t:596_2	hontīti vuttaṃ, “taruṇakāle vohariṃsū”ti. Adhipatittāti issarabhāvato.	596	
PA_tika-s02_03t:597_0	Samāhāranti sannicayaṃ. Paṇḍito gharamāvaseti yasmā appatarepi byayamāne bhogā khīyanti,	597	
PA_tika-s02_03t:597_1	appatarepi sañcayamāne vaḍḍhanti, tasmā viññujātiko kiñci byayaṃ akatvā ayameva uppādento	597	
PA_tika-s02_03t:597_2	gharāvāsaṃ anutiṭṭheyyāti lobhādesitamatthaṃ vadati.	597	
PA_tika-s02_03t:598_0	Dhanalobhena…pe… nibbatto. Lobhavasikassa hi gati nirayo vā tiracchānayoni vā. Vuttañhetaṃ	598	
PA_tika-s02_03t:598_1	– “nimittassādagathitaṃ vā, bhikkhave, viññāṇaṃ tiṭṭhamānaṃ tiṭṭhati anubyañjanassādagathitaṃ	598	
PA_tika-s02_03t:598_2	vā. Tasmiṃ samaye kālaṅkareyya, dvinnaṃ gatīnaṃ aññataraṃ gatiṃ vadāmi – nirayaṃ	598	
PA_tika-s02_03t:598_3	vā tiracchānayoniṃ vā”ti. Niraye nibbattissati katokāsassa kammassa paṭibāhituṃ asakkuṇeyyabhāvato.	598	
PA_tika-s02_03t:599_0	Pattakkhandhaadhomukhabhāvaṃ sandhāya “onāmetvā”ti vuttaṃ. Brāhmaṇacārittassa bhāvitataṃ	599	
PA_tika-s02_03t:599_1	sandhāyāha “brahmaloke nibbatto”ti. Taṃ pavattiṃ pucchīti sutametaṃ mayā, “mayhaṃ	599	
PA_tika-s02_03t:599_2	pitā sunakho hutvā nibbatto”ti, etaṃ bhotā gotamena vuttanti. Kimidaṃ vuttanti imaṃ pavattiṃ pucchi.	599	
PA_tika-s02_03t:600_0	Tatheva vatvāti yathā sunakhassa vuttaṃ, tatheva vatvā. Avisaṃvādanatthanti, “todeyyabrāhmaṇo	600	
PA_tika-s02_03t:600_1	sunakho jāto”ti attano vacanassa avisaṃvādanatthaṃ, visaṃvādanābhāvadassanatthanti	600	
PA_tika-s02_03t:600_2	adhippāyo. Ñātomhi imināti iminā mama puttena mayhaṃ purimajātiyaṃ pitāti evaṃ ñāto	600	
PA_tika-s02_03t:600_3	amhīti jānitvā. Buddhānubhāvena kira sunakho tathā dasseti, na jātissaratāya. Bhagavantaṃ	600	
PA_tika-s02_03t:600_4	disvā bhukkaraṇaṃ pana purimajātisiddhavāsanāya. Bhavapaṭicchannanti bhavantarabhāvena	600	
PA_tika-s02_03t:600_5	paṭicchannaṃ. Nāma-saddo sambhāvane. Paṭisandhiantaranti aññajātipaṭisandhiggahaṇena	600	
PA_tika-s02_03t:600_6	heṭṭhimajātaṃ gatiṃ. Aṅgavijjāpāṭhako kiresa, tena appāyukadīghāyukatādivasena cuddasa	600	
PA_tika-s02_03t:600_7	pañhe abhisaṅkhari; evaṃ kirassa ahosi, “imesaṃ sattānaṃ appāyukatādayo visesā aṅgapaccaṅgavasena	600	
PA_tika-s02_03t:600_8	sallakkhiyanti. Na kho panetaṃ yuttaṃ ‘aṅgapaccaṅgāni yāva tesaṃ tesaṃ kāraṇa’nti;	600	
PA_tika-s02_03t:600_9	tasmā bhavitabbamettha aññeneva kāraṇena. Samaṇo gotamo taṃ kāraṇaṃ vibhajitvā kathessati,	600	
PA_tika-s02_03t:600_10	evāyaṃ sabbaññūti nicchayo me apaṇṇako bhavissatī”ti. Apare pana bhaṇanti, “tiracchānagataṃ	6001	
PA_tika-s02_03t:600_11	manussaṃ vā āvisitvā icchitatthakasāvanaṃ nāma mahāmantavijjāvasena hoti; tasmā na	6001	
PA_tika-s02_03t:600_12	ettāvatā samaṇassa gotamassa sabbaññutā sunicchitā hoti. Yaṃ nūnāhaṃ kammaphalamassa	6001	
PA_tika-s02_03t:600_13	uddissa pañhaṃ puccheyyaṃ, tattha ca me cittaṃ ārādhento pañhaṃ byākarissati. Evāyaṃ	6001	
PA_tika-s02_03t:600_14	sabbaññūti vinicchayo me bhavissatīti te pañhe pucchatī”ti.	6001	
PA_tika-s02_03t:601_0	Bhaṇḍakanti sāpateyyaṃ, santakanti attho. Kammunā dātabbaṃ ādiyantīti kammadāyādā,	601	
PA_tika-s02_03t:601_1	attanā katūpacitakammaphalabhāgīti attho. Taṃ pana kammadāyajjaṃ kāraṇopacārena vadanto,	601	
PA_tika-s02_03t:601_2	“kammaṃ etesaṃ dāyajjaṃ bhaṇḍakanti attho”ti āha – yathā “kusalānaṃ, bhikkhave, dhammānaṃ	601	
PA_tika-s02_03t:601_3	samādānahetu evamidaṃ puññaṃ pavaḍḍhatī”ti. Yavati phalaṃ sabhāvato bhinnampi abhinnaṃ	601	
PA_tika-s02_03t:601_4	viya missitaṃ hoti, etenāti yonīti āha – “kammaṃ etesaṃ yoni kāraṇa”nti. Mamattavasena	601	
PA_tika-s02_03t:601_5	bajjhati saṃbajjhatīti bandhu, ñāti sālohito ca. Kammaṃ pana ekantasambandhamevāti	601	
PA_tika-s02_03t:601_6	āha – “kammaṃ etesaṃ bandhū”ti. Patiṭṭhāti avassayo. Kammasadiso hi sattānaṃ avassayo	601	
PA_tika-s02_03t:601_7	natthi, añño koci issaro brahmā vā na karoti tādisaṃ kattuṃ sajjituṃ asamatthabhāvato.	601	
PA_tika-s02_03t:601_8	Yaṃ panettha vattabbaṃ, taṃ visuddhimaggasaṃvaṇṇanāyaṃ vuttanayena veditabbaṃ. Kammamevāti	601	
PA_tika-s02_03t:601_9	kasmā avadhāritaṃ, nanu kilesāpi sattānaṃ hīnapaṇītabhāvakāraṇaṃ, na kevalanti? Saccametaṃ,	601	
PA_tika-s02_03t:601_10	kilesapayogena vipākavaṭṭaṃ nibbattaṃ kammapavattitamevāti katvā vuttaṃ. “Kathitassa	6011	
PA_tika-s02_03t:601_11	atthaṃ na sañjānāsī”ti saṅkhepato vatvā nanu bhagavā mahākāruṇiko paresaṃ ñāpanatthameva	6011	
PA_tika-s02_03t:601_12	dhammaṃ desetīti āha – “mānanissito kiresā”tiādi.	6011	
PA_tika-s02_03t:602_0	290. Samattenāti pariyattena, yathā taṃ phalaṃ dātuṃ samatthaṃ hoti, evaṃ katena,	602	
PA_tika-s02_03t:602_1	upacitenāti attho. Tādisaṃ pana attano kicce anūnaṃ nāma hotīti āha “paripuṇṇenā”ti.	602	
PA_tika-s02_03t:602_2	Samādinnenāti ettha samādānaṃ nāma taṇhādiṭṭhīhi gahaṇaṃ parāmasananti āha – “gahitena	602	
PA_tika-s02_03t:602_3	parāmaṭṭhenā”ti. Paṭipajjati etāya sugatiduggatīti paṭipadā, kammaṃ. Tathā hi taṃ	602	
PA_tika-s02_03t:602_4	“kammapatho”ti vuccati.	602	
PA_tika-s02_03t:603_0	Esāti paṭipadā. Dubbalaṃ upaghātakameva siyāti upapīḷakassa visayaṃ dassetuṃ, “balavakammenā”tiādi	603	
PA_tika-s02_03t:603_1	vuttaṃ. Balavakammenāti puññakammena. Vadati nāmāti vadanto viya hoti. Nibbattāpeyyanti	603	
PA_tika-s02_03t:603_2	kasmā vuttaṃ, nanu upapīḷakasabhāvaṃ kammaṃ janakasabhāvaṃ na hotīti? Sabbametaṃ	603	
PA_tika-s02_03t:603_3	parikappanavacanaṃ, yathā manussā paccatthikaṃ paṭipakkhaṃ kiñci kātuṃ asamatthāpi	603	
PA_tika-s02_03t:603_4	keci ālambanavasena samatthā viya attānaṃ dassenti, evaṃsampadamidanti keci. Apare	603	
PA_tika-s02_03t:603_5	pana bhaṇanti – yassidaṃ kammassavipākaṃ pīḷeti, sace tasmiṃ anokāse eva sayaṃ vipaccituṃ	603	
PA_tika-s02_03t:603_6	okāsaṃ labheyya, apāyesu eva taṃsamaṅgipuggalaṃ nibbattāpeyya, yasmā taṃ kammaṃ balavaṃ	603	
PA_tika-s02_03t:603_7	hutvā avasesapaccayasamavāyena vipaccituṃ āraddhaṃ, tasmā itaraṃ tassa vipākaṃ vibādhentaṃ	603	
PA_tika-s02_03t:603_8	upapīḷakaṃ nāma jātaṃ. Etadatthameva cettha “balavakammena nibbatta”nti balavaggahaṇaṃ	603	
PA_tika-s02_03t:603_9	kataṃ. Kiccavasena hi nesaṃ kammānaṃ etā samaññā, yadidaṃ upapīḷakaṃ upacchedakaṃ	603	
PA_tika-s02_03t:603_10	janakaṃ upatthambhakanti, na kusalāni viya upatthambhāni honti nibbattatthāya. Pīḷetvāti	6031	
PA_tika-s02_03t:603_11	viheṭhetvā paṭighāṭanādivasena ucchutelayantādayo viya ucchutilādike vibādhetvā.	6031	
PA_tika-s02_03t:603_12	Nirojanti nittejaṃ. Niyūsanti nirasaṃ. Kasaṭanti nissāraṃ. Parissayanti upaddavaṃ.	6031	
PA_tika-s02_03t:604_0	Idāni parissayassa upanayanākāraṃ dassentena tattha, “dārakassā”tiādiṃ vatvā bhogānaṃ	604	
PA_tika-s02_03t:604_1	vināsanākāraṃ dassetuṃ, puna “dārakassā”tiādi vuttaṃ. Kumbhadohanāti kumbhapūrakhīrā.	604	
PA_tika-s02_03t:604_2	Gomaṇḍaleti goyūthe.	604	
PA_tika-s02_03t:605_0	Aṭṭhusabhagamanaṃ katvāti aṭṭhausabhappamāṇaṃ padesaṃ paccatthikaṃ uddissa dhanuggaho	605	
PA_tika-s02_03t:605_1	anuyāyiṃ katvā. Tanti saraṃ. Aññoti paccatthiko. Tattheva pāteyya accāsannaṃ katvā	605	
PA_tika-s02_03t:605_2	sarassa khittattā. Vāḷamacchodakanti makarādivāḷamacchavantaṃ udakaṃ.	605	
PA_tika-s02_03t:606_0	Paṭisandhinibbattakaṃ kammaṃ janakakammaṃ nāma paripuṇṇavipākadāyibhāvato, na pavattivipākamattanibbattakaṃ.	606	
PA_tika-s02_03t:606_1	Bhogasampadādīti ādi-saddena ārogyasampadādi-parivārasampadādīni gaṇhāti. Na dīghāyukatādīni	606	
PA_tika-s02_03t:606_2	hi appāyukatāsaṃvattanikena kammunā nibbattāni; aññaṃ dīghāyukatākaraṇena upatthambhetuṃ	606	
PA_tika-s02_03t:606_3	sakkoti; na atidubbaṇṇaṃ appesakkhaṃ nīcakulīnaṃ duppaññaṃ vā vaṇṇavantatādivasena.	606	
PA_tika-s02_03t:606_4	Tathā hi vakkhati, “imasmiṃ pana pañhavissajjane”tiādi, taṃ pana nidassanavasena	606	
PA_tika-s02_03t:606_5	vuttanti daṭṭhabbaṃ.	606	
PA_tika-s02_03t:607_0	Purimānīti upapīḷakopacchedakāni. Upapīḷakupaghātā nāma kusalavipākapaṭibāhakāti	607	
PA_tika-s02_03t:607_1	adhippāyena “dve akusalānevā”ti vuttaṃ. Upatthambhakaṃ kusalamevāti ettha yathā janakaṃ	607	
PA_tika-s02_03t:607_2	ubhayasabhāvaṃ, evaṃ itaresampi ubhayasabhāvatāya vuccamānāya na koci virodho. Devadattādīnañhi	607	
PA_tika-s02_03t:607_3	nāgādīnaṃ ito anuppavacchitānaṃ petādīnañca narakādīsu akusalakammavipākassa upatthambhanupapīḷanupaghātanāni	607	
PA_tika-s02_03t:607_4	na na sambhavanti. Evañca katvā yā heṭṭhā bahūsu ānantariyesu ekena gahitapaṭisandhikassa	607	
PA_tika-s02_03t:607_5	itaresaṃ tassa anubalappadāyitā vuttā, sāpi samatthitā hoti. Yasmiñhi kamme kate	607	
PA_tika-s02_03t:607_6	janakanibbattaṃ kusalaphalaṃ vā akusalaphalaṃ vā byādhidhātusamatādinimittaṃ vibādhīyati,	607	
PA_tika-s02_03t:607_7	tamupatthambhakaṃ. Yasmiṃ pana kate jātisamatthassa paṭisandhiyaṃ pavattiyañca vipākakaṭattārūpānaṃ	607	
PA_tika-s02_03t:607_8	uppatti hoti, taṃ janakaṃ. Yasmiṃ pana kate aññena janitassa iṭṭhassa vā aniṭṭhassa	607	
PA_tika-s02_03t:607_9	vā phalassa vibādhāvicchedapaccayānuppattiyā upabrūhanapaccayuppattiyā ca janakasāmatthiyānurūpaṃ	607	
PA_tika-s02_03t:607_10	parivutticiratarapabandhā hoti, etaṃ upatthambhakaṃ. Tathā yasmiṃ kate janakanibbattaṃ	6071	
PA_tika-s02_03t:607_11	kusalaphalaṃ akusalaphalaṃ vā byādhidhātusamatādinimittaṃ vibādhīyati, taṃ upapīḷakaṃ.	6071	
PA_tika-s02_03t:607_12	Yasmiṃ pana kate janakasāmatthiyavasena ciratarapabandhārahampi samānaṃ phalaṃ vicchedakapaccayuppattiyā	6071	
PA_tika-s02_03t:607_13	vicchijjati, taṃ upaghātakanti ayamettha sāro.	6071	
PA_tika-s02_03t:608_0	Tatthāti tesu kammesu. Upacchedakakammenāti āyuno upaghātakakammena. Svāyamupaghātakabhāvo	608	
PA_tika-s02_03t:608_1	dvidhā icchitabboti taṃ dassetuṃ “pāṇātipātinā”tiādi vuttaṃ. Na sakkoti pāṇātipātakammunā	608	
PA_tika-s02_03t:608_2	santānassa tathābhisaṅkhatattā. Yasmiñhi santāne nibbattaṃ, tassa tena abhisaṅkhatatā	608	
PA_tika-s02_03t:608_3	avassaṃ icchitabbā tattheva tassa vipākassa vinibandhanato. Etena kusalassa kammassa	608	
PA_tika-s02_03t:608_4	āyūhanakkhaṇeyeva pāṇātipāto tādisaṃ sāmatthiyupaghātaṃ karotīti dasseti, tato kammaṃ	608	
PA_tika-s02_03t:608_5	appaphalaṃ hoti. “Dīghāyukā”tiādinā upaghātasāmatthiyena khette uppannasassaṃ viya	608	
PA_tika-s02_03t:608_6	upapattiniyāmakā dhammāti dasseti. Upapatti niyatavisese vipaccituṃ okāse karonte	608	
PA_tika-s02_03t:608_7	eva kusalakamme ākaḍḍhiyamānapaṭisandhikaṃ pāṇātipātakammaṃ appāyukatthāya niyametīti	608	
PA_tika-s02_03t:608_8	āha – “paṭisandhimeva vā niyāmetvā appāyukaṃ karotī”ti. Pāṇātipātacetanāya accantakaṭukavipākattā	608	
PA_tika-s02_03t:608_9	sanniṭṭhānacetanāya niraye nibbattati tassā atthassa khīṇābhāvato; itare pana na	608	
PA_tika-s02_03t:608_10	tathā bhāriyāti āha – “pubbā…pe… hotī”ti. Idha pana yaṃ heṭṭhā vuttasadisaṃ, taṃ	6081	
PA_tika-s02_03t:608_11	vuttanayena veditabbaṃ.	6081	
PA_tika-s02_03t:609_0	Manussāmanussaparissayāti mānusakā amānusakā ca upaddavā. Puratoti pubbadvārato.	609	
PA_tika-s02_03t:609_1	Pacchatoti pacchimavatthuto. Pavaṭṭamānāti parijanassa, devatānaṃ vā desena pavaṭṭamānā.	609	
PA_tika-s02_03t:609_2	Parehīti purātanehi parehi. Sammukhībhāvanti sāmibhāvavasena paccakkhattaṃ. Āharitvā	609	
PA_tika-s02_03t:609_3	denti iṇāyikā. Kammantāti vaṇijjādikammāni. Apāṇātipātakammanti pāṇātipātassa paṭipakkhabhūtaṃ	609	
PA_tika-s02_03t:609_4	kammaṃ; pāṇātipātā virativasena pavattitakammanti attho. Dīghāyukasaṃvattanikaṃ hoti	609	
PA_tika-s02_03t:609_5	vipākassa kammasarikkhabhāvato. Iminā nayenāti iminā appāyukadīghāyukasaṃvattanikesu	609	
PA_tika-s02_03t:609_6	kammesu yathāvuttena taṃ saṃvattanikavibhāvananayena.	609	
PA_tika-s02_03t:610_0	Viheṭhanakammādīnipīti pi-saddena kodhaissāmanakamaccherathaddhaaviddasubhāvavasena	610	
PA_tika-s02_03t:610_1	pavattitakammāni saṅgaṇhāti. Tathevāti yathā pāṇātipātakammaṃ atthato evaṃ vadati	610	
PA_tika-s02_03t:610_2	nāmāti vuttaṃ, tatheva vadamānāni viya. “Yaṃ yadevātipatthenti, sabbametena labbhatī”ti	610	
PA_tika-s02_03t:610_3	vacanato yathā sabbakusalaṃ sabbāsaṃ sampattīnaṃ upanissayo, evaṃ sabbaṃ akusalaṃ	610	
PA_tika-s02_03t:610_4	sabbāsaṃ vipattīnaṃ upanissayoti, “upapīḷanena nibbhogataṃ āpādetvā”tiādi vuttaṃ.	610	
PA_tika-s02_03t:610_5	Tathā hi pāṇātipātakammavasenapi ayaṃ nayo dassito. Aviheṭhanādīnīti ettha ādi-saddena	610	
PA_tika-s02_03t:610_6	akkodhana-anissāmana-dāna-anatimāna-viddasubhāvena pavattakammāni saṅgaṇhāti.	610	
PA_tika-s02_03t:611_0	293. Issā mano etassāti issāmanakoti āha “issāsampayuttacitto”ti. Upakkosantoti akkosavatthūhi	611	
PA_tika-s02_03t:611_1	akkosanto. Issaṃ bandhatīti issaṃ anubandhati issāsahitameva cittaṃ anupavatteti.	611	
PA_tika-s02_03t:611_2	Appesakkhoti appānubhāvo appaññāto. Tenāha “na paññāyatī”ti. Sā panassa appānubhāvatā	611	
PA_tika-s02_03t:611_3	parivārābhāvena pākaṭā hotīti āha “appaparivāro”ti.	611	
PA_tika-s02_03t:612	294. Macchariyavasena na dātā hotīti sabbaso deyyadhammassa abhāvena na dātā na hoti. Amaccharī hi puggalo sati deyyadhamme yathārahaṃ detiyeva.	61	
PA_tika-s02_03t:613_0	295. Abhivādetabbaṃ khettavasena matthakappattaṃ dassetuṃ, “buddhaṃ vā”tiādi vuttaṃ.	613	
PA_tika-s02_03t:613_1	Aññepi mātupitujeṭṭhabhātarādayo abhivādanādiarahā santi, tesu thaddhādivasena karaṇaṃ	613	
PA_tika-s02_03t:613_2	nīcakulasaṃvattanikameva. Na hi pavatte sakkā kātunti sambandho. Tena pavattivipākadāyino	613	
PA_tika-s02_03t:613_3	kammassa visayo esoti dasseti. Tenāha “paṭisandhimeva panā”tiādi.	613	
PA_tika-s02_03t:614_0	296. Aparipucchanenāti aparipucchāmattena niraye na nibbattati; aparipucchāhetu pana	614	
PA_tika-s02_03t:614_1	kattabbākaraṇādīhi siyā nirayanibbattīti pāḷiyaṃ, “na paripucchitā hotī”tiādi vuttanti	614	
PA_tika-s02_03t:614_2	dassento, “aparipucchako panā”tiādimāha. Yathānusandhiṃ pāpesīti desanaṃ yathānusandhiniṭṭhānaṃ	614	
PA_tika-s02_03t:614_3	pāpesi. Sesaṃ vuttanayattā suviññeyyameva.	614	
PA_tika-s02_03t:615	Cūḷakammavibhaṅgasuttavaṇṇanāya līnatthappakāsanā samattā.	61	
PA_tika-s02_03t:616	6. Mahākammavibhaṅgasuttavaṇṇanā	61	
PA_tika-s02_03t:617_0	298. Kammassa moghabhāvo nāma phalena tucchatā phalābhāvoti āha – “moghanti tucchaṃ	617	
PA_tika-s02_03t:617_1	aphala”nti. Tathaṃ bhūtanti saccasaddassa atthamāha. Paribbājako pana “sacca”nti	617	
PA_tika-s02_03t:617_2	iminā tameva saphalanti vadati. Saphalañhi kammaṃ satthu abhimatamanokammanti adhippāyo.	617	
PA_tika-s02_03t:617_3	Idañca “moghaṃ kāyakamma”ntiādivacanaṃ. Taṃ gahetvāti paramparāya gahetvā. Esāti	617	
PA_tika-s02_03t:617_4	potaliputto paribbājako. Abhisaññānirodhakathaṃ sandhāya vadati. Sāpi hi titthiyānaṃ	617	
PA_tika-s02_03t:617_5	antare pākaṭā jātāti. Theroti samiddhitthero. Yathā bhagavatā vuttaṃ, tato ca aññathāva	617	
PA_tika-s02_03t:617_6	dosāropanabhayena gahetvā tato bhagavantaṃ thero rakkhatīti adhippāyena paribbājako,	617	
PA_tika-s02_03t:617_7	“parirakkhitabbaṃ maññissatī”ti avocāti āha – “parirakkhitabbanti garahato mocanena	617	
PA_tika-s02_03t:617_8	rakkhitabba”nti. Sañcetanā assa atthīti sañcetanikaṃ. Kammanti sañcetanikassapi kammassa	617	
PA_tika-s02_03t:617_9	attano samaye icchitattā paribbājakena vuttaṃ.	617	
PA_tika-s02_03t:618_0	Saṅkhatasaṅkhāratāya rūpameva “tilamattampi saṅkhāra”nti vuttaṃ. Tenāha – “maṃsacakkhunāva	618	
PA_tika-s02_03t:618_1	passatī”ti. Samāgamadassanaṃ sandhāyāti katthacipi tassa dassanaṃ sandhāya, na pariññādassanaṃ.	618	
PA_tika-s02_03t:618_2	Tenāha bhagavā – “kuto panevarūpaṃ kathāsallāpa”nti.	618	
PA_tika-s02_03t:619_0	299. Vaṭṭadukkhanti saṃsāradukkhaṃ. Kilesadukkhanti kilesasambhavarāgapariḷāhadukkhaṃ.	619	
PA_tika-s02_03t:619_1	Saṅkhāradukkhanti yadaniccaṃ, taṃ dukkhanti evaṃ vuttadukkhaṃ. Sace bhāsitaṃ bhaveyyāti	619	
PA_tika-s02_03t:619_2	imaṃ īdisaṃ dukkhaṃ sandhāya āyasmatā samiddhinā bhāsitaṃ siyā nu bhagavā, avibhajitvā	619	
PA_tika-s02_03t:619_3	byākaraṇaṃ yuttamevāti adhippāyo.	619	
PA_tika-s02_03t:620_0	300. Ummaṅganti ummujjanaṃ, kathāmuḷhena antarā aññāṇavisayapañhā ummaṅgaṃ. Tenāha	620	
PA_tika-s02_03t:620_1	– “pañhāummaṅga”nti neva dibbacakkhunāti kasmā vuttaṃ. Na hi taṃ ayoniso ummujjanaṃ	620	
PA_tika-s02_03t:620_2	dibbacakkhuvisayanti? Kāmañcetaṃ na dibbacakkhuvisayaṃ, dibbacakkhuparibhaṇḍañāvisayaṃ	620	
PA_tika-s02_03t:620_3	pana siyāti tathā vuttaṃ. Adhippāyenevāti udāyittherassa adhippāyeneva gayhamānena	620	
PA_tika-s02_03t:620_4	taṃ ayoniyo ummujjanaṃ aññāsi. Sannisīdituṃ pubbe nisinnākārena sannisīdituṃ na sakkoti.	620	
PA_tika-s02_03t:620_5	Samiddhittherena anabhisaṅkhatasseva atthassa kathitattā, “yaṃ abhūtaṃ, tadeva kathessatī”ti	620	
PA_tika-s02_03t:620_6	vuttaṃ. Tenāha “ayoniso ummujjissatī”ti. Tisso vedanā pucchitā, “kiṃ so vediyatī”ti	620	
PA_tika-s02_03t:620_7	avibhāgena vediyamānassa jātitattā. Sukhāya vedanāya hitanti sukhavedaniyaṃ. Tenāha	620	
PA_tika-s02_03t:620_8	– “sukhavedanāya paccayabhūta”nti. Sesesūti, “dukkhavedaniya”ntiādīsu.	620	
PA_tika-s02_03t:621_0	Heṭṭhā tikajjhānacetanāti ettha, “kusalato”ti adhikārato rūpāvacarakusalato heṭṭhā	621	
PA_tika-s02_03t:621_1	tikajjhānacetanāti attho. Etthāti etesu kāmāvacararūpāvacarasukhavedaniyakammesu.	621	
PA_tika-s02_03t:621_2	Adukkhamasukhampīti pi-saddena iṭṭhārammaṇe sukhampīti imamatthaṃ sampiṇḍeti.	621	
PA_tika-s02_03t:622	Yadi kāyadvāre pavattato aññattha adukkhamasukhaṃ janeti, atha kasmā, “dukkhasseva jananato”ti vuttanti āha – “sā pana vedanā”tiādi.	62	
PA_tika-s02_03t:623_0	Catutthajjhānacetanāti ettha arūpāvacarakusalacetanātipi vattabbaṃ. Yathā hi “kāyena	623	
PA_tika-s02_03t:623_1	vācāya manasā”ti ettha yathālābhaggahaṇavasena manasā sukhavedaniyaṃ adukkhamasukhavedaniyanti	623	
PA_tika-s02_03t:623_2	ayamattho arūpāvacarakusalepi labbhatīti sukhampi janeti ukkaṭṭhassa ñāṇasampayuttakusalassa	623	
PA_tika-s02_03t:623_3	soḷasavipākacittanibbattanato, ayañca nayo heṭṭhā, “adukkhamasukhampī”ti etthāpi	623	
PA_tika-s02_03t:623_4	vattabbo. Pubbe pariyāyato dukkhavedanā vuttā, suttantasaṃvaṇṇanā hesāti idāni nippariyāyato	623	
PA_tika-s02_03t:623_5	puna dassetuṃ, “apicā”tiādi vuttaṃ. Tena ettha dukkhavedaniyaṃ pavattivaseneva vaṭṭatīti.	623	
PA_tika-s02_03t:623_6	Etassāti dukkhavedaniyassa pavattivaseneva yujjamānattā etassa vasena sabbaṃ sukhavedaniyaṃ	623	
PA_tika-s02_03t:623_7	adukkhamasukhavedaniyañca pavattivaseneva vattuṃ vaṭṭati.	623	
PA_tika-s02_03t:624_0	Ālayoti abhiruci. Mahākammavibhaṅgañāṇanti mahati kammavibhajane ñāṇaṃ, mahantaṃ	624	
PA_tika-s02_03t:624_1	vā kammavibhajanañāṇaṃ. Bhājanaṃ nāma niddeso, ayaṃ pana uddesoti katvā āha – “katame	624	
PA_tika-s02_03t:624_2	cattāro…pe… mātikāṭṭhapana”nti.	624	
PA_tika-s02_03t:625_0	301. Pāṭiyekko anusandhi yathāuddiṭṭhassa mahākammavibhaṅgañāṇassa abhājanabhāvato,	625	
PA_tika-s02_03t:625_1	pucchānusandhiajjhāsayānusandhīsu ca anantogadhattā. Tenāha “idaṃ hī”tiādi. Idaṃ	625	
PA_tika-s02_03t:625_2	ārammaṇaṃ katvāti idha, “pāṇātipātiṃ adinnādāyi”ntiādinā puggalādhiṭṭhānena vuttaṃ	625	
PA_tika-s02_03t:625_3	kammavibhaṅgaṃ ārabbha. Imaṃ paccayaṃ labhitvāti tasseva vevacanaṃ. Idaṃ dassanaṃ	625	
PA_tika-s02_03t:625_4	gaṇhantīti idaṃ, “atthi kira, bho, pāpakāni kammāni, natthi kira, bho, pāpakāni kammānī”ti	625	
PA_tika-s02_03t:625_5	ca ādīni hatthidassakaandhāviya diṭṭhamatte eva ṭhatvā acittakadassanañca gaṇhanti.	625	
PA_tika-s02_03t:625_6	Vīriyaṃ kilesānaṃ ātāpanavasena ātappaṃ, tadeva padahavasena padhānaṃ, punappunaṃ	625	
PA_tika-s02_03t:625_7	yuñjanavasena anuyogo, tathā bhāvanāya nappamajjati etenāti appamādo, sammā yoniso	625	
PA_tika-s02_03t:625_8	manasi karoti etenāti sammāmanasikāroti vuccatīti adhippāyena, “pañcapi vīriyasseva	625	
PA_tika-s02_03t:625_9	nāmānī”ti āha. Appamādo vā satiyā avippavāso. Yasmiṃ manasikāre sati tassa dibbacakkhuñāṇaṃ	625	
PA_tika-s02_03t:625_10	ijjhati, ayamettha sammāmanasikāroti ettha attho daṭṭhabbo. Cetosamādhinti dibbacakkhuñāṇasahagataṃ	6251	
PA_tika-s02_03t:625_11	cittasamādhiṃ. Tenāha “dibbacakkhusamādhi”nti. Aññathāti akusalakammakaraṇato aññathā,	6251	
PA_tika-s02_03t:625_12	taṃ pana kusalakammakaraṇaṃ hotīti āha – “ye dassannaṃ kusalānaṃ kammapathānaṃ pūritattā”ti	6251	
PA_tika-s02_03t:625_13	diṭṭhithāmenāti diṭṭhivasena diṭṭhibalena. Diṭṭhiparāmāsenāti diṭṭhivasena dhammasabhāvaṃ	6251	
PA_tika-s02_03t:625_14	atikkamitvā parāmāsena. Adhiṭṭhahitvāti, “idameva saccaṃ, moghamañña”nti adhiṭṭhāya	6251	
PA_tika-s02_03t:625_15	abhinivisitvā. Ādiyitvāti daḷhaggāhaṃ gahetvā. Voharatīti attano gahitaggahaṇaṃ paresaṃ dīpento voharati.	6251	
PA_tika-s02_03t:626_0	302. Tatrānandāti ettha iti-saddo ādiattho. Idampīti idaṃ vacanaṃ. “Tatrānandā”ti	626	
PA_tika-s02_03t:626_1	evamādivacanampīti attho. Na mahākammavibhaṅgañāṇassa bhājanaṃ tassa aniddesabhāvato.	626	
PA_tika-s02_03t:626_2	Assāti mahākammavibhaṅgañāṇassa mātikāṭṭhapanameva dibbacakkhukānaṃ samaṇabrāhmaṇānaṃ	626	
PA_tika-s02_03t:626_3	vasena anuññātabbassa ca dassanavasena uddesabhāvato. Tenāha “ettha panā”tiādi. Tattha	626	
PA_tika-s02_03t:626_4	ettha panāti “tatrānandā”tiādipāṭhe. Etesaṃ dibbacakkhukānanti etesaṃ heṭṭhā catūsupi	626	
PA_tika-s02_03t:626_5	vāresu āgatānaṃ dibbacakkhukānaṃ. Ettakāti ekacciyā saccagirā. Anuññātāti anujānitā.	626	
PA_tika-s02_03t:626_6	Ananuññātāti paṭikkhepitā. Idha ananuññātamukhena dīpitaṃ ananuññātabhāvamattaṃ.	626	
PA_tika-s02_03t:626_7	Tatrānandātiādike tatrāti niddhāraṇe bhummanti dassento, “tesu catūsu samaṇabrāhmaṇesū”ti	626	
PA_tika-s02_03t:626_8	āha. Idaṃ vacanaṃ “atthi kira, bho…pe… vipāko”ti idaṃ evaṃ vuttaṃ. Assāti tathāvādino	626	
PA_tika-s02_03t:626_9	samaṇabrāhmaṇassa. Aññenākārenāti “yo kira, bho”tiādinā vuttakāraṇato aññena kāraṇena.	626	
PA_tika-s02_03t:626_10	Dvīsu ṭhānesūti “atthi kira, bho…pe… vipāko”ti ca, “apāyaṃ…pe… nirayaṃ upapanna”nti	6261	
PA_tika-s02_03t:626_11	ca imesu dvīsu pāṭhapadesesu. Anuññātā tadatthassa atthibhāvato. Tīsu ṭhānesūti “yo	6261	
PA_tika-s02_03t:626_12	kira, bho…pe… nirayaṃ upapajjati”, “yampi so…pe… te sañjānanti”, “yampi so yadeva…pe…	6261	
PA_tika-s02_03t:626_13	moghamañña”nti imesu tīsu pāṭhapadesesu. Ananuññātā tadatthassānekantikattā micchābhinivesato	6261	
PA_tika-s02_03t:626_14	ca. Tenāha bhagavā – “aññathā hi, ānanda, tathāgatassa mahākammavibhaṅgañāṇa”nti.	6261	
PA_tika-s02_03t:626_15	Yathā te appahīnavipallāsā padesañāṇasamaṇabrāhmaṇā kammavibhaṅgaṃ sañjānanti, tato	6261	
PA_tika-s02_03t:626_16	aññathāva sabbaso pahīnavipallāsassa tathā āgamanādiatthena tathāgatassa sammāsambuddhassa	6261	
PA_tika-s02_03t:626_17	mahākammavibhaṅgañāṇaṃ hotīti attho.	6261	
PA_tika-s02_03t:627_0	303. Iminā dibbacakkhukena yaṃ kammaṃ karonto diṭṭho, tato pubbeti yojanā. Tatoti	627	
PA_tika-s02_03t:627_1	tato kariyamānakammato pubbe. Khandoti kumāro. Sivoti issaro. Pitāmahoti brahmā.	627	
PA_tika-s02_03t:627_2	Issarādīhīti issarabrahmapajāpatiādīhi. Visaṭṭhoti nimmito. Micchādassanenāti micchādassanavasena.	627	
PA_tika-s02_03t:627_3	Yanti yaṃ kammaṃ. Tatthāti tesu pāṇātipātādivasena pavattakammesu. Diṭṭheva dhammeti	627	
PA_tika-s02_03t:627_4	tasmiṃyeva attabhāve vipākaṃ paṭisaṃvedetīti yojanā. Upapajjitvāti dutiyabhave nibbattitvā.	627	
PA_tika-s02_03t:627_5	Aparasmiṃ pariyāyeti aññasmiṃ yattha katthaci bhave.	627	
PA_tika-s02_03t:628_0	Ekaṃ kammarāsinti pāṇātipātādibhedena ekaṃ kammasamudāyaṃ. Ekaṃ vipākarāsinti tasseva	628	
PA_tika-s02_03t:628_1	aṅgena ekaṃ vipākasamudāyaṃ. Imināti yathāvuttena dibbacakkhukena samaṇena brāhmaṇena	628	
PA_tika-s02_03t:628_2	vā adiṭṭhā. Tayoti “pubbe vāssa taṃ kataṃ hotī”tiādinā vuttā tayo. Dve vipākarāsīti	628	
PA_tika-s02_03t:628_3	diṭṭhadhammavedaniyo aparāpariyāyavedaniyoti dve vipākarāsī. Upapajjavedaniyaṃ pana	628	
PA_tika-s02_03t:628_4	tena diṭṭhaṃ, tasmā “dve”ti vuttaṃ. Diṭṭho eko, adiṭṭhā tayoti diṭṭhe ca adiṭṭhe	628	
PA_tika-s02_03t:628_5	ca cattāro kammarāsī, tathā diṭṭho eko, adiṭṭhā dveti tayo vipākarāsī. Imāni satta	628	
PA_tika-s02_03t:628_6	ṭhānānīti yathāvuttāni satta ñāṇassa pavattanaṭṭhānāni. “Imassa nāma kammassa idaṃ	628	
PA_tika-s02_03t:628_7	phalaṃ nibbatta”nti kammassa, phalassa vā adiṭṭhattā, “dutiyavāre dibbacakkhukena	628	
PA_tika-s02_03t:628_8	kiñci na diṭṭha”nti vuttaṃ. Paṭhamaṃ vuttanayena tayo kammarāsī veditabbā, idha dibbacakkhukena	628	
PA_tika-s02_03t:628_9	diṭṭhassa abhāvato, “paccattaṭṭhānānī”ti vuttaṃ.	628	
PA_tika-s02_03t:629_0	Bhavati vaḍḍhati etenāti bhabbaṃ, vaḍḍhinimittaṃ. Na bhabbaṃ abhabbanti āha “bhūtavirahita”nti.	629	
PA_tika-s02_03t:629_1	Attano phale bhāsanaṃ dibbanaṃ ābhāsananti āha – “ābhāsati abhibhavati paṭibāhatī”ti.	629	
PA_tika-s02_03t:629_2	Balavakammanti mahāsāvajjaṃ kammaṃ garusamāsevitādibhedaṃ. Āsanneti maraṇe, abhiṇhaṃ	629	
PA_tika-s02_03t:629_3	upaṭṭhānena vā tassa maraṇacittassa āsanne. Balavakammanti garusamāsevitatādivasena	629	
PA_tika-s02_03t:629_4	balavaṃ kusalakammaṃ. Dubbalakammassāti attano dubbalassa. Āsanne kusalaṃ katanti	629	
PA_tika-s02_03t:629_5	idhāpi āsannatā pubbe vuttanayeneva veditabbā.	629	
PA_tika-s02_03t:630_0	Upaṭṭhānākārenāti maraṇassa āsannakāle kammassa upaṭṭhānākārena. Tassāti tassa puggalassa.	630	
PA_tika-s02_03t:630_1	Nibbattikāraṇabhūtaṃ hutvā upaṭṭhāti akusalanti yojanā. Titthiyā kammantaravipākantaresu	630	
PA_tika-s02_03t:630_2	akusalatāya yaṃ kiñci kammaṃ yassa kassaci vipākassa kāraṇaṃ katvā gaṇhanti hatthidassakaandhādayo	630	
PA_tika-s02_03t:630_3	viya diṭṭhamattābhinivesinoti, “aññatitthiyā…pe… upaṭṭhātī”ti vuttaṃ. Itarasminti	630	
PA_tika-s02_03t:630_4	bhabbañceva bhabbābhāsañca, bhabbaṃ abhabbābhāsanti imasmiṃ dvaye. Eseva nayo paṭhamadutiyapuggalavasena	630	
PA_tika-s02_03t:630_5	purimānaṃ dvinnaṃ kammānaṃ yojanānayo vutto upaṭṭhānākāravasena. Ayameva tatiyacatutthapuggalavasena	630	
PA_tika-s02_03t:630_6	pacchimānaṃ dvinnaṃ kammānaṃ yojanānayo. Tatiyassa hi kammassa kusalattā tassa ca	630	
PA_tika-s02_03t:630_7	sagge nibbattattā tattha kāraṇabhūtaṃ kusalaṃ hutvā upaṭṭhāti; tathā catutthassapi	630	
PA_tika-s02_03t:630_8	kammassa kusalattā, tassa pana niraye nibbattattā tattha nibbattikāraṇabhūtaṃ aññatitthiyānaṃ	630	
PA_tika-s02_03t:630_9	akusalaṃ hutvā upaṭṭhātīti. Yaṃ panettha atthato avibhattaṃ, taṃ suviññeyyameva.	630	
PA_tika-s02_03t:631	Mahākammavibhaṅgasuttavaṇṇanāya līnatthappakāsanā samattā.	63	
PA_tika-s02_03t:632	7. Saḷāyatanavibhaṅgasuttavaṇṇanā	63	
PA_tika-s02_03t:633_0	304. Veditabbānīti ettha yathā viditāni cha ajjhattikāni āyatanāni vaṭṭadukkhasamatikkamāya	633	
PA_tika-s02_03t:633_1	honti, tathā vedanaṃ adhippetanti āha – “sahavipassanena maggena jānitabbānī”ti.	633	
PA_tika-s02_03t:633_2	Tattha vipassanāya ārammaṇato maggena asammohato jānanaṃ daṭṭhabbaṃ. Sesapadesupi	633	
PA_tika-s02_03t:633_3	eseva nayo. Mano savisesaṃ upavicarati ārammaṇe pavattati etehīti manopavicārā, vitakkavicārā.	633	
PA_tika-s02_03t:633_4	Ārammaṇe hi abhiniropanānumajjanehi vitakkavicārehi saha cittaṃ pavattati, na tabbirahitaṃ.	633	
PA_tika-s02_03t:633_5	Tenāha “vitakkavicārā”tiādi. Sattā pajjanti etehi yathārahaṃ vaṭṭaṃ vivaṭṭañcāti	633	
PA_tika-s02_03t:633_6	sattapadā, gehanissitā vaṭṭapadā. Yoggānaṃ damanaācariyā yoggācariyā. Tenāha “dametabbadamakāna”nti.	633	
PA_tika-s02_03t:633_7	Sesanti vuttāvasesaṃ ekasattatividhaviññāṇaṃ saphassarūpakasseva adhippetattā.	633	
PA_tika-s02_03t:634	305. Idhāti imissaṃ chaviññāṇakāyadesanāyaṃ. Manodhātuttayavinimuttameva manoviññāṇadhātūti veditabbaṃ.	63	
PA_tika-s02_03t:635	Cakkhumhi samphassoti cakkhuṃ nissāya uppanno samphasso. Tenāha – “cakkhuviñāṇasampayuttasamphassassetaṃ adhivacana”nti.	63	
PA_tika-s02_03t:636_0	Yathā kevalena viññāṇena rūpadassanaṃ na hoti, evaṃ kevalena cakkhupasādenapīti vuttaṃ	636	
PA_tika-s02_03t:636_1	“cakkhuviññāṇenā”ti. Tena pāḷiyaṃ cakkhunāti nissayamukhena nissitakiccaṃ vuttanti	636	
PA_tika-s02_03t:636_2	dasseti. Ārammaṇavasenāti ārammaṇapaccayabhāvena. “Upavicarati”cceva kasmā vuttaṃ,	636	
PA_tika-s02_03t:636_3	nanu tattha vitakkabyāpāropi atthīti? Saccaṃ atthi. So panettha taggatikoti āha –	636	
PA_tika-s02_03t:636_4	“vitakko taṃsampayutto cā”ti. Sampayuttadhammānampi upavicaraṇaṃ vitakkavicārānaṃyevettha	636	
PA_tika-s02_03t:636_5	kiccanti “vitakkavicārasaṅkhātā manopavicārā”ti vuttaṃ. Somanassayutto upavicāro	636	
PA_tika-s02_03t:636_6	somanassūpavicāro yathā “ājaññaratho”ti āha “somanassena saddhi”ntiādi.	636	
PA_tika-s02_03t:637_0	306. Upavicārānaṃ upassayaṭṭhena gehaṃ viyāti gehaṃ, rūpādayoti āha – “gehassitānīti	637	
PA_tika-s02_03t:637_1	kāmaguṇanissitānī”ti. Niccasaññādinikkhamanato nekkhammaṃ vipassanāti, “nekkhammassitānīti	637	
PA_tika-s02_03t:637_2	vipassanānissitānī”ti vuttaṃ. Iṭṭhānanti kasivaṇijjādivasena pariyiṭṭhānanti āha	637	
PA_tika-s02_03t:637_3	“pariyesitāna”nti. Piyabhāvo pana kantasaddeneva kathitoti kāmitabbānaṃ mano rametīti	637	
PA_tika-s02_03t:637_4	manoramānaṃ. Lokena āmasīyatīti lokāmisaṃ, taṇhā. Tāya gahetabbatāya iṭṭhabhāvāpādanena	637	
PA_tika-s02_03t:637_5	paṭisaṅkhatatāya ca paṭisaṃyuttānaṃ. Atīte kataṃ uppajjati ārammaṇikaanubhavanassa	637	
PA_tika-s02_03t:637_6	asambhavatoti adhippāyo. Edisaṃ anussaraṇaṃ diṭṭhaggahaṇānussarena ca hotīti dassetuṃ,	637	
PA_tika-s02_03t:637_7	“yathāha”ntiādi vuttaṃ.	637	
PA_tika-s02_03t:638_0	Aniccākāranti hutvā abhāvākāraṃ. Vipariṇāmavirāganirodhanti jarāya maraṇena cāti	638	
PA_tika-s02_03t:638_1	dvedhā vipariṇāmetabbañceva, tato eva palokitaṃ bhaṅgañca. Aṭṭhakathāyaṃ pana yasmā	638	
PA_tika-s02_03t:638_2	uppannaṃ rūpaṃ tenevākārena na tiṭṭhati, atha kho uppādāvatthāsaṅkhātaṃ pakatiṃ vijahati,	638	
PA_tika-s02_03t:638_3	vijahitañca jarāvatthāya tato vigacchati, vigacchantañca bhaṅguppattiyā nirujjhatīti	638	
PA_tika-s02_03t:638_4	imaṃ visesaṃ dassetuṃ, “pakativijahanenā”tiādi vuttaṃ. Kāmañcettha “yathābhūtaṃ sammappaññāya	638	
PA_tika-s02_03t:638_5	passato”ti vuttaṃ, anubodhañāṇaṃ pana adhippetaṃ vīthipaṭipannāya vipassanāya vasenāti	638	
PA_tika-s02_03t:638_6	“vipassanāpaññāyā”ti vuttaṃ upavicāraniddesabhāvato. Tathā hi vakkhati – “chasudvāresu	638	
PA_tika-s02_03t:638_7	iṭṭhārammaṇe āpāthagate”tiādi. Saṅkhārānaṃ bhedaṃ passatoti sabbesaṃ saṅkhārānaṃ	638	
PA_tika-s02_03t:638_8	khaṇe khaṇe bhijjanasabhāvaṃ vīthipaṭipannena vipassanāñāṇena passato. Tenāha “saṅkhāragatamhi	638	
PA_tika-s02_03t:638_9	tikkhe”tiādi. Tattha saṅkhāgatamhīti saṅkhāragate visayabhūte. Tikkheti bhāvanābalena	638	
PA_tika-s02_03t:638_10	indriyānañca samatāya tibbe. Sūreti paṭipakkhehi anabhibhūtatāya, tesañca abhibhavanasamatthatāya	6381	
PA_tika-s02_03t:638_11	visade paṭubhūte pavattante.	6381	
PA_tika-s02_03t:639_0	Kilesānaṃ vikkhambhanavasena vūpasantatāya santacittassa, saṃsāre bhayassa ikkhanato	639	
PA_tika-s02_03t:639_1	bhikkhuno, uttarimanussadhammasannissitattā amānusī ratīti vivekarati nekkhammarati.	639	
PA_tika-s02_03t:639_2	Yato yatoti yathā yathā nayavipassanādīsu yena yena sammasanākārenāti attho. Khandhānaṃ	639	
PA_tika-s02_03t:639_3	udayabbayanti pañcupādānakkhandhānaṃ uppādañca bhaṅgañca. Amatantaṃ vijānatanti vijānantānaṃ	639	
PA_tika-s02_03t:639_4	viññūnaṃ āraddhavipassanānaṃ taṃ pītipāmojjaṃ amatādhigamahetutāya amatanti veditabbaṃ.	639	
PA_tika-s02_03t:640	Chasu dvāresu iṭṭhārammaṇe āpāthagateti rūpādivasena chabbidhe iṭṭhārammaṇe yathārahaṃ chasu dvāresu āpāthagate. Visaye cetaṃ bhummavacanaṃ.	64	
PA_tika-s02_03t:641_0	307. Paccuppannanti santatipaccuppannaṃ. Anuttaravimokkho nāma arahattaṃ idha adhippetaṃ	641	
PA_tika-s02_03t:641_1	ukkaṭṭhaniddesena. Kathaṃ pana tattha pihaṃ upaṭṭhapeti, na hi adhigataṃ arahattaṃ	641	
PA_tika-s02_03t:641_2	ārammaṇaṃ hoti, na ca taṃ ārabbha pihā pavattatīti? Ko vā evamāha – “arahattaṃ ārammaṇaṃ	641	
PA_tika-s02_03t:641_3	katvā pihaṃ upaṭṭhapetī”ti. Anussutiladdhaṃ pana parikappasiddhaṃ arahattaṃ uddissa	641	
PA_tika-s02_03t:641_4	patthanaṃ ṭhapeti, tattha cittaṃ paṇidahati. Tenāha bhagavā – “kudāssu nāmāhaṃ tadāyatanaṃ	641	
PA_tika-s02_03t:641_5	upasampajja viharissāmī”ti. Āyatananti arahattameva chaḷaṅgasamannāgamādikāraṇabhāvato,	641	
PA_tika-s02_03t:641_6	manāyatanadhammāyatanabhāvato ca tathā vuttaṃ, taṃ panetaṃ domanassaṃ patthanaṃ paṭṭhapentassa	641	
PA_tika-s02_03t:641_7	uppajjati patthanāya sahāvattanato. Na hi lobhadosānaṃ saha vutti atthi. Patthanāmūlakattāti	641	
PA_tika-s02_03t:641_8	iminā upaṭṭhāpayato padassa hetuatthajotakatamāha. Evanti “kudāssunāmā”tiādinā vuttākārena.	641	
PA_tika-s02_03t:641_9	Ussukkāpetunti yathā maggena ghaṭeti, evaṃ ussukkāpetuṃ.	641	
PA_tika-s02_03t:642_0	308. Aññāṇupekkhāti aññāṇasahitā upekkhā asamapekkhanapavattā. Tena tena maggodhinā	642	
PA_tika-s02_03t:642_1	tassa tassa apāyagamanīyakilesodhissa anavasesato jitattā khīṇāsavo nippariyāyato	642	
PA_tika-s02_03t:642_2	odhijino nāma; tadabhāvato puthujjano nippariyāyatova anodhijino nāma; sekho pana	642	
PA_tika-s02_03t:642_3	siyā pariyāyato odhijinoti. Tampi nivattento, “akhīṇāsavassāti attho”ti āha. Āyatiṃ	642	
PA_tika-s02_03t:642_4	vipākaṃ jinitvāti appavattikaraṇavasena sabbaso āyatiṃ vipākaṃ jinitvā ṭhitattā khīṇāsavova	642	
PA_tika-s02_03t:642_5	nippariyāyato vipākajino nāma; tadabhāvato puthujjano nippariyāyato avipākajino nāma;	642	
PA_tika-s02_03t:642_6	sekho pana siyā pariyāyato vipākajinoti. Tampi nivattento “akhīṇāsavassevāti attho”ti	642	
PA_tika-s02_03t:642_7	āha. Apassantassa rūpanti pāḷito padaṃ ānetvā sambandhitabbaṃ. Pāḷiyaṃ pubbe “puthujjanassā”ti	642	
PA_tika-s02_03t:642_8	vatvā puna “assutavato puthujjanassā”ti vacanaṃ andhaputhujjanassāyaṃ upekkhā, na	642	
PA_tika-s02_03t:642_9	kalyāṇaputhujjanassāti dassanatthaṃ. Gehassitā upekkhā hi yaṃ kiñci ārammaṇavatthuṃ	642	
PA_tika-s02_03t:642_10	apekkhasseva, na nirapekkhassāti iṭṭhe, iṭṭhamajjhatte vā ārammaṇe siyāti vuttaṃ	6421	
PA_tika-s02_03t:642_11	“iṭṭhārammaṇe āpāthagate”ti. Aññāṇena pana tattha ajjhupekkhanākārappatti hoti. Tenāha “guḷapiṇḍake”tiādi.	6421	
PA_tika-s02_03t:643_0	Iṭṭhe arajjantassa aniṭṭhe adussantassāti idaṃ yebhuyyena sattānaṃ iṭṭhe rajjanaṃ,	643	
PA_tika-s02_03t:643_1	aniṭṭhe dussananti katvā vuttaṃ. Ayoniyomanasikāro hi taṃtaṃārammaṇavasena na katthacipi	643	
PA_tika-s02_03t:643_2	javananiyamaṃ karotīti vuttaviparītepi ārammaṇe rajjanadussanaṃ sambhavati, tathāpissa	643	
PA_tika-s02_03t:643_3	rajjanadussanaṃ atthato paṭikkhittamevāti daṭṭhabbaṃ. Asamapekkhaneti asamaṃ ayuttadassane	643	
PA_tika-s02_03t:643_4	ayoniso sammohapubbakaṃ ārammaṇassa gahaṇe.	643	
PA_tika-s02_03t:644_0	309. Pavattanavasenāti uppādanavasena ceva bahulīkaraṇavasena ca. Nissāya ceva āgamma	644	
PA_tika-s02_03t:644_1	cāti āgamanaṭṭhānabhūte nissayapaccayabhūte ca katvā. Atikkantāni nāma honti vikkhambhanena	644	
PA_tika-s02_03t:644_2	ussārentā samussārentā.	644	
PA_tika-s02_03t:645_0	Somanassabhāvasāmaññaṃ gahetvā, “sarikkhakeneva sarikkhakaṃ jahāpetvā”ti vuttaṃ.	645	
PA_tika-s02_03t:645_1	Idhāpi pahāyakaṃ nāma pahātabbato balavameva, saṃkilesadhammānaṃ balavabhāvato sātisayaṃ	645	
PA_tika-s02_03t:645_2	pana balavabhāvaṃ sandhāya “idāni balavatā”tiādi vuttaṃ. Balavabhāvato vodānadhammānaṃ	645	
PA_tika-s02_03t:645_3	adhigamassa adhippetattā hettha nekkhammassitadomanassānampi pahānaṃ jotitaṃ.	645	
PA_tika-s02_03t:646_0	Upekkhāya pahāyakabhāvena adhippetattā “upekkhākathā veditabbā”ti vuttaṃ. Jhānassa	646	
PA_tika-s02_03t:646_1	alābhino ca lābhino ca pakiṇṇakasaṅkhārasammasanaṃ sandhāya, “suddhasaṅkhāre ca pādake	646	
PA_tika-s02_03t:646_2	katvā”ti. Upekkhāsahagatāti bhāvanāya paguṇabhāvaṃ āgamma kadāci ajjhupekkhanavasenapi	646	
PA_tika-s02_03t:646_3	hi sammasanaṃ hotīti. Pādakajjhānavasena, sammasitadhammavasena vā āgamanavipassanāya	646	
PA_tika-s02_03t:646_4	bahulaṃ somanassasahagatabhāvato “vuṭṭhānagāminī pana vipassanā somanassasahagatāvā”ti	646	
PA_tika-s02_03t:646_5	niyametvā vuttaṃ. Upekkhāsahagatā hotīti etthāpi eseva nayo. Catutthajjhānādīnīti	646	
PA_tika-s02_03t:646_6	ādi-saddena arūpajjhānāni saṅgaṇhāti. Purimasadisāvāti purimasadisā eva, upekkhāsahagatā	646	
PA_tika-s02_03t:646_7	vā hoti somanassasahagatā vāti attho. Idaṃ sandhāyāti yaṃ catutthajjhānādipādakato	646	
PA_tika-s02_03t:646_8	eva upekkhāsahagataṃ vuṭṭhānagāminivipassanaṃ nissāya somanassasahagatāya vipassanāya	646	
PA_tika-s02_03t:646_9	pahānaṃ, idaṃ sandhāya. Pahānanti cettha samatikkamalakkhaṇaṃ veditabbaṃ.	646	
PA_tika-s02_03t:647_0	Etaṃ visesaṃ vipassanāya āvajjanaṭṭhānabhūtaṃ. Vuṭṭhānagāminiyā āsanne samāpannajjhānavipassanā	647	
PA_tika-s02_03t:647_1	pādakajjhānavipassanā, sammasitadhammoti vipassanāya ārammaṇabhūtā khandhā. Puggalajjhāsayoti	647	
PA_tika-s02_03t:647_2	pādakajjhānassa sammasitajjhānassa ca bhede sati paṭipajjanakassa puggalassa, “aho	647	
PA_tika-s02_03t:647_3	vata mayhaṃ pañcaṅgikaṃ jhānaṃ bhaveyya caturaṅgika”ntiādinā pubbe pavattaajjhāsayo.	647	
PA_tika-s02_03t:647_4	Tesampi vādeti ettha paṭhamatheravāde. Ayameva…pe… niyameti tato tato dutiyādipādakajjhānato	647	
PA_tika-s02_03t:647_5	uppannassa saṅkhārupekkhāñāṇassa pādakajjhānātikkantānaṃ aṅgānaṃ asamāpajjitukāmatā	647	
PA_tika-s02_03t:647_6	virāgabhāvanābhāvato itarassa ca atabbhāvato. Eteneva hi paṭhamatheravāde apādakapaṭhamajjhānapādakamaggā	647	
PA_tika-s02_03t:647_7	paṭhamajjhānikāva honti, itare ca dutiyajjhānikādimaggā pādakajjhānavipassanāniyamehi	647	
PA_tika-s02_03t:647_8	taṃtaṃjhānikāva. Evaṃ sesavādesupi vipassanāniyamo yathāsambhavaṃ yojetabbo. Tenāha	647	
PA_tika-s02_03t:647_9	– “tesampi vāde ayameva pubbabhāge vuṭṭhānagāminivipassanāva niyametī”ti. Vuttāva,	647	
PA_tika-s02_03t:647_10	tasmā na idha vattabbāti adhippāyo.	6471	
PA_tika-s02_03t:648_0	310. Nānattādi kāmāvacarādikusalādivibhāgato nānāvidhā. Tenāha “anekappakārā”ti.	648	
PA_tika-s02_03t:648_1	Nānattasitāti rūpasaddādinānārammaṇanissayā. Ekattā ekasabhāvā jātibhūmiādivibhāgābhāvato.	648	
PA_tika-s02_03t:648_2	Ekārammaṇanissitāti ekappakāreneva ārammaṇe pavattā. Heṭṭhā aññāṇupekkhā vuttā “bālassa	648	
PA_tika-s02_03t:648_3	muḷhassā”tiādinā. Upari chaḷaṅgupekkhā vakkhati “upekkhako viharatī”tiādinā. Dve	648	
PA_tika-s02_03t:648_4	upekkhā gahitā dvinnampi ekattā, ekajjhaṃ gahetabbato, nānattasitāya upekkhāya pakāsitabhāvato ca.	648	
PA_tika-s02_03t:649_0	Aññāṇupekkhā aññā saddādīsu tattha tattheva vijjamānattā. Rūpesūti ca iminā na kevalaṃ	649	
PA_tika-s02_03t:649_1	rūpāyatanavisesā eva gahitā, atha kho kasiṇarūpānipīti āha – “rūpe upekkhābhāvañca	649	
PA_tika-s02_03t:649_2	aññā”tiādi. Ekattasitabhāvopi idha ekattavisayasampayogavaseneva icchito, na ārammaṇavasena	649	
PA_tika-s02_03t:649_3	cāti dassetuṃ, “yasmā panā”tiādi vuttaṃ. Tenevāha “tatthā”tiādi. Sampayuttavasenāti	649	
PA_tika-s02_03t:649_4	sampayogavasena. Ākāsānañcāyatanaṃ nissayatīti ākāsānañcāyatananissitā, ākāsānañcāyatanakhandhanissitā.	649	
PA_tika-s02_03t:649_5	Sesāsupīti viññāṇañcāyatananissitādīsupi.	649	
PA_tika-s02_03t:650_0	Arūpāvacaravipassanupekkhāyāti arūpāvacaradhammārammaṇāya vipassanupekkhāya. Rūpāvacaravipassanupekkhanti	650	
PA_tika-s02_03t:650_1	etthāpi eseva nayo. Tāya kāmarūpārūpabhedāya taṇhāya nibbattāti tammayā, tebhūmakadhammā,	650	
PA_tika-s02_03t:650_2	tesaṃ bhāvo tammayatā, taṇhā yassa guṇassa vasena atthe saddaniveso, tadabhidhānakoti	650	
PA_tika-s02_03t:650_3	āha – “tammayatā nāma taṇhā”ti. Atammayatā tammayatāya paṭipakkhoti katvā. Vipassanupekkhanti,	650	
PA_tika-s02_03t:650_4	“yadatthi yaṃ bhūtaṃ, taṃ pajahati upekkhaṃ paṭilabhatī”ti evamāgataṃ saṅkhāravicinane	650	
PA_tika-s02_03t:650_5	majjhattabhūtaṃ upekkhaṃ.	650	
PA_tika-s02_03t:651_0	311. Yadariyoti ettha da-kāro padasandhikaro, upayogaputhuvacane ca ya-saddoti dassento,	651	
PA_tika-s02_03t:651_1	“ye satipaṭṭhāne ariyo”ti āha. Kāmaṃ “ariyo”ti padaṃ sabbesampi paṭividdhasaccānaṃ	651	
PA_tika-s02_03t:651_2	sādhāraṇaṃ, vakkhamānassa pana visesassa buddhāveṇikattā, “ariyo sammāsambuddho”ti	651	
PA_tika-s02_03t:651_3	vuttaṃ. Na hi paccekabuddhādīnaṃ ayamānubhāvo atthi. Tīsu ṭhānesūti na sussūsantīti	651	
PA_tika-s02_03t:651_4	vā, ekacce na sussūsanti ekacce sussūsantīti vā, sussūsantīti vā, paṭipannāpaṭipannānaṃ	651	
PA_tika-s02_03t:651_5	sāvakānaṃ paṭipattisaṅkhātesu tīsu satipaṭṭhānesu. Satiṃ paṭṭhapentoti paṭighānunayehi	651	
PA_tika-s02_03t:651_6	anavassutattā tadubhayanivattattā sabbadā satiṃ upaṭṭhapento. Buddhānameva sā niccaṃ	651	
PA_tika-s02_03t:651_7	upaṭṭhitasatitā, na itaresaṃ āveṇikadhammabhāvato. Ādarena sotumicchā idha sussūsāti	651	
PA_tika-s02_03t:651_8	tadabhāvaṃ dassento, “saddahitvā sotuṃ na icchantī”ti āha. Na aññāti “na aññāyā”ti	651	
PA_tika-s02_03t:651_9	vattabbe yakāralopena niddesoti āha “na jānanatthāyā”ti. Satthu ovādassa anādiyanameva	651	
PA_tika-s02_03t:651_10	vokkamananti āha – “atikkamitvā…pe… maññantī”ti.	6511	
PA_tika-s02_03t:652_0	Gehassitadomanassavasenāti idaṃ idha paṭikkhipitabbamattadassanapadaṃ daṭṭhabbaṃ.	652	
PA_tika-s02_03t:652_1	Nekkhammassitadomanassassapi satthu pasaṅgavasena “na ceva attamano hotī”ti attamanapaṭikkhepena	652	
PA_tika-s02_03t:652_2	anattamanatā vuttā viya hotīti taṃ paṭisedhento – “appatīto hotīti na evamattho daṭṭhabbo”ti.	652	
PA_tika-s02_03t:652_3	Tassa setughāto hi tathāgatānaṃ. Yadi evaṃ kasmā attamanatāpaṭikkhepoti āha – “appaṭipannakesu	652	
PA_tika-s02_03t:652_4	pana anattamanatākāraṇassa abhāvenetaṃ vutta”nti. Paṭighaavassavenāti chahi dvārehi	652	
PA_tika-s02_03t:652_5	paṭighavissandanena, paṭighappavattiyāti attho. Uppilāvitoti na evamattho daṭṭhabbo	652	
PA_tika-s02_03t:652_6	uppilāvitattassa bodhimūle eva pahīnattā. Paṭipannakesūti idaṃ adhikāravasena vuttaṃ,	652	
PA_tika-s02_03t:652_7	appaṭipannakesupi tathāgatassa anattamanatākāraṇaṃ nattheva. Etaṃ vuttanti etaṃ “attamano	652	
PA_tika-s02_03t:652_8	ceva hotī”tiādivacanaṃ vuttaṃ sāvakānaṃ sammāpaṭipattiyā satthu anavajjāya cittārādhanāya sambhavato.	652	
PA_tika-s02_03t:653_0	312. Damitoti nibbisevanabhāvāpādanena sikkhāpito. Iriyāpathaparivattanavasena aparivattitvā	653	
PA_tika-s02_03t:653_1	ekadisāya eva sattadisāvidhāvanassa idhādhippetattā sāritānaṃ hatthidammādīnaṃ ekadisādhāvanampi	653	
PA_tika-s02_03t:653_2	anivattanavaseneva yuttanti āha – “anivattitvā dhāvanto ekaṃyeva disaṃ dhāvatī”ti.	653	
PA_tika-s02_03t:653_3	Kāyena anivattitvāvāti kāyena aparivattitvā eva. Vimokkhavasena aṭṭha disā vidhāvati,	653	
PA_tika-s02_03t:653_4	na puratthimādidisāvasena. Ekappahārenevāti ekanīhāreneva, ekasmiṃyeva vā divase	653	
PA_tika-s02_03t:653_5	ekabhāgena. “Pahāro”ti hi divasassa tatiyo bhāgo vuccati. Vidhāvanañcettha jhānasamāpajjanavasena	653	
PA_tika-s02_03t:653_6	akalaṅkamappatisātaṃ javanacittapavattanti āha “samāpajjatiyevā”ti. Sesaṃ suviññeyyameva.	653	
PA_tika-s02_03t:654	Saḷāyatanavibhaṅgasuttavaṇṇanāya līnatthappakāsanā samattā.	65	
PA_tika-s02_03t:655	8. Uddesavibhaṅgasuttavaṇṇanā	65	
PA_tika-s02_03t:656_0	313. Desetabbassa atthassa uddisanaṃ uddeso, vibhajanaṃ vibhaṅgoti āha – “mātikañca	656	
PA_tika-s02_03t:656_1	vibhajanañcā”ti tuleyyātiādīni cattāripi padāni paññāvevacanāni. Atha vā tuleyyāti	656	
PA_tika-s02_03t:656_2	tulanabhūtāya paññāya tassa dhammassa paggahādividhinā parituleyya. Tīreyyāti tīraṇabhūtāya	656	
PA_tika-s02_03t:656_3	paññāya tattha ñāṇakiriyāsamāpanavasena tīreyya. Pariggaṇheyyāti tathāsamāpanno ānisaṃse	656	
PA_tika-s02_03t:656_4	assādaādīnave ca vicineyya. Paricchindeyyāti paricchindabhūtena ñāṇena atthaṃ paricchinditvā	656	
PA_tika-s02_03t:656_5	jāneyya. Ārammaṇesūti rūpādiputhuttārammaṇesu. Nikantivasenāti nikāmanavasena apekkhāvasena.	656	
PA_tika-s02_03t:656_6	Tiṭṭhamānanti pavattamānaṃ. Gocarajjhatteti jhānārammaṇabhūte. Tañhi bhāvanācittenābhibhuyya	656	
PA_tika-s02_03t:656_7	avissajjitvā gayhamānaṃ ajjhattaṃ viya hotīti “gocarajjhatta”nti vuccati. Bhāvanaṃ	656	
PA_tika-s02_03t:656_8	āraddhassa bhikkhuno yadi bhāvanārammaṇe nikanti uppajjeyya, tāya nikantiyā upari	656	
PA_tika-s02_03t:656_9	bhāvanaṃ vissajjetvā cittasaṃkocavasena saṇṭhitaṃ nāma, tadabhāvena asaṇṭhitaṃ nāma	656	
PA_tika-s02_03t:656_10	hotīti, “ajjhattaṃ asaṇṭhita”nti vuttanti dassento, “gocarajjhatte nikantivasena	6561	
PA_tika-s02_03t:656_11	asaṇṭhita”nti āha. Tathā hi vakkhati – “nikantivasena hi atiṭṭhamānaṃ hānabhāgiyaṃ	6561	
PA_tika-s02_03t:656_12	na hoti, visesabhāgiyameva hotī”ti. Aggahetvāti rūpādīsu kiñci taṇhādiggāhavasena	6561	
PA_tika-s02_03t:656_13	aggahetvā. Tathā aggahaṇeneva hi taṇhāparitāsādivasena na paritasseyya. Avasesassa	6561	
PA_tika-s02_03t:656_14	ca dukkhassāti sokādidukkhassa. Avasesassa ca dukkhassāti vā jātijarāmaraṇasīsena	6561	
PA_tika-s02_03t:656_15	vipākadukkhassa gahitattā kilesadukkhassa ceva saṃsāradukkhassa cāti attho.	6561	
PA_tika-s02_03t:657	316. Rūpameva kilesuppattiyā kāraṇabhāvato rūpanimittaṃ. Rāgādivasena taṃ anudhāvatīti rūpanimittānusārī.	65	
PA_tika-s02_03t:658	318. Nikantivasena asaṇṭhitanti apekkhāvasena saṇṭhitaṃ nikantiṃ pahāya pavattamānaṃ upari visesāvahatoti. Tenāha “nikantivasena hī”tiādi.	65	
PA_tika-s02_03t:659_0	320. Aggahetvā aparitassanāti pañcupādānakkhandhe, “etaṃ mamā”tiādinā taṇhādiggāhavasena	659	
PA_tika-s02_03t:659_1	upādiyitvā taṇhāparitāsādivasena paritassanā, vuttavipariyāyena aggahetvā aparitassanā	659	
PA_tika-s02_03t:659_2	veditabbā. Kathaṃ panesā anupādāparitassanā hotīti mahātherassa adhippāyaṃ vivarituṃ	659	
PA_tika-s02_03t:659_3	codanaṃ samuṭṭhapeti? Upādātabbassa abhāvatoti tassa anupādāparitassanābhāve kāraṇavacanaṃ.	659	
PA_tika-s02_03t:659_4	Yadi hītiādi tassa samatthanaṃ. Upādāparitassanāva assa tathā upādātabbassa tatheva	659	
PA_tika-s02_03t:659_5	upādinnattā. Evanti niccādiākārena. Upādinnāpīti gahitaparāmaṭṭhāpi. Anupādinnāva	659	
PA_tika-s02_03t:659_6	honti ayoniso gahitattā, viññūsu nissāya jānitabbattā ca. Diṭṭhivasenāti micchādiṭṭhiyā	659	
PA_tika-s02_03t:659_7	gahaṇākāravasena, tassa pana ayathābhūtagāhitāya paramatthato ca abhāvato. Atthatoti	659	
PA_tika-s02_03t:659_8	paramatthato. Anupādāparitassanāyeva nāma hoti upādātabbākārassa abhāvena taṃ anupādiyitvā	659	
PA_tika-s02_03t:659_9	eva paritassanāti katvā.	659	
PA_tika-s02_03t:660_0	Parivattatīti na tadeva rūpaṃ aññathā pavattaṃ parivattati, atha kho pakatijahanena	660	
PA_tika-s02_03t:660_1	sabhāvavigamena nassati bhijjati. Vipariṇatanti aññathattaṃ gataṃ vinaṭṭhaṃ. Kammaviññāṇanti	660	
PA_tika-s02_03t:660_2	abhisaṅkhāraviññāṇaṃ. “Rūpaṃ attā”tiādi micchāgāhavasena viññāṇassa rūpabhedena vuttassa	660	
PA_tika-s02_03t:660_3	bhedānuparivatti hoti. Vipariṇāmaṃ anugantvā viparivattanataṃ ārabbha pavattaṃ vipariṇāmānuparivattaṃ;	660	
PA_tika-s02_03t:660_4	tato samuppannā paritassanā vipariṇāmānuparivattajā paritassanāti dassento āha –	660	
PA_tika-s02_03t:660_5	“vipariṇāmassa…pe… paritassanā”ti. Akusaladhammasamuppādā cāti, “yaṃ ahu vata me,	660	
PA_tika-s02_03t:660_6	taṃ vata me natthī”tiādinā pavattā akusalacittuppādadhammā. Khepetvāti pavattituṃ	660	
PA_tika-s02_03t:660_7	appadānavasena anuppattinimittatāya khepetvā. Bhayatāsenāti bhāyanavasenapi cittutrāsena.	660	
PA_tika-s02_03t:660_8	Taṇhātāsenāti tassanena. Savighātoti cittavighātanavighātena savighāto. Tato eva	660	
PA_tika-s02_03t:660_9	cetodukkhena sadukkho. Maṇikaraṇḍakasaññāyāti rittakaraṇḍaṃyeva maṇiparipuṇṇakaraṇḍoti	660	
PA_tika-s02_03t:660_10	uppannasaññāya. Aggahetvā paritassanāti gahetabbassa abhāvena gahaṇampi avijjamānapakkhiyamevāti	6601	
PA_tika-s02_03t:660_11	aggahetvā paritassanā nāma hoti.	6601	
PA_tika-s02_03t:661	321. Kammaviññāṇameva natthi sati kammaviññāṇe rūpabhedānuparivatti siyāti kammaviññāṇābhāvadassanamukhena khīṇāsavassa sabbaso kilesābhāvaṃ dasseti. Sesaṃ suviññeyyameva.	66	
PA_tika-s02_03t:662	Uddesavibhaṅgasuttavaṇṇanāya līnatthappakāsanā samattā.	66	
PA_tika-s02_03t:663	9. Araṇavibhaṅgasuttavaṇṇanā	66	
PA_tika-s02_03t:664_0	323. Gehassitavasenāti kilesanissitavasena anurodhavasena. Neva ukkhipeyyāti na anuggaṇheyya.	664	
PA_tika-s02_03t:664_1	Na avakkhipeyyāti gehassitavasena virodhavasena na niggaṇheyya. Anurodhena vinā sampahaṃsanavasena	664	
PA_tika-s02_03t:664_2	yathābhūtaguṇakathanaṃ nevussādanā vajjābhāvato; tathā virodhena vinā vivecanavasena	664	
PA_tika-s02_03t:664_3	yathābhūtadosakathanaṃ na apasādanaṃ. Sabhāvamevāti yathābhūtasabhāvameva kassaci	664	
PA_tika-s02_03t:664_4	puggalassa anādesakaraṇavasena katheyya, seyyathāpi āyasmā subhūtitthero. Vinicchitasukhanti,	664	
PA_tika-s02_03t:664_5	“ajjhattaṃ anavajja”ntiādinā visesato vinicchitasukhāya hoti. Parammukhā avaṇṇanti	664	
PA_tika-s02_03t:664_6	svāyaṃ rahovādo pesuññūpasaṃhāravasena pavatto idhādhippetoti āha “pisuṇavācanti	664	
PA_tika-s02_03t:664_7	attho”ti. Khīṇātīti khīṇo, yo bhāsati, yañca uddissa bhāsati, dvepi hiṃsati vibādhatīti	664	
PA_tika-s02_03t:664_8	attho, taṃ khīṇavādaṃ. Svāyaṃ yasmā kilesehi ākiṇṇo saṃkiliṭṭho eva ca hoti, tasmā	664	
PA_tika-s02_03t:664_9	vuttaṃ – “ākiṇṇaṃ saṃkiliṭṭhaṃ vāca”nti. Tena avasiṭṭhaṃ tividhampi vacīduccaritamāha.	664	
PA_tika-s02_03t:664_10	Adhiṭṭhahitvāti, “idameva sacca”nti ajjhosāya. Ādāyāti paggayha. Vohareyyāti samudācareyya.	6641	
PA_tika-s02_03t:664_11	Lokasamaññanti lokasaṅketaṃ.	6641	
PA_tika-s02_03t:665_0	324. Ārammaṇato sampayogato kāmehi paṭisaṃhitattā kāmapaṭisandhi, kāmasukhaṃ. Tenāha	665	
PA_tika-s02_03t:665_1	“kāmūpasaṃhitena sukhenā”ti. Sadukkhoti vipākadukkhena saṃkilesadukkhena sadukkho.	665	
PA_tika-s02_03t:665_2	Tathā sapariḷāhoti vipākapariḷāhena ceva kilesapariḷāhena ca sapariḷāho.	665	
PA_tika-s02_03t:666_0	326. Vaṭṭato nissarituṃ adatvā tattheva sīdāpanato micchāpaṭipadābhāvena satte saṃyojetīti	666	
PA_tika-s02_03t:666_1	saṃyojanaṃ, visesato bhavasaṃyojanaṃ taṇhāti āha “taṇhāyetaṃ nāma”nti. Na taṇhāyeva	666	
PA_tika-s02_03t:666_2	mānādayopi saṃyojanattaṃ sādhenti nāma sabbaso saṃyojanato suṭṭhu bandhanato. Tena	666	
PA_tika-s02_03t:666_3	vuttaṃ – “avijjānīvaraṇānaṃ, bhikkhave, sattānaṃ taṇhāsaṃyojanāna”nti.	666	
PA_tika-s02_03t:667_0	Imaṃ catukkanti, “ye kāmapaṭisandhisukhino somanassānuyogaṃ anuyuttā, ye attakilamathānuyogaṃ	667	
PA_tika-s02_03t:667_1	anuyuttā”ti evamāgataṃ imaṃ catukkaṃ nissāya. “Etadagge ṭhapito”ti, vatvā taṃ nissāya	667	
PA_tika-s02_03t:667_2	ṭhapitabhāvaṃ vitthārato dassetuṃ, “bhagavato hī”tiādi vuttaṃ. Ussādanāapasādanā	667	
PA_tika-s02_03t:667_3	paññāyanti tathāgatena vinetabbapuggalavasena dhammadesanāya pavattetabbato. Ayaṃ	667	
PA_tika-s02_03t:667_4	puggalo…pe… ācārasampannoti vā natthi paresaṃ anuddesakavasena dhammadesanāya pavattanato.	667	
PA_tika-s02_03t:668_0	329. Parammukhā avaṇṇanti nindiyassa dosassa nindanaṃ. Na hi kadāci nindiyo pasaṃsiyo	668	
PA_tika-s02_03t:668_1	hoti, taṃ pana kālaṃ ñatvāva kathetabbanti āha, “yuttapattakālaṃ ñatvāvā”ti. Khīṇavādepi	668	
PA_tika-s02_03t:668_2	eseva nayo tassa rahovādena samānayogakkhamattā.	668	
PA_tika-s02_03t:669	330. Ghātīyatīti vadhīyati. Saddopi bhijjati nassati, bhedo hotīti attho. Gelaññappattoti khedaṃ parissamaṃ patto. Apalibuddhanti dosehi ananupatitaṃ.	66	
PA_tika-s02_03t:670_0	331. Abhinivissa voharatīti evametaṃ, na ito aññathāti taṃ janapadaniruttiṃ abhinivisitvā	670	
PA_tika-s02_03t:670_1	samudācarati. Atidhāvananti samaññaṃ nāmetaṃ lokasaṅketasiddhā paññattīti paññattimatte	670	
PA_tika-s02_03t:670_2	aṭṭhatvā paramatthato thāmasā parāmassa voharaṇaṃ.	670	
PA_tika-s02_03t:671	332. Aparāmasantoti anabhinivisanto samaññāmattatova voharati.	67	
PA_tika-s02_03t:672_0	333. Mariyādabhājanīyanti yathāvuttasammāpaṭipadāya micchāpaṭipadāya ca aññamaññaṃ	672	
PA_tika-s02_03t:672_1	saṅkarabhāvavibhājanaṃ. Raṇanti sattā etehi kandanti akandantāpi kandanakāraṇabhāvatoti	672	
PA_tika-s02_03t:672_2	raṇā; rāgadosamohā, dasapi vā kilesā, sabbepi vā ekantākusalā, tehi nānappakāradukkhanibbattakehi	672	
PA_tika-s02_03t:672_3	abhibhūtā sattā kandanti; saha raṇehīti saraṇo. Raṇasaddo vā rāgādireṇūsu niruḷho.	672	
PA_tika-s02_03t:672_4	Tenāha “sarajo sakileso”ti. Pāḷiyaṃ pana “sadukkho eso dhammo”tiādinā āgatattā kāmasukhānuyogādayopi	672	
PA_tika-s02_03t:672_5	“saraṇo”ti vuttāti dukkhādīnaṃ raṇabhāvo tannibbattakasabhāvānaṃ akusalānaṃ saraṇatā	672	
PA_tika-s02_03t:672_6	ca veditabbā. Araṇotiādīnaṃ padānaṃ vuttavipariyāyena attho veditabbo.	672	
PA_tika-s02_03t:673_0	Vatthuṃ sodhetīti nirodhasamāpajjanena mahapphalabhāvakaraṇena dakkhiṇeyyavatthubhūtaṃ	673	
PA_tika-s02_03t:673_1	attānaṃ visodheti; nirodhasamāpattiyā vatthuvisodhanaṃ nirodhaṃ samāpajjitvā vuṭṭhitānaṃ	673	
PA_tika-s02_03t:673_2	paccekabuddhānaṃ mahākassapattherādīnaṃ dinnadakkhiṇāvisuddhiyā dīpetabbaṃ. Tenāha	673	
PA_tika-s02_03t:673_3	“tathā hī”tiādi. Tathevāti iminā “piṇḍāya caranto”tiādiṃ upasaṃharati. Mettābhāvanāya	673	
PA_tika-s02_03t:673_4	mudubhūtacittabahumānapubbakaṃ dentīti, “subhūtitthero dakkhiṇaṃ visodhetī”ti vuttaṃ.	673	
PA_tika-s02_03t:673_5	Tena dāyakatopi dakkhiṇāvisuddhiṃ dasseti. Vatthusodhanaṃ pana paṭibhāgato. Evaṃ	673	
PA_tika-s02_03t:673_6	pana kātuṃ sakkāti sāvakānampi kimevaṃ lahuvuṭṭhānādhiṭṭhānaṃ sāvakesu ciṇṇavasībhāvo	673	
PA_tika-s02_03t:673_7	sambhavatīti pucchati. Itaro aggasāvakamahāsāvakesu kiṃ vattabbaṃ, pakatisāvakesupi	673	
PA_tika-s02_03t:673_8	vasippattesu labbhatīti te dassento, “āma sakkā”tiādimāha. Sesaṃ suviññeyyameva.	673	
PA_tika-s02_03t:674	Araṇavibhaṅgasuttavaṇṇanāya līnatthappakāsanā samattā.	67	
PA_tika-s02_03t:675	10. Dhātuvibhaṅgasuttavaṇṇanā	67	
PA_tika-s02_03t:676_0	342. Aparikkhīṇāyukaṃ pukkusātikulaputtaṃ uddissa gamananti katvā vuttaṃ “turitagamanacārika”nti.	676	
PA_tika-s02_03t:676_1	Mama vāsupagamanena tava cittassa aphāsukaṃ aniṭṭhaṃ sace natthi. Soti pubbupagato.	676	
PA_tika-s02_03t:676_2	Dinnaṃ dinnameva vaṭṭatīti ekavāraṃ dinnaṃ dinnameva yuttaṃ, na puna dātabbanti adhippāyo.	676	
PA_tika-s02_03t:676_3	Kataṃ katamevāti saṅgahatthaṃ kataṃ anucchavikakammaṃ katameva, na taṃ puna viparivattetabbanti adhippāyo.	676	
PA_tika-s02_03t:677_0	Pukkusātimhi ubhayathāpi kulaputtabhāvo paripuṇṇo evāti āha – “jātikulaputtopi ācārakulaputtopī”ti.	677	
PA_tika-s02_03t:677_1	Tatrāti tasmiṃ takkasīlato āgamane. Aṅke nipannadārakaṃ viya janaṃ toseti tuṭṭhiṃ	677	
PA_tika-s02_03t:677_2	pāpeti. Ratanāni uppajjanti pabbatasamuddādisannissitattā paccantadesassa. Dassanīyanti	677	
PA_tika-s02_03t:677_3	dassaneneva sukhāvahaṃ. Evarūpanti dassanīyaṃ savanīyañca.	677	
PA_tika-s02_03t:678	Anagghakambale mahagghakambale. Sārakaraṇḍaketi candanasārādisāramayakaraṇḍake. Likhāpetvā ukkirāpetvā. Lākhāya vaṭṭāpetvāti mukhaṃ pidahitvā lākhāparikammaṃ kāretvā.	67	
PA_tika-s02_03t:679_0	Anto dussabhaṇḍikaṃ atthīti aññāsi nātigarukabhāvato. Anagghā ahesunti vaṇṇasampattiphassasampattipamāṇamahattadunnimmāpiyatāhi	679	
PA_tika-s02_03t:679_1	mahagghā ahesuṃ, mahāpuñño rājā tassa atthevāti adhippāyo.	679	
PA_tika-s02_03t:680_0	Yadi evaṃ, “kinnu kho pesemī”ti kasmā vīmaṃsaṃ āpajjīti āha – “apica kho panā”tiādi.	680	
PA_tika-s02_03t:680_1	Soti bimbisāro rājā. Vicinituṃ āraddho ratanassa anekavidhattā uttaruttariñca paṇītatarādibhāvato.	680	
PA_tika-s02_03t:680_2	Suvaṇṇarajatādīti suvaṇṇarajatapavāḷamaṇimuttāveḷuriyādi. Indriyabaddhanti cakkhādiindriyapaṭibaddhaṃ.	680	
PA_tika-s02_03t:680_3	Padesanti guṇavasena ekadesaṃ na pāpuṇāti.	680	
PA_tika-s02_03t:681_0	Sāmaṃ saccānaṃ abhisambuddhatāsāmaññena, “buddharatanampi duvidha”nti vuttaṃ. Buddharatanasamaṃ	681	
PA_tika-s02_03t:681_1	ratanaṃ nāma natthi, yasmā pana imasmiṃ loke parasmiṃ vā pana buddhena sadiso na	681	
PA_tika-s02_03t:681_2	vijjatīti. Paṭhamabodhiyaṃyeva pavattatīti katvā vuttaṃ “ghosopī”tiādi.	681	
PA_tika-s02_03t:682_0	Rājā tuṭṭho cintesi, “tattha avijjamānaṃyeva pesetuṃ laddha”nti. Tasmāti yasmā paripuṇṇaṃ	682	
PA_tika-s02_03t:682_1	ekadivasampi tasmiṃ padese buddhānaṃ āvāsapariggaho natthi, tasmā. Pubbadisāmukhanti	682	
PA_tika-s02_03t:682_2	pubbadisābhimukhaṃ sīhapañjaraṃ. Tenassa suvibhūtālokataṃ dasseti.	682	
PA_tika-s02_03t:683_0	Evaṃ anaññasādhāraṇassa bhagavato īdiso samudāgamoti dassetuṃ, “evaṃ dasa pāramiyo	683	
PA_tika-s02_03t:683_1	pūretvā”tiādi vuttaṃ. Evaṃ sampannasamudāgamassa tadanurūpā ayaṃ phalasampadāti dassetuṃ,	683	
PA_tika-s02_03t:683_2	“tusitabhavanato”tiādi vuttaṃ.	683	
PA_tika-s02_03t:684_0	Ariyadhammo nāma ariyamaggappadhāno, ariyamaggo ca sattatiṃsabodhipakkhiyasaṅgaho,	684	
PA_tika-s02_03t:684_1	te ca uddesamatteneva gahitāti āha – “sattatiṃsabodhipakkhiye ekadesena likhitvā”ti.	684	
PA_tika-s02_03t:684_2	Cūḷasīlādīni brahmajāle āgatanayena veditabbāni. Chadvārasaṃvaraṃ satisampajaññanti	684	
PA_tika-s02_03t:684_3	manacchaṭṭhānaṃ dvārānaṃ saṃvaraṇavasena sattaṭṭhānikaṃ satisampajaññaṃ. Dvādasappabhedaṃ	684	
PA_tika-s02_03t:684_4	cīvarādicatuppaccayasantosaṃ. Araññarukkhamūlādīnañca vibhaṅgaṃ bhāvanānukūlaṃ senāsanaṃ.	684	
PA_tika-s02_03t:684_5	“Abhijjhaṃ loke pahāyā”tiādinā vuttaṃ nīvaraṇappahānaṃ. Parikammanti kasiṇādiparikammaṃ.	684	
PA_tika-s02_03t:684_6	Pāḷiyaṃ āgatanayena aṭṭhatiṃsa kammaṭṭhānāni. Visuddhipaṭipāṭiyā yāva āsavakkhayā	684	
PA_tika-s02_03t:684_7	imaṃ paṭipattiṃ ekadesena likhi. Soḷasavidhanti soḷasavidhabhāvanāya payogaṃ.	684	
PA_tika-s02_03t:685_0	Kilañjamayeti nānāvidhabhittivibhatte saṇhasukhumaratanaparisibbite kilañjamayasamugge.	685	
PA_tika-s02_03t:685_1	Bahi vatthena veṭhetvāti paṭhamaṃ sukhumakambalena veṭhetvā paṭipāṭiyā tettiṃsāya	685	
PA_tika-s02_03t:685_2	samuggesu pakkhipitvā tato bahi sukhumavatthena veṭhetvā chādetvā. Tiṇagacchapahānasammajjanādinā	685	
PA_tika-s02_03t:685_3	sodhitamattakameva hotu, kadalipuṇṇaghaṭaṭhapanadhajapaṭākussāpanādialaṅkaraṇena	685	
PA_tika-s02_03t:685_4	mā niṭṭhāpethāti attho. Rājānubhāvena paṭiyādethāti mama rājānurūpaṃ sajjetha, alaṅkarothāti	685	
PA_tika-s02_03t:685_5	attho. Antarabhogikānanti anuyuttarājamahāmattānaṃ. Javanadūteti khippaṃ gacchantakadūtapurise.	685	
PA_tika-s02_03t:685_6	Tāḷehi saha avacarantīti tāḷāvacarā.	685	
PA_tika-s02_03t:686_0	Raññā paṇṇākāraṃ uddissa katapūjāsakkārassa amaccato sutattā paṇṇākāraṃ uccaṭṭhāne	686	
PA_tika-s02_03t:686_1	ṭhapetvā sayaṃ nīcāsane nisinno. Nāyaṃ aññassa ratanassa bhavissatīti ayaṃ parihāro	686	
PA_tika-s02_03t:686_2	aññassa maṇimuttādibhedassa ratanassa na bhavissati maṇimuttādīhi abhisaṅkhatattā.	686	
PA_tika-s02_03t:686_3	Balavasomanassaṃ uppajji ciratanakālaṃ buddhasāsane bhāvitabhāvanatāya vāsitavāsanatāya	686	
PA_tika-s02_03t:686_4	ghaṭe dīpo viya abbhantare eva samujjalamānaparipakkatihetukabhāvato.	686	
PA_tika-s02_03t:687_0	Dhāremīti icchāmi, gaṇhāmīti attho. Dvejjhavacananti dveḷhakabhāvo. Antaraṃ karotīti	687	
PA_tika-s02_03t:687_1	dvinnaṃ pādānaṃ antaraṃ taṃ lekhaṃ karoti, ekena pādena atikkamīti attho. Tassā gatamaggenāti	687	
PA_tika-s02_03t:687_2	tāya deviyā vivaṭṭamānāya nāsitāya gatamaggena. Taṃ pana lekhanti pukkusātinā katalekhaṃ.	687	
PA_tika-s02_03t:687_3	Paṇṇacchattakanti tālapattamuṭṭhiṃ.	687	
PA_tika-s02_03t:688_0	Satthugāravenāti satthari uppannapasādapemabahumānasambhavena. Tadā satthāraṃyeva	688	
PA_tika-s02_03t:688_1	manasi katvā tanninnabhāvena gacchanto, “pucchissāmī”tipi cittaṃ na uppādesi, “ettha	688	
PA_tika-s02_03t:688_2	nu kho satthā vasatī”ti parivitakkasseva abhāvato; rājagahaṃ pana patvā rañño pesitasāsanavasena	688	
PA_tika-s02_03t:688_3	tattha ca vihārassa bahubhāvato satthā kahaṃ vasatīti pucchi. Satthu ekakasseva nikkhamanaṃ	688	
PA_tika-s02_03t:688_4	pañcacattālīsa yojanāni padasā gamanañca dhammapūjāvasena katanti daṭṭhabbaṃ. Dhammapūjāya	688	
PA_tika-s02_03t:688_5	ca buddhānaṃ āciṇṇabhāvo heṭṭhā vitthāritoyeva. Buddhasobhaṃ pana paṭicchādetvā aññātakavesena	688	
PA_tika-s02_03t:688_6	tattha gamanaṃ tassa kulaputtassa vissatthavasena maggadarathapaṭipassambhanatthaṃ.	688	
PA_tika-s02_03t:688_7	Appaṭipassaddhamaggadaratho hi dhammadesanāya bhājanaṃ na hotīti. Tathāhi vakkhati,	688	
PA_tika-s02_03t:688_8	“nanu ca bhagavā”tiādi.	688	
PA_tika-s02_03t:689_0	Uruddhanti visālanti keci. Atirekatiyojanasatantiādinā anvayato byatirekato ca maccheravinayane	689	
PA_tika-s02_03t:689_1	sabrahmacārīnaṃ ovādadānaṃ. Accantasukhumālotiādinā satthu dhammagāravena saddhiṃ	689	
PA_tika-s02_03t:689_2	kulaputtassapi dhammagāravaṃ saṃsandati sametīti dasseti. Tena bhagavato katassa	689	
PA_tika-s02_03t:689_3	paccuggamanassa ṭhānagatabhāvaṃ vibhāvento aññesampi bhabbarūpānaṃ kulaputtānaṃ yathārahaṃ	689	
PA_tika-s02_03t:689_4	saṅgaho kātabboti dasseti.	689	
PA_tika-s02_03t:690_0	Brahmalokappamāṇanti uccabhāvena. Ānubhāvenāti iddhānubhāvena yathā so sotapathaṃ	690	
PA_tika-s02_03t:690_1	na upagacchati, evaṃ vūpasametuṃ sakkoti. Avibbhantanti vibbhamarahitaṃ nilloluppaṃ.	690	
PA_tika-s02_03t:690_2	“Bhāvanapuṃsakaṃ paneta”nti vatvā tassa vivaraṇatthaṃ, “pāsādikena iriyāpathenā”ti	690	
PA_tika-s02_03t:690_3	vuttaṃ. Itthambhūtalakkhaṇe etaṃ karaṇavacanaṃ daṭṭhabbaṃ. Tenāha “yathā iriyato”tiādi.	690	
PA_tika-s02_03t:690_4	Amanāpo hoti passantānaṃ. Sīhaseyyāya nipannassapi hi ekacce sarīrāvayavā adhokhittavikkhittā	690	
PA_tika-s02_03t:690_5	viya dissanti. Kaṭiyaṃ dvinnaṃ ūrusandhīnaṃ dvinnañca jāṇusandhīnaṃ vasena catusandhikapallaṅkaṃ.	690	
PA_tika-s02_03t:690_6	Na patiṭṭhātīti nappavattati, “kaṃsi tva”ntiādinā apucchite kathāpavatti eva na hoti.	690	
PA_tika-s02_03t:690_7	Appatiṭṭhitāya kathāya na sañjāyatīti tathā pana pucchāvasena kathāya appavattitāya	690	
PA_tika-s02_03t:690_8	upari dhammakathā na sañjāyati na uppajjati. Itīti tasmā. Kathāpatiṭṭhāpanatthaṃ	690	
PA_tika-s02_03t:690_9	kathāpavattanatthaṃ kathāsamuṭṭhāpanatthaṃ vā pucchi.	690	
PA_tika-s02_03t:691_0	Sabhāvameva kathetīti attano bhagavato adiṭṭhapubbattā “adiṭṭhapubbakaṃ kathamahaṃ	691	
PA_tika-s02_03t:691_1	jāneyya”nti sabhāvameva kevalaṃ attano ajjhāsayameva katheti; na pana sadevakassa	691	
PA_tika-s02_03t:691_2	lokassa supākaṭaṃ sabhāvasiddhaṃ buddharūpakāyasabhāvaṃ. Atha vā sabhāvameva kathetīti	691	
PA_tika-s02_03t:691_3	“idameva”nti jānantopi tadā bhagavato ruciyā tathāpavattamānaṃ rūpakāyasabhāvameva	691	
PA_tika-s02_03t:691_4	katheti appavikkhambhanti adhippāyo. Tenāha – “tathā hi na”ntiādi, vipassanālakkhaṇameva	691	
PA_tika-s02_03t:691_5	paṭipadanti adhippāyo.	691	
PA_tika-s02_03t:692_0	343. “Pubbabhāgapaṭipadaṃ akathetvā”ti vatvā pubbabhāgapaṭipadāya akathane kāraṇaṃ	692	
PA_tika-s02_03t:692_1	pubbabhāgapaṭipadañca sarūpato dassetuṃ, “yassa hī”tiādi vuttaṃ. Aparisuddhāyapi	692	
PA_tika-s02_03t:692_2	pubbabhāgapaṭipadāya vipassanā tathā na kiccakārī, pageva avijjamānāyāti, “yassa	692	
PA_tika-s02_03t:692_3	hi…pe… aparisuddhā hoti”cceva vuttaṃ. Pubbabhāgapaṭipadā ca nāma saṅkhepato pannarasa	692	
PA_tika-s02_03t:692_4	caraṇadhammāti āha – “sīlasaṃvaraṃ…pe… imaṃ pubbabhāgapaṭipadaṃ ācikkhatī”ti. Yānakiccaṃ	692	
PA_tika-s02_03t:692_5	sādheti maggagamanena akilantabhāvasādhanattā. Cirakālaṃ paribhāvitāya paripakkagatāya	692	
PA_tika-s02_03t:692_6	hetusampadāya upaṭṭhāpitaṃ sāmaṇerasīlampi paripuṇṇaṃ akhaṇḍādibhāvappattiyā, yaṃ	692	
PA_tika-s02_03t:692_7	pubbahetuttā “sīla”nti vuccati.	692	
PA_tika-s02_03t:693_0	Dhātuyo paramatthato vijjamānā, paññattimattho puriso avijjamāno. Atha kasmā bhagavā	693	
PA_tika-s02_03t:693_1	arahattassa padaṭṭhānabhūtaṃ vipassanaṃ kathento “chadhāturo”ti avijjamānappadhānaṃ	693	
PA_tika-s02_03t:693_2	desanaṃ ārabhīti āha – “bhagavā hī”tiādi. Katthaci “tevijjo chaḷabhiñño”tiādīsu vijjamānena	693	
PA_tika-s02_03t:693_3	avijjamānaṃ dasseti. Katthaci – “itthirūpaṃ, bhikkhave, purisassa cittaṃ pariyādāya	693	
PA_tika-s02_03t:693_4	tiṭṭhatī”tiādīsu avijjamānena vijjamānaṃ dasseti. Katthaci “cakkhuviññāṇaṃ sotaviññāṇa”ntiādīsu	693	
PA_tika-s02_03t:693_5	vijjamānena vijjamānaṃ dasseti. Katthaci – “khattiyakumāro brāhmaṇakaññāya saddhiṃ	693	
PA_tika-s02_03t:693_6	saṃvāsaṃ kappetī”tiādīsu avijjamānena avijjamānaṃ dasseti. Idha pana vijjamānena	693	
PA_tika-s02_03t:693_7	avijjamānaṃ dasseti. “Chadhāturo”ti hi samāsattho avijjamāno puggalavisayattā, tassa	693	
PA_tika-s02_03t:693_8	padassa avayavattho pana appadhānattho vijjamāno, so saddakkamena appadhānopi atthakkamena	693	
PA_tika-s02_03t:693_9	padhānoti āha – “vijjamānena avijjamānaṃ dassento”ti. Puggalādhiṭṭhānāyettha desanāya	693	
PA_tika-s02_03t:693_10	kāraṇaṃ dassetuṃ, “sace hī”tiādi vuttaṃ. Upaṭṭhāpeyyāti – “dhātuyo”icceva kulaputtassa	6931	
PA_tika-s02_03t:693_11	cittaṃ niveseyya tathā sañjāneyya, evaṃ dhammaṃ deseyyāti attho. Sandehaṃ kareyyāti	6931	
PA_tika-s02_03t:693_12	asati purise ko karoti? Ko paṭisaṃvedeti, dhātuyo evāti kiṃ nu kho idaṃ, kathaṃ nu	6931	
PA_tika-s02_03t:693_13	kho idanti saṃsayaṃ uppādeyya? Sammohaṃ āpajjeyyāti caturaṅgasamannāgate andhakāre	6931	
PA_tika-s02_03t:693_14	vattamānaṃ viya desiyamāne atthe sammohaṃ āpajjeyya. Tathābhūto ca desanāya abhājanabhūtattā	6931	
PA_tika-s02_03t:693_15	desanaṃ sampaṭicchituṃ na sakkuṇeyya. Evamāhāti evaṃ “chadhāturo”ti āha.	6931	
PA_tika-s02_03t:694_0	Yaṃ tvaṃ purisoti sañjānāsīti yaṃ rūpārūpadhammasamūhaṃ pabandhavasena pavattamānaṃ	694	
PA_tika-s02_03t:694_1	adhiṭṭhānavisesavisiṭṭhaṃ – “puriso satto itthī”tiādinā tvaṃ sañjānāsi, so chadhāturo.	694	
PA_tika-s02_03t:694_2	Santesupi chadhātuvinimuttesu dhātvantaresu sukhāvaggahaṇatthaṃ tathā vuttaṃ taggahaṇeneva	694	
PA_tika-s02_03t:694_3	ca tesaṃ gahetabbato, svāyamattho heṭṭhā dassito eva. Sesapadesūti “chaphassāyatano”tiādipadesupi.	694	
PA_tika-s02_03t:694_4	Cattāri adhiṭṭhānāni catasso patiṭṭhā etassāti caturādhiṭṭhāno, adhitiṭṭhati patiṭṭhahati	694	
PA_tika-s02_03t:694_5	etenāti adhiṭṭhānaṃ, yesu patiṭṭhāya uttamatthaṃ arahattaṃ adhigacchati, tesaṃ paññādīnaṃ	694	
PA_tika-s02_03t:694_6	etaṃ adhivacanaṃ. Tenāha “svāyaṃ bhikkhū”tiādi. Ettoti vaṭṭato. Vivaṭṭitvāti vinivaṭṭitvā	694	
PA_tika-s02_03t:694_7	apasakkitvā. Ettoti vā etehi chadhātuādīhi. Ettha hi niviṭṭhassa āyattassa uttamāya	694	
PA_tika-s02_03t:694_8	siddhiyā asambhavoti. Patiṭṭhitanti ariyamaggādhigamavasena suppatiṭṭhitaṃ. Evañhi	694	
PA_tika-s02_03t:694_9	sabbaso paṭipakkhasamucchindanena tattha patiṭṭhito hoti. Maññassavā nappavattantīti	694	
PA_tika-s02_03t:694_10	chahipi dvārehi pavattamānasotāya maggena visositāya sabbaso vigatāya sabbaso vicchedappattiyā	6941	
PA_tika-s02_03t:694_11	na sandanti. Tenāha “nappavattantī”ti. Yasmā māne sabbaso samucchinne asamucchinno	6941	
PA_tika-s02_03t:694_12	anupasanto kileso nāma natthi, tasmā āha – “muni santoti vuccatī”ti rāgaggiādīnaṃ nibbānena nibbuto.	6941	
PA_tika-s02_03t:695_0	Paññaṃ nappamajjeyyāti, “divasaṃ caṅkamena nisajjāya āvaraṇīyehi dhammehi cittaṃ	695	
PA_tika-s02_03t:695_1	parisodhetī”tiādinayappavattāya appamādappaṭipattiyā samādhivipassanāpaññaṃ nappamajjeyya.	695	
PA_tika-s02_03t:695_2	Etena pubbabhāgiyaṃ samathavipassanābhāvanamāha. Saccamanurakkheyyāti saccānurakkhanāpadesena	695	
PA_tika-s02_03t:695_3	sīlavisodhanamāha; sacce ṭhito samādinnasīlaṃ avikopetvā paripūrento samādhisaṃvattaniyataṃ	695	
PA_tika-s02_03t:695_4	karoti. Tenāha “vacīsaccaṃ rakkheyyā”ti. Kilesapariccāgaṃ brūheyyāti tadaṅgādivasena	695	
PA_tika-s02_03t:695_5	kilesānaṃ pariccajanavidhiṃ vaḍḍheyya. Kilesavūpasamanaṃ sikkheyyāti yathā te kilesā	695	
PA_tika-s02_03t:695_6	tadaṅgādivasena pariccattā yathāsamudācārappavattiyā santāne pariḷāhaṃ na janenti;	695	
PA_tika-s02_03t:695_7	evaṃ kilesānaṃ vūpasamanavidhiṃ sikkheyya paññādhiṭṭhānādīnanti lokuttarānaṃ paññādhiṭṭhānādīnaṃ.	695	
PA_tika-s02_03t:695_8	Adhigamatthāyāti paṭilābhatthāya.	695	
PA_tika-s02_03t:696	347. Pubbe vuttānanti, “caturādhiṭṭhāno, yattha ṭhitaṃ maññassavā nappavattantī”ti evaṃ pubbe vuttānaṃ.	69	
PA_tika-s02_03t:697_0	348. Vattabbaṃ bhaveyyāti niddesavasena vattabbaṃ bhaveyya. Ādīhīti evamādīhi. Kiccaṃ	697	
PA_tika-s02_03t:697_1	natthi kiccābhāvato. Uppaṭipāṭidhātukanti ayathānupubbikaṃ. Yathādhammavasenevāti	697	
PA_tika-s02_03t:697_2	desetabbadhammānaṃ yathāsabhāveneva. Sappāyaṃ dhutaṅganti attano kilesaniggaṇhanayoggaṃ	697	
PA_tika-s02_03t:697_3	dhutaṅgaṃ. Cittarucitanti attano cittapakatiyā ācariyehi virocetabbaṃ, cariyānukūlanti	697	
PA_tika-s02_03t:697_4	attho. Hatthipadopamasuttādīsūti ādi-saddena visuddhimaggadhātuvibhaṅgādiṃ saṅgaṇhāti.	697	
PA_tika-s02_03t:698_0	354. Ayampetthāti pi-saddo sampiṇḍanattho. Tena “athāparaṃ upekkhāyeva avasissatī”ti	698	
PA_tika-s02_03t:698_1	uparidesanaṃ sampiṇḍeti. Sopi hi pāṭiyekko anusandhīti. Nanu cāyaṃ yathāuddiṭṭhāya	698	
PA_tika-s02_03t:698_2	viññāṇadhātuyā niddesopi bhavissatīti yathānusandhinayo vijjatīti? Na, viññāṇadhātuniddesanayena	698	
PA_tika-s02_03t:698_3	desanāya appavattattā tenāha “heṭṭhato”tiādi. Yaṃ vā panātiādinā pana desanāya sānusandhitaṃ	698	
PA_tika-s02_03t:698_4	vibhāveti. Na hi buddhā bhagavanto ananusandhikaṃ desanaṃ desenti. Āgamanīyavipassanāvasenāti	698	
PA_tika-s02_03t:698_5	yassā pubbe pavattattā āgamanīyaṭṭhāne ṭhitā vipassanā, tassā vasena. Kammakārakaviññāṇanti	698	
PA_tika-s02_03t:698_6	“netaṃ mama nesohamasmi, na meso attā”ti evaṃ vipassanākiccakārakaṃ vipassanāsahitaṃ	698	
PA_tika-s02_03t:698_7	viññāṇaṃ. Viññāṇadhātuvasenāti yathāuddiṭṭhāya viññāṇadhātuyā bhājanavasena. Satthu	698	
PA_tika-s02_03t:698_8	kathanatthāyāti satthārā uddesameva katvā ṭhapitattā niddesavasena kathanatthāya.	698	
PA_tika-s02_03t:698_9	Akathitabhāvo eva hissa avasiṭṭhatā kathanatthāya paṭivijjhanatthāya ca. Paṭipakkhavigamena	698	
PA_tika-s02_03t:698_10	tassa cittassa parisuddhatāti āha “nirupakkilesa”nti. Upakkilesānaṃ pana pahīnabhāvato	6981	
PA_tika-s02_03t:698_11	pariyodātaṃ. Samudayavasena udayadassanatthañceva paccayanirodhavasena atthaṅgamadassanatthañca.	6981	
PA_tika-s02_03t:698_12	Kāraṇabhāvena sukhāya vedanāya hitanti sukhavedaniyaṃ. Tenāha “sukhavedanāya paccayabhūta”nti.	6981	
PA_tika-s02_03t:699	360. Rūpakammaṭṭhānampi catudhātuvavatthānavasena, arūpakammaṭṭhānampi sukhadukkhavedanāmukhena paguṇaṃ jātaṃ.	69	
PA_tika-s02_03t:700_0	Satthu kathanatthaṃyeva avasissatīti, “kulaputtassa paṭivijjhanattha”nti vuttamevatthaṃ	700	
PA_tika-s02_03t:700_1	nisedheti, tasmā vuttamevatthaṃ samatthetuṃ, “imasmiṃ hī”tiādi vuttaṃ. Kulaputtassa	700	
PA_tika-s02_03t:700_2	rūpāvacarajjhāneti kulaputtena adhigatarūpāvacarajjhāne. Tenāha – “bhikkhu paguṇaṃ	700	
PA_tika-s02_03t:700_3	tava idaṃ rūpāvacaracatutthajjhāna”nti. Yaṃ kiñci suvaṇṇatāpanayogyaṃ aṅgārabhājanaṃ	700	
PA_tika-s02_03t:700_4	idha “ukkā”ti adhippetanti āha “aṅgārakapalla”nti. Sajjeyyāti yathā tattha pakkhittasuvaṇṇañca	700	
PA_tika-s02_03t:700_5	tappati, evaṃ paṭiyādiyeyya. Nīhaṭadosanti vigatībhūtakāḷakaṃ. Apanītakasāvanti apagatasukhumakāḷakaṃ.	700	
PA_tika-s02_03t:701_0	Ariyamagge patiṭṭhāpetukāmena nāma sabbasmimpi lokiyadhamme virajjanatthāya dhammo	701	
PA_tika-s02_03t:701_1	kathetabboti adhippāyena, “kasmā panā”tiādinā codanā katā. Vineyyadamanakusalena	701	
PA_tika-s02_03t:701_2	bhagavatā veneyyajjhāsayavasena tāva catutthajjhānupekkhāya vaṇṇo kathitoti tassa	701	
PA_tika-s02_03t:701_3	parihāraṃ vadanto, “kulaputtassā”tiādimāha.	701	
PA_tika-s02_03t:702_0	361. Tadanudhammanti tassa arūpāvacarassa kusalassa anurūpadhammaṃ, yāya paṭipadāya	702	
PA_tika-s02_03t:702_1	tassa adhigamo hoti, tassa pubbabhāgapaṭipadanti attho. Tenāha “rūpāvacarajjhāna”nti.	702	
PA_tika-s02_03t:702_2	Taggahaṇāti tassa gahaṇena tassā paṭipattiyā paṭipajjamānena. Ito uttarinti “viññāṇañcāyatana”ntiādīsu.	702	
PA_tika-s02_03t:703_0	362. Tassevāti arūpāvacarajjhānassa. Etaṃ pana savipākaṃ arūpāvacarajjhānaṃ samecca	703	
PA_tika-s02_03t:703_1	sambhuyya paccayehi katattā saṅkhataṃ. Pakappitanti paccayavasena savihitaṃ. Āyūhitanti	703	
PA_tika-s02_03t:703_2	sampiṇḍitaṃ. Karontena karīyatīti paṭipajjanakena paṭipajjīyati saṅkharīyati. Nibbānaṃ	703	
PA_tika-s02_03t:703_3	viya na niccaṃ na sassataṃ. Atha kho khaṇe khaṇe bhijjanasabhāvatāya tāvakālikaṃ.	703	
PA_tika-s02_03t:703_4	Tato eva cavanādisabhāvanti sabbametaṃ rūpāvacaradhammesu ādīnavavibhāvanaṃ. Dukkhe	703	
PA_tika-s02_03t:703_5	patiṭṭhitanti saṅkhāradukkhe patiṭṭhitaṃ. Atāṇanti cavanasabhāvāditāya tāṇarahitaṃ.	703	
PA_tika-s02_03t:703_6	Aleṇanti tato arakkhattā līyanaṭṭhānarahitaṃ. Asaraṇanti appaṭisaraṇaṃ. Asaraṇībhūtanti	703	
PA_tika-s02_03t:703_7	sabbakālampi appaṭisaraṇaṃ.	703	
PA_tika-s02_03t:704_0	Samattapattavise khandhādīsu gahite duttikicchā siyāti, “khandhaṃ vā sīsaṃ vā gahetuṃ	704	
PA_tika-s02_03t:704_1	adatvā”ti vuttaṃ. Evamevāti etthāyaṃ upamāsaṃsandanā – cheko bhisakko viya sammāsambuddho.	704	
PA_tika-s02_03t:704_2	Visavikāro viya kilesadukkhānubandho, bhisakkassa visaṃ ṭhānato cāvetvā upari āropanaṃ	704	
PA_tika-s02_03t:704_3	viya bhagavato desanānubhāvena kulaputtassa kāmabhave nikantiṃ pariyādāya arūpajjhāne	704	
PA_tika-s02_03t:704_4	bhavanaṃ. Bhisakkassa visaṃ otāretvā pathaviyaṃ pātanaṃ viya kulaputtassa orambhāgiyakilesadukkhāpanayanaṃ.	704	
PA_tika-s02_03t:705_0	Asampattassāti arūpāvacarajjhānaṃ anadhigatassa. Appaṭiladdhassevāti tassa vevacanaṃ.	705	
PA_tika-s02_03t:705_1	Sabbametanti “aniccaṃ adhuva”ntiādinā vitthārato vuttaṃ sabbametaṃ ādīnavaṃ. Ekapadeneva	705	
PA_tika-s02_03t:705_2	“saṅkhatameta”nti kathesi saṅkhatapadeneva tassa atthassa anavasesato pariyādinnattā.	705	
PA_tika-s02_03t:706_0	Nāyūhatīti bhavakāraṇacetanāvasena byāpāraṃ na samūheti na sampiṇḍeti. Tenāha – “na	706	
PA_tika-s02_03t:706_1	rāsiṃ karotī”ti. Abhisaṅkharaṇaṃ nāma cetanābyāpāroti āha – “na abhisañcetayatī”ti.	706	
PA_tika-s02_03t:706_2	Taṃ pana phaluppādanasamatthatāya phalena kappananti āha “na kappetī”ti. Sace abhisaṅkhāracetanā	706	
PA_tika-s02_03t:706_3	uḷārā, phalamahattasaṅkhātāya vuḍḍhiyā hoti, anuḷārā ca avuḍḍhiyāti āha – “vuḍḍhiyā	706	
PA_tika-s02_03t:706_4	vā parihāniyā vā”ti. Buddhavisaye ṭhatvāti bhagavā attano buddhasubuddhatāya sīhasamānavuttitāya	706	
PA_tika-s02_03t:706_5	ca desanaṃ ukkaṃsato sāvakehi pattabbaṃ visesaṃ anavasesento tathā vadati, na sāvakavisayaṃ	706	
PA_tika-s02_03t:706_6	atikkamitvā attano buddhavisayameva desento. Tenāha – “arahattanikūṭaṃ gaṇhī”ti.	706	
PA_tika-s02_03t:706_7	Yadi kulaputto attano…pe… paṭivijjhi, atha kasmā bhagavā desanāya arahattanikūṭaṃ	706	
PA_tika-s02_03t:706_8	gaṇhīti āha “yathā nāmā”tiādi.	706	
PA_tika-s02_03t:707_0	Ito pubbeti ito anāgāmiphalādhigamato uttari upari. Assāti kulaputtassa. Kathentassa	707	
PA_tika-s02_03t:707_1	bhagavato dhamme neva kaṅkhā na vimati paṭhamamaggeneva kaṅkhāya samucchinnattā.	707	
PA_tika-s02_03t:707_2	Ekaccesu ṭhānesūti tathā vineyyaṭhānesu. Tathā hi ayampi kulaputto anāgāmiphalaṃ	707	
PA_tika-s02_03t:707_3	patvā bhagavantaṃ sañjāni. Tena vuttaṃ “yato anenā”tiādi.	707	
PA_tika-s02_03t:708	363. Anajjhositāti anajjhosanīyāti ayamatthoti āha – “gilitvā pariniṭṭhāpetvā gahetuṃ na yuttā”ti.	70	
PA_tika-s02_03t:709_0	364. Rāgova anusayo rāgānusayo, so ca paccayasamavāye uppajjanārahoti vattabbataṃ	709	
PA_tika-s02_03t:709_1	labhatīti vuttaṃ – “sukhavedanaṃ ārabbha rāgānusayo uppajjeyyā”ti. Na pana tassa	709	
PA_tika-s02_03t:709_2	uppādanaṃ atthi khaṇattayasamāyogāsambhavato. Esa nayo sesesupi. Itaranti adukkhamasukhavedanaṃ.	709	
PA_tika-s02_03t:709_3	Visaṃyuttoti kenaci saññojanena asaṃyuttatāya eva niyatavippayutto. Kāyassa koṭi	709	
PA_tika-s02_03t:709_4	paramo anto etassāti kāyakoṭikaṃ. Dutiyapadeti “jīvitapariyantika”nti imasmiṃ pade.	709	
PA_tika-s02_03t:709_5	Visevanassāti upādānassa. Sītībhavissantīti padassa “nirujjhissantī”ti attho vutto,	709	
PA_tika-s02_03t:709_6	kathaṃ pana vedayitānaṃ dvādasasu āyatanesu nirujjhanaṃ sītibhāvappattīti codanaṃ	709	
PA_tika-s02_03t:709_7	sandhāyāha – “kilesā hī”tiādi. Samudayapañhenāti mahāsatipaṭṭhāne samudayasaccanirodhapañhena.	709	
PA_tika-s02_03t:709_8	Nanu sabbaso kilesapariḷāhavigame sītibhāvo nāma vedanānirodhamattena adhippeto;	709	
PA_tika-s02_03t:709_9	tena idha vedayitāni vuttāni, na kilesāti vedayitānaṃ accantanirodhasaṅkhāto sītibhāvopi	709	
PA_tika-s02_03t:709_10	kilesasamucchedenevāti āha “vedayitānipī”tiādi.	7091	
PA_tika-s02_03t:710_0	365. Idaṃ opammasaṃsandananti ettha saññojanā dīpasikhā viya, adhiṭṭhānakapallikā	710	
PA_tika-s02_03t:710_1	viya vedanāya nissayabhūtā cattāro khandhā, telaṃ viya kilesā, vaṭṭi viya kammavaṭṭaṃ,	710	
PA_tika-s02_03t:710_2	upaharaṇakapuriso viya vaṭṭagāmī puthujjano, tassa sīsacchedakapuriso viya arahattamaggo	710	
PA_tika-s02_03t:710_3	santānassa samucchedakaraṇato, anāhārāya dīpasikhāya nibbāyanaṃ viya kammakilesānaṃ	710	
PA_tika-s02_03t:710_4	anantarapaccayato anāhārāya vedanāya anupādisesavasena nibbāyanaṃ.	710	
PA_tika-s02_03t:711_0	Ādimhi samādhivipassanāpaññāhīti pubbabhāgapaṭipadābhūtā tayā paguṇasamādhito arahattassa	711	
PA_tika-s02_03t:711_1	padaṭṭhānabhūtavipassanāpaññāto ca. Uttaritarāti visiṭṭhatarā. Evaṃ samannāgatoti	711	
PA_tika-s02_03t:711_2	ettha evaṃ-saddo idaṃsaddatthavacanoti āha – “iminā uttamena arahattaphalapaññādhiṭṭhānenā”ti.	711	
PA_tika-s02_03t:711_3	Sabbaṃ vaṭṭadukkhaṃ khepetīti sabbadukkhakkhayo, aggamaggo, taṃpariyāpannatāya tattha	711	
PA_tika-s02_03t:711_4	ñāṇanti āha – “sabbadukkhakkhaye ñāṇaṃ nāma arahattamagge ñāṇa”nti. Arahattaphale	711	
PA_tika-s02_03t:711_5	ñāṇaṃ adhippetaṃ vuttanayena sabbadukkhakkhaye sante tannimittaṃ vā uppannañāṇanti	711	
PA_tika-s02_03t:711_6	katvā. Tassāti, “evaṃ samannāgato bhikkhu iminā paramena paññādhiṭṭhānena samannāgato	711	
PA_tika-s02_03t:711_7	hotī”ti vuttabhikkhuno.	711	
PA_tika-s02_03t:712_0	366. Hīti yasmā. Vimuttīti arahattaphalavimutti, tasmā sabbadukkhakkhaye ñāṇanti	712	
PA_tika-s02_03t:712_1	arahattaphalañāṇaṃ adhippetaṃ. Saccanti paramatthasaccaṃ nibbānaṃ, na maggasaccaṃ.	712	
PA_tika-s02_03t:712_2	Kāmaṃ arahattaphalavimutti paṭipakkhehi akopanīyatāya akuppā, “sacce ṭhitā”ti pana	712	
PA_tika-s02_03t:712_3	vacanato, “akuppārammaṇakaraṇena akuppāti vuttā”ti āha. Vitathanti naṭṭhaṃ, jarāya	712	
PA_tika-s02_03t:712_4	maraṇena ca vipariṇāmetabbatāya yādisaṃ uppādāvatthāya jātaṃ, tato aññādisanti attho.	712	
PA_tika-s02_03t:712_5	Tathā hi taṃ jarāmaraṇehi parimusitabbarūpatāya “musā”ti vuttaṃ. Tenāha – “mosadhammanti	712	
PA_tika-s02_03t:712_6	nassanasabhāva”nti. Taṃ avitathanti taṃ vuttanayena avitathaṃ nāma, taṃ sabhāvo sabbakālaṃ	712	
PA_tika-s02_03t:712_7	teneva labbhanato. Samathavipassanāvasena vacīsaccatoti samathavipassanāvasena yaṃ	712	
PA_tika-s02_03t:712_8	visuddhimattaṃ vacīsaccaṃ, tato. Dukkhasaccasamudayasaccehi tacchavipallāsabhūtasabhāvehi.	712	
PA_tika-s02_03t:712_9	Iti nesaṃ yathāsakaṃ sabhāvena avitathabhāve amosadhammatāya tehipi avitathabhāvā	712	
PA_tika-s02_03t:712_10	paramatthasaccaṃ nibbānameva uttaritaraṃ. Tasmāti nibbānasseva uttaritarabhāvato.	7121	
PA_tika-s02_03t:713_0	367. Upadhīyati ettha dukkhanti upadhī, khandhā kāmaguṇā ca. Upadahanti dukkhanti	713	
PA_tika-s02_03t:713_1	upadhī, kilesābhisaṅkhārā. Paripūrā gahitā parāmaṭṭhāti pariyattabhāvena taṇhāya	713	
PA_tika-s02_03t:713_2	gahitā diṭṭhiyā parāmaṭṭhā. Samathavipassanāvasena kilesapariccāgatoti vikkhambhanavasena	713	
PA_tika-s02_03t:713_3	tadaṅgappahānavasena ca kilesānaṃ pariccajanato. Uttaritaro visiṭṭhatarassa pahānappakārassa abhāvato.	713	
PA_tika-s02_03t:714_0	368. Āghātakaraṇavasenāti cetasikāghātassa uppajjanavasena. Byāpajjanavasenāti cittassa	714	
PA_tika-s02_03t:714_1	vipattibhāvavasena. Sampadussanavasenāti sabbaso dussanavasena. Tīhi padehi yadi	714	
PA_tika-s02_03t:714_2	arahattamaggena kilesānaṃ pariccāgo cāgādhiṭṭhānaṃ, arahattamaggeneva nesaṃ vūpasamo	714	
PA_tika-s02_03t:714_3	upasamādhiṭṭhānaṃ hotīti dasseti. Ettha visesena pariccāgo sampajahanaṃ anuppattidhammatāpādanaṃ	714	
PA_tika-s02_03t:714_4	cāgo, tathā pana pariccāgena yo so nesaṃ tadā vūpasantatāya abhāvo, ayaṃ upasamoti ayametesaṃ viseso.	714	
PA_tika-s02_03t:715_0	369. Maññitanti maññanā, “etaṃ mamā”tiādinā kappanāti attho. Avijjāvibandhanataṇhāgāhādīnaṃ	715	
PA_tika-s02_03t:715_1	sādhāraṇabhāvato ayamahanti ettha ahanti diṭṭhimaññanādassanaṃ, sā pana diṭṭhi mānamaññanāya	715	
PA_tika-s02_03t:715_2	attaniyagāhavasena hotīti sveva “aya”nti iminā gahitoti āha – “ayamahanti ekaṃ taṇhāmaññitameva	715	
PA_tika-s02_03t:715_3	vaṭṭatī”ti. Ābādhaṭṭhenāti paṭipīḷanaṭṭhena. Maññanāvasena hi sattānaṃ tathā hoti.	715	
PA_tika-s02_03t:715_4	Antodosaṭṭhenāti abbhantaraduṭṭhabhāvena. Maññanādūsitattā hi sattānaṃ attabhāvo	715	
PA_tika-s02_03t:715_5	dukkhatāmūlāyatto, kilesāsucipaggharaṇato uppādanirodhabhaṅgehi uddhamuddhaṃ pakkapabhinno	715	
PA_tika-s02_03t:715_6	hotīti phalūpacārena “maññitaṃ gaṇḍo”ti vutto. Anupaviṭṭhaṭṭhenāti anupavisitvā hadayamāhacca	715	
PA_tika-s02_03t:715_7	adhiṭṭhānena. Maññitañhi pīḷājananato antotudanato duruddharaṇato sallaṃ. Khīṇāsavamuni	715	
PA_tika-s02_03t:715_8	sabbaso kilesānaṃ santattā, tato eva pariḷāhānaṃ parinibbutattā vūpasantattā santo	715	
PA_tika-s02_03t:715_9	upasanto nibbutoti vuccati. Yattha ṭhitanti yasmiṃ asekkhabhūmiyaṃ ṭhitaṃ. Yadi bhagavā	715	
PA_tika-s02_03t:715_10	attano desanāñāṇānurūpaṃ desanaṃ pavattāpeyya, mahāpathaviṃ pattharantassa viya,	7151	
PA_tika-s02_03t:715_11	ākāsaṃ pasārentassa viya, anantāparimeyyalokadhātuyo paṭicca tesaṃ ṭhitākāraṃ anuppūraṃ	7151	
PA_tika-s02_03t:715_12	vicinantassa viya desanā pariyosānaṃ na gaccheyya. Yasmā panassa vineyyajjhāsayānurūpameva	7151	
PA_tika-s02_03t:715_13	desanā pavatti, na tato paraṃ aṇumattampi vaḍḍhati. Tasmā vuttaṃ – “sabbāpi dhammadesanā	7151	
PA_tika-s02_03t:715_14	saṃkhittāva, vitthāradesanā nāma natthī”ti. Nanu sattapakaraṇadesanā vitthārakathāti?	7151	
PA_tika-s02_03t:715_15	Na sāpi vitthārakathāti āha – “samantapaṭṭhānakathāpi saṃkhittāyevā”ti. Sannipatitadevaparisāya	7151	
PA_tika-s02_03t:715_16	ajjhāsayānurūpameva hi tassāpi pavatti, na satthudesanāñāṇānurūpanti. Yathānusandhiṃ	7151	
PA_tika-s02_03t:715_17	pāpesi yathāuddiṭṭhe anupubbena anavasesato vibhajanavasena desanāya niṭṭhāpitattā.	7151	
PA_tika-s02_03t:715_18	Vipañcitaññū…pe… kathesi nātisaṅkhepavitthāravasena desitattā.	7151	
PA_tika-s02_03t:716_0	370. Aṭṭhannaṃ parikkhārānanti nayidamanavasesapariyādānaṃ, lakkhaṇavacanaṃ panetaṃ,	716	
PA_tika-s02_03t:716_1	aññatarassāti vacanaseso. Tathā hi, “mayhaṃ iddhimayaparikkhāralābhāya paccayo hotū”ti	716	
PA_tika-s02_03t:716_2	patthanaṃ paṭṭhapetvā pattacīvaraṃ, pattaṃ, cīvarameva vā dinne carimabhave iddhimayaparikkhāro	716	
PA_tika-s02_03t:716_3	nibbattatīti vadanti. Adinnattāti kecivādo, tenāha “kulaputto”tiādi. Okāsābhāvatoti	716	
PA_tika-s02_03t:716_4	upasampadālakkhaṇassa asambhavato. Tenāha – “kulaputtassa āyuparikkhīṇa”nti. Udakatittha…pe…	716	
PA_tika-s02_03t:716_5	āraddho paramappicchabhāvato.	716	
PA_tika-s02_03t:717	Vibbhantāti bhantacittā. Siṅgena vijjhitvā ghātesi purimajātibaddhāghātatāyāti vadanti.	71	
PA_tika-s02_03t:718	Mānusaṃ yoganti manussattabhāvaṃ. Attabhāvo hi yujjati kammakilesehīti “yogo”ti vuccati. Upaccagunti upagacchiṃsu. Upakotiādi tesaṃ nāmāni.	71	
PA_tika-s02_03t:719	Gandhakaṭṭhehīti candanāgarusaḷaladevadāruādīhi gandhadārūhi. Sesaṃ suviññeyyameva.	71	
PA_tika-s02_03t:720	Dhātuvibhaṅgasuttavaṇṇanāya līnatthappakāsanā samattā.	72	
PA_tika-s02_03t:721	11. Saccavibhaṅgasuttavaṇṇanā	72	
PA_tika-s02_03t:722_0	371. Ācikkhanāti – “idaṃ dukkhaṃ ariyasaccaṃ, ayaṃ dukkhanirodhagāminī paṭipadā ariyasacca”nti	722	
PA_tika-s02_03t:722_1	ādito kathanaṃ. Desanāti tasseva atthassa atisajjanaṃ pabodhanaṃ. Paññāpanāti pakārehi	722	
PA_tika-s02_03t:722_2	ñāpanā, sā pana yasmā itthamidanti veneyyānaṃ paccakkhato dassanā, tesaṃ vā santāne	722	
PA_tika-s02_03t:722_3	patiṭṭhāpanā hoti, tasmā āha – “dukkhasaccādīnaṃ ṭhapanā”ti. Paṭṭhapanāti patiṭṭhāpanā.	722	
PA_tika-s02_03t:722_4	Yasmā paṭṭhapiyamānasabhāvā desanā bhājanaṃ upagacchantī viya hoti, tasmā vuttaṃ	722	
PA_tika-s02_03t:722_5	– “paññāpanā”ti, jānāpanāti attho. Vivaṭakaraṇāti desiyamānassa atthassa vivaṭabhāvakaraṇaṃ.	722	
PA_tika-s02_03t:722_6	Vibhāgakiriyāti yathāvuttassa atthavibhāgassa vitthārakaraṇaṃ. Pākaṭabhāvakaraṇanti	722	
PA_tika-s02_03t:722_7	agambhīrabhāvāpādanaṃ. Aparo nayo – catusaccasaññitassa atthassa paccekaṃ sarūpato	722	
PA_tika-s02_03t:722_8	dassanavasena idanti ādito sikkhāpanaṃ kathanaṃ ācikkhanā, evaṃ parasantāne pabodhanavasena	722	
PA_tika-s02_03t:722_9	pavattāpanā desanā, evaṃ vineyyānaṃ cittaparitosajananena tesaṃ buddhiparipācanaṃ	722	
PA_tika-s02_03t:722_10	“paññāpanā”ti vuccati. Evaṃ paññāpentī ca sā desiyamānaṃ atthaṃ veneyyasantāne pakārato	7221	
PA_tika-s02_03t:722_11	ṭhapeti patiṭṭhapetīti “paṭṭhapanā”ti vuccati. Pakārato ṭhapentī pana saṃkhittassa	7221	
PA_tika-s02_03t:722_12	vitthārato paṭivuttassa punābhidhānato “vivaraṇā”ti, tassevatthassa vibhāgakaraṇato	7221	
PA_tika-s02_03t:722_13	“vibhajanā”ti, vuttassa vitthārenābhidhānato vibhattassa hetudāharaṇadassanato, “uttānīkamma”nti	7221	
PA_tika-s02_03t:722_14	vuccati. Tenāha – “pākaṭabhāvakaraṇa”nti, hetūpamāvasenatthassa pākaṭabhāvakaraṇatoti attho.	7221	
PA_tika-s02_03t:723_0	Anuggāhakāti anuggaṇhanakāmā. Svāyamanuggaho saṅgahavatthuvasena pākaṭo hotīti āha	723	
PA_tika-s02_03t:723_1	“āmisasaṅgahenā”tiādi. Janetā janettīti āha “janikā mātā”ti. Vuddhiṃ parisaṃ āpādetīti	723	
PA_tika-s02_03t:723_2	āpādetā. Tenāha “posetā”ti. Idāni dvinnaṃ mahātherānaṃ yathākkamaṃ sabrahmacārīnaṃ	723	
PA_tika-s02_03t:723_3	bhagavatā vuttehi janikaposikamātuṭṭhāniyehi saṅgāhakataṃ vitthārato dassetuṃ, “janikamātā	723	
PA_tika-s02_03t:723_4	hī”tiādi vuttaṃ. Paratoghosena vināpi uparimaggādhigamo hotīti “paccattapurisakārenā”ti	723	
PA_tika-s02_03t:723_5	vuttaṃ. Paṭhamamaggo eva hi sāvakānaṃ ekantato ghosāpekkhoti. Pattesupīti pi-saddena	723	
PA_tika-s02_03t:723_6	pageva appattesūti dasseti. Bhavassa appamattakatā nāma ittarakālatāyāti āha “accharāsaṅghātamattampī”ti.	723	
PA_tika-s02_03t:723_7	Janetāti janako, thero pana ariyāya janayitā. Āpādetāti vaḍḍhetā paribrūhetā. Purimasmiṃ	723	
PA_tika-s02_03t:723_8	saccadvaye sammasanaggahaṇaṃ lokiyattā tassa, itarasmiṃ tassa aggahaṇaṃ lokuttarattā.	723	
PA_tika-s02_03t:724_0	Kāmehi nikkhanto saṅkappo nekkhammasaṅkappo. Svāyamassa tato nikkhamanattho tesaṃ	724	
PA_tika-s02_03t:724_1	paṭipakkhabhāvato tehi visaṃsaggato virajjanato samucchindanato sabbaso vivittabhāvato	724	
PA_tika-s02_03t:724_2	ca hotīti dassetuṃ, “kāmapaccanīkaṭṭhenā”tiādi vuttaṃ. Tattha kāmapadaghātanti yathā	724	
PA_tika-s02_03t:724_3	kāmo padaṃ patiṭṭhaṃ na labhati, evaṃ hananaṃ, kāmasamucchedanti attho. Kāmehi sabbaso	724	
PA_tika-s02_03t:724_4	vivittattā kāmavivitto, ariyamaggo, tassa anto, ariyaphalaṃ, tasmiṃ kāmavivittante.	724	
PA_tika-s02_03t:724_5	Eseva nayoti iminā “byāpādapaccanīkaṭṭhenā”tiādiyojanaṃ atidisati. Sabbe cete nekkhammasaṅkappādayo	724	
PA_tika-s02_03t:724_6	nānācittesu labbhantīti yojanā. Yadi ekacitte labbhanti, kathaṃ tividhamicchāsaṅkappānaṃ	724	
PA_tika-s02_03t:724_7	samugghātoti āha “tatra hī”tiādi. Na nānā labbhatīti iminā tividhakiccakāritaṃ sammāsaṅkappassa	724	
PA_tika-s02_03t:724_8	dasseti. Kiccavasena hi tassa nāmassa lābho. Sammāvācādīnampi maggakkhaṇe ekacitte	724	
PA_tika-s02_03t:724_9	labbhamānānampi catukiccakāritāya catubbidhanāmāditā veditabbā. Sesaṃ suviññeyyameva.	724	
PA_tika-s02_03t:725	Saccavibhaṅgasuttavaṇṇanāya līnatthappakāsanā samattā.	72	
PA_tika-s02_03t:726	12. Dakkhiṇāvibhaṅgasuttavaṇṇanā	72	
PA_tika-s02_03t:727_0	376. Mahāpajāpatigotamīti ettha gotamīti tassa gotamagottato āgataṃ nāmaṃ, mahāpajāpati	727	
PA_tika-s02_03t:727_1	pana guṇato. Taṃ vivarituṃ, “nāmakaraṇadivase panassā”tiādi vuttaṃ. Mahatiṃ uḷāraṃ	727	
PA_tika-s02_03t:727_2	pajaṃ jananaposanehi parirakkhatīti mahāpajāpati. Paribhogavasena na haññatīti ahataṃ.	727	
PA_tika-s02_03t:727_3	Sippikānanti tantavāyānaṃ. Vāyanaṭṭhānanti vīnaṭṭhānaṃ. Tāni maṃ na tosenti kāyikassa	727	
PA_tika-s02_03t:727_4	puññassa abhāvato. Tenāha – “sahatthā katameva maṃ tosetī”ti. Pisitvā nibbattanaṃ	727	
PA_tika-s02_03t:727_5	katvā. Pothetvāti sukhumabhāvāpādanatthaṃ dhanukena netvā. Kālānukālañca dhātigaṇaparivutā	727	
PA_tika-s02_03t:727_6	gantvā vemakoṭiṃ aggahesi ekadivasanti adhippāyo. Evañhi “ekadivasaṃ pana…pe… akāsī”ti	727	
PA_tika-s02_03t:727_7	purimavacanena taṃ na virujjheyya.	727	
PA_tika-s02_03t:728_0	Cha cetanāti chabbidhā cetanā. Na hi tā chayeva cetanāti. Saṅghe gotami dehi…pe…	728	
PA_tika-s02_03t:728_1	saṅgho cāti idameva suttapadaṃ. Saṅghe gotami dehīti saṅghassa dānāya niyojesi, tasmā	728	
PA_tika-s02_03t:728_2	saṅghova dakkhiṇeyyataroti ayamevettha attho. Yadi evantiādinā tattha byabhicāraṃ	728	
PA_tika-s02_03t:728_3	dasseti. Rājamahāmattādayotiādinā tattha byatirekato nidassanaṃ āha. Mahantatarā	728	
PA_tika-s02_03t:728_4	bhaveyyunti ānubhāvādinā mahantatarā bhaveyyuṃ, na ca taṃ atthīti. Tasmāti yasmā	728	
PA_tika-s02_03t:728_5	guṇavisiṭṭhahetukaṃ dakkhiṇeyyataṃ anapekkhitvā attano dīyamānassa dāpanaṃ labhati,	728	
PA_tika-s02_03t:728_6	tasmā. Mā evaṃ gaṇhāti sammāsambuddhato saṅghova dakkhiṇeyyo”ti mā gaṇha.	728	
PA_tika-s02_03t:729_0	Tattha nicchayasādhakaṃ suttapadaṃ dassento, “nayimasmiṃ loke…pe… vipulaphalesina”nti	729	
PA_tika-s02_03t:729_1	āha. Svāyamattho ratanasutte, “yaṃ kiñci vitta”nti gāthāya, aggapasādasuttādīhi ca	729	
PA_tika-s02_03t:729_2	vibhāvetabboti. Tenāha – “satthārā uttaritaro dakkhiṇeyyo nāma natthī”ti.	729	
PA_tika-s02_03t:730_0	Gotamiyā antimabhavikatāya dānassa dīgharattaṃ hitāya sukhāya anuppādanato na taṃ	730	
PA_tika-s02_03t:730_1	garutaraṃ saṅghassa pādāpane kāraṇanti āha – “pacchimāya janatāyā”tiādi. Vacanatopīti	730	
PA_tika-s02_03t:730_2	tassa vatthayugassa satthu eva paṭiggahaṇāya vacanatopi. Tenāha “na hī”tiādi.	730	
PA_tika-s02_03t:731_0	Satthā saṅghapariyāpannova īdise ṭhāne aggaphalaṭṭhatāya aṭṭha-ariyapuggalabhāvato,	731	
PA_tika-s02_03t:731_1	sace panassa na sayaṃ saṅghapariyāpannatā, kathaṃ saṅghe pūjite satthā pūjito nāma	731	
PA_tika-s02_03t:731_2	siyāti adhippāyo. Tīṇi saraṇagamanāni tayo eva aggapasādāti vakkhatīti adhippāyo.	731	
PA_tika-s02_03t:731_3	Abhidheyyānurūpāni hi liṅgavacanāni. Na ruhati ayāthāvapaṭipattibhāvato, na gihivesaggahaṇādinā	731	
PA_tika-s02_03t:731_4	gihibhāvassa paṭikkhipitattā. Na vattabbametaṃ “satthā saṅghapariyāpanno”ti satthubhāvato.	731	
PA_tika-s02_03t:731_5	Sāvakasamūho hi saṅgho. Saṅghagaṇe hi satthā uttaritaro anaññasādhāraṇaguṇehi samannāgatabhāvato	731	
PA_tika-s02_03t:731_6	mūlaratanabhāvato ca.	731	
PA_tika-s02_03t:732	377. Sampatijātassa mahāsattassa sattapadavītihāragamanaṃ dhammatāvasena jātaṃ, paraṃ tadaññadaharasadisī paṭipattīti āha – “hatthapādakiccaṃ asādhentesū”ti.	73	
PA_tika-s02_03t:733_0	378. Paccūpakāraṃ na sukaraṃ vadāmi anucchavikakiriyāya kātuṃ asakkuṇeyyattā. Abhivādenti	733	
PA_tika-s02_03t:733_1	etenāti abhivādanaṃ. Vandamānehi antevāsikehi ācariyaṃ “sukhī hotū”tiādinā abhivādenti	733	
PA_tika-s02_03t:733_2	nāma. Tena vuttaṃ “abhivādana”nti. Tadabhimukho…pe… vanditvā nipajjati, seyyathāpi	733	
PA_tika-s02_03t:733_3	āyasmā sāriputto. Kālānukālaṃ upaṭṭhānaṃ bījayanapādasambāhanādi anucchavikakammassa	733	
PA_tika-s02_03t:733_4	karaṇaṃ nāma. Anucchavikaṃ kiriyaṃ kātuṃ na sakkotiyeva, yasmā ācariyena katassa	733	
PA_tika-s02_03t:733_5	dhammānuggahassa antevāsinā kariyamāno āmisānuggaho saṅkhampi kalampi kalabhāgampi	733	
PA_tika-s02_03t:733_6	na upetiyevāti. Tena vuttaṃ “na suppatikāraṃ vadāmī”ti.	733	
PA_tika-s02_03t:734_0	379. Pāṭipuggalikaṃ dakkhiṇaṃ ārabbha samuṭṭhitaṃ, “taṃ me bhagavā paṭiggaṇhatū”ti	734	
PA_tika-s02_03t:734_1	mahāpajāpatigotamiyā vacanaṃ nimittaṃ katvā desanāya uṭṭhitattā. Na kevalañca tassā	734	
PA_tika-s02_03t:734_2	eva vacanaṃ, atha kho ānandattheropi…pe… samādapesi, tasmā vibhāgato cuddasasu…pe…	734	
PA_tika-s02_03t:734_3	hotīti dassetuṃ, imaṃ desanaṃ ārabhi. Tattha patipaccekaṃ puggalaṃ dīyatīti pāṭipuggalikaṃ.	734	
PA_tika-s02_03t:734_4	Paṭhamasaddo yathā aggattho, evaṃ seṭṭhapariyāyopīti āha “jeṭṭhakavasenapī”ti. Aggā	734	
PA_tika-s02_03t:734_5	uttame khette pavattattā. Dutiyatatiyāpi paramadakkhiṇāyeva sabbaso sammāvikkhambhitarāgādikilesattā.	734	
PA_tika-s02_03t:734_6	Rāgādayo hi adakkhiṇeyyabhāvassa kāraṇaṃ. Tenevāha – “tiṇadosāni khettāni, rāgadosā	734	
PA_tika-s02_03t:734_7	ayaṃ pajā”tiādi. Yasmā pana savāsanaṃ sabbaso samucchinnakilesehi tato eva sabbaso	734	
PA_tika-s02_03t:734_8	appaṭihatañāṇacārehi anantāparimeyyaguṇagaṇādhārehi sammāsambuddhehi sadiso sadevake	734	
PA_tika-s02_03t:734_9	loke koci dakkhiṇeyyo natthi. Tasmā “paramadakkhiṇāyevā”ti sāsaṅkaṃ vadati. Yasmā	734	
PA_tika-s02_03t:734_10	pañcābhiñño aṭṭhasamāpattilābhī eva hoti lokiyābhiññānaṃ aṭṭhasamāpattiadhiṭṭhānattā,	7341	
PA_tika-s02_03t:734_11	tasmā “lokiyapañcābhiññe”icceva vuttaṃ, na “aṭṭhasamāpattilābhimhī”ti tāya avuttasiddhattā.	7341	
PA_tika-s02_03t:734_12	Gosīladhātukoti gosīlasabhāvo, sīlavatā sadisasīloti attho. Tenāha “asaṭho”tiādi.	7341	
PA_tika-s02_03t:734_13	Tena na alajjidhātuko pakatisiddho idha puthujjanasīlavāti adhippetoti dasseti.	7341	
PA_tika-s02_03t:735_0	Paricchindantoti ettakoti paccekappamāṇato tato eva aññamaññaṃ asaṅkaratova paricchindanto.	735	
PA_tika-s02_03t:735_1	Kathaṃ pana asaṅkhyeyyabhāvena vuccamāno vipāko paricchinno hoti? Sopi tassa paricchedo	735	
PA_tika-s02_03t:735_2	eva itarehi asaṃkiṇṇabhāvadīpanato, etadatthameva pubbe asaṅkaraggahaṇaṃ kataṃ. Guṇavasenāti	735	
PA_tika-s02_03t:735_3	lakkhaṇasampannādiguṇavasena. Upakāravasenāti bhogarakkhādiupakāravasena. Yaṃ posanatthaṃ	735	
PA_tika-s02_03t:735_4	dinnaṃ, idaṃ na gahitaṃ dānalakkhaṇāyogato. Anuggahapūjanicchāvasena hi attano deyyavatthupariccāgo	735	
PA_tika-s02_03t:735_5	dānaṃ bhayarāgaladdhukāmakulādivasena sāvajjābhāvato. Tampi na gahitaṃ ayāvadatthatāaparipuṇṇabhāvena	735	
PA_tika-s02_03t:735_6	yathādhippetaphaladānāsamatthabhāvato. Sampattassāti santikāgatassa. Tena sampattipayojane	735	
PA_tika-s02_03t:735_7	anapekkhataṃ dasseti. Phalaṃ paṭikaṅkhitvāti “idaṃ me dānamayaṃ puññaṃ āyatiṃ sukhahitabhāvāya	735	
PA_tika-s02_03t:735_8	hotū”tiādinā phalaṃ paccāsīsitvā. Tenassa phaladāne namiyataṃ dasseti, yāvadatthanti	735	
PA_tika-s02_03t:735_9	iminā paripuṇṇaphalataṃ. Sataguṇāti ettha guṇasaddo na “guṇena nāmaṃ uddhareyya”ntiādīsu	735	
PA_tika-s02_03t:735_10	viya sampattiattho, “taddiguṇa”ntiādīsu viya na vaḍḍhanattho, “pañca kāmaguṇā loke,	7351	
PA_tika-s02_03t:735_11	manochaṭṭhā paveditā”tiādīsu viya na koṭṭhāsattho, “antaṃ antaguṇa”ntiādīsu viya	7351	
PA_tika-s02_03t:735_12	na antabhāgattho, atha kho ānisaṃsatthoti dassento, “satānisaṃsā”ti āha, te ānisaṃse	7351	
PA_tika-s02_03t:735_13	sarūpato dassetuṃ, “āyusata”ntiādi vuttaṃ. Sataguṇāti vā satavaḍḍhikāti evamettha	7351	
PA_tika-s02_03t:735_14	attho daṭṭhabbo. Nipparitasaṃ karotīti āyuādīnaṃ ānisaṃsānaṃ aparittāsaṃ karoti.	7351	
PA_tika-s02_03t:735_15	Atha vā nipparitasaṃ karotīti āyuādinimittaṃ aparittāsaṃ karoti. Atha vā nipparitasaṃ	7351	
PA_tika-s02_03t:735_16	karotīti āyuādīni tato uttarimpi āhārādihetu aparittāsaṃ karoti. Attabhāvavinimuttasañcaraṇassa	7351	
PA_tika-s02_03t:735_17	abhāvā, “bhavasatepi vutte ayamevattho”ti vuttaṃ. Sabbatthāti, “puthujjanadussīle”tiādīsu	7351	
PA_tika-s02_03t:735_18	sabbavāresu. Nayo netabboti, “āyusahassaṃ vaṇṇasahassa”ntiādiko nayo.	7351	
PA_tika-s02_03t:736_0	Sāsanāvataraṇaṃ nāma yāvadeva vaṭṭadukkhanittharaṇatthaṃ, tañca maggapaṭivedhanaṃ,	736	
PA_tika-s02_03t:736_1	tasmā nibbedhabhāgiyasaraṇagamanaṃ sikkhāpadasamādānaṃ pabbajjā upasampadā sīlaparipūraṇaṃ	736	
PA_tika-s02_03t:736_2	adhicittasikkhānuyogo vipassanābhāvanāti sabbāpesā sotāpattiphalasacchikiriyāya paṭipatti	736	
PA_tika-s02_03t:736_3	eva hotīti āha – “tisaraṇaṃ gato upāsakopī”tiādi. Tattha yathā nibbedhabhāgiyo samādhi	736	
PA_tika-s02_03t:736_4	tāva nāma paramparāya ariyamaggādhigamassa paccayabhāvato upanissayo; tathā nibbedhabhāgiyaṃ	736	
PA_tika-s02_03t:736_5	sīlaparipūraṇaṃ upasampadā pabbajjā upāsakassa dasasu pañcasu sīlesu patiṭṭhānaṃ	736	
PA_tika-s02_03t:736_6	antamaso saraṇādigamanampi nibbedhabhāgiyaṃ ariyamaggādhigamassa upanissayo hotiyevāti,	736	
PA_tika-s02_03t:736_7	“sabbāpesā sotāpattiphalasacchikiriyāya paṭipattī”ti vuttā. Tattha anaññasādhāraṇa-vijjācaraṇādi-asaṅkhyeyyaaparimeyya-guṇa-samudayapūrite	736	
PA_tika-s02_03t:736_8	bhagavati saddhamme ariyasaṅghe uḷāratarabahumānagāravataṃ gato. “Sammāsambuddho	736	
PA_tika-s02_03t:736_9	bhagavā, svākhāto dhammo, suppaṭipanno saṅgho”ti tapparāyaṇatādiākārappatto ñāṇaparisodhito	736	
PA_tika-s02_03t:736_10	pasādo saraṇagamananti tena vatthugatena pasādena paribhāvite santāne kataṃ puññakkhettasampattiyā	7361	
PA_tika-s02_03t:736_11	mahapphalaṃ mahānisaṃsameva hotīti āha – “tasmiṃ dinnadānampi asaṅkhyeyyaṃ appameyya”nti.	7361	
PA_tika-s02_03t:736_12	Tayidaṃ saraṇaṃ vatthuttaye pasādabhāvena ajjhāsayasampattimattaṃ, tādisassa pana	7361	
PA_tika-s02_03t:736_13	pañcasīlaṃ ajjhāsayasampattiupathambhito kāyavacīsaṃyamoti tattha dinnaṃ tato uttari	7361	
PA_tika-s02_03t:736_14	mahapphalanti, dasasīlaṃ pana paripuṇṇuposathasīlaṃ, tattha dinnaṃ mahapphalanti,	7361	
PA_tika-s02_03t:736_15	“tato uttari mahapphala”nti vuttaṃ. Sāmaṇerasīlādīnaṃ pana uttari visiṭṭhatarādibhāvato	7361	
PA_tika-s02_03t:736_16	tattha tattha dinnassa visesamahapphalatā vuttā.	7361	
PA_tika-s02_03t:737_0	Maggasamaṅgitā nāma maggacittakkhaṇaparicchinnā, tasmiñca khaṇe kathaṃ dātuṃ paṭiggahetuñca	737	
PA_tika-s02_03t:737_1	sambhavatīti codeti “kiṃ pana maggasamaṅgissa sakkā dānaṃ dātu”nti. Itaro tādise	737	
PA_tika-s02_03t:737_2	sati samayeti dassento, “āma sakkā”ti paṭijānitvā, “āraddhavipassako”tiādinā tamatthaṃ	737	
PA_tika-s02_03t:737_3	vivarati. Tasmiṃ khaṇeti tasmiṃ pakkhipanakkhaṇe. Yadi aṭṭhamakassa sotāpannassa	737	
PA_tika-s02_03t:737_4	dinnadānaṃ phalato asaṅkhyeyyameva, ko nesaṃ visesoti āha “tatthā”tiādi. Tena satipi	737	
PA_tika-s02_03t:737_5	asaṅkhyeyyabhāvasāmaññe atthi nesaṃ appabahubhāvo saṃvaṭṭaṭṭhāyī asaṅkhyeyyamahākappāsaṅkhyeyyānaṃ	737	
PA_tika-s02_03t:737_6	viyāti dasseti. Maggasamaṅgīnaṃ tena tena odhinā saṃkilesadhammānaṃ pahīyamānattā	737	
PA_tika-s02_03t:737_7	vodānadhammānaṃ vaḍḍhamānattā apariyositakiccattā aparipuṇṇaguṇatā, pariyositakiccattā	737	
PA_tika-s02_03t:737_8	phalasamaṅgīnaṃ paripuṇṇaguṇatāti taṃtaṃmaggaṭṭhehi phalaṭṭhānaṃ khettātisayatā veditabbā.	737	
PA_tika-s02_03t:737_9	Heṭṭhimaheṭṭhimehi pana maggaṭṭhehi uparimānaṃ maggaṭṭhānaṃ phalaṭṭhehi phalaṭṭhānaṃ	737	
PA_tika-s02_03t:737_10	uttaritaratā pākaṭā eva. Tathā hi uparimānaṃ dinnadānassa mahapphalatā vuttā.	7371	
PA_tika-s02_03t:738_0	380. Kāmañcettha buddhappamukhe ubhatosaṅghe kevale ca bhikkhusaṅghe dānaṃ atthi	738	
PA_tika-s02_03t:738_1	eva, na pana buddhappamukhe bhikkhusaṅghe, taṃ pana buddhappamukhaubhatosaṅgheneva	738	
PA_tika-s02_03t:738_2	saṅgahitanti aviruddhaṃ. Na pāpuṇanti mahapphalabhāvena sadisatampi, kuto adhikataṃ.	738	
PA_tika-s02_03t:739_0	“Tathāgate parinibbute ubhatosaṅghassa” icceva vuttattā – “kiṃ panā”tiādinā codeti.	739	
PA_tika-s02_03t:739_1	Itaro parinibbute tathāgate taṃ uddissa gandhapupphādipariccāgo viya cīvarādipariccāgopi	739	
PA_tika-s02_03t:739_2	mahapphalo hotiyevāti katvā paṭipajjanavidhiṃ dassetuṃ, “ubhatosaṅghassā”tiādi vuttaṃ.	739	
PA_tika-s02_03t:739_3	“Ettakāyeva, bhikkhū uddisathā”ti evaṃ paricchedassa akaraṇena upacārasīmāpariyāpannānaṃ	739	
PA_tika-s02_03t:739_4	khettapariyāpannānaṃ vasena aparicchinnakamahābhikkhusaṅghe.	739	
PA_tika-s02_03t:740_0	Gottaṃ vuccati sādhāraṇanāmaṃ, mattasaddo luttaniddiṭṭho, tasmā samaṇāti gottamattaṃ	740	
PA_tika-s02_03t:740_1	anubhavanti dhārentīti gotrabhuno. Tenāha “nāmamattasamaṇā”ti. Diṭṭhisīlasāmaññena	740	
PA_tika-s02_03t:740_2	saṃhato samaṇagaṇo saṅgho, tasmā saṅgho dussīlo nāma natthi. Guṇasaṅkhāyāti ānisaṃsagaṇanāya,	740	
PA_tika-s02_03t:740_3	mahapphalatāyāti attho. Kāsāva…pe… asaṅkhyeyyāti vuttā saṅghaṃ uddissa dinnattā.	740	
PA_tika-s02_03t:740_4	Yathā pana saṅghaṃ uddissa dānaṃ hoti, taṃ vidhiṃ dassetuṃ, “saṅghagatā dakkhiṇā”tiādi	740	
PA_tika-s02_03t:740_5	vuttaṃ. Tattha cittīkāranti gāravaṃ.	740	
PA_tika-s02_03t:741_0	Saṅghato na puggalato. Aññathattaṃ āpajjatīti “imassa mayā dinnaṃ saṅghassa dinnaṃ	741	
PA_tika-s02_03t:741_1	hotī”ti evaṃ cittaṃ anuppādetvā, “saṅghassa dassāmī”ti deyyadhammaṃ paṭiyādetvā sāmaṇerassa	741	
PA_tika-s02_03t:741_2	nāma dātabbaṃ jātanti aññathattaṃ āpajjati; tasmā tassa dakkhiṇā saṅghagatā na hotiyeva	741	
PA_tika-s02_03t:741_3	puggalavasena cittassa pariṇāmitattā. Nibbematiko hutvāti “kiṃ nu kho mayā imassa	741	
PA_tika-s02_03t:741_4	dinnaṃ hoti vā na vā”ti vimatiṃ anuppādetvā, “yo panā”tiādinā vuttākārena karoti.	741	
PA_tika-s02_03t:742_0	Tatthātiādinā vuttassevatthassa pākaṭakaraṇatthaṃ vatthuṃ nidasseti, “parasamuddavāsino”tiādinā.	742	
PA_tika-s02_03t:742_1	Opuñjāpetvā paribhaṇḍaṃ kāretvā, haritagomayena upalimpitvāti attho. Kāsāvakaṇṭhasaṅghassāti	742	
PA_tika-s02_03t:742_2	kāsāvakaṇṭhasamūhassa. Ko sodhetīti mahapphalabhāvakaraṇena ko visodheti. Mahapphalabhāvāpattiyā	742	
PA_tika-s02_03t:742_3	hi dakkhiṇā visujjhati nāma. Tattha yesaṃ hatthe dinnaṃ, tesaṃ vasena paṭiggāhakato	742	
PA_tika-s02_03t:742_4	dakkhiṇāya visuddhattā, – “tadāpāhaṃ, ānanda, saṅghagataṃ dakkhiṇaṃ asaṅkhyeyyaṃ	742	
PA_tika-s02_03t:742_5	appameyyaṃ vadāmī”ti ca vuttaṃ, tasmā kammavaseneva dakkhiṇāvisuddhiṃ pucchati. Itaro	742	
PA_tika-s02_03t:742_6	ariyasaṅghe dinnadakkhiṇāya nibbisiṭṭhaṃ katvā vuttattā matthakappattasseva ariyasaṅghassa	742	
PA_tika-s02_03t:742_7	vasena dakkhiṇāvisuddhiṃ dassento, “sāriputta…pe… sodhentī”ti vatvā puna, “ye keci	742	
PA_tika-s02_03t:742_8	arahanto sodhentī”ti dassento, “apicā”tiādimāha. Therā ciraparinibbutāti idaṃ ajjatanānampi	742	
PA_tika-s02_03t:742_9	ariyānaṃ sāvakataṃ dassentena maggasodhanavasena vuttanti daṭṭhabbaṃ, na uddissa	742	
PA_tika-s02_03t:742_10	puññakaraṇe sati akaraṇappattiyā. Evañhi “asītimahātherā sodhentī”ti idaṃ suvuttaṃ hoti, na aññathā.	7421	
PA_tika-s02_03t:743_0	“Saṅghagatāya dakkhiṇāyā”ti kāmañcetaṃ sādhāraṇavacanaṃ, tathāpi tattha tattha puggalaviseso	743	
PA_tika-s02_03t:743_1	ñātabboti dassento, “atthi buddhappamukho saṅgho”tiādimāha. Na upanetabbo bhagavato	743	
PA_tika-s02_03t:743_2	kāle bhikkhūnaṃ abhiññāpaṭisambhidāguṇavasena ativiya uḷārabhāvato, etarahi tadabhāvato.	743	
PA_tika-s02_03t:743_3	Etarahi saṅgho…pe… na upanetabboti ettha nayānusārena attho vattabbo. Tena teneva	743	
PA_tika-s02_03t:743_4	samayenāti tassa tassa kālassa sampattivipattimukhena paṭipattiyā uḷārataṃ anuḷāratañca	743	
PA_tika-s02_03t:743_5	ulliṅgeti. Yattha hi bhikkhū guṇehi sabbaso paripuṇṇā honti, tasmiṃ samaye saṅghagatā	743	
PA_tika-s02_03t:743_6	dakkhiṇā itarasmiṃ samaye dakkhiṇato mahapphalatarāti daṭṭhabbā. Saṅghe cittīkāraṃ	743	
PA_tika-s02_03t:743_7	kātuṃ sakkontassāti suppaṭipannatādiṃ saṅghe āvajjitvā saṅghagatena pasādena saṅghassa	743	
PA_tika-s02_03t:743_8	sammukhā viya tasmiṃ puggale ca gāravavasena dentassa puthujjanasamaṇe dinnaṃ mahapphalataraṃ	743	
PA_tika-s02_03t:743_9	saṅghato uddisitvā gahitattā, “saṅghassa demī”tiyeva dinnattā ca.	743	
PA_tika-s02_03t:744_0	Eseva nayoti iminā, “sotāpanne dinnaṃ mahapphalatara”nti evamādiṃ atidisati. Ādi-saddena	744	
PA_tika-s02_03t:744_1	uddisitvā gahito sakadāgāmī, pāṭipuggaliko anāgāmīti evamādi saṅgahitaṃ. Mahapphalatarameva.	744	
PA_tika-s02_03t:744_2	Tenāha bhagavā – “na tvevāhaṃ, ānanda, kenaci pariyāyena saṅghagatāya dakkhiṇāya	744	
PA_tika-s02_03t:744_3	pāṭipuggalikaṃ dānaṃ mahapphalataraṃ vadāmī”ti. Yadi khīṇāsave dinnadānato saṅghato	744	
PA_tika-s02_03t:744_4	uddisitvā gahitadussīlepi dinnadānaṃ mahapphalaṃ, evaṃ sante – “sīlavato, mahārāja,	744	
PA_tika-s02_03t:744_5	dinnaṃ mahapphalaṃ, no tathā dussīle”ti idaṃ kathanti āha – “taṃ imaṃ nayaṃ gahāyā”tiādi.	744	
PA_tika-s02_03t:744_6	Saṅghato uddisitvā gahaṇavidhiṃ pahāya dussīlasseva gahaṇavasena vuttaṃ. Imasmiṃ	744	
PA_tika-s02_03t:744_7	catukke daṭṭhabbanti imassa padassa vasena daṭṭhabbaṃ. Tattha hi “paṭiggāhakā honti	744	
PA_tika-s02_03t:744_8	dussīlā pāpadhammā”ti āgataṃ.	744	
PA_tika-s02_03t:745_0	381. Visujjhatīti na kilissati, mahājutikārī mahāvipphārā hotīti attho. Sucidhammoti	745	
PA_tika-s02_03t:745_1	rāgādiasucividhamanena sucisabhāvo. Na pāpadhammoti na nihīnasabhāvo pāpakiriyāya.	745	
PA_tika-s02_03t:745_2	Akusaladhammo hi ekantanihīno. Jūjako sīlavā kalyāṇadhammo na hoti. Tassa mahābodhisattassa	745	
PA_tika-s02_03t:745_3	attano puttadānaṃ dānapāramiyā matthakaṃ gaṇhantaṃ mahāpathavīkampanasamatthaṃ jātaṃ,	745	
PA_tika-s02_03t:745_4	svāyaṃ dānaguṇo vessantaramahāraññā kathetabboti.	745	
PA_tika-s02_03t:746	Uddharatīti bahulaṃ katapāpakammavasena laddhavinipātato uddharati. Tasmā natthi mayhaṃ kiñci cittassa aññathattanti adhippāyo.	74	
PA_tika-s02_03t:747_0	Petadakkhiṇanti pete uddissa dātabbadakkhiṇaṃ. Pāpitakāleyevāti, “idaṃ dānaṃ asukassa	747	
PA_tika-s02_03t:747_1	petassa hotū”ti uddisanavasena patte pāpitakāleyeva. Assāti petassa. Pāpuṇīti phalasamāpattiyā	747	
PA_tika-s02_03t:747_2	vasena pāpuṇi. Ayañhi pete uddissa dāne dhammatā.	747	
PA_tika-s02_03t:748	Tadā kosalarañño pariccāgavasena ativiya uḷārajjhāsayataṃ, buddhappamukhassa ca bhikkhusaṅghassa ukkaṃsagataguṇavisiṭṭhataṃ sandhāyāha, “asadisadānaṃ kathetabba”nti.	74	
PA_tika-s02_03t:749_0	Asārampi khettanti sārahīnaṃ dukkhettaṃ. Samayeti kasanārahe kāle. Paṃsuṃ apanetvāti	749	
PA_tika-s02_03t:749_1	nissāraṃ paṃsuṃ nīharitvā. Sārabījānīti sabhāvato abhisaṅkhārato ca sārabhūtāni bījāni.	749	
PA_tika-s02_03t:749_2	Patiṭṭhapetvāti vapitvā. Evanti yathā kassako attano payogasampattiyā asārepi khette	749	
PA_tika-s02_03t:749_3	phalaṃ adhigacchati. Evaṃ sīlavā attano payogasampattiyā dussīlassapi datvā phalaṃ	749	
PA_tika-s02_03t:749_4	mahantaṃ adhigacchati. Iminā upāyenāti iminā paṭhamapade vuttanayena. Sabbapadesūti	749	
PA_tika-s02_03t:749_5	sabbakoṭṭhāsesu visujjhanaṃ vuttaṃ, tatiyapade pana visujjhanaṃ paṭikkhittameva.	749	
PA_tika-s02_03t:750_0	382. Arahato dinnadānameva aggaṃ dānacetanāya kenaci upakkilesena anupakkiliṭṭhattā,	750	
PA_tika-s02_03t:750_1	paṭiggāhakassa aggadakkhiṇeyyattā. Tenāha – “bhavālayassa bhavapatthanāya abhāvato”ti,	750	
PA_tika-s02_03t:750_2	“ubhinnampī”ti vacanaseso. Khīṇāsavo dānaphalaṃ na saddahatīti idaṃ tassa appahīnakilesajanassa	750	
PA_tika-s02_03t:750_3	viya kammakammaphalānaṃ saddahanākārena pavatti natthīti katvā vuttaṃ, yato arahā	750	
PA_tika-s02_03t:750_4	“asaddho akataññū ca…pe… poriso”ti thomīyati. Asaddahanaṃ anumānapakkhikaṃ, anumānañca	750	
PA_tika-s02_03t:750_5	saṃsayapubbakaṃ, nissandiddho ca kammakammaphalesu paccakkhabhāvaṃ gato. Tameva hi	750	
PA_tika-s02_03t:750_6	nicchitabhāvasiddhaṃ nissandiddhataṃ sandhāya – “dānaphalaṃ saddahantā”tiādi vuttaṃ.	750	
PA_tika-s02_03t:750_7	Yadi evaṃ tena katakammaṃ kammalakkhaṇappattaṃ hotīti āha “khīṇāsavenā”tiādi. Tenevāha	750	
PA_tika-s02_03t:750_8	– “nicchandarāgattā”ti, etañca lakkhaṇavacanaṃ, kenaci kilesena anupakkiliṭṭhattāti	750	
PA_tika-s02_03t:750_9	adhippāyo. Assāti khīṇāsavassa dānaṃ.	750	
PA_tika-s02_03t:751_0	Kiṃ pana sammāsambuddhenātiādinā dāyakato dakkhiṇāvisuddhi coditā, sāriputtattherenātiādinā	751	
PA_tika-s02_03t:751_1	pana paṭiggāhakatoti vadanti; tadayuttaṃ, sāvakassa mahapphalabhāve saṃsayābhāvato,	751	
PA_tika-s02_03t:751_2	heṭṭhā nicchitattā ca, tasmā ubhayenapi dāyakato dakkhiṇāvisuddhi eva coditā. Sā	751	
PA_tika-s02_03t:751_3	hi idha sādhāraṇavasena nicchitattā saṃsayavatthu. Tenāha – “sammāsambuddhena…pe…	751	
PA_tika-s02_03t:751_4	vadantī”ti. Sammāsambuddhaṃ hītiādi yathāvuttaatthassa kāraṇavacanaṃ. Añño dānassa	751	
PA_tika-s02_03t:751_5	vipākaṃ jānituṃ samattho nāma natthi sabbaso sattānaṃ kammavipākavibhāgajānanañāṇassa	751	
PA_tika-s02_03t:751_6	ananuññātattā. Tenāha bhagavā – “yasmā ca kho, bhikkhave, sattā na jānanti, dānasaṃvibhāgassa	751	
PA_tika-s02_03t:751_7	vipākaṃ yathāhaṃ jānāmi, tasmā adatvā bhuñjantī”tiādi. Etena ettha ñāṇavisodhanaṃ	751	
PA_tika-s02_03t:751_8	nāma kathitaṃ, na dakkhiṇāya visuddhi nāma dāyakato paṭiggāhakato ca vasena hotīti;	751	
PA_tika-s02_03t:751_9	sammāsambuddhena sāriputtattherassa dinnadānaṃ sabbaso upakkilesavisuddhiyā ñāṇassa	751	
PA_tika-s02_03t:751_10	ca ativiya uḷārattā mahānubhāvaṃ nāma siyā mahātejavantañca; na mahapphalaṃ tesaṃ	7511	
PA_tika-s02_03t:751_11	santāne paripuṇṇaphalassa asambhavato. Yadi dinnadānaṃ paripuṇṇaphalaṃ na hoti ubhayavipākadānābhāvato,	7511	
PA_tika-s02_03t:751_12	pavattivipākadāyī pana hotīti dassento, “dānaṃ hī”tiādimāha.	7511	
PA_tika-s02_03t:752_0	Catūhīti sahayoge karaṇavacanaṃ, catūhi sampadāhi sahagatā sahitaṃ katvāti attho.	752	
PA_tika-s02_03t:752_1	Imā catasso sampadā sabbasādhāraṇavasena vuttā, na yathādhigatapuggalavasena. Tenāha	752	
PA_tika-s02_03t:752_2	– “deyyadhammassa dhammenā”tiādi. Tasmiṃyeva attabhāveti yasmiṃ attabhāve taṃ dānamayaṃ	752	
PA_tika-s02_03t:752_3	puññaṃ uppannaṃ, tasmiṃyeva attabhāve vipākaṃ deti, cetanāya mahantattā diṭṭhadhammavedanīyaṃ	752	
PA_tika-s02_03t:752_4	hutvā vipaccatīti attho. Pubbacetanādivasenāti sanniṭṭhāpakajavanavīthito pubbāparavīthicetanāvasena,	752	
PA_tika-s02_03t:752_5	aññathā sanniṭṭhāpakavīthiyaṃyeva pubbacetanādivasenāti vattabbaṃ siyā. Sā hi cetanā	752	
PA_tika-s02_03t:752_6	diṭṭhadhammavedanīyabhūtā tasmiṃyeva attabhāve vipākaṃ deti, na itarā. Mahattatāti	752	
PA_tika-s02_03t:752_7	pubbābhisaṅkhāravasena ñāṇasampayogādivasena cetanāya uḷāratā. Khīṇāsavabhāvenāti	752	
PA_tika-s02_03t:752_8	yassa deti, tassa khīṇāsavabhāvena. Vatthusampannatāti ettha yathā paṭighasaññā nānattasaññānaṃ	752	
PA_tika-s02_03t:752_9	vigamena dibbavihārānaṃ vasena, byāpādasaññādīnaṃ vigamena brahmavihārānaṃ vasena,	752	
PA_tika-s02_03t:752_10	sabbaso rūpasaññānānattasaññānaṃ vigamena āneñjavihārānaṃ vasena sabbaso niccasaññādīnaṃ	7521	
PA_tika-s02_03t:752_11	paṭippassaddhiyā sabbasaṅkhāravimukhatāya ariyavihārānaṃ vasena vatthusampannatā	7521	
PA_tika-s02_03t:752_12	icchitā. Taṃtaṃsamāpattisamāpajjanena santānassa nirodhasādhanatā taṃ divasaṃ nirodhassa	7521	
PA_tika-s02_03t:752_13	sādhanatā nāma. Vatthusampannatāti sabbaso nirodhasamāpattisamāpajjanena vatthusampannatā	7521	
PA_tika-s02_03t:752_14	icchitā; na sabbaso anavasesasaññānirodhatāyāti āha – “taṃ divasaṃ nirodhato vuṭṭhitabhāvena	7521	
PA_tika-s02_03t:752_15	vatthusampannatā”ti. Saññānirodhassa cettha accāsannataṃ sandhāya, “taṃ divasa”nti	7521	
PA_tika-s02_03t:752_16	vuttaṃ. Yaṃ panettha atthato avibhattaṃ, taṃ suviññeyyameva.	7521	
PA_tika-s02_03t:753	Dakkhiṇāvibhaṅgasuttavaṇṇanāya līnatthappakāsanā samattā.	75	
PA_tika-s02_03t:754	Niṭṭhitā ca vibhaṅgavaggavaṇṇanā.	75	
PA_tika-s02_03t:755	5. Saḷāyatanavaggo	75	
PA_tika-s02_03t:756	1. Anāthapiṇḍikovādasuttavaṇṇanā	75	
PA_tika-s02_03t:757_0	383. Adhimattagilānoti adhikāya mattāya maraṇassa āsannatāya ativiya gilānoti attho.	757	
PA_tika-s02_03t:757_1	Tenāha “maraṇaseyyaṃ upagato”ti. Akhaṇḍaṃ akāsi gahapatino satthari paramapemattā.	757	
PA_tika-s02_03t:757_2	Yattakaṃ cassāti, “sakiṃ vā dvikkhattuṃ vā”ti vuttaṃ yattakaṃ assa gahapatissa.	757	
PA_tika-s02_03t:758_0	384. Osakkantīti parihāyanti. Ottharantīti abhibhavanti. Usmā nāma kammajatejodhātu,	758	
PA_tika-s02_03t:758_1	sā saha jīvitindriyanirodhā pariyādiyati, yāva tā āyuusmā vattanti, tāva maraṇantikā	758	
PA_tika-s02_03t:758_2	vedanā vattanteva viññāṇassa aniruddhattā. Tenāha “yāva usmā”tiādi.	758	
PA_tika-s02_03t:759_0	385. Tīhi gāhehīti taṇhāmānadiṭṭhiggāhehi. Paṭibāhituṃ vikkhambhetuṃ. Cakkhuṃ tīhi	759	
PA_tika-s02_03t:759_1	gāhehi na gaṇhissāmīti mānaggāhapaṭikkhepamukhena cakkhusmiṃ aniccānupassanāti dasseti.	759	
PA_tika-s02_03t:759_2	Aniccānupassanāya hi sati appatiṭṭho mānaggāho, dukkhānupassanāya sati appatiṭṭho	759	
PA_tika-s02_03t:759_3	taṇhāggāho, anattānupassanāya sati appatiṭṭho diṭṭhiggāhoti, gāho ca nāma oḷāriko,	759	
PA_tika-s02_03t:759_4	tasmiṃ vigatepi nikanti tiṭṭheyyāti taṃ vijahāpetukāmena, – “na ca me cakkhunissitaṃ	759	
PA_tika-s02_03t:759_5	viññāṇaṃ bhavissatī”ti vuttanti āha – “viññāṇañcāpi me cakkhunissitaṃ na bhavissatī”ti.	759	
PA_tika-s02_03t:759_6	Sabbaṃ kāmabhavarūpanti kāmabhūmipariyāpannaṃ sabbaṃ rūpakkhandhamāha – “kāmarūpabhavarūpa”nti	759	
PA_tika-s02_03t:759_7	vā pāṭho. So yutto imassa vārassa eva anavasesapañcavokārabhavapariyāpannato. Tathā	759	
PA_tika-s02_03t:759_8	hi upari catuvokārabhavo anavasesato vutto.	759	
PA_tika-s02_03t:760_0	386. Idhalokanti ettha saṅkhāralokavisayoti adhippāyena, “vasanaṭṭhānaṃ vā”tiādi	760	
PA_tika-s02_03t:760_1	vuttaṃ, tañca kho paṭhamadutiyavārehi idhaloko gahitoti katvā. Paṭhamadutiyavārehi	760	
PA_tika-s02_03t:760_2	pana idhaloko paralokoti vibhāgena vinā pañcavokārabhavo gahito; tathā tatiyavāre	760	
PA_tika-s02_03t:760_3	pañcavokārabhavo catuvokārabhavo ca gahitoti puna diṭṭhadhammasamparāyavasena taṃ	760	
PA_tika-s02_03t:760_4	vibhajitvā dassetuṃ, “na idhaloka”ntiādi vuttaṃ. Idhalokanti ca sattasaṅkhāravaseneva	760	
PA_tika-s02_03t:760_5	gahitaṃ. Sabbampi saṅkhāravasena pariggahetvā dassetuṃ, “yampi me diṭṭha”ntiādi vuttanti	760	
PA_tika-s02_03t:760_6	keci. Aparitassanatthaṃ taṇhāparitassanāya anuppādanatthaṃ. Yassa diṭṭhadhammoti	760	
PA_tika-s02_03t:760_7	vuccati, tassa pana abhāvato, “manussalokaṃ ṭhapetvā sesā paralokā nāmā”ti vuttaṃ.	760	
PA_tika-s02_03t:760_8	Yesaṃ pana “idhaloka”nti iminā sattalokassapi gahaṇaṃ icchitaṃ. Tesaṃ matena, “manussalokaṃ ṭhapetvā”ti yojanā.	760	
PA_tika-s02_03t:761_0	387. Allīyasīti attabhāve bhogesu ca apekkhaṃ karosīti attho. Evarūpīti yādisī tadā	761	
PA_tika-s02_03t:761_1	dhammasenāpatinā kathitā, evarūpī. Dhammakathā na sutapubbāti yathākathitākārameva	761	
PA_tika-s02_03t:761_2	sandhāya paṭikkhepo, na sukhumagambhīrasuññatāpaṭisaṃyuttatāsāmaññaṃ. Tenāha “evaṃ panā”tiādi.	761	
PA_tika-s02_03t:762_0	Mayā gatamaggameva anugacchasīti dānamayapuññabhāvasāmaññaṃ gahetvā vadati, na bodhisattadānabhūtaṃ	762	
PA_tika-s02_03t:762_1	dānapāramitaṃ. Na paṭibhātīti ruccanavasena citte na upatiṭṭhati. Tenāha “na ruccatī”ti.	762	
PA_tika-s02_03t:762_2	Tathā hesa vaṭṭābhiratoti. Ujumaggāvahā vipassanā bhagavatā panassa kathitapubbā.	762	
PA_tika-s02_03t:763_0	388. Esitaguṇattā esiyamānaguṇattā ca isi, asekkhā sekkhā kalyāṇaputhujjanā ca, isīnaṃ	763	
PA_tika-s02_03t:763_1	saṅgho, tena nisevitanti isisaṅghanisevitaṃ. Kāmaṃ tassa vihārassa gandhakuṭipāsādakūṭāgārādivasena	763	
PA_tika-s02_03t:763_2	nisīdananipajjanāya rukkhalatādivasena bhūmisayādivasena ca anaññasādhāraṇā mahatī	763	
PA_tika-s02_03t:763_3	ramaṇīyatā attheva, sā pana gehassitabhāvena ariyānaṃ cittaṃ tathā na toseti; yathā	763	
PA_tika-s02_03t:763_4	ariyānaṃ nisevitabhāvenāti āha – “paṭhamagāthāya jetavanassa vaṇṇaṃ kathetvā”ti.	763	
PA_tika-s02_03t:763_5	Tenāha bhagavā – “yattha arahanto viharanti, taṃ bhūmirāmaṇeyyaka”nti. Apacayagāminī	763	
PA_tika-s02_03t:763_6	cetanā sattānaṃ suddhimāvahatīti āha – “kammanti maggacetanā”ti. Catunnaṃ ariyasaccānaṃ	763	
PA_tika-s02_03t:763_7	viditakaraṇaṭṭhena kilesānaṃ vikkhambhanaṭṭhena ca vijjā, maggasammādiṭṭhīti āha	763	
PA_tika-s02_03t:763_8	– “vijjāti maggapaññā”ti. Samādhipakkhiko dhammo nāma sammāvāyāmasatisamādhayo. Tathā	763	
PA_tika-s02_03t:763_9	hi vijjābhāgiyo samādhipi samādhipakkhiko. Sīlaṃ tassa atthīti sīlanti āha – “sīle	763	
PA_tika-s02_03t:763_10	patiṭṭhitassa jīvitaṃ uttama”nti. Diṭṭhisaṅkappoti sammāsaṅkappo. Tattha sammāsaṅkappassa	7631	
PA_tika-s02_03t:763_11	upakārakabhāvena vijjābhāgo. Tathā hi so paññākkhandhasaṅgahitoti vuccati, yathā	7631	
PA_tika-s02_03t:763_12	sammāsaṅkappo paññākkhandhena saṅgahito, evaṃ vāyāmasatiyo samādhikkhandhasaṅgahitāti.	7631	
PA_tika-s02_03t:763_13	Tenāha – “dhammoti vāyāmasatisamādhayo”ti. “Dhammo”ti hi idha sammāsamādhi adhippeto,	7631	
PA_tika-s02_03t:763_14	– “evaṃ dhammā te bhagavanto ahesu”ntiādīsu viya. Vācākammantājīvāti sammāvācākammantājīvā	7631	
PA_tika-s02_03t:763_15	maggapariyāpannā eva, te sabbepi gahitāti. Tenāha – “etena aṭṭhaṅgikena maggenā”ti.	7631	
PA_tika-s02_03t:764_0	Upāyenāti yena vidhinā ariyamaggo bhāvetabbo, tena samādhipakkhiyaṃ vipassanādhammañceva	764	
PA_tika-s02_03t:764_1	maggadhammañca. “Ariyaṃ vo, bhikkhave, sammāsamādhiṃ desessāmi saupanisaṃ saparikkhāra”nti	764	
PA_tika-s02_03t:764_2	hi vacanato sammāsamādhiādayo maggadhammāpi samādhipakkhiyā. Vicineyyāti vīmaṃseyya,	764	
PA_tika-s02_03t:764_3	bhāveyyāti attho. Tatthāti hetumhi bhummavacanaṃ. Ariyamaggahetukā hi sattānaṃ visuddhi.	764	
PA_tika-s02_03t:764_4	Tenāha – “tasmiṃ ariyamagge visujjhatī”ti. Pañcakkhandhadhammaṃ vicineyya, pañcupādānakkhandhe	764	
PA_tika-s02_03t:764_5	vipasseyya. Tesu hi vipassiyamānesu vipassanā ukkaṃsagatā. Yadaggena dukkhasaccaṃ	764	
PA_tika-s02_03t:764_6	pariññāpaṭivedhena paṭivijjhīyati, tadaggena samudayasaccaṃ pahānapaṭivedhena nirodhasaccaṃ	764	
PA_tika-s02_03t:764_7	sacchikiriyāpaṭivedhena, maggasaccaṃ bhāvanāpaṭivedhena paṭivijjhīyati, evaṃ accantavisuddhiyā	764	
PA_tika-s02_03t:764_8	sujjhati. Tenāha – “evaṃ tesu catūsu saccesu visujjhatī”ti. Idhāpi nimittatthe bhummavacanaṃ.	764	
PA_tika-s02_03t:764_9	Saccesu vā paṭivijjhiyamānesūti vacanaseso.	764	
PA_tika-s02_03t:765_0	Avadhāraṇavacananti vavatthāpanavacanaṃ, avadhāraṇanti attho. Sāriputtovāti ca avadhāraṇaṃ	765	
PA_tika-s02_03t:765_1	tassa sāvakabhāvato sāvakesu sāriputtova seyyoti imamatthaṃ dīpeti. Kilesaupasamenāti	765	
PA_tika-s02_03t:765_2	iminā mahātherassa tādiso kilesūpasamoti dasseti, yassa sāvakassa visaye paññāya	765	
PA_tika-s02_03t:765_3	pāramippatti ahosi. Yadi evaṃ – “yopi pāraṅgato bhikkhu, etāvaparamo siyā”ti idaṃ	765	
PA_tika-s02_03t:765_4	kathanti? Tesaṃ tesaṃ buddhānaṃ sāsane paññāya pāramippattasāvakavasenetaṃ vuttanti	765	
PA_tika-s02_03t:765_5	daṭṭhabbaṃ. Atha vā – “natthi vimuttiyā nānatta”nti vacanato sāvakehi vimuttipaññāmattaṃ	765	
PA_tika-s02_03t:765_6	sandhāyetaṃ vuttaṃ. Tenāha – “pāraṅgatoti nibbānaṃ gato”tiādi. Sesaṃ suviññeyyameva.	765	
PA_tika-s02_03t:766	Anāthapiṇḍikovādasuttavaṇṇanāya līnatthappakāsanā samattā.	76	
PA_tika-s02_03t:767	2. Channovādasuttavaṇṇanā	76	
PA_tika-s02_03t:768_0	389. Channoti idaṃ tassa nāmanti āha “evaṃnāmako thero”ti. Yassa pana satthārā parinibbānakāle	768	
PA_tika-s02_03t:768_1	brahmadaṇḍo āṇatto, ayaṃ so na hotīti dassento āha – “na abhinikkhamanaṃ nikkhantatthero”ti,	768	
PA_tika-s02_03t:768_2	lokanāthassa abhinikkhamanakāle kapilapurato nikkhantoti attho. Gilānapucchakāti	768	
PA_tika-s02_03t:768_3	gilānassa pucchanakā, gilānabhāvassa avatthaṃ sotukāmāti attho. Sasanato hiṃsanato	768	
PA_tika-s02_03t:768_4	satthanti āha “jīvitahārakasattha”nti.	768	
PA_tika-s02_03t:769	390. Upavajjaṃ etassa natthīti anupavajjaṃ, karajakāyaṃ katvā āyatiṃ uppattirahitanti attho. Tenāha “anuppattika”nti.	76	
PA_tika-s02_03t:770_0	391. Khayavayaṃ ñatvāti saṅkhāragataṃ khaṇabhaṅgaṃ netvā ñāṇena yāthāvato ñatvā.	770	
PA_tika-s02_03t:770_1	Netaṃ mamāti dukkhato samanupassanā saṅkhāresu diṭṭhesu mamaṃkārābhāvato. Nesohamasmīti	770	
PA_tika-s02_03t:770_2	aniccato samanupassanā aniccato tesu diṭṭhesu ahaṃkārābhāvato. Na meso attāti anattato	770	
PA_tika-s02_03t:770_3	samanupassanā anattato tesu diṭṭhesu attaggāhābhāvatoti āha – “netaṃ mama…pe… attāti samanupassāmī”ti.	770	
PA_tika-s02_03t:771_0	393. Tasmā puthujjanoti yasmā ariyo sabbaso pariññātavatthuko dukkhavedanaṃ adhivāsetuṃ	771	
PA_tika-s02_03t:771_1	asakkonto nāma natthi, tasmā puthujjano, kevalaṃ pana adhimāneneva – “nābhikaṅkhāmi	771	
PA_tika-s02_03t:771_2	jīvitaṃ, pariciṇṇo me satthā, nirodhaṃ disvā”ti vadatīti adhippāyo. Idampīti idampi,	771	
PA_tika-s02_03t:771_3	“nissitassa calita”ntiādi. Taṇhānissitabhāvena hi āyasmā channo māraṇantikaṃ vedanaṃ	771	
PA_tika-s02_03t:771_4	adhivāsetuṃ asakkonto ito cito parivattanto calati vipphandati, tasmā “nissitassa	771	
PA_tika-s02_03t:771_5	calita”ntiādi manasikātabbaṃ, tena idaṃ sabbaṃ taṃ vipphanditaṃ na bhavissatīti adhippāyo.	771	
PA_tika-s02_03t:771_6	Kappasaddo kālapariyāyopi hoti, na kālavisesavācako evāti āha – “niccakappanti niccakāla”nti.	771	
PA_tika-s02_03t:771_7	Yathā appahīnataṇhādiṭṭhiko puggalo taṃnissito allino, evaṃ tāhipi nissito amuttabhāvatoti	771	
PA_tika-s02_03t:771_8	āha – “taṇhādiṭṭhīhi nissitassā”ti. Calitanti yathā yathā asamāraddhāya sammāpaṭipattiyā	771	
PA_tika-s02_03t:771_9	ādīnavavasena calantaṃ pana yasmā ariyassa vinaye virūpaṃ calitaṃ nāma hoti, tasmā	771	
PA_tika-s02_03t:771_10	āha – “vipphanditaṃ hotī”ti. Tādise pana papañcavikkhambhanavasena cittassa calite	7711	
PA_tika-s02_03t:771_11	asati bhāvanāya vīthipaṭipannatāya kilesapaṭippassaddhi eva hotīti āha “calite asati	7711	
PA_tika-s02_03t:771_12	passaddhī”ti. Tena vuttaṃ – “kilesapassaddhi nāma hotī”ti.	7711	
PA_tika-s02_03t:772_0	Bhavantaraṃ disvā namanaṭṭhena nati. Tenāha – “natiyā asatīti bhavatthāya ālayanikantipariyuṭṭhānesu	772	
PA_tika-s02_03t:772_1	asatī”ti. Paṭisandhivasena āgati nāmāti paṭisandhiggahaṇavasena bhavantarato idheva	772	
PA_tika-s02_03t:772_2	āgamanaṃ nāma, cutivasena cavanavasena ito bhavantarassa gamanaṃ nāma na hoti āgatigatiyā	772	
PA_tika-s02_03t:772_3	asati katūpacitassapi kammassa uppattiparikappavasena pavattiyā abhāvato. Cavanavasenāti	772	
PA_tika-s02_03t:772_4	nibbattabhavato cavanavasena cuti, āyatiṃ upapajjanavasena upapāto na hoti. Yato	772	
PA_tika-s02_03t:772_5	gati āgati cavanaṃ upapāto na hoti, tato eva nevidha, na huraṃ, na ubhayamantarena,	772	
PA_tika-s02_03t:772_6	kāyassa gatiyā āgatiyā ca abhāvato sabbaso cutūpapāto natthi; tena na idhaloke ṭhitoti	772	
PA_tika-s02_03t:772_7	vattabbo. Na paraloke ṭhitoti vattabbo, na ubhayamantarena ṭhitoti vattabbo. Tenāha	772	
PA_tika-s02_03t:772_8	“nayidha loke”tiādi. Tattha idhalokaparalokavinimuttassa saṃsaraṇapadesassa abhāvato,	772	
PA_tika-s02_03t:772_9	“na ubhayamantarenā”ti vuttoti ubhayapariyāpanno na hotīti paṭikkhipanto, “na ubhayattha	772	
PA_tika-s02_03t:772_10	hotī”ti āha. Ayameva antoti yo idhaloke paraloke ca abhāvo avijjamānatā anuppajjanaṃ,	7721	
PA_tika-s02_03t:772_11	ayameva sakalassa dukkhamūlassa anto pariyosānaṃ.	7721	
PA_tika-s02_03t:773_0	394. Kaṇṭhanāḷiṃ chindīti nāḷiṃ chindituṃ ārabhi. Tasmiṃ chindituṃ āraddhakkhaṇe	773	
PA_tika-s02_03t:773_1	chedo ca vattati; maraṇabhayañca okkami avītarāgabhāvato, tato eva gatinimittaṃ upaṭṭhāti.	773	
PA_tika-s02_03t:773_2	“Sopi nāma sabrahmacārīnaṃ anupavajjataṃ byākaritvā sarāgamaraṇaṃ marissatī”ti saṃviggamānaso	773	
PA_tika-s02_03t:773_3	saṅkhāre aniccādivasena pariggaṇhanto. Arahattaṃ patvāti pubbe bahuso vipassanāya	773	
PA_tika-s02_03t:773_4	udayabbayañāṇaṃ pāvitattā tāvadeva arahattaṃ patvā arahattaphalapaccavekkhaṇānantaraṃ	773	
PA_tika-s02_03t:773_5	kaṇṭhanāḷicchedapaccayā jīvitanirodhena samasīsī hutvā parinibbāyi. Na hi antimabhavikassa	773	
PA_tika-s02_03t:773_6	arahattaṃ appatvā jīvitantarāyo hoti. Therassāti āyasmato channattherassa. Byākaraṇenāti	773	
PA_tika-s02_03t:773_7	hetumhi karaṇavacanaṃ “byākaraṇena hetunā”ti. Tannimittañhi thero vīriyaṃ paggaṇhanto	773	
PA_tika-s02_03t:773_8	vipassanaṃ ussukkāpeti. Imināti, “atthi, bhante”tiādivacanena. Theroti āyasmā sāriputtatthero.	773	
PA_tika-s02_03t:773_9	Pucchatīti, bhante, tathā kulasaṃsaggapasuto kathaṃ parinibbāyissatīti pucchati.	773	
PA_tika-s02_03t:773_10	“Pubbe kulesu saṃsaṭṭhavihārī”ti sabrahmacārīnaṃ paññātassapi imasmiṃ “honti hete	7731	
PA_tika-s02_03t:773_11	sāriputtā”tiādinā bhagavato vutta-ṭṭhāne asaṃsaṭṭhabhāvo pākaṭo ahosi. Pakkampi nipakkaṃ	7731	
PA_tika-s02_03t:773_12	viya sammāpaṭipajjamānāpi keci asaññatā upaṭṭhahanti. Sesaṃ suviññeyyameva.	7731	
PA_tika-s02_03t:774	Channovādasuttavaṇṇanāya līnatthappakāsanā samattā.	77	
PA_tika-s02_03t:775	3. Puṇṇovādasuttavaṇṇanā	77	
PA_tika-s02_03t:776_0	395. Anantarasutte “paṭisallānāti phalasamāpattito”ti vuttaṃ, tattha dhammasenāpatino	776	
PA_tika-s02_03t:776_1	ariyavihārassa adhippetattā, idha pana akatakiccassa paṭisallānaṃ nāma kāyavivekoti	776	
PA_tika-s02_03t:776_2	āha – “paṭisallānāti ekībhāvā”ti. “Cakkhuviññeyyā rūpā”ti panettha viññeyyarūpaṃ	776	
PA_tika-s02_03t:776_3	vijānantassa dvārabhūtaṃ cakkhunti ubhayaṃ ajjhattikaṃ bāhirañca āyatanaṃ abhinanditādisāmaññena	776	
PA_tika-s02_03t:776_4	tañceti ettha taṃ-saddena ekajjhaṃ paccāmaṭṭhanti āha – “tañceti taṃ cakkhuñceva	776	
PA_tika-s02_03t:776_5	rūpañcā”ti. Yaṃ panettha viññeyyasaddena jotitaṃ viññāṇaṃ taṃ sampayuttadhammāti	776	
PA_tika-s02_03t:776_6	tadubhayaṃ, “manoviññeyyā dhammā”ti padena kathitamevāti idha na gahitaṃ. Esa nayo	776	
PA_tika-s02_03t:776_7	sesesupi. Samodhānenāti sahāvaṭṭhānena, cittena nandiyā taṇhāya saha pavattiyā cittasahuppattiyāti	776	
PA_tika-s02_03t:776_8	attho. Tenāha – “uppajjati nandī”ti. Pañcakkhandhadukkhassa samodhānanti pañcakkhandhasaṅkhātassa	776	
PA_tika-s02_03t:776_9	dukkhasaccassa paccavokāre sahappavatti hoti. Yasmā dukkhaṃ uppajjamānaṃ channaṃ	776	
PA_tika-s02_03t:776_10	dvārānaṃyeva vasena uppajjati, tathā samudayoti, tasmā āha – “iti chasu dvāresū”tiādi.	7761	
PA_tika-s02_03t:776_11	Kilesavaṭṭassa kammavaṭṭassa vipākavaṭṭassa ca kathitattā āha – “vaṭṭaṃ matthakaṃ	7761	
PA_tika-s02_03t:776_12	pāpetvā dassetī”ti. Dutiyanayeti “santi ca kho”tiādinā vutte dutiye desanānaye. Pāṭiyekko	7761	
PA_tika-s02_03t:776_13	anusandhīti na yathānusandhi nāpi ajjhāsayānusandhīti adhippāyo, pucchānusandhissa	7761	
PA_tika-s02_03t:776_14	pana idha sambhavo eva natthīti. Sattasu ṭhānesūti akkosane paribhāsane pāṇippahāre	7761	
PA_tika-s02_03t:776_15	leḍḍuppahāre daṇḍappahāre satthappahāre jīvitāvoropaneti imesu sattasu. “Bhaddakā	7761	
PA_tika-s02_03t:776_16	vatime”tiādinā khantipaṭisaṃyuttaṃ sīhanādaṃ nadāpetuṃ.	7761	
PA_tika-s02_03t:777_0	396. Caṇḍāti kodhanā, tena dūsitacittatāya duṭṭhāti vuttā. Kibbisāti pāpā. Pharusāti	777	
PA_tika-s02_03t:777_1	īsakampi pasādasinehābhāvena luddā. Pharusavacanatāya vā pharusā, tathābhūtā pana	777	
PA_tika-s02_03t:777_2	luddā nāma honti, tasmā vuttaṃ “kakkhaḷā”ti. Idañca teti, “hatthacchedaṃ nāsikaccheda”nti	777	
PA_tika-s02_03t:777_3	evamādiṃ idañca aniṭṭhaṃ karissāmāti bhayadassanena tajjessanti.	777	
PA_tika-s02_03t:778_0	Ghaṭikamuggarenāti daṇḍānaṃ kira aggapasse ghaṭākāraṃ dassenti, tena so “ghaṭikamuggaro”ti	778	
PA_tika-s02_03t:778_1	vuccati. Ekatodhārādinā satthena karavālakhaggādinā. “Indriyasaṃvarādīnaṃ etaṃ nāma”nti	778	
PA_tika-s02_03t:778_2	vatvā yattha yattha indriyasaṃvarādayo “damo”ti vuttā, taṃ pāṭhapadesaṃ dassento	778	
PA_tika-s02_03t:778_3	“saccenā”tiādimāha. Manacchaṭṭhāni indriyāni dameti saṃvaretīti indriyasaṃvaro, damo.	778	
PA_tika-s02_03t:778_4	Rāgādipāpadhamme dameti upasametīti damo, paññā. Pāṇātipātādikammakilese dameti upasameti	778	
PA_tika-s02_03t:778_5	vikkhambhetīti damo uposatho. Byāpādavihesādike dameti vinetīti damoti āha – “imasmiṃ	778	
PA_tika-s02_03t:778_6	pana sutte khanti ‘damo’ti veditabbā”ti. Upasamoti tasseva damassa vevacanaṃ, tasmā	778	
PA_tika-s02_03t:778_7	damo ca so byāpādādīnaṃ vinayanaṭṭhena tesaṃyeva upasamanaṭṭhena upasamo cāti damūpasamo, adhivāsanakhanti.	778	
PA_tika-s02_03t:779_0	397. Tattha khantiyaṃ katādhikāro taṃ janapadaṃ gantvā mahājanassa avassayo hoti,	779	
PA_tika-s02_03t:779_1	tasmā tadassa apadānaṃ samudāgamato paṭṭhāya vibhāvetuṃ, “ko panesa puṇṇo”tiādi āraddhaṃ.	779	
PA_tika-s02_03t:779_2	Etthāti etasmiṃ sunāparantajanapade. Asappāyavihāranti bhāvanābhiyogassa na sappāyaṃ vihāraṃ.	779	
PA_tika-s02_03t:780	Dve bhātaroti avibhattasāpateyyā avibhattavohārasaṃyogā. Tenāha “tesū”tiādi. Janapadacārikaṃ caranto bhaṇḍaṃ gahetvā janapadesu vikkayaṃ karonto.	78	
PA_tika-s02_03t:781_0	“Buddhapūjaṃ dhammapūjaṃ saṅghapūjaṃ karissāmā”ti tanninnā. Aṭṭhimiñjaṃ āhacca aṭṭhāsīti,	781	
PA_tika-s02_03t:781_1	“buddho”ti vacanaṃ assutapubbaṃ sotapathaṃ upagataṃ anappakaṃ pītisomanassaṃ samuṭṭhāpentaṃ	781	
PA_tika-s02_03t:781_2	pītisamuṭṭhānapaṇītarūpehi chavicammādīni chinditvā aṭṭhimiñjaṃ āhacca aṭṭhāsi. Vissajjitanti	781	
PA_tika-s02_03t:781_3	vikkiṇanavasena viniyojitaṃ. Kammaṭṭhānaṃ na upaṭṭhātīti bhāvanāvīthiṃ na otarati.	781	
PA_tika-s02_03t:781_4	Mayhaṃ asappāyoti mayhaṃ kammaṭṭhānabhāvanāya sappāyo upakāro na hoti.	781	
PA_tika-s02_03t:782	Koci caṅkamituṃ samattho nāma natthi mahatā samuddavīcisaddena upaddutattā bhāvanāmanasikārassa anabhisambhuṇanato. Tenāha “samuddavīciyo”tiādi. Soti makuḷavihāro.	78	
PA_tika-s02_03t:783	Uttamajavena gacchamānā yathādhippetaṃ maggaṃ atikkamitvā aññataraṃ dīpakaṃ pāpuṇi.	78	
PA_tika-s02_03t:784	Uppādikaṃ uṭṭhāpetvāti mahāvātamaṇḍalasamuṭṭhāpanena tasmiṃ padese mahāsamuddaṃ saṃkhobhento mahantaṃ uppādaṃ uṭṭhapetvā.	78	
PA_tika-s02_03t:785_0	Thero, “amhe āvajjeyyāthā”ti kaniṭṭhassa vacanaṃ saritvā antarantarā āvajjeti, tasmā	785	
PA_tika-s02_03t:785_1	tadāpi āvajjeti, taṃ sandhāya vuttaṃ – “tasmiṃyeva khaṇe āvajjitvā”ti. Sammukheti	785	
PA_tika-s02_03t:785_2	sīsaṭṭhāne. Paṭivedesunti pavedesuṃ, upāsakā mayanti paṭijāniṃsu. Imināti iminā mayhaṃ	785	
PA_tika-s02_03t:785_3	pariccattakoṭṭhāsena. Maṇḍalamāḷanti muṇḍamaṇḍalamāḷasadisaṃ paṭissayaṃ. Paricārakāti avasesagāmino.	785	
PA_tika-s02_03t:786	Saccabandhassa okāsaṃ karonto “ekūnapañcasatāna”nti āha. Taṃ divasaṃ…pe… aggahesi, tena so thero paṭhamaṃ salākaṃ gaṇhantānaṃ etadagge ṭhapito.	78	
PA_tika-s02_03t:787	Vāṇijagāmaṃ gantvāti vāṇijagāmasamīpaṃ gantvā. Buddhakolāhalanti buddhānaṃ upagamma sattānaṃ uppajjanakutūhalaṃ.	78	
PA_tika-s02_03t:788	Mahāgandhakuṭiyaṃyevāti jetavanamahāvihāre mahāgandhakuṭiyaṃyeva. Paricaritabbanti upaṭṭhātabbaṃ.	78	
PA_tika-s02_03t:789	Gandhakaṭṭhānīti candanaagarusalaḷādīni sugandhakaṭṭhāni. Sesaṃ suviññeyyamevāti.	78	
PA_tika-s02_03t:790	Puṇṇovādasuttavaṇṇanāya līnatthappakāsanā samattā.	79	
PA_tika-s02_03t:791	4. Nandakovādasuttavaṇṇanā	79	
PA_tika-s02_03t:792_0	398. Saṅghassa bhāraṃ akāsi upāyena nandakattherassa ovādena vinetabbānaṃ bhikkhunīnaṃ	792	
PA_tika-s02_03t:792_1	vinayatthaṃ. Tenāha “imaṃ panā”tiādi. Pariyāyati pavattatīti pariyāyo, paṭipāṭīti	792	
PA_tika-s02_03t:792_2	āha – “pariyāyenāti vārenā”ti. Assāti nandakattherassa. Vadāpesi aññehi attano anokāsabhāvaṃ.	792	
PA_tika-s02_03t:792_3	Pariyāyena ovadantīti ovadituṃ samatthā bhikkhuniyo vārena ovadanti. Idaṃ pariyāyena	792	
PA_tika-s02_03t:792_4	ovadanaṃ. Cittaṃ ekaggaṃ hoti pasīdati pubbacariyasiddhena gāravabahumānena gehassitapemavasena.	792	
PA_tika-s02_03t:793	Gotamīti mahāpajāpatigotamī. Seṭṭhissāti bārāṇasiseṭṭhino.	79	
PA_tika-s02_03t:794_0	Teti paccekabuddhe. Kiṃ nu khoti pucchi ciratarakālaṃ puññakiriyāya paribhāvitasantānatāya,	794	
PA_tika-s02_03t:794_1	paccekabuddhesu ca gāravabahumānatāya. Duggatehipi sakkā kātunti duggatehipi yathāvibhavaṃ	794	
PA_tika-s02_03t:794_2	katā kuṭi tumhākaṃ vasituṃ sakkāti pucchi.	794	
PA_tika-s02_03t:795_0	Hatthakammaṃ dethāti hatthakammaṃ katvā dethāti attho. Ānisaṃsaṃ ācikkhitvāti “tādisānaṃ	795	
PA_tika-s02_03t:795_1	mahesīnaṃ kataṃ veyyāvaccaṃ amhākampi dīgharattaṃ hitāya hoti. Āvāsadānañca nāma	795	
PA_tika-s02_03t:795_2	mahapphalaṃ mahānisaṃsaṃ nibbattaṭṭhāne mahāsampattiāvahaṃ bhavissatī”tiādinā ānisaṃsaṃ	795	
PA_tika-s02_03t:795_3	ācikkhitvā. Gāḷhena ovādena tajjetvāti, “imesu nāma karontesu tvaṃ kasmā na karosi,	795	
PA_tika-s02_03t:795_4	mama jeṭṭhakadāsassa bhariyabhāvaṃ na jānāsi. Sabbehipi kariyamānassa hatthakammassa	795	
PA_tika-s02_03t:795_5	akaraṇe tuyhaṃ idañcidañca dukkhaṃ āgamissatī”ti bhayena tajjetvā. Sataṃ sataṃ hutvāti	795	
PA_tika-s02_03t:795_6	sataṃ sataṃ dāsaputtā ekajjhaṃ hutvā ekañca ekañca kuṭiṃ katvā adāsi. Caṅkamanādiparivāranti	795	
PA_tika-s02_03t:795_7	caṅkamanarattiṭṭhānadivāṭṭhānabhojanādiparivāraṭṭhānasahitaṃ. Jaggitvā upaṭṭhāpetvā.	795	
PA_tika-s02_03t:795_8	Vissajjāpesīti pariccajāpesi. Parivattāpetvāti cetāpetvā. Ticīvarānīti sahassagghanikāni	795	
PA_tika-s02_03t:795_9	ticīvarāni katvā adāsi. Kālena kālanti kāle kāle, kismiñci kāleti attho. Rajje ṭhitassāti	795	
PA_tika-s02_03t:795_10	sabbabhūtūpakārarajje ṭhitassa.	7951	
PA_tika-s02_03t:796_0	Nandakattheropīti tadā jeṭṭhakadāso etarahi nandakatthero pabbajitvā arahattaṃ patto.	796	
PA_tika-s02_03t:796_1	Jeṭṭhakadāsidhītā …pe… aggamahesiṭṭhāne ṭhitāti mahāpajāpatigotamiṃ sandhāya vadati.	796	
PA_tika-s02_03t:796_2	Ayamāyasmā nandakoti ayameva samudāgamato āyasmā nandakatthero. Etāva tā bhikkhuniyoti	796	
PA_tika-s02_03t:796_3	etāvatā samudāgamato pañcasatā bhikkhuniyo.	796	
PA_tika-s02_03t:797	399. Hetunāti ñāyena aviparītapaṭipattiyā. Pubbabhāgā hi purimā purimā paṭipadā pacchimāya kāraṇaṃ. Yāthāvasarasato diṭṭhanti yathābhūtasabhāvato paccakkhaṃ viya.	79	
PA_tika-s02_03t:798	401. Taṃ sabhāvaṃ taṃsabhāvanti tassā vedanāya paccayabhāvena anurūpaṃ.	79	
PA_tika-s02_03t:799	403. Paṭhamataraṃyeva aniccāti tassāpi chāyāya aniccabhāvo paṭhamataraṃyeva siddho. Na hi kadāci aniccaṃ nissāya pavattaṃ kiñci niccaṃ nāma atthīti.	79	
PA_tika-s02_03t:800_0	404. Anupahanitvāti avināsetvā. Kathaṃ pana maṃsakāyaṃ cammakāyañca avināsetvā itaresaṃ	800	
PA_tika-s02_03t:800_1	kantanaṃ hotīti byatirekamukhena dassetuṃ, “tatthā”tiādi vuttaṃ. Cammaṃ alliyāpentoti	800	
PA_tika-s02_03t:800_2	camme laggāpento cammapaṭibaddhaṃ karonto. Cammaṃ baddhaṃ katvāti vivarakāle na phālento	800	
PA_tika-s02_03t:800_3	cammabaddhe katvā. Evaṃ akatvāti evaṃ maṃsacammakāyānaṃ vināsanaṃ akatvā, vilimaṃsādivikantanena	800	
PA_tika-s02_03t:800_4	aññamaññaṃ vivecetvā. Tattha vilimaṃsanti cammanissitamaṃsaṃ, paṭicchannakilomakanti	800	
PA_tika-s02_03t:800_5	ca vadanti. Nhārūti sukhumanhāru. Bandhananti cammamaṃsānaṃ sambandhaṃ. Tenāha –	800	
PA_tika-s02_03t:800_6	“sabbacamme laggavilipanamaṃsamevā”ti. Antarakilesamevāti antare citte jātattā sattasantānantogadhatāya	800	
PA_tika-s02_03t:800_7	abbhantarabhūtakilesameva.	800	
PA_tika-s02_03t:801_0	405. Tajjaṃ vāyāmanti nidassanamattaṃ daṭṭhabbaṃ. Tathā hi purisena kuṭhārinā chejjaṃ	801	
PA_tika-s02_03t:801_1	chindite chejjaṭṭhānassa sallakkhaṇaṃ icchitabbaṃ, tassa paṭighātabhāvo icchitabbo,	801	
PA_tika-s02_03t:801_2	kāyapariḷāhābhāvo icchitabbo, tassa avaṭṭhānaṃ icchitabbaṃ, kiccantare ajjhupekkhaṇaṃ	801	
PA_tika-s02_03t:801_3	icchitabbaṃ, evaṃ paññāya kilese chindantassa yogino vīriyabalena saddhiṃ sati-pīti-passaddhi-samādhi-upekkhāsambojjhaṅgaṃ	801	
PA_tika-s02_03t:801_4	icchitabbanti āha – “evaṃ na vinā chahi…pe… sakkotī”ti.	801	
PA_tika-s02_03t:802_0	407. Tena kāraṇenāti yena tāsaṃ bhikkhunīnaṃ sā dhammadesanā sappāyā, āsevanamandatāya	802	
PA_tika-s02_03t:802_1	pana ajjhāsayena paripuṇṇasaṅkappā na jātāyeva; puna tathā desanāya sati āsevanabalavatāya	802	
PA_tika-s02_03t:802_2	paripuṇṇasaṅkappā bhavissanti; tena kāraṇena tvampi tā bhikkhuniyo teneva ovādena ovadeyyāsīti.	802	
PA_tika-s02_03t:803_0	415. Sabbapacchimikāti sabbāsaṃ kaniṭṭhā sotāpannā, anariyā tattha kāci natthīti	803	
PA_tika-s02_03t:803_1	attho. Tenāha – “sesā pana…pe… khīṇāsavā cā”ti. Yadi evanti akhīṇāsavāpi tādisā bhikkhunī	803	
PA_tika-s02_03t:803_2	atthi. Evaṃ sati sukkhavipassakabhāvenapi sati khīṇāsavabhāve ariyassa vinaye aparipuṇṇasaṅkappāvāti	803	
PA_tika-s02_03t:803_3	adhippāyena codeti, “kathaṃ paripuṇṇasaṅkappā”ti? Itaro ajjhāsayapāripūriyāti kāraṇaṃ	803	
PA_tika-s02_03t:803_4	vatvā, “yassa hī”tiādinā tamatthaṃ vivarati. Ajjhāsayapāripūriyāti tattha adhippāyapāripūriyā,	803	
PA_tika-s02_03t:803_5	na sabbaso guṇapāripūriyāti adhippāyo. Tenāha “kadā nu kho”tiādi. Etena pādakajjhānasammasitajjhānānaṃ	803	
PA_tika-s02_03t:803_6	visadisatāya puggalassa vipassanākāle pavattaajjhāsayavasena ariyamagge bojjhaṅgamaggaṅgajhānaṅgānaṃ	803	
PA_tika-s02_03t:803_7	visesatāti ayamattho dīpitoti veditabbo. Sesaṃ suviññeyyameva.	803	
PA_tika-s02_03t:804	Nandakovādasuttavaṇṇanāya līnatthappakāsanā samattā.	80	
PA_tika-s02_03t:805	5. Rāhulovādasuttavaṇṇanā	80	
PA_tika-s02_03t:806_0	416. Vimuttiṃ paripācentīti kilesānaṃ paṭippassaddhivimuttibhūtaṃ arahattaṃ sabbaso	806	
PA_tika-s02_03t:806_1	pācenti sādhenti nibbāpentīti vimuttiparipācanīyā. Dhammāti kāraṇadhammā. Tenāha	806	
PA_tika-s02_03t:806_2	– “visuddhikāraṇavasenā”ti, arahattasaṅkhātāya visuddhiyā sampādanavasenāti attho.	806	
PA_tika-s02_03t:806_3	Saddhindriyādayo visujjhamānā maggapaṭipāṭiyāva sabbaso assaddhiyādīhi cittaṃ vimocentā	806	
PA_tika-s02_03t:806_4	aggaphalavimuttiṃ sampādenti. Tesaṃ pana visuddhi bālaparivajjanena paṇḍitapayirupāsanena	806	
PA_tika-s02_03t:806_5	pasādāvahadhammapaccavekkhaṇāya ca hoti. Tato idha pannarasa dhammā adhippetāti dassento,	806	
PA_tika-s02_03t:806_6	“vuttañheta”ntiādimāha.	806	
PA_tika-s02_03t:807_0	Tattha assaddhe puggaleti saddhārahite puggale. Te hi nissāya na kadāci saddhā sambhavati,	807	
PA_tika-s02_03t:807_1	tesaṃ pana diṭṭhānugatiāpajjanena aññadatthu asaddhiyameva vaḍḍhati, tasmā te paṭibhayamaggo	807	
PA_tika-s02_03t:807_2	viya dūrato vajjetabbā. Assaddhiyanti ca saddhāya paṭipakkhabhūtā asaddheyyavatthusmiṃ	807	
PA_tika-s02_03t:807_3	adhimuccanākārena pavattā saṃkilesadhammā veditabbā. Saddhe puggaleti saddhāsampanne	807	
PA_tika-s02_03t:807_4	puggale. Te hi nissāya saddheyyavatthusmiṃ anuppannā uppajjati, uppannā bhiyyobhāvaṃ	807	
PA_tika-s02_03t:807_5	vepullaṃ āpajjati. Saddheyyavatthūti ca buddhādīni ratanāni kammakammaphalāni ca.	807	
PA_tika-s02_03t:807_6	Sevatoti labbhamānaṃ saddhāsampadaṃ uppādetuṃ vaḍḍhetuñca nisevato. Sesapadāni tasseva	807	
PA_tika-s02_03t:807_7	vevacanāni. Atha vā sevato upasaṅkamato. Bhajato tesaṃ paṭipattiyaṃ bhattiṃ kubbato.	807	
PA_tika-s02_03t:807_8	Payirupāsatoti tesaṃ ovādānusāsanikaraṇavasena upaṭṭhahato. Pasādanīyasuttantā nāma	807	
PA_tika-s02_03t:807_9	buddhādiguṇapaṭisaṃyuttā pasādāvahā sampasādanīyasuttādayo. Te hi paccavekkhato buddhādīsu	807	
PA_tika-s02_03t:807_10	anuppannā pasannā upajjati, uppannā bhiyyobhāvaṃ vepullaṃ āpajjati. Imehi tīhākārehīti	8071	
PA_tika-s02_03t:807_11	imehi yathāvuttehi tīhi kāraṇehi. Paṭipakkhadūrībhāvato paccekaṃ sūpahārato ca āsevanaṃ	8071	
PA_tika-s02_03t:807_12	bhāvanaṃ labhanti. Saddhindriyaṃ visujjhati maggaphalāvahabhāvena acchati visuddhiṃ	8071	
PA_tika-s02_03t:807_13	pāpuṇāti. Iminā nayena sesapadesupi attho veditabbo.	8071	
PA_tika-s02_03t:808_0	Ayaṃ pana viseso – kusīteti alase sammāpaṭipattiyaṃ nikkhittadhure. Āraddhavīriyeti	808	
PA_tika-s02_03t:808_1	paggahitavīriye sammāpaṭipanne. Sammappadhāneti anuppannānaṃ akusalānaṃ anuppādanādivasena	808	
PA_tika-s02_03t:808_2	pavatte cattāro upāyappadhāne. Paccavekkhato paṭipattiṃ avekkhato. Te hi paccavekkhato	808	
PA_tika-s02_03t:808_3	līnaṃ abhibhavitvā sammadeva ārambhadhātuādi anuppannānaṃ vidhinā satisampadāya uppādāya	808	
PA_tika-s02_03t:808_4	bhiyyobhāvāya saṃvattati. Asamāhite bhantamigabhantagoṇasappaṭibhāge vibbhantacitte.	808	
PA_tika-s02_03t:808_5	Samāhite upacārasamādhinā appanāsamādhinā ca sammadeva samāhitacitte. Jhānavimokkheti	808	
PA_tika-s02_03t:808_6	savitakkasavicārādijhānāni paṭhamādivimokkhe ca. Tesañhi paccavekkhaṇā uparūpari	808	
PA_tika-s02_03t:808_7	accantameva samādhānāya saṃvattati. Duppaññeti nippaññe, ariyadhammassa uggahaparipucchāsavanasammasanābhāvena	808	
PA_tika-s02_03t:808_8	sabbaso paññārahite ca. Paññavanteti vipassanāpaññāya ceva maggapaññāya ca samannāgate.	808	
PA_tika-s02_03t:808_9	Gambhīrañāṇacariyanti gambhīraṃ khandhāyatanadhātusaccapaṭiccasamuppādādibhedaṃ ñāṇassa	808	
PA_tika-s02_03t:808_10	caritabbaṭṭhānaṃ, yattha vā gambhīrañāṇassa cariyaṃ pavattati. Tattha hi paccavekkhaṇā	8081	
PA_tika-s02_03t:808_11	sammohaṃ vidhamati, anuppannāya paññāya uppādāya bhiyyobhāvāya saṃvattati. Suttantakkhandheti suttasamūhe.	8081	
PA_tika-s02_03t:809_0	Pubbe saddhindriyādīnaṃ visuddhikāraṇāni, “vimuttiparipācanīyā dhammā”ti vuttānīti	809	
PA_tika-s02_03t:809_1	idha saddhādike aññe ca dhamme dassento, “aparepī”tiādimāha. Tattha saddhādīnaṃ vimuttiparipācanīyatā	809	
PA_tika-s02_03t:809_2	dassitā eva, aniccasaññādīnaṃ pana vimuttiparipācanīyatāya vattabbameva natthi vipassanābhāvato.	809	
PA_tika-s02_03t:809_3	Tenāha – “ime pañca nibbedhabhāgiyā saññā”ti. Kalyāṇamittatādayoti kalyāṇamittatā	809	
PA_tika-s02_03t:809_4	sīlasaṃvaro abhisallekhakathā vīriyārambho nibbedhikā paññā ime kalyāṇamittatādayo	809	
PA_tika-s02_03t:809_5	pañca dhammā. Ayamettha saṅkhepo, vitthāro pana “meghiyasuttasaṃvaṇṇanāyaṃ” vuttanayena	809	
PA_tika-s02_03t:809_6	veditabbo. Lokaṃ volokentassāti buddhaveneyyasattalokaṃ buddhacakkhunā visesato olokentassa.	809	
PA_tika-s02_03t:810_0	419. Āyasmato rāhulassa indriyānaṃ paripakkattā saddhiṃ paṭṭhapitapatthanā devatā	810	
PA_tika-s02_03t:810_1	udikkhamānā tiṭṭhanti, – “kadā nu kho uttari āsavānaṃ khaye vinessatī”ti. Yadā pana	810	
PA_tika-s02_03t:810_2	satthā evaṃ parivitakkesi, tāvadeva samānajjhāsayatāya sabbakālaṃ taṅkhaṇaṃ āgamentiyo	810	
PA_tika-s02_03t:810_3	tā devatāyo taṃ samavāyaṃ disvā ekasmiṃ andhavanasmiṃyeva sannipatitā. Upālissa gahapatino	810	
PA_tika-s02_03t:810_4	dīghanakhaparibbājakassa catusaccadhammesu dassanakiccena pavatto sotāpattimaggoti	810	
PA_tika-s02_03t:810_5	tesu suttesu paṭhamamaggo “dhammacakkhu”nti vutto, tassa dassanatthassa sātisayattā,	810	
PA_tika-s02_03t:810_6	brahmāyuno pana phalañāṇāni heṭṭhimāni tīṇi sātisayānīti brahmāyusutte tīṇi phalāni	810	
PA_tika-s02_03t:810_7	“dhammacakkhu”nti vuttāni. Idaṃ panettha āyasmato rāhulassa maggañāṇaṃ phalañāṇañca	810	
PA_tika-s02_03t:810_8	dassanattho sātisayo, tāhi ca devatāhi yaṃ ñāṇaṃ adhigataṃ, taṃ sātisayamevāti vuttaṃ	810	
PA_tika-s02_03t:810_9	– “imasmiṃ sutte cattāro maggā, cattāri ca phalāni dhammacakkhunti veditabbānī”ti.	810	
PA_tika-s02_03t:810_10	Kiṃ pana sāvakānaṃ saccābhisamayañāṇe atthi koci visesoti? Āma atthi. So ca kho pubbabhāge	8101	
PA_tika-s02_03t:810_11	vuṭṭhānagāminivipassanāya pavattiyākāravisesena labheyya kāci visesamattā. Svāyamattho	8101	
PA_tika-s02_03t:810_12	abhidhamme “no ca kho yathā diṭṭhippattassā”ti saddhāvimuttato diṭṭhippattassa kilesappahānaṃ	8101	
PA_tika-s02_03t:810_13	pati visesakittanena dīpetabbo. Kiṃ pana āyasmā rāhulo viya tā devatā sabbā ekacittā	8101	
PA_tika-s02_03t:810_14	pageva cattāri phalāni adhigaṇhiṃsūti? Noti dassento “tattha hī”tiādimāha. Kittakā	8101	
PA_tika-s02_03t:810_15	pana tā devatāti āha “tāsañca panā”tiādi.	8101	
PA_tika-s02_03t:811	Rāhulovādasuttavaṇṇanāya līnatthappakāsanā samattā.	81	
PA_tika-s02_03t:812	6. Chachakkasuttavaṇṇanā	81	
PA_tika-s02_03t:813_0	420. Ādimhi kalyāṇanti ādikoṭṭhāse kalyāṇaṃ etassāti vā ādikalyāṇo, taṃ ādikalyāṇaṃ,	813	
PA_tika-s02_03t:813_1	ādikalyāṇabhāvo ca dosavigamena icchitabbo. Yañhi sabbaso vigatadosaṃ, taṃ paripuṇṇaguṇameva	813	
PA_tika-s02_03t:813_2	hotīti “niddosa”nti vuttaṃ. Katvāti ca padaṃ, “kalyāṇaṃ katvā bhaddakaṃ katvā”ti	813	
PA_tika-s02_03t:813_3	purimapadadvayenapi yojetabbaṃ. Desanākāro hi idha kalyāṇasaddena gahito. Tenevāha	813	
PA_tika-s02_03t:813_4	– “desetabbadhammassa kalyāṇatā dassitā hotī”ti, dutiye pana atthavikappe desetabbadhammassa	813	
PA_tika-s02_03t:813_5	kalyāṇatā mukhyeneva kathitā itarassa atthāpattito. Majjhekalyāṇaṃ pariyosānakalyāṇanti	813	
PA_tika-s02_03t:813_6	etthāpi eseva nayo. Ayañca desanāya thomanā buddhānaṃ āciṇṇasamāciṇṇāvāti dassetuṃ,	813	
PA_tika-s02_03t:813_7	“iti bhagavā ariyavaṃsa”ntiādi vuttaṃ. Dhammaggahaṇampi desanāya thomanā evāti “navahi padehī”ti vuttaṃ.	813	
PA_tika-s02_03t:814_0	Vedanā yāthāvato jānanaṃ, tañca maggakiccaṃ, tassa upāyo vipassanātiāha – “sahavipassanena	814	
PA_tika-s02_03t:814_1	maggena jānitabbānī”ti. Pariññābhisamayādikiccena nibbattiyā asammohato ca paṭivijjhitabbo.	814	
PA_tika-s02_03t:814_2	Tebhūmakacittameva kathitaṃ sammasanaṭṭhānassa adhippetattā. Esa nayo dhammāyatanādīsupi.	814	
PA_tika-s02_03t:814_3	Dhammāyatanassa vā āyatanabhāvato bahiddhāgahaṇaṃ, na sabbaso anajjhattabhāvato.	814	
PA_tika-s02_03t:814_4	Vipākavedanāpaccayā javanakkhaṇe uppannataṇhāti chattiṃsavipākavedanaṃ nissāya evaṃ	814	
PA_tika-s02_03t:814_5	assādentī anubhaveyyanti akusalajavanakkhaṇato uppannataṇhā.	814	
PA_tika-s02_03t:815_0	422. Pāṭiyekko anusandhīti yathānusandhiādīnaṃ asambhavatoti adhippāyena vuttaṃ.	815	
PA_tika-s02_03t:815_1	Heṭṭhāti viññāṇaphassavedanātaṇhānaṃ paccayāyattavuttitādassanena cakkhāyatanādīnaṃ	815	
PA_tika-s02_03t:815_2	rūpāyatanādīnañca paccayāyattavuttitā dīpitā apaccayuppannassa paccayābhāvato, yañca	815	
PA_tika-s02_03t:815_3	paccayāyattavuttikaṃ, taṃ aniccaṃ uppādasambhavato, yadaniccaṃ taṃ dukkhaṃ, yaṃ dukkhaṃ	815	
PA_tika-s02_03t:815_4	tadanattāti khandhapañcake ca channaṃ chakkānaṃ vasena ghanavinibbhogakaraṇena atthato	815	
PA_tika-s02_03t:815_5	anattalakkhaṇaṃ vibhāvitaṃ. Na sarūpatoti sarūpatopi taṃ vibhāvetukāmo teneva chachakkānaṃ	815	
PA_tika-s02_03t:815_6	vasena ghanavinibbhoganayena byatirekato ca anvayato ca dassento bhagavā – “cakkhu	815	
PA_tika-s02_03t:815_7	attāti yo vadeyyā”tiādimāhāti yathānusandhikāva desanā vibhāvitā. Tenāha “heṭṭhā	815	
PA_tika-s02_03t:815_8	kathitānaṃ hī”tiādi. Heṭṭhā pana channaṃ chakkānaṃ vasena vinibbhogadassanamattaṃ,	815	
PA_tika-s02_03t:815_9	na anattalakkhaṇaṃ vibhāvitaṃ, idha pana sarūpato anattalakkhaṇaṃ vibhāvitanti adhippāyena	815	
PA_tika-s02_03t:815_10	anusandhantarabhāvajotanā. Yadipi anattabhāvo nāma catūsupi saccesu labbhateva, sabbepi	8151	
PA_tika-s02_03t:815_11	hi dhammā anattā, ime panettha dvepi nayā sammasanavasena pavattāti vuttaṃ – “dvinnaṃ	8151	
PA_tika-s02_03t:815_12	saccānaṃ anattabhāvadassanattha”nti. Na upapajjatīti upapattisaṅkhātayuttiyā na sametīti	8151	
PA_tika-s02_03t:815_13	ayamettha atthoti āha “na yujjatī”ti. Attavādinā – “nicco dhuvo sassato”ti abhimato,	8151	
PA_tika-s02_03t:815_14	cakkhuñca uppādavantatāya aniccaṃ, yaṃ paccayāyatthavuttitā, tasmā “cakkhu attāti	8151	
PA_tika-s02_03t:815_15	yo vadeyya, taṃ na upapajjatī”tiādi. Sakkāyavatthu cakkhu anattā aniccabhāvato seyyathāpi	8151	
PA_tika-s02_03t:815_16	ghaṭo, cakkhuṃ aniccaṃ paccayāyattavuttibhāvato seyyathāpi ghaṭo, cakkhu paccayāyattavutti	8151	
PA_tika-s02_03t:815_17	uppādādisambhavato seyyathāpi ghaṭo. Vigacchatīti bhaṅguppattiyā sabhāvāvigamena	8151	
PA_tika-s02_03t:815_18	vigacchati. Tenāha “nirujjhatī”ti.	8151	
PA_tika-s02_03t:816_0	424. Yasmā kilesavaṭṭamūlakaṃ kammavaṭṭaṃ, kammavaṭṭamūlakañca vipākavaṭṭaṃ. Kilesuppatti	816	
PA_tika-s02_03t:816_1	ca taṇhādiggāhapubbikā, tasmā “tiṇṇaṃ vā gāhānaṃ vasena vaṭṭaṃ dassetu”nti āha. Yasmā	816	
PA_tika-s02_03t:816_2	pana taṇhāpakkhikā dhammā samudayasaccaṃ, cakkhādayo dukkhasaccaṃ, tasmā vuttaṃ –	816	
PA_tika-s02_03t:816_3	“dvinnaṃ saccānaṃ vasena vaṭṭaṃ dassetu”nti. Taṇhāmānadiṭṭhiggāhāva veditabbā sakkāyagāminipaṭipadāya	816	
PA_tika-s02_03t:816_4	adhippetattā. “Etaṃ mamā”tiādinā gahaṇamevettha anupassanāti āha – “gāhattayavasena passatī”ti.	816	
PA_tika-s02_03t:817_0	Tiṇṇaṃ gāhānaṃ paṭipakkhavasenāti taṇhādiggāhapaṭipakkhabhūtānaṃ dukkhāniccānattānupassanānaṃ	817	
PA_tika-s02_03t:817_1	vasena, tāhi vā tiṇṇaṃ gāhānaṃ paṭipakkhavasena viniveṭhanavasena anuppādanavasenāti	817	
PA_tika-s02_03t:817_2	attho. Paṭipakkhavasena vivaṭṭaṃ dassetunti yojanā. Sakkāyanirodhagāminī paṭipadāti	817	
PA_tika-s02_03t:817_3	ettha nirodhadhammo sarūpeneva dassitoti āha – “nirodho…pe… dassetu”nti. Paṭisedhavacanānīti paṭikkhepavacanāni.	817	
PA_tika-s02_03t:818_0	425. Taṇhādīnaṃ anupādiyanavacanāni taṇhādiṭṭhivaseneva vuttāni taṇhādiṭṭhīnaṃyeva	818	
PA_tika-s02_03t:818_1	abhinandanādivasena pavattisabbhāvato. Appahīnattho anusayatthoti āha – “anusetīti	818	
PA_tika-s02_03t:818_2	appahīno hotī”ti ariyamaggena hi appahīno thāmagato rāgādikileso anusayo kāraṇalābhe	818	
PA_tika-s02_03t:818_3	sati uppajjanārahabhāvato. Yaṃ panettha vattabbaṃ, taṃ heṭṭhā vuttameva. Vaṭṭadukkhakilesadukkhassāti	818	
PA_tika-s02_03t:818_4	vaṭṭadukkhassa ceva kilesadukkhassa ca. Saupādisesanibbānañhi kilesadukkhassa antakaraṇaṃ,	818	
PA_tika-s02_03t:818_5	anupādisesanibbānaṃ vaṭṭadukkhassa.	818	
PA_tika-s02_03t:819_0	426. Tesanti anusayānaṃ. Paṭikkhepavasenāti pajahanavasena, appavattikaraṇavasenāti	819	
PA_tika-s02_03t:819_1	attho. Avijjaṃ pajahitvāti anavasesato avijjaṃ appavattidhammataṃ āpādetvā. Kāmaṃ	819	
PA_tika-s02_03t:819_2	heṭṭhimamaggañāṇampi avijjāpahāyinī vijjā eva, taṃ pana ñāṇaṃ avijjāya anavasesappahāyakaṃ	819	
PA_tika-s02_03t:819_3	na hoti, aggamaggañāṇe pana uppanne avijjāya lesopi nāvasissatīti tadeva avijjāya	819	
PA_tika-s02_03t:819_4	pahāyakanti āha – “arahattamaggavijjaṃ uppādetvā”ti.	819	
PA_tika-s02_03t:820_0	427. Sayameva tathāgate attano buddhānubhāvena desente saṭṭhi bhikkhū arahattaṃ pattāti	820	
PA_tika-s02_03t:820_1	anacchariyametaṃ, atha kiṃ acchariyanti āha “ima”ntiādi. Kathentepīti ettha itisaddo	820	
PA_tika-s02_03t:820_2	pakārattho, imināva pakārenāti attho. Pattā evāti saṭṭhi bhikkhū arahattaṃ pattā	820	
PA_tika-s02_03t:820_3	evāti yojanā. Etampi anacchariyaṃ, satthu sammukhā sāvakā samudāgamā mahābhiññā pabhinnapaṭisambhidā	820	
PA_tika-s02_03t:820_4	tathā tathā sappāṭihāriyaṃ dhammaṃ desentīti. Tenāha – “mahābhiññappattā hi te sāvakā”ti.	820	
PA_tika-s02_03t:821_0	Mahāmaṇḍapeti lohapāsādassa purato eva mahābhikkhusannipāto jātoti tesaṃ pahonakavasena	821	
PA_tika-s02_03t:821_1	kate mahati sāṇimaṇḍapeti vadanti. Tesupi ṭhānesūti tesu yathāvuttamahāmaṇḍapādīsu	821	
PA_tika-s02_03t:821_2	ṭhānesu. Mahāthero atthīti padaṃ ānetvā sambandhitabbaṃ. Devattherassa guṇe sutvā	821	
PA_tika-s02_03t:821_3	pasannamānaso mahāthero, tathāpi vatthasampattiyā pasīditvā “tvaṃ pana nhāpehī”ti āha.	821	
PA_tika-s02_03t:822_0	Heṭṭhāpāsādeti ca kalyāṇiyamahāvihāre uposathāgāre heṭṭhāpāsāde ekadā uparipāsāde	822	
PA_tika-s02_03t:822_1	ekadā, kathesīti. Cūḷanāgassa tathā mahatī parisā devatānubhāvena abhiññāpādanaṃ	822	
PA_tika-s02_03t:822_2	ahosīti keci. Thero pana mahiddhiko ahosi, tasmā tāva mahatiṃ parisaṃ abhiññāpesīti apare.	822	
PA_tika-s02_03t:823	Tato tatoti tassaṃ tassaṃ disāyaṃ. Ekovāti ekacco eva, na bahuso, katipayāva puthujjanā ahesunti attho. Sesaṃ heṭṭhā vuttanayattā suviññeyyameva.	82	
PA_tika-s02_03t:824	Chachakkasuttavaṇṇanāya līnatthappakāsanā samattā.	82	
PA_tika-s02_03t:825	7. Mahāsaḷāyatanikasuttavaṇṇanā	82	
PA_tika-s02_03t:826_0	428. Mahantāni saḷāyatanāni adhikicca pavattattā mahāsaḷāyatanikaṃ, mahantatā ca	826	
PA_tika-s02_03t:826_1	tesaṃ mahantaṃ lokasannivāsaṃ abhibyāpetvā ṭhitattā ayoniso gayhamānānaṃ mahato anatthāya	826	
PA_tika-s02_03t:826_2	saṃvattanato, yoniso gayhamānānaṃ mahato atthāya hitāya sukhāya saṃvattanato ca daṭṭhabbā. Jotakanti bodhakaṃ.	826	
PA_tika-s02_03t:827_0	429. Sikhāppattāya vipassanāya jānanampi yathābhūtajānanameva maggena jānanassa āsannakāraṇabhāvatoti	827	
PA_tika-s02_03t:827_1	āha – “sahavipassanena maggena ajānanto”ti. Vuḍḍhiṃ gacchantīti paccayasamodhānena	827	
PA_tika-s02_03t:827_2	bhavayonigatiṭhitisattāvāsapāḷiyā aparāparaṃ parivuddhiṃ gacchanti. Evaṃbhūtā paguṇabhāvamāpāditā	827	
PA_tika-s02_03t:827_3	samathavipassanādhammā viya suṭṭhutaraṃ vasībhāvaṃ pāpitā jhānābhiññā viya ca vasībhūtā	827	
PA_tika-s02_03t:827_4	hutvā uparūpari brūhentīti āha – “vasībhāvaṃ gacchantī”ti. Tathā hi te kadāci bhavapatthanāya	827	
PA_tika-s02_03t:827_5	anuppāditāyapi appahīnabhāvenevassā tiṭṭhanti. Akusalā dhammāva yebhuyyena dassanāyatanena	827	
PA_tika-s02_03t:827_6	vināsadassanato pavattanti parivaḍḍhanti ca. Pañcadvārikadarathāti pañcadvārikajavanasahagatā	827	
PA_tika-s02_03t:827_7	akusaladarathā. Evaṃ manodvārikadarathā veditabbā. Santāpāti darathehi balavanto	827	
PA_tika-s02_03t:827_8	sampayuttadhammānaṃ nissayassa ca santāpanakarā. Pariḷāhāti tatopi balavatarā tesaṃyeva paridahanakarā.	827	
PA_tika-s02_03t:828_0	430. Pañcadvārikasukhaṃ, na kāyappasādasannissitasukhameva. Manodvārikasukhanti manodvārikacittasannissitasukhaṃ,	828	
PA_tika-s02_03t:828_1	na yaṃ kiñci cetasikasukhaṃ tassa kāyikasukhaggahaṇeneva gahitattā. Pañcadvārikajavanena	828	
PA_tika-s02_03t:828_2	samāpajjanaṃ vā vuṭṭhānaṃ vā natthīti idaṃ manodvārikajavanena tassa sambhavaṃ dassetuṃ,	828	
PA_tika-s02_03t:828_3	maggassa vasena vuttaṃ, na pana tappasaṅgasaṅkānivattanatthaṃ. Viññattimattampi janetuṃ	828	
PA_tika-s02_03t:828_4	asamatthaṃ samāpajjanassa kathaṃ paccayo hoti, buddhānaṃ pana bhagavantānaṃ hotīti	828	
PA_tika-s02_03t:828_5	ce? Tathāpi tassa āsannaṭṭhāne pañcadvārikacittappavattiyā asambhavo eva tādisassa	828	
PA_tika-s02_03t:828_6	pubbābhogassa tasmiṃ kāle asambhavato. Eteneva yā kesañci ariyadhamme akovidānaṃ	828	
PA_tika-s02_03t:828_7	ghaṭasabhāvādīsu buddhitulyakāritāpatticodanā; sā paṭikkhittāti daṭṭhabbā taṃtaṃpurimābhogavasena	828	
PA_tika-s02_03t:828_8	tena tena pañcadvārikābhiniyatamanoviññāṇassa parato pavattamānamanoviññāṇena tasmiṃ	828	
PA_tika-s02_03t:828_9	tasmiṃ atthe vaṇṇasaṇṭhānādivisesassa vinicchinitabbato. Uppannamattakameva hotīti	828	
PA_tika-s02_03t:828_10	pañcadvārikajavanaṃ tādisaṃ kiñci atthanicchayakiccaṃ kātuṃ na sakkoti, kevalaṃ uppannamattameva	8281	
PA_tika-s02_03t:828_11	hoti. Ayanti “ādīnavānupassino”tiādinā vuttā.	8281	
PA_tika-s02_03t:829_0	431. Kusalacitta…pe… bhūtassāti vuṭṭhānagāminivipassanāsahagatakusalacittassa sampayuttacetosukhasamaṅgībhūtassa.	829	
PA_tika-s02_03t:829_1	Pubbasuddhikāti magguppattito, vipassanārambhatopi vā pubbeva suddhā. Tenāha – “ādito	829	
PA_tika-s02_03t:829_2	paṭṭhāya parisuddhāva hontī”ti. Sabbatthakakārāpakaṅgānīti sīlavisodhanassa cittasamādhānassa	829	
PA_tika-s02_03t:829_3	vipassanābhiyogassa maggena pahātabbakilesapahānassāti sabbassapi maggasambhārakiccassa	829	
PA_tika-s02_03t:829_4	kārāpakaṅgāni. Aṭṭhaṅgiko vāti paṭhamajjhāniko vā aṭṭhaṅgiko, dutiyajjhāniko vā sattaṅgiko hoti.	829	
PA_tika-s02_03t:830_0	Imameva suttapadesaṃ gahetvāti, “yā tathābhūtassa diṭṭhī”tiādinā sammādiṭṭhiādīnaṃ	830	
PA_tika-s02_03t:830_1	pañcannaṃyeva tasmiṃ ṭhāne gahitattā lokuttaramaggo pañcaṅgikoti vadati. Soti tathā	830	
PA_tika-s02_03t:830_2	vadanto vitaṇḍavādī. Anantaravacanenevāti, “yā tathābhūtassa diṭṭhī”tiādivacanassa,	830	
PA_tika-s02_03t:830_3	“evamassāya”ntiādinā anantaravacanena. Paṭisedhitabboti paṭikkhipitabbo. “Ariyo aṭṭhaṅgiko	830	
PA_tika-s02_03t:830_4	maggo”ti hi idaṃ vacanaṃ ariyamaggassa pañcaṅgikabhāvaṃ ujukameva paṭikkhipati. Yadi	830	
PA_tika-s02_03t:830_5	evaṃ “yā tathābhūtassa diṭṭhī”tiādinā tattha pañcannaṃ eva aṅgānaṃ gahaṇaṃ kimatthiyanti	830	
PA_tika-s02_03t:830_6	āha “uttari cā”tiādi. Sammāvācaṃ bhāveti ariyamaggasamaṅgī. Tenāha “micchāvācaṃ pajahatī”ti.	830	
PA_tika-s02_03t:830_7	Yasmiñhi khaṇe sammāvācā bhāvanāpāripūriṃ gacchati, tasmiṃyeva micchāvācā pajahīyatīti.	830	
PA_tika-s02_03t:830_8	Saheva viratiyā pūrenti samucchedaviratiyā vinā dukkhapariññādīnaṃ asambhavato. Ādito	830	
PA_tika-s02_03t:830_9	paṭṭhāya parisuddhāneva vaṭṭanti parisuddhe sīle patiṭṭhitasseva bhāvanāya ijjhanato.	830	
PA_tika-s02_03t:830_10	Yathāvuttamatthaṃ ganthantarenapi samatthetuṃ, “subhaddasuttepi cā”tiādi vuttaṃ.	8301	
PA_tika-s02_03t:830_11	Anekesu suttasatesu aṭṭhaṅgikova maggo āgato, na pañcaṅgikoti adhippāyo.	8301	
PA_tika-s02_03t:831_0	Sammāsati maggakkhaṇe kāyānupassanādicatukiccasādhikā hotīti taṃ catubbidhaṃ katvā	831	
PA_tika-s02_03t:831_1	dassento, “maggasampayuttāva cattāro satipaṭṭhānā”ti āha. Na catumaggasampayuttatāvasena.	831	
PA_tika-s02_03t:831_2	Esa nayo sammappadhānādīsupi. Aññamaññānativattamānā yuganaddhā yuttā viya ariyamaggayuganaddhā	831	
PA_tika-s02_03t:831_3	aññamaññaṃ paṭibaddhāti yuganaddhā. Tenāha – “ekakkhaṇikayuganandhā”ti ariyamaggakkhaṇe	831	
PA_tika-s02_03t:831_4	eva hi samathavipassanā ekakkhaṇikā hutvā samadhuraṃ vattanti. Tenevāha “ete hī”tiādi.	831	
PA_tika-s02_03t:831_5	Aññasmiṃ khaṇe samāpatti, aññasmiṃ vipassanāti idaṃ tesaṃ tattha tattha kiccato adhikabhāvaṃ	831	
PA_tika-s02_03t:831_6	sandhāya vuttaṃ, na aññathā. Na hi paññārahitā samāpatti, samādhirahitā ca vipassanā	831	
PA_tika-s02_03t:831_7	atthi. Ariyamagge pana ekakkhaṇikā samadhuratāya ekarasabhāvenāti attho. Phalavimuttīti	831	
PA_tika-s02_03t:831_8	arahattaphalavimutti. Sesaṃ heṭṭhā vuttanayattā suviññeyyameva.	831	
PA_tika-s02_03t:832	Mahāsaḷāyatanikasuttavaṇṇanāya līnatthappakāsanā samattā.	83	
PA_tika-s02_03t:833	8. Nagaravindeyyasuttavaṇṇanā	83	
PA_tika-s02_03t:834_0	435. Samavisamaṃ carantīti kāyasamādiṃ samaññeva, kāyavisamādiṃ visamaññeva caranti	834	
PA_tika-s02_03t:834_1	karonti paṭipajjanti. Taṃ pana samavisamaṃ aññamaññaṃ viruddhattā visadisattā na	834	
PA_tika-s02_03t:834_2	ekasmiṃ kāle sambhavatīti āha – “kālena samaṃ kālena visama”nti. Samacariyampi hi	834	
PA_tika-s02_03t:834_3	etanti pubbe samacariyāya jotitattā vuttaṃ.	834	
PA_tika-s02_03t:835_0	437. Ākaronti adhippetamatthaṃ ñāpenti pabodhentīti ākārā, ñāpakakāraṇanti āha –	835	
PA_tika-s02_03t:835_1	“ke ākārāti kāni kāraṇānī”ti. Anubuddhiyoti anumānañāṇāni. Tañhi yathādiṭṭhamatthaṃ	835	
PA_tika-s02_03t:835_2	diṭṭhabhāvena anveti anugacchatīti “anvayā”ti vuccati. Haritatiṇacampakavanādivasenāti	835	
PA_tika-s02_03t:835_3	haritakambalādisadisatiṇādivasena vitthāritakanakapaṭādisadivikasitacampakavanādivasena.	835	
PA_tika-s02_03t:835_4	Ādisaddena cettha kīcakaveṇusaddamadhurasaphalāphalavasena saddarasānaṃ atthibhāvo	835	
PA_tika-s02_03t:835_5	veditabboti. Campakavaseneva pana phassagandhānampi atthibhāvo vuttoti. Tenāha –	835	
PA_tika-s02_03t:835_6	“rūpādayo pañca kāmaguṇā atthī”ti. “Itthirūpādīni sandhāyetaṃ kathita”nti vatvā indriyabaddhā	835	
PA_tika-s02_03t:835_7	vā hontu rūpādayo anindriyabaddhā vā, sabbepi cete kilesuppattinimittatāya kāmaguṇā	835	
PA_tika-s02_03t:835_8	evāti codanaṃ sandhāya visabhāgitthigatā rūpādayo savisesaṃ kilesuppattinimittanti	835	
PA_tika-s02_03t:835_9	dassento, “tāni hī”tiādimāha.	835	
PA_tika-s02_03t:836_0	Tattha tānīti rūpādīni. Hi-saddo hetuattho. Tena yathāvuttamatthaṃ samattheti, “yasmā	836	
PA_tika-s02_03t:836_1	purisassa cittaṃ pariyādāya tiṭṭhanti, tasmā itthirūpādīni sandhāya etaṃ kathita”nti.	836	
PA_tika-s02_03t:836_2	Purisassa cittanti purisassa catubhūmakaṃ kusalacittaṃ pariyādāya gahetvā antomuṭṭhigataṃ	836	
PA_tika-s02_03t:836_3	viya katvā. “Hatthikāyaṃ pariyādiyitvā”tiādīsu hi gahaṇaṃ pariyādānaṃ nāma, “aniccasaññā	836	
PA_tika-s02_03t:836_4	bhāvitā bahulīkatā sabbaṃ kāmarāgaṃ pariyādiyatī”tiādīsu khepanaṃ pariyādānaṃ, idha	836	
PA_tika-s02_03t:836_5	ubhayampi vaṭṭati. Idāni yathāvuttamatthaṃ sutteneva sādhetuṃ, “yathāhā”tiādi vuttaṃ.	836	
PA_tika-s02_03t:836_6	Tattha “nāhaṃ, bhikkhave”tiādīsu na-kāro paṭisedhattho. Ahanti bhagavā attānaṃ niddisati.	836	
PA_tika-s02_03t:836_7	Bhikkhaveti bhikkhū ālapati. Aññanti idāni vattabbaṃ itthirūpato aññaṃ. Ekarūpampīti	836	
PA_tika-s02_03t:836_8	ekampi rūpaṃ. Samanupassāmīti ñāṇassa samanupassanā adhippetā, heṭṭhā na-kāraṃ ānetvā	836	
PA_tika-s02_03t:836_9	sambandhitabbaṃ. Ayañhettha attho – “ahaṃ, bhikkhave, sabbaññutaññāṇena sabbaso olokento	836	
PA_tika-s02_03t:836_10	aññaṃ ekarūpampi na samanupassāmī”ti. Yaṃ evaṃ purisassa cittaṃ pariyādāya tiṭṭhatīti	8361	
PA_tika-s02_03t:836_11	yaṃ rūpaṃ rūpagarukassa purisassa sabbampi kusalacittaṃ pavattituṃ appadānavasena	8361	
PA_tika-s02_03t:836_12	pariyādiyitvā gahetvā khepetvā ca tiṭṭhati. Yathayidaṃ itthirūpanti itthiyā rūpakāyaṃ.	8361	
PA_tika-s02_03t:836_13	Rūpasaddo khandhādianekatthavācako, idha pana itthiyā catusamuṭṭhāne rūpāyatane vaṇṇadhātuyaṃ	8361	
PA_tika-s02_03t:836_14	daṭṭhabbo. “Itthirūpaṃ, bhikkhave, purisassa cittaṃ pariyādāya tiṭṭhatī”ti idaṃ purimasseva	8361	
PA_tika-s02_03t:836_15	daḷhīkaraṇatthaṃ vuttaṃ. Purimaṃ “yathayidaṃ, bhikkhave, itthirūpa”nti idaṃ opammavasena	8361	
PA_tika-s02_03t:836_16	vuttaṃ, idaṃ pariyādānabhāve nidassananti daṭṭhabbaṃ. Sesaṃ suviññeyyameva.	8361	
PA_tika-s02_03t:837	Nagaravindeyyasuttavaṇṇanāya līnatthappakāsanā samattā.	83	
PA_tika-s02_03t:838	9. Piṇḍapātapārisuddhisuttavaṇṇanā	83	
PA_tika-s02_03t:839_0	438. Dhammasenāpatino paṭisallīyanassa adhippetattā, upari ca pāḷiyaṃ, “suññatāvihārena	839	
PA_tika-s02_03t:839_1	kho ahaṃ, bhante, etarahi bahulaṃ viharāmī”ti vuttattā “paṭisallānāti phalasamāpattito”ti āha.	839	
PA_tika-s02_03t:840_0	Vippasannānīti visesato pasannāni. Okāsavasenāti indriyānaṃ patiṭṭhitokāsavasena.	840	
PA_tika-s02_03t:840_1	Nanu tāni indriyāni sabhāvato vippasannāni hontīti? Saccaṃ honti. Na hidaṃ tādisaṃ	840	
PA_tika-s02_03t:840_2	pasannataṃ sandhāya vuttaṃ, idaṃ pana santapaṇītasamāpattisamuṭṭhitānaṃ paccupaṭṭhitānaṃ	840	
PA_tika-s02_03t:840_3	cittajarūpānaṃ vasena sesatisantatirūpānaṃ seṭṭhataraṃ paṇītabhāvāpattiṃ sandhāya	840	
PA_tika-s02_03t:840_4	vuttaṃ. Phalasamāpattitoti suññatānupassanāvasena samāpannaphalasamāpattito. Mahantānaṃ	840	
PA_tika-s02_03t:840_5	buddhādīnaṃ purisānaṃ vihāro mahāpurisavihāro. Tenāha – “buddha…pe… vihāro”ti. Vihārato	840	
PA_tika-s02_03t:840_6	paṭṭhāyāti parikkhitte ca vihāre parikkhepato paṭṭhāya, aparikkhitte ca parikkhepārahaṭṭhānato	840	
PA_tika-s02_03t:840_7	paṭṭhāya. Keci pana “vihārabbhantarato paṭṭhāyā”ti vadanti. Yāva gāmassa indakhīlāti	840	
PA_tika-s02_03t:840_8	gāmassa abbhantarindakhīlo. Gehapaṭipāṭiyācaritvāti piṇḍāya caritvā. Yāva nagaradvārena	840	
PA_tika-s02_03t:840_9	nikkhamanāti nagaradvārena yāva nikkhamanapadesā. Yāva vihārāti yāva vihārabbhantarā.	840	
PA_tika-s02_03t:840_10	Paṭikkantamaggoti nivattanamaggo. Ārammaṇe paṭihaññanākārena pavattamānampi paṭighasampayuttaṃ	8401	
PA_tika-s02_03t:840_11	citte paṭihanantaṃ viya pavattatīti āha – “citte paṭihaññanakilesajāta”nti. Divasañca	8401	
PA_tika-s02_03t:840_12	rattiñca anusikkhantenāti etaṃyeva rāgādippahāyiniṃ sammāpaṭipattiṃ divā ca rattiñca	8401	
PA_tika-s02_03t:840_13	anu anu sikkhantena uparūpari vaḍḍhentena.	8401	
PA_tika-s02_03t:841_0	440. Pahīnā nu kho me pañca kāmaguṇāti ettha kāmaguṇappahānaṃ nāma tappaṭibaddhachandarāgappahānaṃ.	841	
PA_tika-s02_03t:841_1	Tathā hi vuttaṃ – “tiṭṭhanti citrāni tatheva loke, athettha dhīrā vinayanti chanda”nti.	841	
PA_tika-s02_03t:841_2	Ekabhikkhussa paccavekkhaṇā nānāti ekasseva bhikkhuno, “pahīnā nu kho me pañca kāmaguṇā”tiādinā	841	
PA_tika-s02_03t:841_3	pāḷiyaṃ āgatā nānāpaccavekkhaṇā honti. Nānābhikkhūnanti visuṃ visuṃ anekesaṃ bhikkhūnaṃ.	841	
PA_tika-s02_03t:841_4	Paccavekkhaṇā nānāti vuttanānāpaccavekkhaṇā. Idāni tameva saṅkhepato vuttamatthaṃ	841	
PA_tika-s02_03t:841_5	vitthārato dassetuṃ, “katha”ntiādi vuttaṃ. Tattha “paccavekkhatī”ti vuttaṃ, kathaṃ	841	
PA_tika-s02_03t:841_6	pana paccavekkhatīti āha “pahīnā nu kho”tiādi. Vīriyaṃ paggayhāti catubbidhasammappadhānavīriyaṃ	841	
PA_tika-s02_03t:841_7	ārabhitvā vipassanaṃ vaḍḍhitvā. Maggānantaraṃ anāgāmiphalaṃ patvāti vacanaseso. Phalānantaraṃ	841	
PA_tika-s02_03t:841_8	magganti tasmiṃ anāgāmimagge ṭhito phalasamāpattito vuṭṭhāya aggamaggatthāya vipassanaṃ	841	
PA_tika-s02_03t:841_9	ārabhitvā tasmiṃyeva āsane na cireneva vipassanaṃ ussukkāpetvā arahattamaggaṃ gaṇhanto	841	
PA_tika-s02_03t:841_10	nirodhadhammānuppattiyā vipassanāparivāsābhāvato phalānantaraṃ maggappatto nāma hotīti katvā.	8411	
PA_tika-s02_03t:842_0	Tato vuṭṭhāyāti maggānantaraphalato vuṭṭhāya. Maggānantarato hi vuṭṭhito maggato	842	
PA_tika-s02_03t:842_1	vuṭṭhito viya hotīti tathā vuttaṃ. “Phalānantaraṃ magga”nti ettha phalaṃ anantaraṃ	842	
PA_tika-s02_03t:842_2	etassāti phalānantaraṃ. “Phalānantaraṃ magga”nti padadvayenapi anāgāmimaggaphalāni	842	
PA_tika-s02_03t:842_3	ceva vadatīti evamettha attho daṭṭhabbo. Nīvaraṇādīsupi eseva nayoti ettha, “pahīnā	842	
PA_tika-s02_03t:842_4	nu kho me pañca nīvaraṇā”tiādinā yojanā veditabbā. Etesanti ettha etesaṃ nīvaraṇapañcupādānakkhandhasatipaṭṭhānādīnaṃ.	842	
PA_tika-s02_03t:842_5	Pahānādīnīti pahānapariññābhāvanāsacchikiriyā. Nānāpaccavekkhaṇā hotīti tā paccavekkhaṇā	842	
PA_tika-s02_03t:842_6	nānāti adhippāyo. Etāsu pana paccavekkhaṇāsūti etāsu kāmaguṇapaccavekkhaṇādīsu dvādasasu	842	
PA_tika-s02_03t:842_7	paccavekkhaṇāsu. Ekaṃ paccavekkhaṇaṃ paccavekkhati dvādasasu nayesu ekeneva kiccasiddhito.	842	
PA_tika-s02_03t:842_8	Añño bhikkhu. Ekanti aññaṃ paccavekkhati. Aññattho hi ayaṃ ekasaddo “ittheke”tiādīsu	842	
PA_tika-s02_03t:842_9	viyāti. Nānābhikkhūnaṃ pana ekā paccavekkhaṇā, nānābhikkhūnaṃ nānāpaccavekkhaṇāti	842	
PA_tika-s02_03t:842_10	evaṃ catukkapaccavekkhaṇampi ettha sambhavati. Imassa pana dvayassa vasena abhisamayo	8421	
PA_tika-s02_03t:842_11	natthīti tadubhayaṃ aṭṭhakathāyaṃ na uddhaṭaṃ. Sesaṃ suviññeyyameva.	8421	
PA_tika-s02_03t:843	Piṇḍapātapārisuddhisuttavaṇṇanāya līnatthappakāsanā samattā.	84	
PA_tika-s02_03t:844	10. Indriyabhāvanāsuttavaṇṇanā	84	
PA_tika-s02_03t:845_0	453. Evaṃnāmaketi “gajaṅgalā”ti evaṃ itthiliṅgavasena laddhanāmake majjhimapadesassa	845	
PA_tika-s02_03t:845_1	mariyādaṭṭhānabhūte nigame. Suveḷu nāma nicalarukkhoti vadanti. Tato aññaṃ evāti	845	
PA_tika-s02_03t:845_2	pana adhippāyena “ekā rukkhajātī”ti vuttaṃ. Cakkhusotānaṃ yathāsakavisayato nivāraṇaṃ	845	
PA_tika-s02_03t:845_3	damanaṃ indriyabhāvanā, tañca kho sabbaso adassanena asavanenāti āha – “cakkhunā	845	
PA_tika-s02_03t:845_4	rūpaṃ na passati, sotena saddaṃ na suṇātī”ti. Sati hi dassane savane ca tāni adantāni	845	
PA_tika-s02_03t:845_5	abhāvitānevāti adhippāyo. Cakkhusotāni ca asampattaggāhitāya durakkhitānīti brāhmaṇo	845	
PA_tika-s02_03t:845_6	tesaṃyeva visayaggahaṇaṃ paṭikkhipi. Asadisāyāti aññatitthiyasamayehi asādhāraṇāya.	845	
PA_tika-s02_03t:845_7	Ālayanti kathetukāmatākāranti attho.	845	
PA_tika-s02_03t:846_0	454. Vipassanupekkhāti āraddhavipassakassa vipassanāñāṇena lakkhaṇattaye diṭṭhe saṅkhārānaṃ	846	
PA_tika-s02_03t:846_1	aniccabhāvādivicinane majjhattabhūtā vipassanāsaṅkhātā upekkhā. Sā pana yasmā bhāvanāvisesappattiyā	846	
PA_tika-s02_03t:846_2	heṭṭhimehi vipassanāvārehi santā ceva paṇītā ca, pageva cakkhuviññāṇādisahagatāhi	846	
PA_tika-s02_03t:846_3	upekkhāhi, tasmā āha – “esā santā esā paṇītā”ti. Atappikāti santapaṇītabhāvanārasavasena	846	
PA_tika-s02_03t:846_4	tittiṃ na janeti. Tenevāha –	846	
PA_tika-s02_03t:847	“Suññāgāraṃ paviṭṭhassa, santacittassa bhikkhuno;	84	
PA_tika-s02_03t:848	Amānusī ratī hoti, sammā dhammaṃ vipassato”ti. ;	84	
PA_tika-s02_03t:849_0	Itīti evaṃ vakkhamānākārenāti attho. Ayaṃ bhikkhūti ayaṃ āraddhavipassako bhikkhūti	849	
PA_tika-s02_03t:849_1	yojanā. Cakkhudvāre rūpārammaṇamhīti cakkhudvāre āpāthagate rūpārammaṇe. Manāpanti	849	
PA_tika-s02_03t:849_2	manāpabhāvena pavattanakaṃ. Majjhatte manāpāmanāpanti iṭṭhamajjhatte manāpabhāvena	849	
PA_tika-s02_03t:849_3	amanāpabhāvena ca pavattanakaṃ manāpāmanāpaṃ nāmāti. Tenāha (“neva manāpaṃ na amanāpa”nti).	849	
PA_tika-s02_03t:849_4	Iminā manāpabhāvo gahito, “neva manāpa”nti iminā manāpabhāvo majjhatto ca ubhayaṃ	849	
PA_tika-s02_03t:849_5	ekadesato labbhatīti, “manāpāmanāpa”nti vuttaṃ. Evaṃ ārammaṇe labbhamānavisesavasena	849	
PA_tika-s02_03t:849_6	tadārammaṇassa cittassa pākatikaṃ pavattiākāraṃ dassetvā idāni tappaṭisedhena ariyassa	849	
PA_tika-s02_03t:849_7	vinaye anuttaraṃ indriyabhāvanaṃ dassetuṃ, “tassa rajjituṃ vā”tiādi vuttaṃ. Tatrāyaṃ	849	
PA_tika-s02_03t:849_8	yojanā – tassa cittaṃ iṭṭhe ārammaṇe rajjituṃ vā aniṭṭhe ārammaṇe dussituṃ vā majjhatte	849	
PA_tika-s02_03t:849_9	ārammaṇe muyhituṃ vā. Adatvāti nisedhetvā. Pariggahetvāti parijānanavasena ñāṇena	849	
PA_tika-s02_03t:849_10	gahetvā ñātatīraṇapahānapariññāhi parijānitvā. Vipassanaṃ majjhatte ṭhapetīti anukkamena	8491	
PA_tika-s02_03t:849_11	vipassanupekkhaṃ nibbattetvā taṃ saṅkhārupekkhaṃ pāpetvā ṭhapeti. Cakkhumāti na pasādacakkhuno	8491	
PA_tika-s02_03t:849_12	atthitāmattajotanaṃ; atha kho tassa atisayena atthitājotanaṃ, “sīlavā”tiādīsu viyāti	8491	
PA_tika-s02_03t:849_13	āha – “cakkhumāti sampannacakkhu visuddhanetto”ti.	8491	
PA_tika-s02_03t:850	456. Īsakaṃ poṇeti majjhe uccaṃ hutvā īsakaṃ poṇe, na antantena vaṅke. Tenāha – “rathīsā viya uṭṭhahitvā ṭhite”ti.	85	
PA_tika-s02_03t:851_0	461. Paṭikūleti amanuññe ārammaṇe. Appaṭikūlasaññīti na paṭikūlasaññī. Taṃ pana appaṭikūlasaññitaṃ	851	
PA_tika-s02_03t:851_1	dassetuṃ, “mettāpharaṇena vā”tiādi vuttaṃ. Tattha paṭikūle aniṭṭhe vatthusmiṃ sattasaññite	851	
PA_tika-s02_03t:851_2	mettāpharaṇena vā dhātuso upasaṃhārena vā saṅkhārasaññite pana dhātuso upasaṃhārena	851	
PA_tika-s02_03t:851_3	vāti yojetabbaṃ. Appaṭikūlasaññī viharatīti hitesitāya dhammasabhāvacintanāya ca	851	
PA_tika-s02_03t:851_4	nappaṭikūlasaññī hutvā iriyāpathavihārena viharati. Appaṭikūle iṭṭhe vatthusmiṃ sattasaññite	851	
PA_tika-s02_03t:851_5	kesādiasucikoṭṭhāsamattamevāti asubhapharaṇena vāti asubhato manasikāravasena. Idaṃ	851	
PA_tika-s02_03t:851_6	rūpārūpamattaṃ aniccaṃ saṅkhatanti aniccato upasaṃhārena vā. Tato eva, “dukkhaṃ vipariṇāmadhamma”nti	851	
PA_tika-s02_03t:851_7	manasi karonto paṭikūlasaññī viharati. Sesapadesūti, “paṭikūle ca appaṭikūle cā”tiādinā	851	
PA_tika-s02_03t:851_8	āgatesu sesesu dvīsu padesu. Tattha hi iṭṭhāniṭṭhavatthūni ekajjhaṃ gahetvā vuttaṃ	851	
PA_tika-s02_03t:851_9	yathā sattānaṃ paṭhamaṃ paṭikūlato upaṭṭhitameva pacchā gahaṇākāravasena avatthantarena	851	
PA_tika-s02_03t:851_10	vā appaṭikūlato upaṭṭhāti. Yañca appaṭikūlato upaṭṭhitameva pacchā paṭikūlato upaṭṭhāti,	8511	
PA_tika-s02_03t:851_11	tadubhayepi khīṇāsavo sace ākaṅkhati, vuttanayena appaṭikūlasaññī vihareyya paṭikūlasaññī vāti.	8511	
PA_tika-s02_03t:852_0	Tadubhayaṃ abhinivajjetvāti sabhāvato bhāvanānubhāvato ca upaṭṭhitaṃ ārammaṇaṃ paṭikūlasabhāvaṃ	852	
PA_tika-s02_03t:852_1	appaṭikūlasabhāvaṃ vāti taṃ ubhayaṃ pahāya aggahetvā. Sabbasmiṃ vatthusmiṃ pana,	852	
PA_tika-s02_03t:852_2	“majjhatto hutvā viharitukāmo kiṃ karotī”ti, vatvā tattha paṭipajjanavidhiṃ dassento,	852	
PA_tika-s02_03t:852_3	“iṭṭhāniṭṭhesu…pe… domanassito hotī”ti āha. Idāni yathāvuttamatthaṃ paṭisambhidāmaggapāḷiyā	852	
PA_tika-s02_03t:852_4	vibhāvetuṃ, “vuttaṃ heta”ntiādimāha. Tassattho heṭṭhā vuttanayo eva. Satoti sativepullappattiyā	852	
PA_tika-s02_03t:852_5	satimā. Sampajānoti paññāvepullappattiyā sampajānakārī. Cakkhunā rūpaṃ disvāti kāraṇavasena	852	
PA_tika-s02_03t:852_6	cakkhūti laddhavohārena rūpadassanasamatthena cakkhuviññāṇena, cakkhunā vā karaṇabhūtena	852	
PA_tika-s02_03t:852_7	rūpaṃ passitvā. Neva sumano hoti gehassitasomanassapaṭikkhepena nekkhammapakkhikāya	852	
PA_tika-s02_03t:852_8	kiriyāsomanassavedanāya.	852	
PA_tika-s02_03t:853_0	Imesu cāti “aññathā ca panānanda, ariyassa vinaye anuttarā indriyabhāvanā hotī”tiādinā,	853	
PA_tika-s02_03t:853_1	– “kathañcānanda, sekho hoti paṭipado”tiādinā ; – “kathañcānanda, ariyo hoti bhāvitindriyo”tiādinā	853	
PA_tika-s02_03t:853_2	ca āgatesu tividhesu nayesu. Manāpaṃ amanāpaṃ manāpāmanāpanti ettha manāpaggahaṇena	853	
PA_tika-s02_03t:853_3	somanassayuttakusalākusalānaṃ, amanāpaggahaṇena domanassayuttaakusalānaṃ, manāpāmanāpaggahaṇena	853	
PA_tika-s02_03t:853_4	tabbidhurupekkhāyuttānaṃ saṅgahitattā paṭhamanaye “saṃkilesaṃ vaṭṭati, nikkilesaṃ	853	
PA_tika-s02_03t:853_5	vaṭṭatī”ti vuttaṃ. Paṭhamanaye hi puthujjanassa adhippetattā saṃkilesakilesavippayuttampi	853	
PA_tika-s02_03t:853_6	yujjati. Dutiyanaye pana “so…pe… aḍḍīyatī”tiādivacanato “paṭhamaṃ saṃkilesaṃ vaṭṭatī”ti	853	
PA_tika-s02_03t:853_7	vuttaṃ. Sekkhassa adhippetattā cassa appahīnakilesavasena, “saṃkilesampi vaṭṭatī”ti	853	
PA_tika-s02_03t:853_8	vuttaṃ. Tatiyanaye arahato adhippetattā, “tatiyaṃ nikkilesameva vaṭṭatī”ti vuttaṃ.	853	
PA_tika-s02_03t:853_9	Sekkhavāre pana “cakkhumā puriso”tiādikā upamā ekameva atthaṃ ñāpetuṃ āha. Tasmā	853	
PA_tika-s02_03t:853_10	cakkhudvārassa uppanne rāgādike vikkhambhetvā vipassanupekkhāya patiṭṭhānaṃ ariyā	8531	
PA_tika-s02_03t:853_11	indriyabhāvanāti. Paṭhamanayo vipassakavasena āgato, dutiyo sekkhassa vasena, paṭhamadutiyo	8531	
PA_tika-s02_03t:853_12	ca sekkhaputhujjanānaṃ mūlakammaṭṭhānavasena, tatiyo khīṇāsavassa ariyavihāravasena	8531	
PA_tika-s02_03t:853_13	āgato. Paṭhamanaye ca puthujjanassa vasena, dutiyanaye sekkhassa vasena kusalaṃ vuttaṃ,	8531	
PA_tika-s02_03t:853_14	tatiyanaye asekkhassa vasena kiriyābyākataṃ vuttanti ayaṃ viseso veditabbo.	8531	
PA_tika-s02_03t:854	Papañcasūdaniyā majjhimanikāyaṭṭhakathāya	85	
PA_tika-s02_03t:855	Indriyabhāvanāsuttavaṇṇanāya līnatthappakāsanā samattā.	85	
PA_tika-s02_03t:856	Niṭṭhitā ca saḷāyatanavaggavaṇṇanā.	85	
PA_tika-s02_03t:857	Uparipaṇṇāsaṭīkā samattā.	85	
