segmentnr	original	folio	analyzed
PA_snp_1.10:0.1	Sutta Nipāta 1.10	0	
PA_snp_1.10:0.2	Āḷavakasutta	0	
PA_snp_1.10:1.1	Evaṁ me sutaṁ—	1	
PA_snp_1.10:1.2	ekaṁ samayaṁ bhagavā āḷaviyaṁ viharati āḷavakassa yakkhassa bhavane.	1	
PA_snp_1.10:1.3	Atha kho āḷavako yakkho yena bhagavā tenupasaṅkami; upasaṅkamitvā bhagavantaṁ etadavoca:	1	
PA_snp_1.10:1.4	“nikkhama, samaṇā”ti.	1	
PA_snp_1.10:1.5	“Sādhāvuso”ti bhagavā nikkhami.	1	
PA_snp_1.10:1.6	“Pavisa, samaṇā”ti.	1	
PA_snp_1.10:1.7	“Sādhāvuso”ti bhagavā pāvisi.	1	
PA_snp_1.10:2.1	Dutiyampi kho …pe…	2	
PA_snp_1.10:2.2	tatiyampi kho āḷavako yakkho bhagavantaṁ etadavoca:	2	
PA_snp_1.10:2.3	“nikkhama, samaṇā”ti.	2	
PA_snp_1.10:2.4	“Sādhāvuso”ti bhagavā nikkhami.	2	
PA_snp_1.10:2.5	“Pavisa, samaṇā”ti.	2	
PA_snp_1.10:2.6	“Sādhāvuso”ti bhagavā pāvisi.	2	
PA_snp_1.10:3.1	Catutthampi kho āḷavako yakkho bhagavantaṁ etadavoca:	3	
PA_snp_1.10:3.2	“nikkhama, samaṇā”ti.	3	
PA_snp_1.10:3.3	“Na khvāhaṁ taṁ, āvuso, nikkhamissāmi.	3	
PA_snp_1.10:3.4	Yaṁ te karaṇīyaṁ, taṁ karohī”ti.	3	
PA_snp_1.10:4.1	“Pañhaṁ taṁ, samaṇa, pucchissāmi.	4	
PA_snp_1.10:4.2	Sace me na byākarissasi, cittaṁ vā te khipissāmi, hadayaṁ vā te phālessāmi, pādesu vā gahetvā pāragaṅgāya khipissāmī”ti.	4	
PA_snp_1.10:5.1_0	“Na khvāhaṁ taṁ, āvuso, passāmi sadevake loke samārake sabrahmake sassamaṇabrāhmaṇiyā	5	
PA_snp_1.10:5.1_1	pajāya sadevamanussāya yo me cittaṁ vā khipeyya hadayaṁ vā phāleyya pādesu vā gahetvā	5	
PA_snp_1.10:5.1_2	pāragaṅgāya khipeyya.	5	
PA_snp_1.10:5.2	Api ca tvaṁ, āvuso, puccha yadākaṅkhasī”ti.	5	
PA_snp_1.10:5.3	Atha kho āḷavako yakkho bhagavantaṁ gāthāya ajjhabhāsi:	5	
PA_snp_1.10:6.1	“Kiṁ sūdha vittaṁ purisassa seṭṭhaṁ,	6	
PA_snp_1.10:6.2	Kiṁ su suciṇṇaṁ sukhamāvahāti;	6	
PA_snp_1.10:6.3	Kiṁ su have sādutaraṁ rasānaṁ,	6	
PA_snp_1.10:6.4	Kathaṁjīviṁ jīvitamāhu seṭṭhaṁ”.	6	
PA_snp_1.10:7.1	“Saddhīdha vittaṁ purisassa seṭṭhaṁ,	7	
PA_snp_1.10:7.2	Dhammo suciṇṇo sukhamāvahāti;	7	
PA_snp_1.10:7.3	Saccaṁ have sādutaraṁ rasānaṁ,	7	
PA_snp_1.10:7.4	Paññājīviṁ jīvitamāhu seṭṭhaṁ”.	7	
PA_snp_1.10:8.1	“Kathaṁ su tarati oghaṁ,	8	
PA_snp_1.10:8.2	kathaṁ su tarati aṇṇavaṁ;	8	
PA_snp_1.10:8.3	Kathaṁ su dukkhamacceti,	8	
PA_snp_1.10:8.4	kathaṁ su parisujjhati”.	8	
PA_snp_1.10:9.1	“Saddhāya tarati oghaṁ,	9	
PA_snp_1.10:9.2	appamādena aṇṇavaṁ;	9	
PA_snp_1.10:9.3	Vīriyena dukkhamacceti,	9	
PA_snp_1.10:9.4	paññāya parisujjhati”.	9	
PA_snp_1.10:10.1	“Kathaṁ su labhate paññaṁ,	10	
PA_snp_1.10:10.2	kathaṁ su vindate dhanaṁ;	10	
PA_snp_1.10:10.3	Kathaṁ su kittiṁ pappoti,	10	
PA_snp_1.10:10.4	kathaṁ mittāni ganthati;	10	
PA_snp_1.10:10.5	Asmā lokā paraṁ lokaṁ,	10	
PA_snp_1.10:10.6	kathaṁ pecca na socati”.	10	
PA_snp_1.10:11.1	“Saddahāno arahataṁ,	11	
PA_snp_1.10:11.2	dhammaṁ nibbānapattiyā;	11	
PA_snp_1.10:11.3	Sussūsaṁ labhate paññaṁ,	11	
PA_snp_1.10:11.4	appamatto vicakkhaṇo.	11	
PA_snp_1.10:12.1	Patirūpakārī dhuravā,	12	
PA_snp_1.10:12.2	uṭṭhātā vindate dhanaṁ;	12	
PA_snp_1.10:12.3	Saccena kittiṁ pappoti,	12	
PA_snp_1.10:12.4	dadaṁ mittāni ganthati.	12	
PA_snp_1.10:13.1	Yassete caturo dhammā,	13	
PA_snp_1.10:13.2	saddhassa gharamesino;	13	
PA_snp_1.10:13.3	Saccaṁ dhammo dhiti cāgo,	13	
PA_snp_1.10:13.4	sa ve pecca na socati.	13	
PA_snp_1.10:14.1	Iṅgha aññepi pucchassu,	14	
PA_snp_1.10:14.2	puthū samaṇabrāhmaṇe;	14	
PA_snp_1.10:14.3	Yadi saccā damā cāgā,	14	
PA_snp_1.10:14.4	khantyā bhiyyodha vijjati”.	14	
PA_snp_1.10:15.1	“Kathaṁ nu dāni puccheyyaṁ,	15	
PA_snp_1.10:15.2	Puthū samaṇabrāhmaṇe;	15	
PA_snp_1.10:15.3	Yohaṁ ajja pajānāmi,	15	
PA_snp_1.10:15.4	Yo attho samparāyiko.	15	
PA_snp_1.10:16.1	Atthāya vata me buddho,	16	
PA_snp_1.10:16.2	Vāsāyāḷavimāgamā;	16	
PA_snp_1.10:16.3	Yohaṁ ajja pajānāmi,	16	
PA_snp_1.10:16.4	Yattha dinnaṁ mahapphalaṁ.	16	
PA_snp_1.10:17.1	So ahaṁ vicarissāmi,	17	
PA_snp_1.10:17.2	Gāmā gāmaṁ purā puraṁ;	17	
PA_snp_1.10:17.3	Namassamāno sambuddhaṁ,	17	
PA_snp_1.10:17.4	Dhammassa ca sudhammatan”ti.	17	
PA_snp_1.10:17.5	Āḷavakasuttaṁ dasamaṁ.	17	
