segmentnr	original	folio	analyzed
PA_mn_5:0.1	Majjhima Nikāya 5	0	
PA_mn_5:0.2	Anaṅgaṇasutta	0	
PA_mn_5:1.1	Evaṁ me sutaṁ—	1	
PA_mn_5:1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_mn_5:1.3	Tatra kho āyasmā sāriputto bhikkhū āmantesi:	1	
PA_mn_5:1.4	“āvuso bhikkhave”ti.	1	
PA_mn_5:1.5	“Āvuso”ti kho te bhikkhū āyasmato sāriputtassa paccassosuṁ.	1	
PA_mn_5:1.6	Āyasmā sāriputto etadavoca:	1	
PA_mn_5:2.1	“Cattārome, āvuso, puggalā santo saṁvijjamānā lokasmiṁ.	2	
PA_mn_5:2.2	Katame cattāro?	2	
PA_mn_5:2.3	Idhāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti.	2	
PA_mn_5:2.4	Idha panāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti.	2	
PA_mn_5:2.5	Idhāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti.	2	
PA_mn_5:2.6	Idha panāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti.	2	
PA_mn_5:2.7	Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ hīnapuriso akkhāyati.	2	
PA_mn_5:2.8	Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ seṭṭhapuriso akkhāyati.	2	
PA_mn_5:2.9	Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ hīnapuriso akkhāyati.	2	
PA_mn_5:2.10	Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ seṭṭhapuriso akkhāyatī”ti.	2	
PA_mn_5:3.1	Evaṁ vutte, āyasmā mahāmoggallāno āyasmantaṁ sāriputtaṁ etadavoca:	3	
PA_mn_5:3.2	“Ko nu kho, āvuso sāriputta, hetu ko paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati?	3	
PA_mn_5:3.3	Ko panāvuso sāriputta, hetu ko paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti?	3	
PA_mn_5:4.1_0	“Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ	4	
PA_mn_5:4.1_1	nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ	4	
PA_mn_5:4.1_2	ārabhissati tassaṅgaṇassa pahānāya;	4	
PA_mn_5:4.2	so sarāgo sadoso samoho sāṅgaṇo saṅkiliṭṭhacitto kālaṁ karissati.	4	
PA_mn_5:4.3	Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā.	4	
PA_mn_5:4.4	Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ.	4	
PA_mn_5:4.5	Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti?	4	
PA_mn_5:4.6	“Evamāvuso”ti.	4	
PA_mn_5:4.7_0	“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti	4	
PA_mn_5:4.7_1	yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati	4	
PA_mn_5:4.7_2	na vīriyaṁ ārabhissati tassaṅgaṇassa pahānāya;	4	
PA_mn_5:4.8	so sarāgo sadoso samoho sāṅgaṇo saṅkiliṭṭhacitto kālaṁ karissati.	4	
PA_mn_5:5.1_0	Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ	5	
PA_mn_5:5.1_1	pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati	5	
PA_mn_5:5.1_2	tassaṅgaṇassa pahānāya;	5	
PA_mn_5:5.2	so arāgo adoso amoho anaṅgaṇo asaṅkiliṭṭhacitto kālaṁ karissati.	5	
PA_mn_5:5.3	Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā.	5	
PA_mn_5:5.4	Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ.	5	
PA_mn_5:5.5	Evañhi sā, āvuso, kaṁsapāti aparena samayena parisuddhatarā assa pariyodātā”ti?	5	
PA_mn_5:5.6	“Evamāvuso”ti.	5	
PA_mn_5:5.7_0	“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti	5	
PA_mn_5:5.7_1	yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ	5	
PA_mn_5:5.7_2	ārabhissati tassaṅgaṇassa pahānāya;	5	
PA_mn_5:5.8	so arāgo adoso amoho anaṅgaṇo asaṅkiliṭṭhacitto kālaṁ karissati.	5	
PA_mn_5:6.1_0	Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ	6	
PA_mn_5:6.1_1	nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa	6	
PA_mn_5:6.1_2	manasikārā rāgo cittaṁ anuddhaṁsessati;	6	
PA_mn_5:6.2	so sarāgo sadoso samoho sāṅgaṇo saṅkiliṭṭhacitto kālaṁ karissati.	6	
PA_mn_5:6.3	Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā.	6	
PA_mn_5:6.4	Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ.	6	
PA_mn_5:6.5	Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti?	6	
PA_mn_5:6.6	“Evamāvuso”ti.	6	
PA_mn_5:6.7_0	“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti	6	
PA_mn_5:6.7_1	yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa	6	
PA_mn_5:6.7_2	subhanimittassa manasikārā rāgo cittaṁ anuddhaṁsessati;	6	
PA_mn_5:6.8	so sarāgo sadoso samoho sāṅgaṇo saṅkiliṭṭhacitto kālaṁ karissati.	6	
PA_mn_5:7.1_0	Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ	7	
PA_mn_5:7.1_1	pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa	7	
PA_mn_5:7.1_2	amanasikārā rāgo cittaṁ nānuddhaṁsessati;	7	
PA_mn_5:7.2	so arāgo adoso amoho anaṅgaṇo asaṅkiliṭṭhacitto kālaṁ karissati.	7	
PA_mn_5:7.3	Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā.	7	
PA_mn_5:7.4	Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ.	7	
PA_mn_5:7.5	Evañhi sā, āvuso, kaṁsapāti aparena samayena parisuddhatarā assa pariyodātā”ti?	7	
PA_mn_5:7.6	“Evamāvuso”ti.	7	
PA_mn_5:7.7_0	“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti	7	
PA_mn_5:7.7_1	yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa	7	
PA_mn_5:7.7_2	subhanimittassa amanasikārā rāgo cittaṁ nānuddhaṁsessati;	7	
PA_mn_5:7.8	so arāgo adoso amoho anaṅgaṇo asaṅkiliṭṭhacitto kālaṁ karissati.	7	
PA_mn_5:8.1	Ayaṁ kho, āvuso moggallāna, hetu ayaṁ paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati.	8	
PA_mn_5:8.2	Ayaṁ panāvuso moggallāna, hetu ayaṁ paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti.	8	
PA_mn_5:9.1	“Aṅgaṇaṁ aṅgaṇanti, āvuso, vuccati.	9	
PA_mn_5:9.2	Kissa nu kho etaṁ, āvuso, adhivacanaṁ yadidaṁ aṅgaṇan”ti?	9	
PA_mn_5:9.3	“Pāpakānaṁ kho etaṁ, āvuso, akusalānaṁ icchāvacarānaṁ adhivacanaṁ, yadidaṁ aṅgaṇan”ti.	9	
PA_mn_5:10.1	“Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	10	
PA_mn_5:10.2	‘āpattiñca vata āpanno assaṁ, na ca maṁ bhikkhū jāneyyuṁ āpattiṁ āpanno’ti.	10	
PA_mn_5:10.3	Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū jāneyyuṁ:	10	
PA_mn_5:10.4	‘āpattiṁ āpanno’ti.	10	
PA_mn_5:10.5	‘Jānanti maṁ bhikkhū āpattiṁ āpanno’ti—	10	
PA_mn_5:10.6	iti so kupito hoti appatīto.	10	
PA_mn_5:10.7	Yo ceva kho, āvuso, kopo yo ca appaccayo—	10	
PA_mn_5:10.8	ubhayametaṁ aṅgaṇaṁ.	10	
PA_mn_5:11.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	11	
PA_mn_5:11.2	‘āpattiñca vata āpanno assaṁ, anuraho maṁ bhikkhū codeyyuṁ, no saṅghamajjhe’ti.	11	
PA_mn_5:11.3	Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū saṅghamajjhe codeyyuṁ, no anuraho.	11	
PA_mn_5:11.4	‘Saṅghamajjhe maṁ bhikkhū codenti, no anuraho’ti—	11	
PA_mn_5:11.5	iti so kupito hoti appatīto.	11	
PA_mn_5:11.6	Yo ceva kho, āvuso, kopo yo ca appaccayo—	11	
PA_mn_5:11.7	ubhayametaṁ aṅgaṇaṁ.	11	
PA_mn_5:12.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	12	
PA_mn_5:12.2	‘āpattiñca vata āpanno assaṁ, sappaṭipuggalo maṁ codeyya, no appaṭipuggalo’ti.	12	
PA_mn_5:12.3	Ṭhānaṁ kho panetaṁ, āvuso, vijjati yaṁ taṁ bhikkhuṁ appaṭipuggalo codeyya, no sappaṭipuggalo.	12	
PA_mn_5:12.4	‘Appaṭipuggalo maṁ codeti, no sappaṭipuggalo’ti—	12	
PA_mn_5:12.5	iti so kupito hoti appatīto.	12	
PA_mn_5:12.6	Yo ceva kho, āvuso, kopo yo ca appaccayo—	12	
PA_mn_5:12.7	ubhayametaṁ aṅgaṇaṁ.	12	
PA_mn_5:13.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	13	
PA_mn_5:13.2	‘aho vata mameva satthā paṭipucchitvā paṭipucchitvā bhikkhūnaṁ dhammaṁ deseyya, na aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyyā’ti.	13	
PA_mn_5:13.3_0	Ṭhānaṁ kho panetaṁ, āvuso, vijjati yaṁ aññaṁ bhikkhuṁ satthā paṭipucchitvā paṭipucchitvā	13	
PA_mn_5:13.3_1	bhikkhūnaṁ dhammaṁ deseyya, na taṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya.	13	
PA_mn_5:13.4	‘Aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseti, na maṁ satthā paṭipucchitvā paṭipucchitvā bhikkhūnaṁ dhammaṁ desetī’ti—	13	
PA_mn_5:13.5	iti so kupito hoti appatīto.	13	
PA_mn_5:13.6	Yo ceva kho, āvuso, kopo yo ca appaccayo—	13	
PA_mn_5:13.7	ubhayametaṁ aṅgaṇaṁ.	13	
PA_mn_5:14.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	14	
PA_mn_5:14.2	‘aho vata mameva bhikkhū purakkhatvā purakkhatvā gāmaṁ bhattāya paviseyyuṁ, na aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyun’ti.	14	
PA_mn_5:14.3_0	Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū purakkhatvā purakkhatvā	14	
PA_mn_5:14.3_1	gāmaṁ bhattāya paviseyyuṁ, na taṁ bhikkhuṁ bhikkhū purakkhatvā purakkhatvā gāmaṁ	14	
PA_mn_5:14.3_2	bhattāya paviseyyuṁ.	14	
PA_mn_5:14.4	‘Aññaṁ bhikkhuṁ bhikkhū purakkhatvā purakkhatvā gāmaṁ bhattāya pavisanti, na maṁ bhikkhū purakkhatvā purakkhatvā gāmaṁ bhattāya pavisantī’ti—	14	
PA_mn_5:14.5	iti so kupito hoti appatīto.	14	
PA_mn_5:14.6	Yo ceva kho, āvuso, kopo yo ca appaccayo—	14	
PA_mn_5:14.7	ubhayametaṁ aṅgaṇaṁ.	14	
PA_mn_5:15.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	15	
PA_mn_5:15.2	‘aho vata ahameva labheyyaṁ bhattagge aggāsanaṁ aggodakaṁ aggapiṇḍaṁ, na añño bhikkhu labheyya bhattagge aggāsanaṁ aggodakaṁ aggapiṇḍan’ti.	15	
PA_mn_5:15.3	Ṭhānaṁ kho panetaṁ, āvuso, vijjati yaṁ añño bhikkhu labheyya bhattagge aggāsanaṁ aggodakaṁ aggapiṇḍaṁ, na so bhikkhu labheyya bhattagge aggāsanaṁ aggodakaṁ aggapiṇḍaṁ.	15	
PA_mn_5:15.4	‘Añño bhikkhu labhati bhattagge aggāsanaṁ aggodakaṁ aggapiṇḍaṁ, nāhaṁ labhāmi bhattagge aggāsanaṁ aggodakaṁ aggapiṇḍan’ti—	15	
PA_mn_5:15.5	iti so kupito hoti appatīto.	15	
PA_mn_5:15.6	Yo ceva kho, āvuso, kopo yo ca appaccayo—	15	
PA_mn_5:15.7	ubhayametaṁ aṅgaṇaṁ.	15	
PA_mn_5:16.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	16	
PA_mn_5:16.2	‘aho vata ahameva bhattagge bhuttāvī anumodeyyaṁ, na añño bhikkhu bhattagge bhuttāvī anumodeyyā’ti.	16	
PA_mn_5:16.3	Ṭhānaṁ kho panetaṁ, āvuso, vijjati yaṁ añño bhikkhu bhattagge bhuttāvī anumodeyya, na so bhikkhu bhattagge bhuttāvī anumodeyya.	16	
PA_mn_5:16.4	‘Añño bhikkhu bhattagge bhuttāvī anumodati, nāhaṁ bhattagge bhuttāvī anumodāmī’ti—	16	
PA_mn_5:16.5	iti so kupito hoti appatīto.	16	
PA_mn_5:16.6	Yo ceva kho, āvuso, kopo yo ca appaccayo—	16	
PA_mn_5:16.7	ubhayametaṁ aṅgaṇaṁ.	16	
PA_mn_5:17.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	17	
PA_mn_5:17.2	‘aho vata ahameva ārāmagatānaṁ bhikkhūnaṁ dhammaṁ deseyyaṁ, na añño bhikkhu ārāmagatānaṁ bhikkhūnaṁ dhammaṁ deseyyā’ti.	17	
PA_mn_5:17.3	Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ bhikkhūnaṁ dhammaṁ deseyya, na so bhikkhu ārāmagatānaṁ bhikkhūnaṁ dhammaṁ deseyya.	17	
PA_mn_5:17.4	‘Añño bhikkhu ārāmagatānaṁ bhikkhūnaṁ dhammaṁ deseti, nāhaṁ ārāmagatānaṁ bhikkhūnaṁ dhammaṁ desemī’ti—	17	
PA_mn_5:17.5	iti so kupito hoti appatīto.	17	
PA_mn_5:17.6	Yo ceva kho, āvuso, kopo yo ca appaccayo—	17	
PA_mn_5:17.7	ubhayametaṁ aṅgaṇaṁ.	17	
PA_mn_5:18-20.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	18-20	
PA_mn_5:18-20.2	‘aho vata ahameva ārāmagatānaṁ bhikkhunīnaṁ dhammaṁ deseyyaṁ …pe…	18-20	
PA_mn_5:18-20.3	upāsakānaṁ dhammaṁ deseyyaṁ …pe…	18-20	
PA_mn_5:18-20.4	upāsikānaṁ dhammaṁ deseyyaṁ, na añño bhikkhu ārāmagatānaṁ upāsikānaṁ dhammaṁ deseyyā’ti.	18-20	
PA_mn_5:18-20.5	Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ upāsikānaṁ dhammaṁ deseyya, na so bhikkhu ārāmagatānaṁ upāsikānaṁ dhammaṁ deseyya.	18-20	
PA_mn_5:18-20.6	‘Añño bhikkhu ārāmagatānaṁ upāsikānaṁ dhammaṁ deseti, nāhaṁ ārāmagatānaṁ upāsikānaṁ dhammaṁ desemī’ti—	18-20	
PA_mn_5:18-20.7	iti so kupito hoti appatīto.	18-20	
PA_mn_5:18-20.8	Yo ceva kho, āvuso, kopo yo ca appaccayo—	18-20	
PA_mn_5:18-20.9	ubhayametaṁ aṅgaṇaṁ.	18-20	
PA_mn_5:21.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	21	
PA_mn_5:21.2	‘aho vata mameva bhikkhū sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyun’ti.	21	
PA_mn_5:21.3	Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ.	21	
PA_mn_5:21.4	‘Aññaṁ bhikkhuṁ bhikkhū sakkaronti garuṁ karonti mānenti pūjenti, na maṁ bhikkhū sakkaronti garuṁ karonti mānenti pūjentī’ti—	21	
PA_mn_5:21.5	iti so kupito hoti appatīto.	21	
PA_mn_5:21.6	Yo ceva kho, āvuso, kopo yo ca appaccayo—	21	
PA_mn_5:21.7	ubhayametaṁ aṅgaṇaṁ.	21	
PA_mn_5:22-24.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	22-24	
PA_mn_5:22-24.2	‘aho vata mameva bhikkhuniyo …pe…	22-24	
PA_mn_5:22-24.3	upāsakā …pe…	22-24	
PA_mn_5:22-24.4	upāsikā sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyun’ti.	22-24	
PA_mn_5:22-24.5	Ṭhānaṁ kho panetaṁ, āvuso, vijjati yaṁ aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ.	22-24	
PA_mn_5:22-24.6	‘Aññaṁ bhikkhuṁ upāsikā sakkaronti garuṁ karonti mānenti pūjenti, na maṁ upāsikā sakkaronti garuṁ karonti mānenti pūjentī’ti—	22-24	
PA_mn_5:22-24.7	iti so kupito hoti appatīto.	22-24	
PA_mn_5:22-24.8	Yo ceva kho, āvuso, kopo yo ca appaccayo—	22-24	
PA_mn_5:22-24.9	ubhayametaṁ aṅgaṇaṁ.	22-24	
PA_mn_5:25.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	25	
PA_mn_5:25.2	‘aho vata ahameva lābhī assaṁ paṇītānaṁ cīvarānaṁ, na añño bhikkhu lābhī assa paṇītānaṁ cīvarānan’ti.	25	
PA_mn_5:25.3	Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ cīvarānaṁ, na so bhikkhu lābhī assa paṇītānaṁ cīvarānaṁ.	25	
PA_mn_5:25.4	‘Añño bhikkhu lābhī paṇītānaṁ cīvarānaṁ, nāhaṁ lābhī paṇītānaṁ cīvarānan’ti—	25	
PA_mn_5:25.5	iti so kupito hoti appatīto.	25	
PA_mn_5:25.6	Yo ceva kho, āvuso, kopo yo ca appaccayo—	25	
PA_mn_5:25.7	ubhayametaṁ aṅgaṇaṁ.	25	
PA_mn_5:26-27.1	Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya:	26-27	
PA_mn_5:26-27.2	‘aho vata ahameva lābhī assaṁ paṇītānaṁ piṇḍapātānaṁ …pe…	26-27	
PA_mn_5:26-27.3	paṇītānaṁ senāsanānaṁ …pe…	26-27	
PA_mn_5:26-27.4	paṇītānaṁ gilānappaccayabhesajjaparikkhārānaṁ, na añño bhikkhu lābhī assa paṇītānaṁ gilānappaccayabhesajjaparikkhārānan’ti.	26-27	
PA_mn_5:26-27.5_0	Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ gilānappaccayabhesajjaparikkhārānaṁ,	26-27	
PA_mn_5:26-27.5_1	na so bhikkhu lābhī assa paṇītānaṁ gilānappaccayabhesajjaparikkhārānaṁ.	26-27	
PA_mn_5:26-27.6	‘Añño bhikkhu lābhī paṇītānaṁ gilānappaccayabhesajjaparikkhārānaṁ, nāhaṁ lābhī paṇītānaṁ gilānappaccayabhesajjaparikkhārānan’ti—	26-27	
PA_mn_5:26-27.7	iti so kupito hoti appatīto.	26-27	
PA_mn_5:26-27.8	Yo ceva kho, āvuso, kopo yo ca appaccayo—	26-27	
PA_mn_5:26-27.9	ubhayametaṁ aṅgaṇaṁ.	26-27	
PA_mn_5:28.1	Imesaṁ kho etaṁ, āvuso, pāpakānaṁ akusalānaṁ icchāvacarānaṁ adhivacanaṁ, yadidaṁ aṅgaṇanti.	28	
PA_mn_5:29.1_0	Yassa kassaci, āvuso, bhikkhuno ime pāpakā akusalā icchāvacarā appahīnā dissanti	29	
PA_mn_5:29.1_1	ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī	29	
PA_mn_5:29.1_2	paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ	29	
PA_mn_5:29.1_3	karonti na mānenti na pūjenti.	29	
PA_mn_5:29.2	Taṁ kissa hetu?	29	
PA_mn_5:29.3	Te hi tassa āyasmato pāpakā akusalā icchāvacarā appahīnā dissanti ceva sūyanti ca.	29	
PA_mn_5:29.4	Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā.	29	
PA_mn_5:29.5	Tamenaṁ sāmikā ahikuṇapaṁ vā kukkurakuṇapaṁ vā manussakuṇapaṁ vā racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ.	29	
PA_mn_5:29.6	Tamenaṁ jano disvā evaṁ vadeyya:	29	
PA_mn_5:29.7	‘ambho, kimevidaṁ harīyati jaññajaññaṁ viyā’ti?	29	
PA_mn_5:29.8	Tamenaṁ uṭṭhahitvā apāpuritvā olokeyya.	29	
PA_mn_5:29.9	Tassa sahadassanena amanāpatā ca saṇṭhaheyya, pāṭikulyatā ca saṇṭhaheyya, jegucchatā ca saṇṭhaheyya;	29	
PA_mn_5:29.10	jighacchitānampi na bhottukamyatā assa, pageva suhitānaṁ.	29	
PA_mn_5:29.11_0	Evameva kho, āvuso, yassa kassaci bhikkhuno ime pāpakā akusalā icchāvacarā appahīnā	29	
PA_mn_5:29.11_1	dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī	29	
PA_mn_5:29.11_2	paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ	29	
PA_mn_5:29.11_3	karonti na mānenti na pūjenti.	29	
PA_mn_5:29.12	Taṁ kissa hetu?	29	
PA_mn_5:29.13	Te hi tassa āyasmato pāpakā akusalā icchāvacarā appahīnā dissanti ceva sūyanti ca.	29	
PA_mn_5:30.1_0	Yassa kassaci, āvuso, bhikkhuno ime pāpakā akusalā icchāvacarā pahīnā dissanti ceva	30	
PA_mn_5:30.1_1	sūyanti ca, kiñcāpi so hoti gāmantavihārī nemantaniko gahapaticīvaradharo, atha kho	30	
PA_mn_5:30.1_2	naṁ sabrahmacārī sakkaronti garuṁ karonti mānenti pūjenti.	30	
PA_mn_5:30.2	Taṁ kissa hetu?	30	
PA_mn_5:30.3	Te hi tassa āyasmato pāpakā akusalā icchāvacarā pahīnā dissanti ceva sūyanti ca.	30	
PA_mn_5:30.4	Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā.	30	
PA_mn_5:30.5	Tamenaṁ sāmikā sālīnaṁ odanaṁ vicitakāḷakaṁ anekasūpaṁ anekabyañjanaṁ racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ.	30	
PA_mn_5:30.6	Tamenaṁ jano disvā evaṁ vadeyya:	30	
PA_mn_5:30.7	‘ambho, kimevidaṁ harīyati jaññajaññaṁ viyā’ti?	30	
PA_mn_5:30.8	Tamenaṁ uṭṭhahitvā apāpuritvā olokeyya.	30	
PA_mn_5:30.9	Tassa saha dassanena manāpatā ca saṇṭhaheyya, appāṭikulyatā ca saṇṭhaheyya, ajegucchatā ca saṇṭhaheyya;	30	
PA_mn_5:30.10	suhitānampi bhottukamyatā assa, pageva jighacchitānaṁ.	30	
PA_mn_5:30.11_0	Evameva kho, āvuso, yassa kassaci bhikkhuno ime pāpakā akusalā icchāvacarā pahīnā	30	
PA_mn_5:30.11_1	dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo,	30	
PA_mn_5:30.11_2	atha kho naṁ sabrahmacārī sakkaronti garuṁ karonti mānenti pūjenti.	30	
PA_mn_5:30.12	Taṁ kissa hetu?	30	
PA_mn_5:30.13	Te hi tassa āyasmato pāpakā akusalā icchāvacarā pahīnā dissanti ceva sūyanti cā”ti.	30	
PA_mn_5:31.1	Evaṁ vutte, āyasmā mahāmoggallāno āyasmantaṁ sāriputtaṁ etadavoca:	31	
PA_mn_5:31.2	“upamā maṁ, āvuso sāriputta, paṭibhātī”ti.	31	
PA_mn_5:31.3	“Paṭibhātu taṁ, āvuso moggallānā”ti.	31	
PA_mn_5:31.4	“Ekamidāhaṁ, āvuso, samayaṁ rājagahe viharāmi giribbaje.	31	
PA_mn_5:31.5	Atha khvāhaṁ, āvuso, pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisiṁ.	31	
PA_mn_5:31.6	Tena kho pana samayena samīti yānakāraputto rathassa nemiṁ tacchati.	31	
PA_mn_5:31.7	Tamenaṁ paṇḍuputto ājīvako purāṇayānakāraputto paccupaṭṭhito hoti.	31	
PA_mn_5:31.8	Atha kho, āvuso, paṇḍuputtassa ājīvakassa purāṇayānakāraputtassa evaṁ cetaso parivitakko udapādi:	31	
PA_mn_5:31.9_0	‘aho vatāyaṁ samīti yānakāraputto imissā nemiyā imañca vaṅkaṁ imañca jimhaṁ imañca	31	
PA_mn_5:31.9_1	dosaṁ taccheyya, evāyaṁ nemi apagatavaṅkā apagatajimhā apagatadosā suddhā assa sāre patiṭṭhitā’ti.	31	
PA_mn_5:31.10_0	Yathā yathā kho, āvuso, paṇḍuputtassa ājīvakassa purāṇayānakāraputtassa cetaso parivitakko	31	
PA_mn_5:31.10_1	hoti tathā tathā samīti yānakāraputto tassā nemiyā tañca vaṅkaṁ tañca jimhaṁ tañca dosaṁ tacchati.	31	
PA_mn_5:31.11	Atha kho, āvuso, paṇḍuputto ājīvako purāṇayānakāraputto attamano attamanavācaṁ nicchāresi:	31	
PA_mn_5:31.12	‘hadayā hadayaṁ maññe aññāya tacchatī’ti.	31	
PA_mn_5:32.1_0	Evameva kho, āvuso, ye te puggalā assaddhā, jīvikatthā na saddhā agārasmā anagāriyaṁ	32	
PA_mn_5:32.1_1	pabbajitā, saṭhā māyāvino ketabino uddhatā unnaḷā capalā mukharā vikiṇṇavācā, indriyesu	32	
PA_mn_5:32.1_2	aguttadvārā, bhojane amattaññuno, jāgariyaṁ ananuyuttā, sāmaññe anapekkhavanto, sikkhāya	32	
PA_mn_5:32.1_3	na tibbagāravā, bāhulikā sāthalikā, okkamane pubbaṅgamā, paviveke nikkhittadhurā,	32	
PA_mn_5:32.1_4	kusītā hīnavīriyā muṭṭhassatī asampajānā asamāhitā vibbhantacittā duppaññā eḷamūgā,	32	
PA_mn_5:32.1_5	tesaṁ āyasmā sāriputto iminā dhammapariyāyena hadayā hadayaṁ maññe aññāya tacchati.	32	
PA_mn_5:32.2_0	Ye pana te kulaputtā saddhā agārasmā anagāriyaṁ pabbajitā, asaṭhā amāyāvino aketabino	32	
PA_mn_5:32.2_1	anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno,	32	
PA_mn_5:32.2_2	jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā,	32	
PA_mn_5:32.2_3	okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī	32	
PA_mn_5:32.2_4	sampajānā samāhitā ekaggacittā paññavanto aneḷamūgā, te āyasmato sāriputtassa imaṁ	32	
PA_mn_5:32.2_5	dhammapariyāyaṁ sutvā pivanti maññe, ghasanti maññe vacasā ceva manasā ca:	32	
PA_mn_5:32.3	‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’ti.	32	
PA_mn_5:33.1_0	Seyyathāpi, āvuso, itthī vā puriso vā daharo yuvā maṇḍanakajātiko sīsaṁnhāto uppalamālaṁ	33	
PA_mn_5:33.1_1	vā vassikamālaṁ vā atimuttakamālaṁ vā labhitvā ubhohi hatthehi paṭiggahetvā uttamaṅge	33	
PA_mn_5:33.1_2	sirasmiṁ patiṭṭhapeyya;	33	
PA_mn_5:33.2_0	evameva kho, āvuso, ye te kulaputtā saddhā agārasmā anagāriyaṁ pabbajitā, asaṭhā	33	
PA_mn_5:33.2_1	amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā,	33	
PA_mn_5:33.2_2	bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā,	33	
PA_mn_5:33.2_3	na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā	33	
PA_mn_5:33.2_4	pahitattā upaṭṭhitassatī sampajānā samāhitā ekaggacittā paññavanto aneḷamūgā, te	33	
PA_mn_5:33.2_5	āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca:	33	
PA_mn_5:33.3	‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’”ti.	33	
PA_mn_5:33.4	Itiha te ubho mahānāgā aññamaññassa subhāsitaṁ samanumodiṁsūti.	33	
PA_mn_5:33.5	Anaṅgaṇasuttaṁ niṭṭhitaṁ pañcamaṁ.	33	
