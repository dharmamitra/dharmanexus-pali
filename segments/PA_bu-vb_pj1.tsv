segmentnr	original	folio	analyzed
PA_bu-vb_pj1:0.1	Theravāda Vinaya	0	
PA_bu-vb_pj1:0.2	Mahāvibhaṅga	0	
PA_bu-vb_pj1:0.3	Pārājikakaṇḍa	0	
PA_bu-vb_pj1:0.4	1. Paṭhamapārājikasikkhāpada	0	
PA_bu-vb_pj1:1.0.1	Namo tassa Bhagavato Arahato Sammāsambuddhassa.	1	
PA_bu-vb_pj1:1.0.2	Verañjakaṇḍa	1	
PA_bu-vb_pj1:1.1.1	Tena samayena buddho bhagavā verañjāyaṁ viharati naḷerupucimandamūle mahatā bhikkhusaṅghena saddhiṁ pañcamattehi bhikkhusatehi.	1	
PA_bu-vb_pj1:1.1.2	Assosi kho verañjo brāhmaṇo—	1	
PA_bu-vb_pj1:1.1.3	“samaṇo khalu bho gotamo sakyaputto sakyakulā pabbajito verañjāyaṁ viharati naḷerupucimandamūle mahatā bhikkhusaṅghena saddhiṁ pañcamattehi bhikkhusatehi.	1	
PA_bu-vb_pj1:1.1.4	Taṁ kho pana bhavantaṁ gotamaṁ evaṁ kalyāṇo kittisaddo abbhuggato—	1	
PA_bu-vb_pj1:1.1.5	‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’,	1	
PA_bu-vb_pj1:1.1.6	so imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti,	1	
PA_bu-vb_pj1:1.1.7	so dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ; kevalaparipuṇṇaṁ parisuddhaṁ brahmacariyaṁ pakāseti;	1	
PA_bu-vb_pj1:1.1.8	sādhu kho pana tathārūpānaṁ arahataṁ dassanaṁ hotī”ti.	1	
PA_bu-vb_pj1:1.2.1_0	Atha kho verañjo brāhmaṇo yena bhagavā tenupasaṅkami; upasaṅkamitvā bhagavatā saddhiṁ	1	
PA_bu-vb_pj1:1.2.1_1	sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno	1	
PA_bu-vb_pj1:1.2.1_2	kho verañjo brāhmaṇo bhagavantaṁ etadavoca—	1	
PA_bu-vb_pj1:1.2.2	“sutaṁ metaṁ, bho gotama—	1	
PA_bu-vb_pj1:1.2.3	‘na samaṇo gotamo brāhmaṇe jiṇṇe vuḍḍhe mahallake addhagate vayoanuppatte abhivādeti vā paccuṭṭheti vā āsanena vā nimantetī’ti.	1	
PA_bu-vb_pj1:1.2.4	Tayidaṁ, bho gotama, tatheva? Na hi bhavaṁ gotamo brāhmaṇe jiṇṇe vuḍḍhe mahallake addhagate vayoanuppatte abhivādeti vā paccuṭṭheti vā āsanena vā nimanteti?	1	
PA_bu-vb_pj1:1.2.5	Tayidaṁ, bho gotama, na sampannamevā”ti.	1	
PA_bu-vb_pj1:1.2.6	“Nāhaṁ taṁ, brāhmaṇa, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yamahaṁ abhivādeyyaṁ vā paccuṭṭheyyaṁ vā āsanena vā nimanteyyaṁ.	1	
PA_bu-vb_pj1:1.2.7	Yañhi, brāhmaṇa, tathāgato abhivādeyya vā paccuṭṭheyya vā āsanena vā nimanteyya, muddhāpi tassa vipateyyā”ti.	1	
PA_bu-vb_pj1:1.3.1	“Arasarūpo bhavaṁ gotamo”ti?	1	
PA_bu-vb_pj1:1.3.2	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘arasarūpo samaṇo gotamo’ti.	1	
PA_bu-vb_pj1:1.3.3	Ye te, brāhmaṇa, rūparasā saddarasā gandharasā rasarasā phoṭṭhabbarasā, te tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	1	
PA_bu-vb_pj1:1.3.4	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘arasarūpo samaṇo gotamo’ti, no ca kho yaṁ tvaṁ sandhāya vadesī”ti.	1	
PA_bu-vb_pj1:1.3.5	“Nibbhogo bhavaṁ gotamo”ti?	1	
PA_bu-vb_pj1:1.3.6	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘nibbhogo samaṇo gotamo’ti.	1	
PA_bu-vb_pj1:1.3.7	Ye te, brāhmaṇa, rūpabhogā saddabhogā gandhabhogā rasabhogā phoṭṭhabbabhogā, te tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	1	
PA_bu-vb_pj1:1.3.8	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘nibbhogo samaṇo gotamo’ti, no ca kho yaṁ tvaṁ sandhāya vadesī”ti.	1	
PA_bu-vb_pj1:1.3.9	“Akiriyavādo bhavaṁ gotamo”ti?	1	
PA_bu-vb_pj1:1.3.10	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘akiriyavādo samaṇo gotamo’ti.	1	
PA_bu-vb_pj1:1.3.11	Ahañhi, brāhmaṇa, akiriyaṁ vadāmi kāyaduccaritassa vacīduccaritassa manoduccaritassa.	1	
PA_bu-vb_pj1:1.3.12	Anekavihitānaṁ pāpakānaṁ akusalānaṁ dhammānaṁ akiriyaṁ vadāmi.	1	
PA_bu-vb_pj1:1.3.13	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘akiriyavādo samaṇo gotamo’ti, no ca kho yaṁ tvaṁ sandhāya vadesī”ti.	1	
PA_bu-vb_pj1:1.3.14	“Ucchedavādo bhavaṁ gotamo”ti?	1	
PA_bu-vb_pj1:1.3.15	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘ucchedavādo samaṇo gotamo’ti.	1	
PA_bu-vb_pj1:1.3.16	Ahañhi, brāhmaṇa, ucchedaṁ vadāmi rāgassa dosassa mohassa.	1	
PA_bu-vb_pj1:1.3.17	Anekavihitānaṁ pāpakānaṁ akusalānaṁ dhammānaṁ ucchedaṁ vadāmi.	1	
PA_bu-vb_pj1:1.3.18	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘ucchedavādo samaṇo gotamo’ti, no ca kho yaṁ tvaṁ sandhāya vadesī”ti.	1	
PA_bu-vb_pj1:1.3.19	“Jegucchī bhavaṁ gotamo”ti?	1	
PA_bu-vb_pj1:1.3.20	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘jegucchī samaṇo gotamo’ti.	1	
PA_bu-vb_pj1:1.3.21	Ahañhi, brāhmaṇa, jigucchāmi kāyaduccaritena vacīduccaritena manoduccaritena.	1	
PA_bu-vb_pj1:1.3.22	Anekavihitānaṁ pāpakānaṁ akusalānaṁ dhammānaṁ samāpattiyā jigucchāmi.	1	
PA_bu-vb_pj1:1.3.23	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘jegucchī samaṇo gotamo’ti, no ca kho yaṁ tvaṁ sandhāya vadesī”ti.	1	
PA_bu-vb_pj1:1.3.24	“Venayiko bhavaṁ gotamo”ti?	1	
PA_bu-vb_pj1:1.3.25	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘venayiko samaṇo gotamo’ti.	1	
PA_bu-vb_pj1:1.3.26	Ahañhi, brāhmaṇa, vinayāya dhammaṁ desemi rāgassa dosassa mohassa.	1	
PA_bu-vb_pj1:1.3.27	Anekavihitānaṁ pāpakānaṁ akusalānaṁ dhammānaṁ vinayāya dhammaṁ desemi.	1	
PA_bu-vb_pj1:1.3.28	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘venayiko samaṇo gotamo’ti, no ca kho yaṁ tvaṁ sandhāya vadesī”ti.	1	
PA_bu-vb_pj1:1.3.29	“Tapassī bhavaṁ gotamo”ti?	1	
PA_bu-vb_pj1:1.3.30	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘tapassī samaṇo gotamo’ti.	1	
PA_bu-vb_pj1:1.3.31	Tapanīyāhaṁ, brāhmaṇa, pāpake akusale dhamme vadāmi, kāyaduccaritaṁ vacīduccaritaṁ manoduccaritaṁ.	1	
PA_bu-vb_pj1:1.3.32	Yassa kho, brāhmaṇa, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā tamahaṁ tapassīti vadāmi.	1	
PA_bu-vb_pj1:1.3.33	Tathāgatassa kho, brāhmaṇa, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	1	
PA_bu-vb_pj1:1.3.34	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘tapassī samaṇo gotamo’ti, no ca kho yaṁ tvaṁ sandhāya vadesī”ti.	1	
PA_bu-vb_pj1:1.3.35	“Apagabbho bhavaṁ gotamo”ti?	1	
PA_bu-vb_pj1:1.3.36	“Atthi khvesa, brāhmaṇa, pariyāyo yena maṁ pariyāyena sammā vadamāno vadeyya—‘apagabbho samaṇo gotamo’ti.	1	
PA_bu-vb_pj1:1.3.37	Yassa kho, brāhmaṇa, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā tamahaṁ apagabbhoti vadāmi.	1	
PA_bu-vb_pj1:1.3.38	Tathāgatassa kho, brāhmaṇa, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	1	
PA_bu-vb_pj1:1.3.39	Ayaṁ kho, brāhmaṇa, pariyāyo yena maṁ pariyāyena sammā vadamāno vadeyya—‘apagabbho samaṇo gotamo’ti, no ca kho yaṁ tvaṁ sandhāya vadesi.	1	
PA_bu-vb_pj1:1.4.1	Seyyathāpi, brāhmaṇa, kukkuṭiyā aṇḍāni aṭṭha vā dasa vā dvādasa vā.	1	
PA_bu-vb_pj1:1.4.2	Tānassu kukkuṭiyā sammā adhisayitāni sammā pariseditāni sammā paribhāvitāni.	1	
PA_bu-vb_pj1:1.4.3_0	Yo nu kho tesaṁ kukkuṭacchāpakānaṁ paṭhamataraṁ pādanakhasikhāya vā mukhatuṇḍakena	1	
PA_bu-vb_pj1:1.4.3_1	vā aṇḍakosaṁ padāletvā sotthinā abhinibbhijjeyya, kinti svāssa vacanīyo—‘jeṭṭho vā kaniṭṭho vā’”ti?	1	
PA_bu-vb_pj1:1.4.4	“Jeṭṭhotissa, bho gotama, vacanīyo.	1	
PA_bu-vb_pj1:1.4.5	So hi nesaṁ jeṭṭho hotī”ti.	1	
PA_bu-vb_pj1:1.4.6	“Evameva kho ahaṁ, brāhmaṇa, avijjāgatāya pajāya aṇḍabhūtāya pariyonaddhāya avijjaṇḍakosaṁ padāletvā ekova loke anuttaraṁ sammāsambodhiṁ abhisambuddho.	1	
PA_bu-vb_pj1:1.4.7	Svāhaṁ, brāhmaṇa, jeṭṭho seṭṭho lokassa.	1	
PA_bu-vb_pj1:1.5.1	Āraddhaṁ kho pana me, brāhmaṇa, vīriyaṁ ahosi asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ.	1	
PA_bu-vb_pj1:1.5.2	So kho ahaṁ, brāhmaṇa, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsiṁ.	1	
PA_bu-vb_pj1:1.5.3	Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihāsiṁ.	1	
PA_bu-vb_pj1:1.5.4	Pītiyā ca virāgā upekkhako ca vihāsiṁ sato ca sampajāno, sukhañca kāyena paṭisaṁvedesiṁ, yaṁ taṁ ariyā ācikkhanti—	1	
PA_bu-vb_pj1:1.5.5	‘upekkhako satimā sukhavihārī’ti tatiyaṁ jhānaṁ upasampajja vihāsiṁ.	1	
PA_bu-vb_pj1:1.5.6	Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihāsiṁ.	1	
PA_bu-vb_pj1:1.6.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ.	1	
PA_bu-vb_pj1:1.6.2	So anekavihitaṁ pubbenivāsaṁ anussarāmi, seyyathidaṁ—	1	
PA_bu-vb_pj1:1.6.3_0	ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo	1	
PA_bu-vb_pj1:1.6.3_1	vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi,	1	
PA_bu-vb_pj1:1.6.3_2	jātisahassampi jātisatasahassampi, anekepi saṁvaṭṭakappe anekepi vivaṭṭakappe anekepi	1	
PA_bu-vb_pj1:1.6.3_3	saṁvaṭṭavivaṭṭakappe—	1	
PA_bu-vb_pj1:1.6.4	‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto;	1	
PA_bu-vb_pj1:1.6.5	so tato cuto amutra udapādiṁ;	1	
PA_bu-vb_pj1:1.6.6	tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto;	1	
PA_bu-vb_pj1:1.6.7	so tato cuto idhūpapanno’ti.	1	
PA_bu-vb_pj1:1.6.8	Iti sākāraṁ sauddesaṁ anekavihitaṁ pubbenivāsaṁ anussarāmi.	1	
PA_bu-vb_pj1:1.6.9	Ayaṁ kho me, brāhmaṇa, rattiyā paṭhame yāme paṭhamā vijjā adhigatā,	1	
PA_bu-vb_pj1:1.6.10	avijjā vihatā, vijjā uppannā, tamo vihato, āloko uppanno—	1	
PA_bu-vb_pj1:1.6.11	yathā taṁ appamattassa ātāpino pahitattassa viharato.	1	
PA_bu-vb_pj1:1.6.12	Ayaṁ kho me, brāhmaṇa, paṭhamābhinibbhidā ahosi kukkuṭacchāpakasseva aṇḍakosamhā.	1	
PA_bu-vb_pj1:1.7.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ.	1	
PA_bu-vb_pj1:1.7.2	So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāmi—	1	
PA_bu-vb_pj1:1.7.3	‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā;	1	
PA_bu-vb_pj1:1.7.4	te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā.	1	
PA_bu-vb_pj1:1.7.5	Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā;	1	
PA_bu-vb_pj1:1.7.6	te kāyassa bhedā paraṁ maraṇā sugatiṁ saggaṁ lokaṁ upapannā’ti.	1	
PA_bu-vb_pj1:1.7.7	Iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāmi.	1	
PA_bu-vb_pj1:1.7.8	Ayaṁ kho me, brāhmaṇa, rattiyā majjhime yāme dutiyā vijjā adhigatā,	1	
PA_bu-vb_pj1:1.7.9	avijjā vihatā, vijjā uppannā, tamo vihato, āloko uppanno—	1	
PA_bu-vb_pj1:1.7.10	yathā taṁ appamattassa ātāpino pahitattassa viharato.	1	
PA_bu-vb_pj1:1.7.11	Ayaṁ kho me, brāhmaṇa, dutiyābhinibbhidā ahosi kukkuṭacchāpakasseva aṇḍakosamhā.	1	
PA_bu-vb_pj1:1.8.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ.	1	
PA_bu-vb_pj1:1.8.2_0	So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ	1	
PA_bu-vb_pj1:1.8.2_1	abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī	1	
PA_bu-vb_pj1:1.8.2_2	paṭipadā’ti yathābhūtaṁ abbhaññāsiṁ;	1	
PA_bu-vb_pj1:1.8.3_0	‘ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ,	1	
PA_bu-vb_pj1:1.8.3_1	‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti	1	
PA_bu-vb_pj1:1.8.3_2	yathābhūtaṁ abbhaññāsiṁ.	1	
PA_bu-vb_pj1:1.8.4	Tassa me evaṁ jānato evaṁ passato kāmāsavāpi cittaṁ vimuccittha bhavāsavāpi cittaṁ vimuccittha avijjāsavāpi cittaṁ vimuccittha.	1	
PA_bu-vb_pj1:1.8.5	Vimuttasmiṁ vimuttamiti ñāṇaṁ ahosi.	1	
PA_bu-vb_pj1:1.8.6	‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ.	1	
PA_bu-vb_pj1:1.8.7	Ayaṁ kho me, brāhmaṇa, rattiyā pacchime yāme tatiyā vijjā adhigatā,	1	
PA_bu-vb_pj1:1.8.8	avijjā vihatā, vijjā uppannā, tamo vihato, āloko uppanno—	1	
PA_bu-vb_pj1:1.8.9	yathā taṁ appamattassa ātāpino pahitattassa viharato.	1	
PA_bu-vb_pj1:1.8.10	Ayaṁ kho me, brāhmaṇa, tatiyābhinibbhidā ahosi—kukkuṭacchāpakasseva aṇḍakosamhā”ti.	1	
PA_bu-vb_pj1:1.9.1	Evaṁ vutte, verañjo brāhmaṇo bhagavantaṁ etadavoca—	1	
PA_bu-vb_pj1:1.9.2	“jeṭṭho bhavaṁ gotamo, seṭṭho bhavaṁ gotamo.	1	
PA_bu-vb_pj1:1.9.3	Abhikkantaṁ, bho gotama, abhikkantaṁ, bho gotama.	1	
PA_bu-vb_pj1:1.9.4	Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya—‘cakkhumanto rūpāni dakkhantī’ti;	1	
PA_bu-vb_pj1:1.9.5	evamevaṁ bhotā gotamena anekapariyāyena dhammo pakāsito.	1	
PA_bu-vb_pj1:1.9.6	Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.	1	
PA_bu-vb_pj1:1.9.7	Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gataṁ.	1	
PA_bu-vb_pj1:1.9.8	Adhivāsetu ca me bhavaṁ gotamo verañjāyaṁ vassāvāsaṁ saddhiṁ bhikkhusaṅghenā”ti.	1	
PA_bu-vb_pj1:1.9.9	Adhivāsesi bhagavā tuṇhībhāvena.	1	
PA_bu-vb_pj1:1.9.10	Atha kho verañjo brāhmaṇo bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.	1	
PA_bu-vb_pj1:2.1.1	Tena kho pana samayena verañjā dubbhikkhā hoti dvīhitikā setaṭṭhikā salākāvuttā na sukarā uñchena paggahena yāpetuṁ.	2	
PA_bu-vb_pj1:2.1.2	Tena kho pana samayena uttarāpathakā assavāṇijā pañcamattehi assasatehi verañjaṁ vassāvāsaṁ upagatā honti.	2	
PA_bu-vb_pj1:2.1.3	Tehi assamaṇḍalikāsu bhikkhūnaṁ patthapatthapulakaṁ paññattaṁ hoti.	2	
PA_bu-vb_pj1:2.1.4_0	Bhikkhū pubbaṇhasamayaṁ nivāsetvā pattacīvaramādāya verañjaṁ piṇḍāya pavisitvā piṇḍaṁ	2	
PA_bu-vb_pj1:2.1.4_1	alabhamānā assamaṇḍalikāsu piṇḍāya caritvā patthapatthapulakaṁ ārāmaṁ āharitvā udukkhale	2	
PA_bu-vb_pj1:2.1.4_2	koṭṭetvā koṭṭetvā paribhuñjanti.	2	
PA_bu-vb_pj1:2.1.5	Āyasmā panānando patthapulakaṁ silāyaṁ pisitvā bhagavato upanāmeti. Taṁ bhagavā paribhuñjati.	2	
PA_bu-vb_pj1:2.1.6	Assosi kho bhagavā udukkhalasaddaṁ.	2	
PA_bu-vb_pj1:2.1.7	Jānantāpi tathāgatā pucchanti, jānantāpi na pucchanti;	2	
PA_bu-vb_pj1:2.1.8	kālaṁ viditvā pucchanti, kālaṁ viditvā na pucchanti;	2	
PA_bu-vb_pj1:2.1.9	atthasaṁhitaṁ tathāgatā pucchanti, no anatthasaṁhitaṁ.	2	
PA_bu-vb_pj1:2.1.10	Anatthasaṁhite setughāto tathāgatānaṁ.	2	
PA_bu-vb_pj1:2.1.11	Dvīhi ākārehi buddhā bhagavanto bhikkhū paṭipucchanti— dhammaṁ vā desessāma, sāvakānaṁ vā sikkhāpadaṁ paññapessāmāti.	2	
PA_bu-vb_pj1:2.1.12	Atha kho bhagavā āyasmantaṁ ānandaṁ āmantesi—“kiṁ nu kho so, ānanda, udukkhalasaddo”ti?	2	
PA_bu-vb_pj1:2.1.13	Atha kho āyasmā ānando bhagavato etamatthaṁ ārocesi.	2	
PA_bu-vb_pj1:2.1.14	“Sādhu sādhu, ānanda.	2	
PA_bu-vb_pj1:2.1.15	Tumhehi, ānanda, sappurisehi vijitaṁ. Pacchimā janatā sālimaṁsodanaṁ atimaññissatī”ti.	2	
PA_bu-vb_pj1:2.2.1_0	Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ	2	
PA_bu-vb_pj1:2.2.1_1	abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca—	2	
PA_bu-vb_pj1:2.2.2	“etarahi, bhante, verañjā dubbhikkhā dvīhitikā setaṭṭhikā salākāvuttā.	2	
PA_bu-vb_pj1:2.2.3	Na sukarā uñchena paggahena yāpetuṁ.	2	
PA_bu-vb_pj1:2.2.4	Imissā, bhante, mahāpathaviyā heṭṭhimatalaṁ sampannaṁ—seyyathāpi khuddamadhuṁ anīlakaṁ; evamassādaṁ.	2	
PA_bu-vb_pj1:2.2.5	Sādhāhaṁ, bhante, pathaviṁ parivatteyyaṁ. Bhikkhū pappaṭakojaṁ paribhuñjissantī”ti.	2	
PA_bu-vb_pj1:2.2.6	“Ye pana te, moggallāna, pathavinissitā pāṇā te kathaṁ karissasī”ti?	2	
PA_bu-vb_pj1:2.2.7	“Ekāhaṁ, bhante, pāṇiṁ abhinimminissāmi—seyyathāpi mahāpathavī. Ye pathavinissitā pāṇā te tattha saṅkāmessāmi.	2	
PA_bu-vb_pj1:2.2.8	Ekena hatthena pathaviṁ parivattessāmī”ti.	2	
PA_bu-vb_pj1:2.2.9	“Alaṁ, moggallāna, mā te rucci pathaviṁ parivattetuṁ.	2	
PA_bu-vb_pj1:2.2.10	Vipallāsampi sattā paṭilabheyyun”ti.	2	
PA_bu-vb_pj1:2.2.11	“Sādhu, bhante, sabbo bhikkhusaṅgho uttarakuruṁ piṇḍāya gaccheyyā”ti.	2	
PA_bu-vb_pj1:2.2.12	“Alaṁ, moggallāna, mā te rucci sabbassa bhikkhusaṅghassa uttarakuruṁ piṇḍāya gamanan”ti.	2	
PA_bu-vb_pj1:3.1.1	Atha kho āyasmato sāriputtassa rahogatassa paṭisallīnassa evaṁ cetaso parivitakko udapādi—	3	
PA_bu-vb_pj1:3.1.2	“katamesānaṁ kho buddhānaṁ bhagavantānaṁ brahmacariyaṁ na ciraṭṭhitikaṁ ahosi;	3	
PA_bu-vb_pj1:3.1.3	katamesānaṁ buddhānaṁ bhagavantānaṁ brahmacariyaṁ ciraṭṭhitikaṁ ahosī”ti?	3	
PA_bu-vb_pj1:3.1.4_0	Atha kho āyasmā sāriputto sāyanhasamayaṁ paṭisallānā vuṭṭhito yena bhagavā tenupasaṅkami;	3	
PA_bu-vb_pj1:3.1.4_1	upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā	3	
PA_bu-vb_pj1:3.1.4_2	sāriputto bhagavantaṁ etadavoca—	3	
PA_bu-vb_pj1:3.1.5	“idha mayhaṁ, bhante, rahogatassa paṭisallīnassa evaṁ cetaso parivitakko udapādi—	3	
PA_bu-vb_pj1:3.1.6_0	‘katamesānaṁ kho buddhānaṁ bhagavantānaṁ brahmacariyaṁ na ciraṭṭhitikaṁ ahosi, katamesānaṁ	3	
PA_bu-vb_pj1:3.1.6_1	buddhānaṁ bhagavantānaṁ brahmacariyaṁ ciraṭṭhitikaṁ ahosī’ti. Katamesānaṁ nu kho,	3	
PA_bu-vb_pj1:3.1.6_2	bhante, buddhānaṁ bhagavantānaṁ brahmacariyaṁ na ciraṭṭhitikaṁ ahosi, katamesānaṁ	3	
PA_bu-vb_pj1:3.1.6_3	buddhānaṁ bhagavantānaṁ brahmacariyaṁ ciraṭṭhitikaṁ ahosī”ti?	3	
PA_bu-vb_pj1:3.1.7	“Bhagavato ca, sāriputta, vipassissa bhagavato ca sikhissa bhagavato ca vessabhussa brahmacariyaṁ na ciraṭṭhitikaṁ ahosi.	3	
PA_bu-vb_pj1:3.1.8	Bhagavato ca, sāriputta, kakusandhassa bhagavato ca koṇāgamanassa bhagavato ca kassapassa brahmacariyaṁ ciraṭṭhitikaṁ ahosī”ti.	3	
PA_bu-vb_pj1:3.2.1	“Ko nu kho, bhante, hetu ko paccayo, yena bhagavato ca vipassissa bhagavato ca sikhissa bhagavato ca vessabhussa brahmacariyaṁ na ciraṭṭhitikaṁ ahosī”ti?	3	
PA_bu-vb_pj1:3.2.2	“Bhagavā ca, sāriputta, vipassī bhagavā ca sikhī bhagavā ca vessabhū kilāsuno ahesuṁ sāvakānaṁ vitthārena dhammaṁ desetuṁ.	3	
PA_bu-vb_pj1:3.2.3	Appakañca nesaṁ ahosi suttaṁ geyyaṁ veyyākaraṇaṁ gāthā udānaṁ itivuttakaṁ jātakaṁ abbhutadhammaṁ vedallaṁ.	3	
PA_bu-vb_pj1:3.2.4	Apaññattaṁ sāvakānaṁ sikkhāpadaṁ. Anuddiṭṭhaṁ pātimokkhaṁ.	3	
PA_bu-vb_pj1:3.2.5_0	Tesaṁ buddhānaṁ bhagavantānaṁ antaradhānena buddhānubuddhānaṁ sāvakānaṁ antaradhānena	3	
PA_bu-vb_pj1:3.2.5_1	ye te pacchimā sāvakā nānānāmā nānāgottā nānājaccā nānākulā pabbajitā te taṁ brahmacariyaṁ	3	
PA_bu-vb_pj1:3.2.5_2	khippaññeva antaradhāpesuṁ.	3	
PA_bu-vb_pj1:3.2.6	Seyyathāpi, sāriputta, nānāpupphāni phalake nikkhittāni suttena asaṅgahitāni tāni vāto vikirati vidhamati viddhaṁseti.	3	
PA_bu-vb_pj1:3.2.7	Taṁ kissa hetu?	3	
PA_bu-vb_pj1:3.2.8	Yathā taṁ suttena asaṅgahitattā.	3	
PA_bu-vb_pj1:3.2.9_0	Evameva kho, sāriputta, tesaṁ buddhānaṁ bhagavantānaṁ antaradhānena buddhānubuddhānaṁ	3	
PA_bu-vb_pj1:3.2.9_1	sāvakānaṁ antaradhānena ye te pacchimā sāvakā nānānāmā nānāgottā nānājaccā nānākulā	3	
PA_bu-vb_pj1:3.2.9_2	pabbajitā te taṁ brahmacariyaṁ khippaññeva antaradhāpesuṁ.	3	
PA_bu-vb_pj1:3.2.10	Akilāsuno ca te bhagavanto ahesuṁ sāvake cetasā ceto paricca ovadituṁ.	3	
PA_bu-vb_pj1:3.2.11	Bhūtapubbaṁ, sāriputta, vessabhū bhagavā arahaṁ sammāsambuddho aññatarasmiṁ bhiṁsanake vanasaṇḍe sahassaṁ bhikkhusaṅghaṁ cetasā ceto paricca ovadati anusāsati—	3	
PA_bu-vb_pj1:3.2.12	‘evaṁ vitakketha, mā evaṁ vitakkayittha;	3	
PA_bu-vb_pj1:3.2.13	evaṁ manasikarotha, mā evaṁ manasākattha;	3	
PA_bu-vb_pj1:3.2.14	idaṁ pajahatha, idaṁ upasampajja viharathā’ti.	3	
PA_bu-vb_pj1:3.2.15	Atha kho, sāriputta, tassa bhikkhusahassassa vessabhunā bhagavatā arahatā sammāsambuddhena evaṁ ovadiyamānānaṁ evaṁ anusāsiyamānānaṁ anupādāya āsavehi cittāni vimucciṁsu.	3	
PA_bu-vb_pj1:3.2.16	Tatra sudaṁ, sāriputta, bhiṁsanakassa vanasaṇḍassa bhiṁsanakatasmiṁ hoti—yo koci avītarāgo taṁ vanasaṇḍaṁ pavisati, yebhuyyena lomāni haṁsanti.	3	
PA_bu-vb_pj1:3.2.17	Ayaṁ kho, sāriputta, hetu ayaṁ paccayo yena bhagavato ca vipassissa bhagavato ca sikhissa bhagavato ca vessabhussa brahmacariyaṁ na ciraṭṭhitikaṁ ahosī”ti.	3	
PA_bu-vb_pj1:3.3.1	“Ko pana, bhante, hetu ko paccayo yena bhagavato ca kakusandhassa bhagavato ca koṇāgamanassa bhagavato ca kassapassa brahmacariyaṁ ciraṭṭhitikaṁ ahosī”ti?	3	
PA_bu-vb_pj1:3.3.2	“Bhagavā ca, sāriputta, kakusandho bhagavā ca koṇāgamano bhagavā ca kassapo akilāsuno ahesuṁ sāvakānaṁ vitthārena dhammaṁ desetuṁ.	3	
PA_bu-vb_pj1:3.3.3	Bahuñca nesaṁ ahosi suttaṁ geyyaṁ veyyākaraṇaṁ gāthā udānaṁ itivuttakaṁ jātakaṁ abbhutadhammaṁ vedallaṁ,	3	
PA_bu-vb_pj1:3.3.4	paññattaṁ sāvakānaṁ sikkhāpadaṁ, uddiṭṭhaṁ pātimokkhaṁ.	3	
PA_bu-vb_pj1:3.3.5_0	Tesaṁ buddhānaṁ bhagavantānaṁ antaradhānena buddhānubuddhānaṁ sāvakānaṁ antaradhānena	3	
PA_bu-vb_pj1:3.3.5_1	ye te pacchimā sāvakā nānānāmā nānāgottā nānājaccā nānākulā pabbajitā te taṁ brahmacariyaṁ	3	
PA_bu-vb_pj1:3.3.5_2	ciraṁ dīghamaddhānaṁ ṭhapesuṁ.	3	
PA_bu-vb_pj1:3.3.6	Seyyathāpi, sāriputta, nānāpupphāni phalake nikkhittāni suttena susaṅgahitāni, tāni vāto na vikirati na vidhamati na viddhaṁseti.	3	
PA_bu-vb_pj1:3.3.7	Taṁ kissa hetu?	3	
PA_bu-vb_pj1:3.3.8	Yathā taṁ suttena susaṅgahitattā.	3	
PA_bu-vb_pj1:3.3.9_0	Evameva kho, sāriputta, tesaṁ buddhānaṁ bhagavantānaṁ antaradhānena buddhānubuddhānaṁ	3	
PA_bu-vb_pj1:3.3.9_1	sāvakānaṁ antaradhānena ye te pacchimā sāvakā nānānāmā nānāgottā nānājaccā nānākulā	3	
PA_bu-vb_pj1:3.3.9_2	pabbajitā te taṁ brahmacariyaṁ ciraṁ dīghamaddhānaṁ ṭhapesuṁ.	3	
PA_bu-vb_pj1:3.3.10	Ayaṁ kho, sāriputta, hetu ayaṁ paccayo yena bhagavato ca kakusandhassa bhagavato ca koṇāgamanassa bhagavato ca kassapassa brahmacariyaṁ ciraṭṭhitikaṁ ahosī”ti.	3	
PA_bu-vb_pj1:3.4.1	Atha kho āyasmā sāriputto uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca—	3	
PA_bu-vb_pj1:3.4.2	“etassa, bhagavā, kālo. Etassa, sugata, kālo.	3	
PA_bu-vb_pj1:3.4.3	Yaṁ bhagavā sāvakānaṁ sikkhāpadaṁ paññapeyya, uddiseyya pātimokkhaṁ, yathayidaṁ brahmacariyaṁ addhaniyaṁ assa ciraṭṭhitikan”ti.	3	
PA_bu-vb_pj1:3.4.4	“Āgamehi tvaṁ, sāriputta. Āgamehi tvaṁ, sāriputta.	3	
PA_bu-vb_pj1:3.4.5	Tathāgatova tattha kālaṁ jānissati.	3	
PA_bu-vb_pj1:3.4.6_0	Na tāva, sāriputta, satthā sāvakānaṁ sikkhāpadaṁ paññapeti uddisati pātimokkhaṁ yāva	3	
PA_bu-vb_pj1:3.4.6_1	na idhekacce āsavaṭṭhānīyā dhammā saṅghe pātubhavanti. Yato ca kho, sāriputta, idhekacce	3	
PA_bu-vb_pj1:3.4.6_2	āsavaṭṭhānīyā dhammā saṅghe pātubhavanti, atha satthā sāvakānaṁ sikkhāpadaṁ paññapeti	3	
PA_bu-vb_pj1:3.4.6_3	uddisati pātimokkhaṁ tesaṁyeva āsavaṭṭhānīyānaṁ dhammānaṁ paṭighātāya.	3	
PA_bu-vb_pj1:3.4.7	Na tāva, sāriputta, idhekacce āsavaṭṭhānīyā dhammā saṅghe pātubhavanti yāva na saṅgho rattaññumahattaṁ patto hoti.	3	
PA_bu-vb_pj1:3.4.8_0	Yato ca kho, sāriputta, saṅgho rattaññumahattaṁ patto hoti atha idhekacce āsavaṭṭhānīyā	3	
PA_bu-vb_pj1:3.4.8_1	dhammā saṅghe pātubhavanti, atha satthā sāvakānaṁ sikkhāpadaṁ paññapeti uddisati	3	
PA_bu-vb_pj1:3.4.8_2	pātimokkhaṁ tesaṁyeva āsavaṭṭhānīyānaṁ dhammānaṁ paṭighātāya.	3	
PA_bu-vb_pj1:3.4.9	Na tāva, sāriputta, idhekacce āsavaṭṭhānīyā dhammā saṅghe pātubhavanti, yāva na saṅgho vepullamahattaṁ patto hoti.	3	
PA_bu-vb_pj1:3.4.10_0	Yato ca kho, sāriputta, saṅgho vepullamahattaṁ patto hoti, atha idhekacce āsavaṭṭhānīyā	3	
PA_bu-vb_pj1:3.4.10_1	dhammā saṅghe pātubhavanti, atha satthā sāvakānaṁ sikkhāpadaṁ paññapeti uddisati	3	
PA_bu-vb_pj1:3.4.10_2	pātimokkhaṁ tesaṁyeva āsavaṭṭhānīyānaṁ dhammānaṁ paṭighātāya.	3	
PA_bu-vb_pj1:3.4.11	Na tāva, sāriputta, idhekacce āsavaṭṭhānīyā dhammā saṅghe pātubhavanti, yāva na saṅgho lābhaggamahattaṁ patto hoti.	3	
PA_bu-vb_pj1:3.4.12_0	Yato ca kho, sāriputta, saṅgho lābhaggamahattaṁ patto hoti, atha idhekacce āsavaṭṭhānīyā	3	
PA_bu-vb_pj1:3.4.12_1	dhammā saṅghe pātubhavanti, atha satthā sāvakānaṁ sikkhāpadaṁ paññapeti uddisati	3	
PA_bu-vb_pj1:3.4.12_2	pātimokkhaṁ tesaṁyeva āsavaṭṭhānīyānaṁ dhammānaṁ paṭighātāya.	3	
PA_bu-vb_pj1:3.4.13	Na tāva, sāriputta, idhekacce āsavaṭṭhānīyā dhammā saṅghe pātubhavanti, yāva na saṅgho bāhusaccamahattaṁ patto hoti.	3	
PA_bu-vb_pj1:3.4.14_0	Yato ca kho, sāriputta, saṅgho bāhusaccamahattaṁ patto hoti, atha idhekacce āsavaṭṭhānīyā	3	
PA_bu-vb_pj1:3.4.14_1	dhammā saṅghe pātubhavanti, atha satthā sāvakānaṁ sikkhāpadaṁ paññapeti uddisati	3	
PA_bu-vb_pj1:3.4.14_2	pātimokkhaṁ tesaṁyeva āsavaṭṭhānīyānaṁ dhammānaṁ paṭighātāya.	3	
PA_bu-vb_pj1:3.4.15	Nirabbudo hi, sāriputta, bhikkhusaṅgho nirādīnavo apagatakāḷako suddho sāre patiṭṭhito.	3	
PA_bu-vb_pj1:3.4.16	Imesañhi, sāriputta, pañcannaṁ bhikkhusatānaṁ yo pacchimako bhikkhu so sotāpanno avinipātadhammo niyato sambodhiparāyaṇo”ti.	3	
PA_bu-vb_pj1:4.1	Atha kho bhagavā āyasmantaṁ ānandaṁ āmantesi—“āciṇṇaṁ kho panetaṁ, ānanda, tathāgatānaṁ yehi nimantitā vassaṁ vasanti, na te anapaloketvā janapadacārikaṁ pakkamanti.	4	
PA_bu-vb_pj1:4.2	Āyāmānanda, verañjaṁ brāhmaṇaṁ apalokessāmā”ti.	4	
PA_bu-vb_pj1:4.3	“Evaṁ, bhante”ti kho āyasmā ānando bhagavato paccassosi.	4	
PA_bu-vb_pj1:4.4	Atha kho bhagavā nivāsetvā pattacīvaramādāya āyasmatā ānandena pacchāsamaṇena yena verañjassa brāhmaṇassa nivesanaṁ tenupasaṅkami; upasaṅkamitvā paññatte āsane nisīdi.	4	
PA_bu-vb_pj1:4.5	Atha kho verañjo brāhmaṇo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.	4	
PA_bu-vb_pj1:4.6	Ekamantaṁ nisinnaṁ kho verañjaṁ brāhmaṇaṁ bhagavā etadavoca—“nimantitamha tayā, brāhmaṇa, vassaṁvuṭṭhā, apalokema taṁ,	4	
PA_bu-vb_pj1:4.7	“icchāma mayaṁ janapadacārikaṁ pakkamitun”ti.	4	
PA_bu-vb_pj1:4.8	“Saccaṁ, bho gotama, nimantitattha mayā vassaṁvuṭṭhā; api ca yo deyyadhammo so na dinno.	4	
PA_bu-vb_pj1:4.9	Tañca kho no asantaṁ,	4	
PA_bu-vb_pj1:4.10	nopi adātukamyatā, taṁ kutettha labbhā bahukiccā gharāvāsā bahukaraṇīyā.	4	
PA_bu-vb_pj1:4.11	Adhivāsetu me bhavaṁ gotamo svātanāya bhattaṁ saddhiṁ bhikkhusaṅghenā”ti.	4	
PA_bu-vb_pj1:4.12	Adhivāsesi bhagavā tuṇhībhāvena.	4	
PA_bu-vb_pj1:4.13	Atha kho bhagavā verañjaṁ brāhmaṇaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.	4	
PA_bu-vb_pj1:4.14	Atha kho verañjo brāhmaṇo tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bho gotama, niṭṭhitaṁ bhattan”ti.	4	
PA_bu-vb_pj1:4.15	Atha kho bhagavā pubbaṇhasamayaṁ nivāsetvā pattacīvaramādāya yena verañjassa brāhmaṇassa nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.	4	
PA_bu-vb_pj1:4.16_0	Atha kho verañjo brāhmaṇo buddhappamukhaṁ bhikkhusaṅghaṁ paṇītena khādanīyena bhojanīyena	4	
PA_bu-vb_pj1:4.16_1	sahatthā santappetvā sampavāretvā bhagavantaṁ bhuttāviṁ onītapattapāṇiṁ ticīvarena	4	
PA_bu-vb_pj1:4.16_2	acchādesi, ekamekañca bhikkhuṁ ekamekena dussayugena acchādesi.	4	
PA_bu-vb_pj1:4.17	Atha kho bhagavā verañjaṁ brāhmaṇaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.	4	
PA_bu-vb_pj1:4.18_0	Atha kho bhagavā verañjāyaṁ yathābhirantaṁ viharitvā anupagamma soreyyaṁ saṅkassaṁ	4	
PA_bu-vb_pj1:4.18_1	kaṇṇakujjaṁ yena payāgapatiṭṭhānaṁ tenupasaṅkami; upasaṅkamitvā payāgapatiṭṭhāne	4	
PA_bu-vb_pj1:4.18_2	gaṅgaṁ nadiṁ uttaritvā yena bārāṇasī tadavasari.	4	
PA_bu-vb_pj1:4.19	Atha kho bhagavā bārāṇasiyaṁ yathābhirantaṁ viharitvā yena vesālī tena cārikaṁ pakkāmi.	4	
PA_bu-vb_pj1:4.20	Anupubbena cārikaṁ caramāno yena vesālī tadavasari.	4	
PA_bu-vb_pj1:4.21	Tatra sudaṁ bhagavā vesāliyaṁ viharati mahāvane kūṭāgārasālāyanti.	4	
PA_bu-vb_pj1:4.22	Verañjabhāṇavāro niṭṭhito.	4	
PA_bu-vb_pj1:5.0.1	Paṭhamapārājikasikkhāpada	5	
PA_bu-vb_pj1:5.0.2	1. Sudinnabhāṇavāra	5	
PA_bu-vb_pj1:5.1.1	Tena kho pana samayena vesāliyā avidūre kalandagāmo nāma atthi. Tattha sudinno nāma kalandaputto seṭṭhiputto hoti.	5	
PA_bu-vb_pj1:5.1.2	Atha kho sudinno kalandaputto sambahulehi sahāyakehi saddhiṁ vesāliṁ agamāsi kenacideva karaṇīyena.	5	
PA_bu-vb_pj1:5.1.3	Tena kho pana samayena bhagavā mahatiyā parisāya parivuto dhammaṁ desento nisinno hoti.	5	
PA_bu-vb_pj1:5.1.4	Addasa kho sudinno kalandaputto bhagavantaṁ mahatiyā parisāya parivutaṁ dhammaṁ desentaṁ nisinnaṁ. Disvānassa etadahosi—“yannūnāhampi dhammaṁ suṇeyyan”ti.	5	
PA_bu-vb_pj1:5.1.5	Atha kho sudinno kalandaputto yena sā parisā tenupasaṅkami; upasaṅkamitvā ekamantaṁ nisīdi.	5	
PA_bu-vb_pj1:5.1.6	Ekamantaṁ nisinnassa kho sudinnassa kalandaputtassa etadahosi—	5	
PA_bu-vb_pj1:5.1.7	“yathā yathā kho ahaṁ bhagavatā dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ;	5	
PA_bu-vb_pj1:5.1.8	yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan”ti.	5	
PA_bu-vb_pj1:5.1.9	Atha kho sā parisā bhagavatā dhammiyā kathāya sandassitā samādapitā samuttejitā sampahaṁsitā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.	5	
PA_bu-vb_pj1:5.1.10_0	Atha kho sudinno kalandaputto aciravuṭṭhitāya parisāya yena bhagavā tenupasaṅkami;	5	
PA_bu-vb_pj1:5.1.10_1	upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho sudinno	5	
PA_bu-vb_pj1:5.1.10_2	kalandaputto bhagavantaṁ etadavoca—	5	
PA_bu-vb_pj1:5.1.11	“yathā yathāhaṁ, bhante, bhagavatā dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ;	5	
PA_bu-vb_pj1:5.1.12	icchāmahaṁ, bhante, kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ.	5	
PA_bu-vb_pj1:5.1.13	Pabbājetu maṁ bhagavā”ti.	5	
PA_bu-vb_pj1:5.1.14	“Anuññātosi pana tvaṁ, sudinna, mātāpitūhi agārasmā anagāriyaṁ pabbajjāyā”ti?	5	
PA_bu-vb_pj1:5.1.15	“Na kho ahaṁ, bhante, anuññāto mātāpitūhi agārasmā anagāriyaṁ pabbajjāyā”ti.	5	
PA_bu-vb_pj1:5.1.16	“Na kho, sudinna, tathāgatā ananuññātaṁ mātāpitūhi puttaṁ pabbājentī”ti.	5	
PA_bu-vb_pj1:5.1.17	“Sohaṁ, bhante, tathā karissāmi yathā maṁ mātāpitaro anujānissanti agārasmā anagāriyaṁ pabbajjāyā”ti.	5	
PA_bu-vb_pj1:5.2.1	Atha kho sudinno kalandaputto vesāliyaṁ taṁ karaṇīyaṁ tīretvā yena kalandagāmo yena mātāpitaro tenupasaṅkami; upasaṅkamitvā mātāpitaro etadavoca—	5	
PA_bu-vb_pj1:5.2.2	“ammatātā, yathā yathāhaṁ bhagavatā dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ;	5	
PA_bu-vb_pj1:5.2.3	icchāmahaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ.	5	
PA_bu-vb_pj1:5.2.4	Anujānātha maṁ agārasmā anagāriyaṁ pabbajjāyā”ti.	5	
PA_bu-vb_pj1:5.2.5	Evaṁ vutte, sudinnassa kalandaputtassa mātāpitaro sudinnaṁ kalandaputtaṁ etadavocuṁ—	5	
PA_bu-vb_pj1:5.2.6	“tvaṁ khosi, tāta sudinna, amhākaṁ ekaputtako piyo manāpo sukhedhito sukhaparihato. Na tvaṁ, tāta sudinna, kiñci dukkhassa jānāsi.	5	
PA_bu-vb_pj1:5.2.7	Maraṇenapi mayaṁ te akāmakā vinā bhavissāma	5	
PA_bu-vb_pj1:5.2.8	kiṁ pana mayaṁ taṁ jīvantaṁ anujānissāma agārasmā anagāriyaṁ pabbajjāyā”ti.	5	
PA_bu-vb_pj1:5.2.9	Dutiyampi kho sudinno kalandaputto mātāpitaro etadavoca—	5	
PA_bu-vb_pj1:5.2.10	“ammatātā, yathā yathāhaṁ bhagavatā dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ;	5	
PA_bu-vb_pj1:5.2.11	icchāmahaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ.	5	
PA_bu-vb_pj1:5.2.12	Anujānātha maṁ agārasmā anagāriyaṁ pabbajjāyā”ti.	5	
PA_bu-vb_pj1:5.2.13	Dutiyampi kho sudinnassa kalandaputtassa mātāpitaro sudinnaṁ kalandaputtaṁ etadavocuṁ—	5	
PA_bu-vb_pj1:5.2.14	“tvaṁ khosi, tāta sudinna, amhākaṁ ekaputtako piyo manāpo sukhedhito sukhaparihato.	5	
PA_bu-vb_pj1:5.2.15	Na tvaṁ, tāta sudinna, kiñci dukkhassa jānāsi.	5	
PA_bu-vb_pj1:5.2.16	Maraṇenapi mayaṁ te akāmakā vinā bhavissāma,	5	
PA_bu-vb_pj1:5.2.17	kiṁ pana mayaṁ taṁ jīvantaṁ anujānissāma agārasmā anagāriyaṁ pabbajjāyā”ti.	5	
PA_bu-vb_pj1:5.2.18	Tatiyampi kho sudinno kalandaputto mātāpitaro etadavoca—	5	
PA_bu-vb_pj1:5.2.19	“ammatātā, yathā yathāhaṁ bhagavatā dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ;	5	
PA_bu-vb_pj1:5.2.20	icchāmahaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ.	5	
PA_bu-vb_pj1:5.2.21	Anujānātha maṁ agārasmā anagāriyaṁ pabbajjāyā”ti.	5	
PA_bu-vb_pj1:5.2.22	Tatiyampi kho sudinnassa kalandaputtassa mātāpitaro sudinnaṁ kalandaputtaṁ etadavocuṁ—	5	
PA_bu-vb_pj1:5.2.23	“tvaṁ khosi, tāta sudinna, amhākaṁ ekaputtako piyo manāpo sukhedhito sukhaparihato.	5	
PA_bu-vb_pj1:5.2.24	Na tvaṁ, tāta sudinna, kiñci dukkhassa jānāsi.	5	
PA_bu-vb_pj1:5.2.25	Maraṇenapi mayaṁ te akāmakā vinā bhavissāma,	5	
PA_bu-vb_pj1:5.2.26	kiṁ pana mayaṁ taṁ jīvantaṁ anujānissāma agārasmā anagāriyaṁ pabbajjāyā”ti.	5	
PA_bu-vb_pj1:5.2.27	Atha kho sudinno kalandaputto—“na maṁ mātāpitaro anujānanti agārasmā anagāriyaṁ pabbajjāyā”ti,	5	
PA_bu-vb_pj1:5.2.28	tattheva anantarahitāya bhūmiyā nipajji—	5	
PA_bu-vb_pj1:5.2.29	“idheva me maraṇaṁ bhavissati pabbajjā vā”ti.	5	
PA_bu-vb_pj1:5.2.30_0	Atha kho sudinno kalandaputto ekampi bhattaṁ na bhuñji, dvepi bhattāni na bhuñji,	5	
PA_bu-vb_pj1:5.2.30_1	tīṇipi bhattāni na bhuñji, cattāripi bhattāni na bhuñji, pañcapi bhattāni na bhuñji,	5	
PA_bu-vb_pj1:5.2.30_2	chapi bhattāni na bhuñji, sattapi bhattāni na bhuñji.	5	
PA_bu-vb_pj1:5.2.31	Atha kho sudinnassa kalandaputtassa mātāpitaro sudinnaṁ kalandaputtaṁ etadavocuṁ—“tvaṁ khosi, tāta sudinna, amhākaṁ ekaputtako piyo manāpo sukhedhito sukhaparihato.	5	
PA_bu-vb_pj1:5.2.32	Na tvaṁ, tāta sudinna, kiñci dukkhassa jānāsi.	5	
PA_bu-vb_pj1:5.2.33	Maraṇenapi mayaṁ te akāmakā vinā bhavissāma,	5	
PA_bu-vb_pj1:5.2.34	kiṁ pana mayaṁ taṁ jīvantaṁ anujānissāma agārasmā anagāriyaṁ pabbajjāya?	5	
PA_bu-vb_pj1:5.2.35	Uṭṭhehi, tāta sudinna, bhuñja ca piva ca paricārehi ca,	5	
PA_bu-vb_pj1:5.2.36	bhuñjanto pivanto paricārento kāme paribhuñjanto puññāni karonto abhiramassu.	5	
PA_bu-vb_pj1:5.2.37	Na taṁ mayaṁ anujānāma agārasmā anagāriyaṁ pabbajjāyā”ti.	5	
PA_bu-vb_pj1:5.2.38	Evaṁ vutte, sudinno kalandaputto tuṇhī ahosi.	5	
PA_bu-vb_pj1:5.2.39	Dutiyampi kho …pe…	5	
PA_bu-vb_pj1:5.2.40	tatiyampi kho sudinnassa kalandaputtassa mātāpitaro sudinnaṁ kalandaputtaṁ etadavocuṁ—	5	
PA_bu-vb_pj1:5.2.41	“tvaṁ khosi, tāta sudinna, amhākaṁ ekaputtako piyo manāpo sukhedhito sukhaparihato.	5	
PA_bu-vb_pj1:5.2.42	Na tvaṁ, tāta sudinna, kiñci dukkhassa jānāsi.	5	
PA_bu-vb_pj1:5.2.43	Maraṇenapi mayaṁ te akāmakā vinā bhavissāma,	5	
PA_bu-vb_pj1:5.2.44	kiṁ pana mayaṁ taṁ jīvantaṁ anujānissāma agārasmā anagāriyaṁ pabbajjāya.	5	
PA_bu-vb_pj1:5.2.45	Uṭṭhehi, tāta sudinna, bhuñja ca piva ca paricārehi ca,	5	
PA_bu-vb_pj1:5.2.46	bhuñjanto pivanto paricārento kāme paribhuñjanto puññāni karonto abhiramassu.	5	
PA_bu-vb_pj1:5.2.47	Na taṁ mayaṁ anujānāma agārasmā anagāriyaṁ pabbajjāyā”ti.	5	
PA_bu-vb_pj1:5.2.48	Tatiyampi kho sudinno kalandaputto tuṇhī ahosi.	5	
PA_bu-vb_pj1:5.3.1	Atha kho sudinnassa kalandaputtassa sahāyakā yena sudinno kalandaputto tenupasaṅkamiṁsu; upasaṅkamitvā sudinnaṁ kalandaputtaṁ etadavocuṁ—	5	
PA_bu-vb_pj1:5.3.2	“tvaṁ khosi, samma sudinna, mātāpitūnaṁ ekaputtako piyo manāpo sukhedhito sukhaparihato.	5	
PA_bu-vb_pj1:5.3.3	Na tvaṁ, samma sudinna, kiñci dukkhassa jānāsi.	5	
PA_bu-vb_pj1:5.3.4	Maraṇenapi te mātāpitaro akāmakā vinā bhavissanti,	5	
PA_bu-vb_pj1:5.3.5	kiṁ pana taṁ jīvantaṁ anujānissanti agārasmā anagāriyaṁ pabbajāya.	5	
PA_bu-vb_pj1:5.3.6	Uṭṭhehi, samma sudinna, bhuñja ca piva ca paricārehi ca,	5	
PA_bu-vb_pj1:5.3.7	bhuñjanto pivanto paricārento kāme paribhuñjanto puññāni karonto abhiramassu,	5	
PA_bu-vb_pj1:5.3.8	na taṁ mātāpitaro anujānissanti agārasmā anagāriyaṁ pabbajjāyā”ti.	5	
PA_bu-vb_pj1:5.3.9	Evaṁ vutte, sudinno kalandaputto tuṇhī ahosi.	5	
PA_bu-vb_pj1:5.3.10	Dutiyampi kho …pe…	5	
PA_bu-vb_pj1:5.3.11	tatiyampi kho sudinnassa kalandaputtassa sahāyakā sudinnaṁ kalandaputtaṁ etadavocuṁ—	5	
PA_bu-vb_pj1:5.3.12	“tvaṁ khosi, samma sudinna …pe…	5	
PA_bu-vb_pj1:5.3.13	tatiyampi kho sudinno kalandaputto tuṇhī ahosi.	5	
PA_bu-vb_pj1:5.4.1	Atha kho sudinnassa kalandaputtassa sahāyakā yena sudinnassa kalandaputtassa mātāpitaro tenupasaṅkamiṁsu; upasaṅkamitvā sudinnassa kalandaputtassa mātāpitaro etadavocuṁ—	5	
PA_bu-vb_pj1:5.4.2	“ammatātā, eso sudinno anantarahitāya bhūmiyā nipanno—	5	
PA_bu-vb_pj1:5.4.3	‘idheva me maraṇaṁ bhavissati pabbajjā vā’ti.	5	
PA_bu-vb_pj1:5.4.4	Sace tumhe sudinnaṁ nānujānissatha agārasmā anagāriyaṁ pabbajjāya, tattheva maraṇaṁ āgamissati.	5	
PA_bu-vb_pj1:5.4.5	Sace pana tumhe sudinnaṁ anujānissatha agārasmā anagāriyaṁ pabbajjāya, pabbajitampi naṁ dakkhissatha.	5	
PA_bu-vb_pj1:5.4.6	Sace sudinno nābhiramissati agārasmā anagāriyaṁ pabbajjāya, kā tassa aññā gati bhavissati, idheva paccāgamissati.	5	
PA_bu-vb_pj1:5.4.7	Anujānātha sudinnaṁ agārasmā anagāriyaṁ pabbajjāyā”ti.	5	
PA_bu-vb_pj1:5.4.8	“Anujānāma, tātā, sudinnaṁ agārasmā anagāriyaṁ pabbajjāyā”ti.	5	
PA_bu-vb_pj1:5.4.9	Atha kho sudinnassa kalandaputtassa sahāyakā yena sudinno kalandaputto tenupasaṅkamiṁsu; upasaṅkamitvā sudinnaṁ kalandaputtaṁ etadavocuṁ—	5	
PA_bu-vb_pj1:5.4.10	“uṭṭhehi, samma sudinna, anuññātosi mātāpitūhi agārasmā anagāriyaṁ pabbajjāyā”ti.	5	
PA_bu-vb_pj1:5.4.11	Atha kho sudinno kalandaputto—“anuññātomhi kira mātāpitūhi agārasmā anagāriyaṁ pabbajjāyā”ti, haṭṭho udaggo pāṇinā gattāni paripuñchanto vuṭṭhāsi.	5	
PA_bu-vb_pj1:5.4.12_0	Atha kho sudinno kalandaputto katipāhaṁ balaṁ gāhetvā yena bhagavā tenupasaṅkami;	5	
PA_bu-vb_pj1:5.4.12_1	upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho sudinno	5	
PA_bu-vb_pj1:5.4.12_2	kalandaputto bhagavantaṁ etadavoca—	5	
PA_bu-vb_pj1:5.4.13	“anuññāto ahaṁ, bhante, mātāpitūhi agārasmā anagāriyaṁ pabbajjāya.	5	
PA_bu-vb_pj1:5.4.14	Pabbājetu maṁ bhagavā”ti.	5	
PA_bu-vb_pj1:5.4.15	Alattha kho sudinno kalandaputto bhagavato santike pabbajjaṁ, alattha upasampadaṁ.	5	
PA_bu-vb_pj1:5.4.16	Acirūpasampanno ca panāyasmā sudinno evarūpe dhutaguṇe samādāya vattati, āraññiko hoti piṇḍapātiko paṁsukūliko sapadānacāriko,	5	
PA_bu-vb_pj1:5.4.17	aññataraṁ vajjigāmaṁ upanissāya viharati.	5	
PA_bu-vb_pj1:5.5.1	Tena kho pana samayena vajjī dubbhikkhā hoti dvīhitikā setaṭṭhikā salākāvuttā, na sukarā uñchena paggahena yāpetuṁ.	5	
PA_bu-vb_pj1:5.5.2	Atha kho āyasmato sudinnassa etadahosi—“etarahi kho vajjī dubbhikkhā dvīhitikā setaṭṭhikā salākāvuttā, na sukarā uñchena paggahena yāpetuṁ.	5	
PA_bu-vb_pj1:5.5.3	Bahū kho pana me vesāliyaṁ ñātī aḍḍhā mahaddhanā mahābhogā pahūtajātarūparajatā pahūtavittūpakaraṇā pahūtadhanadhaññā.	5	
PA_bu-vb_pj1:5.5.4	Yannūnāhaṁ ñātī upanissāya vihareyyaṁ.	5	
PA_bu-vb_pj1:5.5.5	Ñātī maṁ nissāya dānāni dassanti puññāni karissanti, bhikkhū ca lābhaṁ lacchanti, ahañca piṇḍakena na kilamissāmī”ti.	5	
PA_bu-vb_pj1:5.5.6	Atha kho āyasmā sudinno senāsanaṁ saṁsāmetvā pattacīvaramādāya yena vesālī tena pakkāmi.	5	
PA_bu-vb_pj1:5.5.7	Anupubbena yena vesālī tadavasari. Tatra sudaṁ āyasmā sudinno vesāliyaṁ viharati mahāvane kūṭāgārasālāyaṁ.	5	
PA_bu-vb_pj1:5.5.8	Assosuṁ kho āyasmato sudinnassa ñātakā—“sudinno kira kalandaputto vesāliṁ anuppatto”ti. Te āyasmato sudinnassa saṭṭhimatte thālipāke bhattābhihāraṁ abhihariṁsu.	5	
PA_bu-vb_pj1:5.5.9	Atha kho āyasmā sudinno te saṭṭhimatte thālipāke bhikkhūnaṁ vissajjetvā pubbaṇhasamayaṁ nivāsetvā pattacīvaramādāya kalandagāmaṁ piṇḍāya pāvisi.	5	
PA_bu-vb_pj1:5.5.10	Kalandagāme sapadānaṁ piṇḍāya caramāno yena sakapitu nivesanaṁ tenupasaṅkami.	5	
PA_bu-vb_pj1:5.6.1	Tena kho pana samayena āyasmato sudinnassa ñātidāsī ābhidosikaṁ kummāsaṁ chaḍḍetukāmā hoti.	5	
PA_bu-vb_pj1:5.6.2	Atha kho āyasmā sudinno taṁ ñātidāsiṁ etadavoca—	5	
PA_bu-vb_pj1:5.6.3	“sace taṁ, bhagini, chaḍḍanīyadhammaṁ, idha me patte ākirā”ti.	5	
PA_bu-vb_pj1:5.6.4	Atha kho āyasmato sudinnassa ñātidāsī taṁ ābhidosikaṁ kummāsaṁ āyasmato sudinnassa patte ākirantī hatthānañca pādānañca sarassa ca nimittaṁ aggahesi.	5	
PA_bu-vb_pj1:5.6.5	Atha kho āyasmato sudinnassa ñātidāsī yenāyasmato sudinnassa mātā tenupasaṅkami; upasaṅkamitvā āyasmato sudinnassa mātaraṁ etadavoca—	5	
PA_bu-vb_pj1:5.6.6	“yaggheyye, jāneyyāsi,	5	
PA_bu-vb_pj1:5.6.7	ayyaputto sudinno anuppatto”ti.	5	
PA_bu-vb_pj1:5.6.8	“Sace, je, tvaṁ saccaṁ bhaṇasi, adāsiṁ taṁ karomī”ti.	5	
PA_bu-vb_pj1:5.6.9	Tena kho pana samayena āyasmā sudinno taṁ ābhidosikaṁ kummāsaṁ aññataraṁ kuṭṭamūlaṁ nissāya paribhuñjati.	5	
PA_bu-vb_pj1:5.6.10	Pitāpi kho āyasmato sudinnassa kammantā āgacchanto addasa āyasmantaṁ sudinnaṁ taṁ ābhidosikaṁ kummāsaṁ aññataraṁ kuṭṭamūlaṁ nissāya paribhuñjantaṁ.	5	
PA_bu-vb_pj1:5.6.11	Disvāna yenāyasmā sudinno tenupasaṅkami; upasaṅkamitvā āyasmantaṁ sudinnaṁ etadavoca—	5	
PA_bu-vb_pj1:5.6.12	“atthi nāma, tāta sudinna, ābhidosikaṁ kummāsaṁ paribhuñjissasi.	5	
PA_bu-vb_pj1:5.6.13	Nanu nāma, tāta sudinna, sakaṁ gehaṁ gantabban”ti?	5	
PA_bu-vb_pj1:5.6.14	“Agamimha kho te, gahapati, gehaṁ.	5	
PA_bu-vb_pj1:5.6.15	Tatāyaṁ ābhidosiko kummāso”ti.	5	
PA_bu-vb_pj1:5.6.16	Atha kho āyasmato sudinnassa pitā āyasmato sudinnassa bāhāyaṁ gahetvā āyasmantaṁ sudinnaṁ etadavoca— “ehi, tāta sudinna, gharaṁ gamissāmā”ti.	5	
PA_bu-vb_pj1:5.6.17	Atha kho āyasmā sudinno yena sakapitu nivesanaṁ tenupasaṅkami; upasaṅkamitvā paññatte āsane nisīdi.	5	
PA_bu-vb_pj1:5.6.18	Atha kho āyasmato sudinnassa pitā āyasmantaṁ sudinnaṁ etadavoca— “bhuñja, tāta sudinnā”ti.	5	
PA_bu-vb_pj1:5.6.19	“Alaṁ, gahapati, kataṁ me ajja bhattakiccan”ti.	5	
PA_bu-vb_pj1:5.6.20	“Adhivāsehi, tāta sudinna, svātanāya bhattan”ti.	5	
PA_bu-vb_pj1:5.6.21	Adhivāsesi kho āyasmā sudinno tuṇhībhāvena. Atha kho āyasmā sudinno uṭṭhāyāsanā pakkāmi.	5	
PA_bu-vb_pj1:5.6.22	Atha kho āyasmato sudinnassa mātā tassā rattiyā accayena haritena gomayena pathaviṁ opuñjāpetvā dve puñje kārāpesi—ekaṁ hiraññassa, ekaṁ suvaṇṇassa.	5	
PA_bu-vb_pj1:5.6.23	Tāva mahantā puñjā ahesuṁ, orato ṭhito puriso pārato ṭhitaṁ purisaṁ na passati; pārato ṭhito puriso orato ṭhitaṁ purisaṁ na passati.	5	
PA_bu-vb_pj1:5.6.24	Te puñje kilañjehi paṭicchādāpetvā majjhe āsanaṁ paññāpetvā tirokaraṇīyaṁ parikkhipitvā āyasmato sudinnassa purāṇadutiyikaṁ āmantesi—	5	
PA_bu-vb_pj1:5.6.25	“tena hi, vadhu, yena alaṅkārena alaṅkatā puttassa me sudinnassa piyā ahosi manāpā tena alaṅkārena alaṅkarā”ti.	5	
PA_bu-vb_pj1:5.6.26	“Evaṁ, ayye”ti, kho āyasmato sudinnassa purāṇadutiyikā āyasmato sudinnassa mātuyā paccassosi.	5	
PA_bu-vb_pj1:5.7.1	Atha kho āyasmā sudinno pubbaṇhasamayaṁ nivāsetvā pattacīvaramādāya yena sakapitu nivesanaṁ tenupasaṅkami; upasaṅkamitvā paññatte āsane nisīdi.	5	
PA_bu-vb_pj1:5.7.2	Atha kho āyasmato sudinnassa pitā yenāyasmā sudinno tenupasaṅkami; upasaṅkamitvā te puñje vivarāpetvā āyasmantaṁ sudinnaṁ etadavoca—	5	
PA_bu-vb_pj1:5.7.3	“idaṁ te, tāta sudinna, mātu mattikaṁ itthikāya itthidhanaṁ, aññaṁ pettikaṁ aññaṁ pitāmahaṁ.	5	
PA_bu-vb_pj1:5.7.4	Labbhā, tāta sudinna, hīnāyāvattitvā bhogā ca bhuñjituṁ puññāni ca kātuṁ.	5	
PA_bu-vb_pj1:5.7.5	Ehi tvaṁ, tāta sudinna, hīnāyāvattitvā bhoge ca bhuñjassu puññāni ca karohī”ti.	5	
PA_bu-vb_pj1:5.7.6	“Tāta, na ussahāmi na visahāmi, abhirato ahaṁ brahmacariyaṁ carāmī”ti.	5	
PA_bu-vb_pj1:5.7.7	Dutiyampi kho …pe…	5	
PA_bu-vb_pj1:5.7.8	tatiyampi kho āyasmato sudinnassa pitā āyasmantaṁ sudinnaṁ etadavoca—	5	
PA_bu-vb_pj1:5.7.9	“idaṁ te, tāta sudinna, mātu mattikaṁ, itthikāya itthidhanaṁ, aññaṁ pettikaṁ, aññaṁ pitāmahaṁ.	5	
PA_bu-vb_pj1:5.7.10	Labbhā, tāta sudinna, hīnāyāvattitvā bhogā ca bhuñjituṁ puññāni ca kātuṁ.	5	
PA_bu-vb_pj1:5.7.11	Ehi tvaṁ, tāta sudinna, hīnāyāvattitvā bhoge ca bhuñjassu puññāni ca karohī”ti.	5	
PA_bu-vb_pj1:5.7.12	“Vadeyyāma kho taṁ, gahapati, sace tvaṁ nātikaḍḍheyyāsī”ti.	5	
PA_bu-vb_pj1:5.7.13	“Vadehi, tāta sudinnā”ti.	5	
PA_bu-vb_pj1:5.7.14	“Tena hi tvaṁ, gahapati, mahante mahante sāṇipasibbake kārāpetvā hiraññasuvaṇṇassa pūrāpetvā sakaṭehi nibbāhāpetvā majjhe gaṅgāya sote opātehi.	5	
PA_bu-vb_pj1:5.7.15	Taṁ kissa hetu?	5	
PA_bu-vb_pj1:5.7.16	Yañhi te, gahapati, bhavissati tatonidānaṁ bhayaṁ vā chambhitattaṁ vā lomahaṁso vā ārakkho vā so te na bhavissatī”ti.	5	
PA_bu-vb_pj1:5.7.17	Evaṁ vutte, āyasmato sudinnassa pitā anattamano ahosi— “kathañhi nāma putto sudinno evaṁ vakkhatī”ti.	5	
PA_bu-vb_pj1:5.7.18	Atha kho āyasmato sudinnassa pitā āyasmato sudinnassa purāṇadutiyikaṁ āmantesi—	5	
PA_bu-vb_pj1:5.7.19	“tena hi, vadhu, tvaṁ piyā ca manāpā ca. Appeva nāma putto sudinno tuyhampi vacanaṁ kareyyā”ti.	5	
PA_bu-vb_pj1:5.7.20	Atha kho āyasmato sudinnassa purāṇadutiyikā āyasmato sudinnassa pādesu gahetvā āyasmantaṁ sudinnaṁ etadavoca—	5	
PA_bu-vb_pj1:5.7.21	“kīdisā nāma tā, ayyaputta, accharāyo yāsaṁ tvaṁ hetu brahmacariyaṁ carasī”ti?	5	
PA_bu-vb_pj1:5.7.22	“Na kho ahaṁ, bhagini, accharānaṁ hetu brahmacariyaṁ carāmī”ti.	5	
PA_bu-vb_pj1:5.7.23	Atha kho āyasmato sudinnassa purāṇadutiyikā— “ajjatagge maṁ ayyaputto sudinno bhaginivādena samudācaratī”ti, tattheva mucchitā papatā.	5	
PA_bu-vb_pj1:5.8.1	Atha kho āyasmā sudinno pitaraṁ etadavoca—	5	
PA_bu-vb_pj1:5.8.2	“sace, gahapati, bhojanaṁ dātabbaṁ detha,	5	
PA_bu-vb_pj1:5.8.3	mā no viheṭhayitthā”ti.	5	
PA_bu-vb_pj1:5.8.4	“Bhuñja, tāta sudinnā”ti.	5	
PA_bu-vb_pj1:5.8.5	Atha kho āyasmato sudinnassa mātā ca pitā ca āyasmantaṁ sudinnaṁ paṇītena khādanīyena bhojanīyena sahatthā santappesuṁ sampavāresuṁ.	5	
PA_bu-vb_pj1:5.8.6	Atha kho āyasmato sudinnassa mātā āyasmantaṁ sudinnaṁ bhuttāviṁ onītapattapāṇiṁ etadavoca—	5	
PA_bu-vb_pj1:5.8.7	“idaṁ, tāta sudinna, kulaṁ aḍḍhaṁ mahaddhanaṁ mahābhogaṁ pahūtajātarūparajataṁ pahūtavittūpakaraṇaṁ pahūtadhanadhaññaṁ.	5	
PA_bu-vb_pj1:5.8.8	Labbhā, tāta sudinna, hīnāyāvattitvā bhogā ca bhuñjituṁ puññāni ca kātuṁ.	5	
PA_bu-vb_pj1:5.8.9	Ehi tvaṁ, tāta sudinna, hīnāyāvattitvā bhoge ca bhuñjassu puññāni ca karohī”ti.	5	
PA_bu-vb_pj1:5.8.10	“Amma, na ussahāmi na visahāmi, abhirato ahaṁ brahmacariyaṁ carāmī”ti.	5	
PA_bu-vb_pj1:5.8.11	Dutiyampi kho …pe…	5	
PA_bu-vb_pj1:5.8.12	tatiyampi kho āyasmato sudinnassa mātā āyasmantaṁ sudinnaṁ etadavoca—	5	
PA_bu-vb_pj1:5.8.13	“idaṁ, tāta sudinna, kulaṁ aḍḍhaṁ mahaddhanaṁ mahābhogaṁ pahūtajātarūparajataṁ pahūtavittūpakaraṇaṁ pahūtadhanadhaññaṁ.	5	
PA_bu-vb_pj1:5.8.14	Tena hi, tāta sudinna, bījakampi dehi—	5	
PA_bu-vb_pj1:5.8.15	mā no aputtakaṁ sāpateyyaṁ licchavayo atiharāpesun”ti.	5	
PA_bu-vb_pj1:5.8.16	“Etaṁ kho me, amma, sakkā kātun”ti.	5	
PA_bu-vb_pj1:5.8.17	“Kahaṁ pana, tāta sudinna, etarahi viharasī”ti?	5	
PA_bu-vb_pj1:5.8.18	“Mahāvane, ammā”ti.	5	
PA_bu-vb_pj1:5.8.19	Atha kho āyasmā sudinno uṭṭhāyāsanā pakkāmi.	5	
PA_bu-vb_pj1:5.9.1	Atha kho āyasmato sudinnassa mātā āyasmato sudinnassa purāṇadutiyikaṁ āmantesi—	5	
PA_bu-vb_pj1:5.9.2	“tena hi, vadhu, yadā utunī ahosi, pupphaṁ te uppannaṁ hoti, atha me āroceyyāsī”ti.	5	
PA_bu-vb_pj1:5.9.3	“Evaṁ, ayye”ti kho āyasmato sudinnassa purāṇadutiyikā āyasmato sudinnassa mātuyā paccassosi.	5	
PA_bu-vb_pj1:5.9.4	Atha kho āyasmato sudinnassa purāṇadutiyikā nacirasseva utunī ahosi, pupphaṁsā uppajji.	5	
PA_bu-vb_pj1:5.9.5	Atha kho āyasmato sudinnassa purāṇadutiyikā āyasmato sudinnassa mātaraṁ etadavoca—“utunīmhi, ayye, pupphaṁ me uppannan”ti.	5	
PA_bu-vb_pj1:5.9.6	“Tena hi, vadhu, yena alaṅkārena alaṅkatā puttassa sudinnassa piyā ahosi manāpā tena alaṅkārena alaṅkarā”ti.	5	
PA_bu-vb_pj1:5.9.7	“Evaṁ, ayye”ti kho āyasmato sudinnassa purāṇadutiyikā āyasmato sudinnassa mātuyā paccassosi.	5	
PA_bu-vb_pj1:5.9.8	Atha kho āyasmato sudinnassa mātā āyasmato sudinnassa purāṇadutiyikaṁ ādāya yena mahāvanaṁ yenāyasmā sudinno tenupasaṅkami; upasaṅkamitvā āyasmantaṁ sudinnaṁ etadavoca—	5	
PA_bu-vb_pj1:5.9.9	“idaṁ, tāta sudinna, kulaṁ aḍḍhaṁ mahaddhanaṁ mahābhogaṁ pahūtajātarūparajataṁ pahūtavittūpakaraṇaṁ pahūtadhanadhaññaṁ.	5	
PA_bu-vb_pj1:5.9.10	Labbhā, tāta sudinna, hīnāyāvattitvā bhogā ca bhuñjituṁ puññāni ca kātuṁ.	5	
PA_bu-vb_pj1:5.9.11	Ehi tvaṁ, tāta sudinna, hīnāyāvattitvā bhoge ca bhuñjassu puññāni ca karohī”ti.	5	
PA_bu-vb_pj1:5.9.12	“Amma, na ussahāmi na visahāmi,	5	
PA_bu-vb_pj1:5.9.13	abhirato ahaṁ brahmacariyaṁ carāmī”ti.	5	
PA_bu-vb_pj1:5.9.14	Dutiyampi kho …pe…	5	
PA_bu-vb_pj1:5.9.15	tatiyampi kho āyasmato sudinnassa mātā āyasmantaṁ sudinnaṁ etadavoca—	5	
PA_bu-vb_pj1:5.9.16	“idaṁ, tāta sudinna, kulaṁ aḍḍhaṁ mahaddhanaṁ mahābhogaṁ pahūtajātarūparajataṁ pahūtavittūpakaraṇaṁ pahūtadhanadhaññaṁ.	5	
PA_bu-vb_pj1:5.9.17	Tena hi, tāta sudinna, bījakampi dehi—	5	
PA_bu-vb_pj1:5.9.18	mā no aputtakaṁ sāpateyyaṁ licchavayo atiharāpesun”ti.	5	
PA_bu-vb_pj1:5.9.19	“Etaṁ kho me, amma, sakkā kātun”ti,	5	
PA_bu-vb_pj1:5.9.20	purāṇadutiyikāya bāhāyaṁ gahetvā mahāvanaṁ ajjhogāhetvā apaññatte sikkhāpade anādīnavadasso purāṇadutiyikāya tikkhattuṁ methunaṁ dhammaṁ abhiviññāpesi.	5	
PA_bu-vb_pj1:5.9.21	Sā tena gabbhaṁ gaṇhi.	5	
PA_bu-vb_pj1:5.9.22	Bhummā devā saddamanussāvesuṁ—	5	
PA_bu-vb_pj1:5.9.23	“nirabbudo vata bho bhikkhusaṅgho nirādīnavo;	5	
PA_bu-vb_pj1:5.9.24	sudinnena kalandaputtena abbudaṁ uppāditaṁ, ādīnavo uppādito”ti.	5	
PA_bu-vb_pj1:5.9.25	Bhummānaṁ devānaṁ saddaṁ sutvā cātumahārājikā devā saddamanussāvesuṁ …pe…	5	
PA_bu-vb_pj1:5.9.26	tāvatiṁsā devā …	5	
PA_bu-vb_pj1:5.9.27	yāmā devā …	5	
PA_bu-vb_pj1:5.9.28	tusitā devā …	5	
PA_bu-vb_pj1:5.9.29	nimmānaratī devā …	5	
PA_bu-vb_pj1:5.9.30	paranimmitavasavattī devā …	5	
PA_bu-vb_pj1:5.9.31	brahmakāyikā devā saddamanussāvesuṁ—	5	
PA_bu-vb_pj1:5.9.32	“nirabbudo vata bho bhikkhusaṅgho nirādīnavo;	5	
PA_bu-vb_pj1:5.9.33	sudinnena kalandaputtena abbudaṁ uppāditaṁ, ādīnavo uppādito”ti.	5	
PA_bu-vb_pj1:5.9.34	Itiha tena khaṇena tena muhuttena yāva brahmalokā saddo abbhuggacchi.	5	
PA_bu-vb_pj1:5.9.35	Atha kho āyasmato sudinnassa purāṇadutiyikā tassa gabbhassa paripākamanvāya puttaṁ vijāyi.	5	
PA_bu-vb_pj1:5.9.36	Atha kho āyasmato sudinnassa sahāyakā tassa dārakassa bījakoti nāmaṁ akaṁsu.	5	
PA_bu-vb_pj1:5.9.37	Āyasmato sudinnassa purāṇadutiyikāya bījakamātāti nāmaṁ akaṁsu.	5	
PA_bu-vb_pj1:5.9.38	Āyasmato sudinnassa bījakapitāti nāmaṁ akaṁsu.	5	
PA_bu-vb_pj1:5.9.39	Te aparena samayena ubho agārasmā anagāriyaṁ pabbajitvā arahattaṁ sacchākaṁsu.	5	
PA_bu-vb_pj1:5.10.1	Atha kho āyasmato sudinnassa ahudeva kukkuccaṁ, ahu vippaṭisāro—	5	
PA_bu-vb_pj1:5.10.2	“alābhā vata me, na vata me lābhā; dulladdhaṁ vata me, na vata me suladdhaṁ;	5	
PA_bu-vb_pj1:5.10.3	yohaṁ evaṁ svākkhāte dhammavinaye pabbajitvā nāsakkhiṁ yāvajīvaṁ paripuṇṇaṁ parisuddhaṁ brahmacariyaṁ caritun”ti.	5	
PA_bu-vb_pj1:5.10.4	So teneva kukkuccena tena vippaṭisārena kiso ahosi lūkho dubbaṇṇo uppaṇḍuppaṇḍukajāto dhamanisanthatagatto antomano līnamano dukkhī dummano vippaṭisārī pajjhāyi.	5	
PA_bu-vb_pj1:5.10.5	Atha kho āyasmato sudinnassa sahāyakā bhikkhū āyasmantaṁ sudinnaṁ etadavocuṁ—	5	
PA_bu-vb_pj1:5.10.6	“pubbe kho tvaṁ, āvuso sudinna, vaṇṇavā ahosi pīṇindriyo pasannamukhavaṇṇo vippasannachavivaṇṇo;	5	
PA_bu-vb_pj1:5.10.7	so dāni tvaṁ etarahi kiso lūkho dubbaṇṇo uppaṇḍuppaṇḍukajāto dhamanisanthatagatto antomano līnamano dukkhī dummano vippaṭisārī pajjhāyasi.	5	
PA_bu-vb_pj1:5.10.8	Kacci no tvaṁ, āvuso sudinna, anabhirato brahmacariyaṁ carasī”ti?	5	
PA_bu-vb_pj1:5.10.9	“Na kho ahaṁ, āvuso, anabhirato brahmacariyaṁ carāmi.	5	
PA_bu-vb_pj1:5.10.10	Atthi me pāpakammaṁ kataṁ;	5	
PA_bu-vb_pj1:5.10.11	purāṇadutiyikāya methuno dhammo paṭisevito;	5	
PA_bu-vb_pj1:5.10.12	tassa mayhaṁ, āvuso, ahudeva kukkuccaṁ ahu vippaṭisāro—	5	
PA_bu-vb_pj1:5.10.13_0	‘alābhā vata me, na vata me lābhā; dulladdhaṁ vata me, na vata me suladdhaṁ; yohaṁ	5	
PA_bu-vb_pj1:5.10.13_1	evaṁ svākkhāte dhammavinaye pabbajitvā nāsakkhiṁ yāvajīvaṁ paripuṇṇaṁ parisuddhaṁ	5	
PA_bu-vb_pj1:5.10.13_2	brahmacariyaṁ caritun’”ti.	5	
PA_bu-vb_pj1:5.10.14	“Alañhi te, āvuso sudinna, kukkuccāya alaṁ vippaṭisārāya yaṁ tvaṁ evaṁ svākkhāte dhammavinaye pabbajitvā na sakkhissasi yāvajīvaṁ paripuṇṇaṁ parisuddhaṁ brahmacariyaṁ carituṁ.	5	
PA_bu-vb_pj1:5.10.15	Nanu, āvuso, bhagavatā anekapariyāyena virāgāya dhammo desito, no sarāgāya;	5	
PA_bu-vb_pj1:5.10.16	visaṁyogāya dhammo desito, no saṁyogāya;	5	
PA_bu-vb_pj1:5.10.17	anupādānāya dhammo desito, no saupādānāya.	5	
PA_bu-vb_pj1:5.10.18	Tattha nāma tvaṁ, āvuso, bhagavatā virāgāya dhamme desite sarāgāya cetessasi, visaṁyogāya dhamme desite saṁyogāya cetessasi, anupādānāya dhamme desite saupādānāya cetessasi.	5	
PA_bu-vb_pj1:5.10.19	Nanu, āvuso, bhagavatā anekapariyāyena rāgavirāgāya dhammo desito,	5	
PA_bu-vb_pj1:5.10.20	madanimmadanāya pipāsavinayāya ālayasamugghātāya vaṭṭupacchedāya taṇhākkhayāya virāgāya nirodhāya nibbānāya dhammo desito.	5	
PA_bu-vb_pj1:5.10.21	Nanu, āvuso, bhagavatā anekapariyāyena kāmānaṁ pahānaṁ akkhātaṁ,	5	
PA_bu-vb_pj1:5.10.22	kāmasaññānaṁ pariññā akkhātā,	5	
PA_bu-vb_pj1:5.10.23	kāmapipāsānaṁ paṭivinayo akkhāto,	5	
PA_bu-vb_pj1:5.10.24	kāmavitakkānaṁ samugghāto akkhāto,	5	
PA_bu-vb_pj1:5.10.25	kāmapariḷāhānaṁ vūpasamo akkhāto.	5	
PA_bu-vb_pj1:5.10.26	Netaṁ, āvuso, appasannānaṁ vā pasādāya, pasannānaṁ vā bhiyyobhāvāya.	5	
PA_bu-vb_pj1:5.10.27	Atha khvetaṁ, āvuso, appasannānañceva appasādāya pasannānañca ekaccānaṁ aññathattāyā”ti.	5	
PA_bu-vb_pj1:5.11.1	Atha kho te bhikkhū āyasmantaṁ sudinnaṁ anekapariyāyena vigarahitvā bhagavato etamatthaṁ ārocesuṁ.	5	
PA_bu-vb_pj1:5.11.2	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā āyasmantaṁ sudinnaṁ paṭipucchi—	5	
PA_bu-vb_pj1:5.11.3	“saccaṁ kira tvaṁ, sudinna, purāṇadutiyikāya methunaṁ dhammaṁ paṭisevī”ti?	5	
PA_bu-vb_pj1:5.11.4	“Saccaṁ, bhagavā”ti.	5	
PA_bu-vb_pj1:5.11.5	Vigarahi buddho bhagavā—	5	
PA_bu-vb_pj1:5.11.6	“ananucchavikaṁ, moghapurisa, ananulomikaṁ appaṭirūpaṁ assāmaṇakaṁ akappiyaṁ akaraṇīyaṁ.	5	
PA_bu-vb_pj1:5.11.7	Kathañhi nāma tvaṁ, moghapurisa, evaṁ svākkhāte dhammavinaye pabbajitvā na sakkhissasi yāvajīvaṁ paripuṇṇaṁ parisuddhaṁ brahmacariyaṁ carituṁ.	5	
PA_bu-vb_pj1:5.11.8	Nanu mayā, moghapurisa, anekapariyāyena virāgāya dhammo desito, no sarāgāya;	5	
PA_bu-vb_pj1:5.11.9	visaṁyogāya dhammo desito, no saṁyogāya;	5	
PA_bu-vb_pj1:5.11.10	anupādānāya dhammo desito, no saupādānāya.	5	
PA_bu-vb_pj1:5.11.11	Tattha nāma tvaṁ, moghapurisa, mayā virāgāya dhamme desite sarāgāya cetessasi, visaṁyogāya dhamme desite saṁyogāya cetessasi, anupādānāya dhamme desite saupādānāya cetessasi.	5	
PA_bu-vb_pj1:5.11.12	Nanu mayā, moghapurisa, anekapariyāyena rāgavirāgāya dhammo desito.	5	
PA_bu-vb_pj1:5.11.13	Madanimmadanāya pipāsavinayāya ālayasamugghātāya vaṭṭupacchedāya taṇhākkhayāya virāgāya nirodhāya nibbānāya dhammo desito.	5	
PA_bu-vb_pj1:5.11.14	Nanu mayā, moghapurisa, anekapariyāyena kāmānaṁ pahānaṁ akkhātaṁ,	5	
PA_bu-vb_pj1:5.11.15	kāmasaññānaṁ pariññā akkhātā,	5	
PA_bu-vb_pj1:5.11.16	kāmapipāsānaṁ paṭivinayo akkhāto,	5	
PA_bu-vb_pj1:5.11.17	kāmavitakkānaṁ samugghāto akkhāto,	5	
PA_bu-vb_pj1:5.11.18	kāmapariḷāhānaṁ vūpasamo akkhāto.	5	
PA_bu-vb_pj1:5.11.19	Varaṁ te, moghapurisa, āsivisassa ghoravisassa mukhe aṅgajātaṁ pakkhittaṁ, na tveva mātugāmassa aṅgajāte aṅgajātaṁ pakkhittaṁ.	5	
PA_bu-vb_pj1:5.11.20	Varaṁ te, moghapurisa, kaṇhasappassa mukhe aṅgajātaṁ pakkhittaṁ, na tveva mātugāmassa aṅgajāte aṅgajātaṁ pakkhittaṁ.	5	
PA_bu-vb_pj1:5.11.21	Varaṁ te, moghapurisa, aṅgārakāsuyā ādittāya sampajjalitāya sajotibhūtāya aṅgajātaṁ pakkhittaṁ, na tveva mātugāmassa aṅgajāte aṅgajātaṁ pakkhittaṁ.	5	
PA_bu-vb_pj1:5.11.22	Taṁ kissa hetu?	5	
PA_bu-vb_pj1:5.11.23	Tatonidānañhi, moghapurisa, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.	5	
PA_bu-vb_pj1:5.11.24	Itonidānañca kho, moghapurisa, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.	5	
PA_bu-vb_pj1:5.11.25	Tattha nāma tvaṁ, moghapurisa, yaṁ tvaṁ asaddhammaṁ gāmadhammaṁ vasaladhammaṁ duṭṭhullaṁ odakantikaṁ rahassaṁ dvayaṁdvayasamāpattiṁ samāpajjissasi,	5	
PA_bu-vb_pj1:5.11.26	bahūnaṁ kho tvaṁ, moghapurisa, akusalānaṁ dhammānaṁ ādikattā pubbaṅgamo.	5	
PA_bu-vb_pj1:5.11.27	Netaṁ, moghapurisa, appasannānaṁ vā pasādāya, pasannānaṁ vā bhiyyobhāvāya;	5	
PA_bu-vb_pj1:5.11.28	atha khvetaṁ, moghapurisa, appasannānañceva appasādāya, pasannānañca ekaccānaṁ aññathattāyā”ti.	5	
PA_bu-vb_pj1:5.11.29_0	Atha kho bhagavā āyasmantaṁ sudinnaṁ anekapariyāyena vigarahitvā dubbharatāya dupposatāya	5	
PA_bu-vb_pj1:5.11.29_1	mahicchatāya asantuṭṭhitāya saṅgaṇikāya kosajjassa avaṇṇaṁ bhāsitvā anekapariyāyena	5	
PA_bu-vb_pj1:5.11.29_2	subharatāya suposatāya appicchassa santuṭṭhassa sallekhassa dhutassa pāsādikassa	5	
PA_bu-vb_pj1:5.11.29_3	apacayassa vīriyārambhassa vaṇṇaṁ bhāsitvā	5	
PA_bu-vb_pj1:5.11.30	bhikkhūnaṁ tadanucchavikaṁ tadanulomikaṁ dhammiṁ kathaṁ katvā bhikkhū āmantesi—	5	
PA_bu-vb_pj1:5.11.31	“tena hi, bhikkhave, bhikkhūnaṁ sikkhāpadaṁ paññapessāmi dasa atthavase paṭicca—	5	
PA_bu-vb_pj1:5.11.32_0	saṅghasuṭṭhutāya, saṅghaphāsutāya, dummaṅkūnaṁ puggalānaṁ niggahāya, pesalānaṁ bhikkhūnaṁ	5	
PA_bu-vb_pj1:5.11.32_1	phāsuvihārāya, diṭṭhadhammikānaṁ āsavānaṁ saṁvarāya, samparāyikānaṁ āsavānaṁ paṭighātāya,	5	
PA_bu-vb_pj1:5.11.32_2	appasannānaṁ pasādāya, pasannānaṁ bhiyyobhāvāya, saddhammaṭṭhitiyā, vinayānuggahāya.	5	
PA_bu-vb_pj1:5.11.33	Evañca pana, bhikkhave, imaṁ sikkhāpadaṁ uddiseyyātha—	5	
PA_bu-vb_pj1:5.11.34.1	“Yo pana bhikkhu methunaṁ dhammaṁ paṭiseveyya, pārājiko hoti asaṁvāso”ti.	5	
PA_bu-vb_pj1:5.11.35	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	5	
PA_bu-vb_pj1:5.11.36	Sudinnabhāṇavāro niṭṭhito.	5	
PA_bu-vb_pj1:6.0	2. Makkaṭīvatthu	6	
PA_bu-vb_pj1:6.1	Tena kho pana samayena aññataro bhikkhu vesāliyaṁ mahāvane makkaṭiṁ āmisena upalāpetvā tassā methunaṁ dhammaṁ paṭisevati.	6	
PA_bu-vb_pj1:6.2	Atha kho so bhikkhu pubbaṇhasamayaṁ nivāsetvā pattacīvaraṁ ādāya vesāliṁ piṇḍāya pāvisi.	6	
PA_bu-vb_pj1:6.3	Tena kho pana samayena sambahulā bhikkhū senāsanacārikaṁ āhiṇḍantā yena tassa bhikkhuno vihāro tenupasaṅkamiṁsu.	6	
PA_bu-vb_pj1:6.4	Addasa kho sā makkaṭī te bhikkhū dūratova āgacchante.	6	
PA_bu-vb_pj1:6.5	Disvāna yena te bhikkhū tenupasaṅkami; upasaṅkamitvā tesaṁ bhikkhūnaṁ purato kaṭimpi cālesi cheppampi cālesi, kaṭimpi oḍḍi, nimittampi akāsi.	6	
PA_bu-vb_pj1:6.6	Atha kho tesaṁ bhikkhūnaṁ etadahosi—“nissaṁsayaṁ kho so bhikkhu imissā makkaṭiyā methunaṁ dhammaṁ paṭisevatī”ti. Ekamantaṁ nilīyiṁsu.	6	
PA_bu-vb_pj1:6.7	Atha kho so bhikkhu vesāliyaṁ piṇḍāya caritvā piṇḍapātaṁ ādāya paṭikkami.	6	
PA_bu-vb_pj1:6.8	Atha kho sā makkaṭī yena so bhikkhu tenupasaṅkami.	6	
PA_bu-vb_pj1:6.9	Atha kho so bhikkhu taṁ piṇḍapātaṁ ekadesaṁ bhuñjitvā ekadesaṁ tassā makkaṭiyā adāsi.	6	
PA_bu-vb_pj1:6.10	Atha kho sā makkaṭī taṁ piṇḍapātaṁ bhuñjitvā tassa bhikkhuno kaṭiṁ oḍḍi. Atha kho so bhikkhu tassā makkaṭiyā methunaṁ dhammaṁ paṭisevati.	6	
PA_bu-vb_pj1:6.11	Atha kho te bhikkhū taṁ bhikkhuṁ etadavocuṁ—“nanu, āvuso, bhagavatā sikkhāpadaṁ paññattaṁ;	6	
PA_bu-vb_pj1:6.12	kissa tvaṁ, āvuso, makkaṭiyā methunaṁ dhammaṁ paṭisevasī”ti?	6	
PA_bu-vb_pj1:6.13	“Saccaṁ, āvuso, bhagavatā sikkhāpadaṁ paññattaṁ; tañca kho manussitthiyā, no tiracchānagatāyā”ti.	6	
PA_bu-vb_pj1:6.14	“Nanu, āvuso, tatheva taṁ hoti.	6	
PA_bu-vb_pj1:6.15	Ananucchavikaṁ, āvuso, ananulomikaṁ appaṭirūpaṁ assāmaṇakaṁ akappiyaṁ akaraṇīyaṁ.	6	
PA_bu-vb_pj1:6.16	Kathañhi nāma tvaṁ, āvuso, evaṁ svākkhāte dhammavinaye pabbajitvā na sakkhissasi yāvajīvaṁ paripuṇṇaṁ parisuddhaṁ brahmacariyaṁ carituṁ.	6	
PA_bu-vb_pj1:6.17	Nanu, āvuso, bhagavatā anekapariyāyena virāgāya dhammo desito, no sarāgāya …pe…	6	
PA_bu-vb_pj1:6.18	kāmapariḷāhānaṁ vūpasamo akkhāto.	6	
PA_bu-vb_pj1:6.19	Netaṁ, āvuso, appasannānaṁ vā pasādāya pasannānaṁ vā bhiyyobhāvāya.	6	
PA_bu-vb_pj1:6.20	Atha khvetaṁ, āvuso, appasannānañceva appasādāya, pasannānañca ekaccānaṁ aññathattāyā”ti.	6	
PA_bu-vb_pj1:6.21	Atha kho te bhikkhū taṁ bhikkhuṁ anekapariyāyena vigarahitvā bhagavato etamatthaṁ ārocesuṁ.	6	
PA_bu-vb_pj1:6.22	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā taṁ bhikkhuṁ paṭipucchi—	6	
PA_bu-vb_pj1:6.23	“saccaṁ kira tvaṁ, bhikkhu, makkaṭiyā methunaṁ dhammaṁ paṭisevī”ti?	6	
PA_bu-vb_pj1:6.24	“Saccaṁ, bhagavā”ti.	6	
PA_bu-vb_pj1:6.25	Vigarahi buddho bhagavā—	6	
PA_bu-vb_pj1:6.26	“ananucchavikaṁ, moghapurisa, ananulomikaṁ appatirūpaṁ assāmaṇakaṁ akappiyaṁ akaraṇīyaṁ.	6	
PA_bu-vb_pj1:6.27	Kathañhi nāma tvaṁ, moghapurisa, evaṁ svākkhāte dhammavinaye pabbajitvā na sakkhissasi yāvajīvaṁ paripuṇṇaṁ parisuddhaṁ brahmacariyaṁ carituṁ.	6	
PA_bu-vb_pj1:6.28	Nanu mayā, moghapurisa, anekapariyāyena virāgāya dhammo desito, no sarāgāya …pe…	6	
PA_bu-vb_pj1:6.29	kāmapariḷāhānaṁ vūpasamo akkhāto.	6	
PA_bu-vb_pj1:6.30	Varaṁ te, moghapurisa, āsivisassa ghoravisassa mukhe aṅgajātaṁ pakkhittaṁ, na tveva makkaṭiyā aṅgajāte aṅgajātaṁ pakkhittaṁ.	6	
PA_bu-vb_pj1:6.31	Varaṁ te, moghapurisa, kaṇhasappassa mukhe aṅgajātaṁ pakkhittaṁ, na tveva makkaṭiyā aṅgajāte aṅgajātaṁ pakkhittaṁ.	6	
PA_bu-vb_pj1:6.32	Varaṁ te, moghapurisa, aṅgārakāsuyā ādittāya sampajjalitāya sajotibhūtāya aṅgajātaṁ pakkhittaṁ, na tveva makkaṭiyā aṅgajāte aṅgajātaṁ pakkhittaṁ.	6	
PA_bu-vb_pj1:6.33	Taṁ kissa hetu?	6	
PA_bu-vb_pj1:6.34	Tatonidānañhi, moghapurisa, maraṇaṁ vā nigaccheyya maraṇamattaṁ vā dukkhaṁ;	6	
PA_bu-vb_pj1:6.35	na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.	6	
PA_bu-vb_pj1:6.36	Itonidānañca kho, moghapurisa, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.	6	
PA_bu-vb_pj1:6.37	Tattha nāma tvaṁ, moghapurisa, yaṁ tvaṁ asaddhammaṁ gāmadhammaṁ vasaladhammaṁ duṭṭhullaṁ odakantikaṁ rahassaṁ dvayaṁdvayasamāpattiṁ samāpajjissasi.	6	
PA_bu-vb_pj1:6.38	Netaṁ, moghapurisa, appasannānaṁ vā pasādāya …pe…	6	
PA_bu-vb_pj1:6.39	evañca pana, bhikkhave, imaṁ sikkhāpadaṁ uddiseyyātha—	6	
PA_bu-vb_pj1:6.40.1	“Yo pana bhikkhu methunaṁ dhammaṁ paṭiseveyya antamaso tiracchānagatāyapi, pārājiko hoti asaṁvāso”ti.	6	
PA_bu-vb_pj1:6.41	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	6	
PA_bu-vb_pj1:6.42	Makkaṭīvatthu niṭṭhitaṁ.	6	
PA_bu-vb_pj1:7.1.0	3. Santhatabhāṇavāra	7	
PA_bu-vb_pj1:7.1.1	Tena kho pana samayena sambahulā vesālikā vajjiputtakā bhikkhū yāvadatthaṁ bhuñjiṁsu, yāvadatthaṁ supiṁsu, yāvadatthaṁ nhāyiṁsu.	7	
PA_bu-vb_pj1:7.1.2	Yāvadatthaṁ bhuñjitvā yāvadatthaṁ supitvā yāvadatthaṁ nhāyitvā ayoniso manasi karitvā sikkhaṁ apaccakkhāya dubbalyaṁ anāvikatvā methunaṁ dhammaṁ paṭiseviṁsu.	7	
PA_bu-vb_pj1:7.1.3	Te aparena samayena ñātibyasanenapi phuṭṭhā bhogabyasanenapi phuṭṭhā rogabyasanenapi phuṭṭhā āyasmantaṁ ānandaṁ upasaṅkamitvā evaṁ vadanti—	7	
PA_bu-vb_pj1:7.1.4	“na mayaṁ, bhante ānanda, buddhagarahino na dhammagarahino na saṅghagarahino;	7	
PA_bu-vb_pj1:7.1.5	attagarahino mayaṁ, bhante ānanda, anaññagarahino.	7	
PA_bu-vb_pj1:7.1.6	Mayamevamhā alakkhikā mayaṁ appapuññā,	7	
PA_bu-vb_pj1:7.1.7	ye mayaṁ evaṁ svākkhāte dhammavinaye pabbajitvā nāsakkhimhā yāvajīvaṁ paripuṇṇaṁ parisuddhaṁ brahmacariyaṁ carituṁ.	7	
PA_bu-vb_pj1:7.1.8_0	Idāni cepi mayaṁ, bhante ānanda, labheyyāma bhagavato santike pabbajjaṁ labheyyāma	7	
PA_bu-vb_pj1:7.1.8_1	upasampadaṁ, idānipi mayaṁ vipassakā kusalānaṁ dhammānaṁ pubbarattāpararattaṁ bodhipakkhikānaṁ	7	
PA_bu-vb_pj1:7.1.8_2	dhammānaṁ bhāvanānuyogamanuyuttā vihareyyāma.	7	
PA_bu-vb_pj1:7.1.9	Sādhu, bhante ānanda, bhagavato etamatthaṁ ārocehī”ti.	7	
PA_bu-vb_pj1:7.1.10	“Evamāvuso”ti kho āyasmā ānando vesālikānaṁ vajjiputtakānaṁ paṭissuṇitvā yena bhagavā tenupasaṅkami; upasaṅkamitvā bhagavato etamatthaṁ ārocesi.	7	
PA_bu-vb_pj1:7.1.11	“Aṭṭhānametaṁ, ānanda, anavakāso yaṁ tathāgato vajjīnaṁ vā vajjiputtakānaṁ vā kāraṇā sāvakānaṁ pārājikaṁ sikkhāpadaṁ paññattaṁ samūhaneyyā”ti.	7	
PA_bu-vb_pj1:7.1.12	Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—	7	
PA_bu-vb_pj1:7.1.13	“yo, bhikkhave, sikkhaṁ apaccakkhāya dubbalyaṁ anāvikatvā methunaṁ dhammaṁ paṭisevati so āgato na upasampādetabbo.	7	
PA_bu-vb_pj1:7.1.14	Yo ca kho, bhikkhave, sikkhaṁ paccakkhāya dubbalyaṁ āvikatvā methunaṁ dhammaṁ paṭisevati so āgato upasampādetabbo.	7	
PA_bu-vb_pj1:7.1.15	Evañca pana, bhikkhave, imaṁ sikkhāpadaṁ uddiseyyātha—	7	
PA_bu-vb_pj1:7.1.16.1	“Yo pana bhikkhu bhikkhūnaṁ sikkhāsājīvasamāpanno sikkhaṁ apaccakkhāya dubbalyaṁ anāvikatvā methunaṁ dhammaṁ paṭiseveyya, antamaso tiracchānagatāyapi, pārājiko hoti asaṁvāso”ti.	7	
PA_bu-vb_pj1:8.1.1	Yo panāti	8	
PA_bu-vb_pj1:8.1.2	yo yādiso yathāyutto yathājacco yathānāmo yathāgotto yathāsīlo yathāvihārī yathāgocaro thero vā navo vā majjhimo vā. Eso vuccati “yo panā”ti.	8	
PA_bu-vb_pj1:8.1.3	Bhikkhūti	8	
PA_bu-vb_pj1:8.1.4	bhikkhakoti bhikkhu,	8	
PA_bu-vb_pj1:8.1.5	bhikkhācariyaṁ ajjhupagatoti bhikkhu,	8	
PA_bu-vb_pj1:8.1.6	bhinnapaṭadharoti bhikkhu,	8	
PA_bu-vb_pj1:8.1.7	samaññāya bhikkhu,	8	
PA_bu-vb_pj1:8.1.8	paṭiññāya bhikkhu,	8	
PA_bu-vb_pj1:8.1.9	ehi bhikkhūti bhikkhu,	8	
PA_bu-vb_pj1:8.1.10	tīhi saraṇagamanehi upasampannoti bhikkhu,	8	
PA_bu-vb_pj1:8.1.11	bhadro bhikkhu,	8	
PA_bu-vb_pj1:8.1.12	sāro bhikkhu,	8	
PA_bu-vb_pj1:8.1.13	sekho bhikkhu,	8	
PA_bu-vb_pj1:8.1.14	asekho bhikkhu,	8	
PA_bu-vb_pj1:8.1.15	samaggena saṅghena ñatticatutthena kammena akuppena ṭhānārahena upasampannoti bhikkhu.	8	
PA_bu-vb_pj1:8.1.16	Tatra yvāyaṁ bhikkhu samaggena saṅghena ñatticatutthena kammena akuppena ṭhānārahena upasampanno, ayaṁ imasmiṁ atthe adhippeto bhikkhūti.	8	
PA_bu-vb_pj1:8.1.17	Sikkhāti	8	
PA_bu-vb_pj1:8.1.18	tisso sikkhā—adhisīlasikkhā, adhicittasikkhā, adhipaññāsikkhā.	8	
PA_bu-vb_pj1:8.1.19	Tatra yāyaṁ adhisīlasikkhā, ayaṁ imasmiṁ atthe adhippetā sikkhāti.	8	
PA_bu-vb_pj1:8.1.20	Sājīvaṁ nāma	8	
PA_bu-vb_pj1:8.1.21	yaṁ bhagavatā paññattaṁ sikkhāpadaṁ, etaṁ sājīvaṁ nāma.	8	
PA_bu-vb_pj1:8.1.22	Tasmiṁ sikkhati, tena vuccati sājīvasamāpannoti.	8	
PA_bu-vb_pj1:8.2.1	Sikkhaṁ apaccakkhāya dubbalyaṁ anāvikatvāti	8	
PA_bu-vb_pj1:8.2.2	atthi, bhikkhave, dubbalyāvikammañceva hoti sikkhā ca apaccakkhātā;	8	
PA_bu-vb_pj1:8.2.3	atthi, bhikkhave, dubbalyāvikammañceva hoti sikkhā ca paccakkhātā.	8	
PA_bu-vb_pj1:8.2.4	Kathañca, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.2.5	Idha, bhikkhave, bhikkhu ukkaṇṭhito anabhirato sāmaññā cavitukāmo	8	
PA_bu-vb_pj1:8.2.6	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.2.7	gihibhāvaṁ patthayamāno	8	
PA_bu-vb_pj1:8.2.8	upāsakabhāvaṁ patthayamāno	8	
PA_bu-vb_pj1:8.2.9	ārāmikabhāvaṁ patthayamāno	8	
PA_bu-vb_pj1:8.2.10	sāmaṇerabhāvaṁ patthayamāno	8	
PA_bu-vb_pj1:8.2.11	titthiyabhāvaṁ patthayamāno	8	
PA_bu-vb_pj1:8.2.12	titthiyasāvakabhāvaṁ patthayamāno	8	
PA_bu-vb_pj1:8.2.13	assamaṇabhāvaṁ patthayamāno	8	
PA_bu-vb_pj1:8.2.14	asakyaputtiyabhāvaṁ patthayamāno—	8	
PA_bu-vb_pj1:8.2.15	“yannūnāhaṁ buddhaṁ paccakkheyyan”ti vadati viññāpeti.	8	
PA_bu-vb_pj1:8.2.16	Evampi, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.2.17	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.2.18	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.2.19	gihibhāvaṁ patthayamāno …pe…	8	
PA_bu-vb_pj1:8.2.20	asakyaputtiyabhāvaṁ patthayamāno—	8	
PA_bu-vb_pj1:8.2.21	“yannūnāhaṁ dhammaṁ paccakkheyyan”ti vadati viññāpeti …pe…	8	
PA_bu-vb_pj1:8.2.22	“yannūnāhaṁ saṅghaṁ …	8	
PA_bu-vb_pj1:8.2.23	yannūnāhaṁ sikkhaṁ …	8	
PA_bu-vb_pj1:8.2.24	yannūnāhaṁ vinayaṁ …	8	
PA_bu-vb_pj1:8.2.25	yannūnāhaṁ pātimokkhaṁ …	8	
PA_bu-vb_pj1:8.2.26	yannūnāhaṁ uddesaṁ …	8	
PA_bu-vb_pj1:8.2.27	yannūnāhaṁ upajjhāyaṁ …	8	
PA_bu-vb_pj1:8.2.28	yannūnāhaṁ ācariyaṁ …	8	
PA_bu-vb_pj1:8.2.29	yannūnāhaṁ saddhivihārikaṁ …	8	
PA_bu-vb_pj1:8.2.30	yannūnāhaṁ antevāsikaṁ …	8	
PA_bu-vb_pj1:8.2.31	yannūnāhaṁ samānupajjhāyakaṁ …	8	
PA_bu-vb_pj1:8.2.32	yannūnāhaṁ samānācariyakaṁ …	8	
PA_bu-vb_pj1:8.2.33	yannūnāhaṁ sabrahmacāriṁ paccakkheyyan”ti vadati viññāpeti.	8	
PA_bu-vb_pj1:8.2.34	“Yannūnāhaṁ gihī assan”ti vadati viññāpeti.	8	
PA_bu-vb_pj1:8.2.35	“Yannūnāhaṁ upāsako assan”ti …	8	
PA_bu-vb_pj1:8.2.36	“yannūnāhaṁ ārāmiko assan”ti …	8	
PA_bu-vb_pj1:8.2.37	“yannūnāhaṁ sāmaṇero assan”ti …	8	
PA_bu-vb_pj1:8.2.38	“yannūnāhaṁ titthiyo assan”ti …	8	
PA_bu-vb_pj1:8.2.39	“yannūnāhaṁ titthiyasāvako assan”ti …	8	
PA_bu-vb_pj1:8.2.40	“yannūnāhaṁ assamaṇo assan”ti …	8	
PA_bu-vb_pj1:8.2.41	“yannūnāhaṁ asakyaputtiyo assan”ti vadati viññāpeti.	8	
PA_bu-vb_pj1:8.2.42	Evampi, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.2.43	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.2.44	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.2.45	gihibhāvaṁ patthayamāno …pe…	8	
PA_bu-vb_pj1:8.2.46	asakyaputtiyabhāvaṁ patthayamāno—	8	
PA_bu-vb_pj1:8.2.47	“yadi panāhaṁ buddhaṁ paccakkheyyan”ti vadati viññāpeti …pe…	8	
PA_bu-vb_pj1:8.2.48	“yadi panāhaṁ asakyaputtiyo assan”ti vadati viññāpeti …pe…	8	
PA_bu-vb_pj1:8.2.49	“apāhaṁ buddhaṁ paccakkheyyan”ti vadati viññāpeti …pe…	8	
PA_bu-vb_pj1:8.2.50	“apāhaṁ asakyaputtiyo assan”ti vadati viññāpeti …pe…	8	
PA_bu-vb_pj1:8.2.51	“handāhaṁ buddhaṁ paccakkheyyan”ti vadati viññāpeti …pe…	8	
PA_bu-vb_pj1:8.2.52	“handāhaṁ asakyaputtiyo assan”ti vadati viññāpeti …pe…	8	
PA_bu-vb_pj1:8.2.53	“hoti me buddhaṁ paccakkheyyan”ti vadati viññāpeti …pe…	8	
PA_bu-vb_pj1:8.2.54	“hoti me asakyaputtiyo assan”ti vadati viññāpeti.	8	
PA_bu-vb_pj1:8.2.55	Evampi, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.2.56	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.2.57	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.2.58	gihibhāvaṁ patthayamāno …pe…	8	
PA_bu-vb_pj1:8.2.59	asakyaputtiyabhāvaṁ patthayamāno	8	
PA_bu-vb_pj1:8.2.60	“mātaraṁ sarāmī”ti vadati viññāpeti …	8	
PA_bu-vb_pj1:8.2.61	“pitaraṁ sarāmī”ti vadati viññāpeti …	8	
PA_bu-vb_pj1:8.2.62	“bhātaraṁ sarāmī”ti vadati viññāpeti …	8	
PA_bu-vb_pj1:8.2.63	“bhaginiṁ sarāmī”ti vadati viññāpeti …	8	
PA_bu-vb_pj1:8.2.64	“puttaṁ sarāmī”ti vadati viññāpeti …	8	
PA_bu-vb_pj1:8.2.65	“dhītaraṁ sarāmī”ti vadati viññāpeti …	8	
PA_bu-vb_pj1:8.2.66	“pajāpatiṁ sarāmī”ti vadati viññāpeti …	8	
PA_bu-vb_pj1:8.2.67	“ñātake sarāmī”ti vadati viññāpeti …	8	
PA_bu-vb_pj1:8.2.68	“mitte sarāmī”ti vadati viññāpeti …	8	
PA_bu-vb_pj1:8.2.69	“gāmaṁ sarāmī”ti vadati viññāpeti …	8	
PA_bu-vb_pj1:8.2.70	“nigamaṁ sarāmī”ti vadati viññāpeti …	8	
PA_bu-vb_pj1:8.2.71	“khettaṁ sarāmī”ti vadati viññāpeti …	8	
PA_bu-vb_pj1:8.2.72	“vatthuṁ sarāmī”ti vadati viññāpeti …	8	
PA_bu-vb_pj1:8.2.73	“hiraññaṁ sarāmī”ti vadati viññāpeti …	8	
PA_bu-vb_pj1:8.2.74	“suvaṇṇaṁ sarāmī”ti vadati viññāpeti …	8	
PA_bu-vb_pj1:8.2.75	“sippaṁ sarāmī”ti vadati viññāpeti …	8	
PA_bu-vb_pj1:8.2.76	“pubbe hasitaṁ lapitaṁ kīḷitaṁ samanussarāmī”ti vadati viññāpeti.	8	
PA_bu-vb_pj1:8.2.77	Evampi, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.2.78	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.2.79	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.2.80	gihibhāvaṁ patthayamāno …pe…	8	
PA_bu-vb_pj1:8.2.81	asakyaputtiyabhāvaṁ patthayamāno—	8	
PA_bu-vb_pj1:8.2.82	“mātā me atthi, sā mayā posetabbā”ti vadati viññāpeti …	8	
PA_bu-vb_pj1:8.2.83	“pitā me atthi, so mayā posetabbo”ti vadati viññāpeti …	8	
PA_bu-vb_pj1:8.2.84	“bhātā me atthi, so mayā posetabbo”ti vadati viññāpeti …	8	
PA_bu-vb_pj1:8.2.85	“bhaginī me atthi, sā mayā posetabbā”ti vadati viññāpeti …	8	
PA_bu-vb_pj1:8.2.86	“putto me atthi, so mayā posetabbo”ti vadati viññāpeti …	8	
PA_bu-vb_pj1:8.2.87	“dhītā me atthi, sā mayā posetabbā”ti vadati viññāpeti …	8	
PA_bu-vb_pj1:8.2.88	“pajāpati me atthi, sā mayā posetabbā”ti vadati viññāpeti …	8	
PA_bu-vb_pj1:8.2.89	“ñātakā me atthi, te mayā posetabbā”ti vadati viññāpeti …	8	
PA_bu-vb_pj1:8.2.90	“mittā me atthi, te mayā posetabbā”ti vadati viññāpeti.	8	
PA_bu-vb_pj1:8.2.91	Evampi, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.2.92	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.2.93	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.2.94	gihibhāvaṁ patthayamāno …pe…	8	
PA_bu-vb_pj1:8.2.95	asakyaputtiyabhāvaṁ patthayamāno—	8	
PA_bu-vb_pj1:8.2.96	“mātā me atthi, sā maṁ posessatī”ti vadati viññāpeti …	8	
PA_bu-vb_pj1:8.2.97	“pitā me atthi, so maṁ posessatī”ti vadati viññāpeti …	8	
PA_bu-vb_pj1:8.2.98	“bhātā me atthi, so maṁ posessatī”ti vadati viññāpeti …	8	
PA_bu-vb_pj1:8.2.99	“bhaginī me atthi, sā maṁ posessatī”ti vadati viññāpeti …	8	
PA_bu-vb_pj1:8.2.100	“putto me atthi, so maṁ posessatī”ti vadati viññāpeti …	8	
PA_bu-vb_pj1:8.2.101	“dhītā me atthi, sā maṁ posessatī”ti vadati viññāpeti …	8	
PA_bu-vb_pj1:8.2.102	“pajāpati me atthi, sā maṁ posessatī”ti vadati viññāpeti …	8	
PA_bu-vb_pj1:8.2.103	“ñātakā me atthi, te maṁ posessantī”ti vadati viññāpeti …	8	
PA_bu-vb_pj1:8.2.104	“mittā me atthi, te maṁ posessantī”ti vadati viññāpeti …	8	
PA_bu-vb_pj1:8.2.105	“gāmo me atthi, tenāhaṁ jīvissāmī”ti vadati viññāpeti …	8	
PA_bu-vb_pj1:8.2.106	“nigamo me atthi, tenāhaṁ jīvissāmī”ti vadati viññāpeti …	8	
PA_bu-vb_pj1:8.2.107	“khettaṁ me atthi, tenāhaṁ jīvissāmī”ti vadati viññāpeti …	8	
PA_bu-vb_pj1:8.2.108	“vatthu me atthi, tenāhaṁ jīvissāmī”ti vadati viññāpeti …	8	
PA_bu-vb_pj1:8.2.109	“hiraññaṁ me atthi, tenāhaṁ jīvissāmī”ti vadati viññāpeti …	8	
PA_bu-vb_pj1:8.2.110	“suvaṇṇaṁ me atthi, tenāhaṁ jīvissāmī”ti vadati viññāpeti …	8	
PA_bu-vb_pj1:8.2.111	“sippaṁ me atthi, tenāhaṁ jīvissāmī”ti vadati viññāpeti.	8	
PA_bu-vb_pj1:8.2.112	Evampi, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.2.113	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.2.114	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.2.115	gihibhāvaṁ patthayamāno …pe…	8	
PA_bu-vb_pj1:8.2.116	asakyaputtiyabhāvaṁ patthayamāno	8	
PA_bu-vb_pj1:8.2.117	“dukkaran”ti vadati viññāpeti …	8	
PA_bu-vb_pj1:8.2.118	“na sukaran”ti vadati viññāpeti …	8	
PA_bu-vb_pj1:8.2.119	“duccaran”ti vadati viññāpeti …	8	
PA_bu-vb_pj1:8.2.120	“na sucaran”ti vadati viññāpeti …	8	
PA_bu-vb_pj1:8.2.121	“na ussahāmī”ti vadati viññāpeti …	8	
PA_bu-vb_pj1:8.2.122	“na visahāmī”ti vadati viññāpeti …	8	
PA_bu-vb_pj1:8.2.123	“na ramāmī”ti vadati viññāpeti …	8	
PA_bu-vb_pj1:8.2.124	“nābhiramāmī”ti vadati viññāpeti.	8	
PA_bu-vb_pj1:8.2.125	Evampi kho, bhikkhave, dubbalyāvikammañceva hoti sikkhā ca apaccakkhātā.	8	
PA_bu-vb_pj1:8.3.1	Kathañca, bhikkhave, dubbalyāvikammañceva hoti sikkhā ca paccakkhātā?	8	
PA_bu-vb_pj1:8.3.2	Idha, bhikkhave, bhikkhu ukkaṇṭhito anabhirato sāmaññā cavitukāmo	8	
PA_bu-vb_pj1:8.3.3	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.3.4	gihibhāvaṁ patthayamāno …pe…	8	
PA_bu-vb_pj1:8.3.5	asakyaputtiyabhāvaṁ patthayamāno—	8	
PA_bu-vb_pj1:8.3.6	“buddhaṁ paccakkhāmī”ti vadati viññāpeti.	8	
PA_bu-vb_pj1:8.3.7	Evampi, bhikkhave, dubbalyāvikammañceva hoti sikkhā ca paccakkhātā.	8	
PA_bu-vb_pj1:8.3.8	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.3.9	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.3.10	gihibhāvaṁ patthayamāno …pe…	8	
PA_bu-vb_pj1:8.3.11	asakyaputtiyabhāvaṁ patthayamāno—	8	
PA_bu-vb_pj1:8.3.12	“dhammaṁ paccakkhāmī”ti vadati viññāpeti …	8	
PA_bu-vb_pj1:8.3.13	“saṅghaṁ paccakkhāmī”ti vadati viññāpeti …	8	
PA_bu-vb_pj1:8.3.14	“sikkhaṁ paccakkhāmī”ti vadati viññāpeti …	8	
PA_bu-vb_pj1:8.3.15	“vinayaṁ paccakkhāmī”ti vadati viññāpeti …	8	
PA_bu-vb_pj1:8.3.16	“pātimokkhaṁ paccakkhāmī”ti vadati viññāpeti …	8	
PA_bu-vb_pj1:8.3.17	“uddesaṁ paccakkhāmī”ti vadati viññāpeti …	8	
PA_bu-vb_pj1:8.3.18	“upajjhāyaṁ paccakkhāmī”ti vadati viññāpeti …	8	
PA_bu-vb_pj1:8.3.19	“ācariyaṁ paccakkhāmī”ti vadati viññāpeti …	8	
PA_bu-vb_pj1:8.3.20	“saddhivihārikaṁ paccakkhāmī”ti vadati viññāpeti …	8	
PA_bu-vb_pj1:8.3.21	“antevāsikaṁ paccakkhāmī”ti vadati viññāpeti …	8	
PA_bu-vb_pj1:8.3.22	“samānupajjhāyakaṁ paccakkhāmī”ti vadati viññāpeti …	8	
PA_bu-vb_pj1:8.3.23	“samānācariyakaṁ paccakkhāmī”ti vadati viññāpeti …	8	
PA_bu-vb_pj1:8.3.24	“sabrahmacāriṁ paccakkhāmī”ti vadati viññāpeti …	8	
PA_bu-vb_pj1:8.3.25	“gihīti maṁ dhārehī”ti vadati viññāpeti …	8	
PA_bu-vb_pj1:8.3.26	“upāsakoti maṁ dhārehī”ti vadati viññāpeti …	8	
PA_bu-vb_pj1:8.3.27	“ārāmikoti maṁ dhārehī”ti vadati viññāpeti …	8	
PA_bu-vb_pj1:8.3.28	“sāmaṇeroti maṁ dhārehī”ti vadati viññāpeti …	8	
PA_bu-vb_pj1:8.3.29	“titthiyoti maṁ dhārehī”ti vadati viññāpeti …	8	
PA_bu-vb_pj1:8.3.30	“titthiyasāvakoti maṁ dhārehī”ti vadati viññāpeti …	8	
PA_bu-vb_pj1:8.3.31	“assamaṇoti maṁ dhārehī”ti vadati viññāpeti …	8	
PA_bu-vb_pj1:8.3.32	“asakyaputtiyoti maṁ dhārehī”ti vadati viññāpeti.	8	
PA_bu-vb_pj1:8.3.33	Evampi, bhikkhave, dubbalyāvikammañceva hoti sikkhā ca paccakkhātā.	8	
PA_bu-vb_pj1:8.3.34	Atha vā pana ukkaṇṭhito anabhirato sāmaññā cavitukāmo	8	
PA_bu-vb_pj1:8.3.35	bhikkhubhāvaṁ aṭṭīyamāno harāyamāno jigucchamāno	8	
PA_bu-vb_pj1:8.3.36	gihibhāvaṁ patthayamāno …pe…	8	
PA_bu-vb_pj1:8.3.37	asakyaputtiyabhāvaṁ patthayamāno—	8	
PA_bu-vb_pj1:8.3.38	“alaṁ me buddhenā”ti vadati viññāpeti …pe…	8	
PA_bu-vb_pj1:8.3.39	“alaṁ me sabrahmacārīhī”ti vadati viññāpeti.	8	
PA_bu-vb_pj1:8.3.40	Evampi …pe…	8	
PA_bu-vb_pj1:8.3.41	atha vā pana …pe…	8	
PA_bu-vb_pj1:8.3.42	“kiṁ nu me buddhenā”ti vadati viññāpeti …pe…	8	
PA_bu-vb_pj1:8.3.43	“kiṁ nu me sabrahmacārīhī”ti vadati viññāpeti …	8	
PA_bu-vb_pj1:8.3.44	“na mamattho buddhenā”ti vadati viññāpeti …pe…	8	
PA_bu-vb_pj1:8.3.45	“na mamattho sabrahmacārīhī”ti vadati viññāpeti …	8	
PA_bu-vb_pj1:8.3.46	“sumuttāhaṁ buddhenā”ti vadati viññāpeti …pe…	8	
PA_bu-vb_pj1:8.3.47	“sumuttāhaṁ sabrahmacārīhī”ti vadati viññāpeti.	8	
PA_bu-vb_pj1:8.3.48	Evampi, bhikkhave, dubbalyāvikammañceva hoti sikkhā ca paccakkhātā.	8	
PA_bu-vb_pj1:8.3.49_0	Yāni vā panaññānipi atthi buddhavevacanāni vā dhammavevacanāni vā saṅghavevacanāni	8	
PA_bu-vb_pj1:8.3.49_1	vā sikkhāvevacanāni vā vinayavevacanāni vā pātimokkhavevacanāni vā uddesavevacanāni	8	
PA_bu-vb_pj1:8.3.49_2	vā upajjhāyavevacanāni vā ācariyavevacanāni vā saddhivihārikavevacanāni vā antevāsikavevacanāni	8	
PA_bu-vb_pj1:8.3.49_3	vā samānupajjhāyakavevacanāni vā samānācariyakavevacanāni vā sabrahmacārivevacanāni	8	
PA_bu-vb_pj1:8.3.49_4	vā gihivevacanāni vā upāsakavevacanāni vā ārāmikavevacanāni vā sāmaṇeravevacanāni	8	
PA_bu-vb_pj1:8.3.49_5	vā titthiyavevacanāni vā titthiyasāvakavevacanāni vā assamaṇavevacanāni vā asakyaputtiyavevacanāni vā,	8	
PA_bu-vb_pj1:8.3.50	tehi ākārehi tehi liṅgehi tehi nimittehi vadati viññāpeti.	8	
PA_bu-vb_pj1:8.3.51	Evaṁ kho, bhikkhave, dubbalyāvikammañceva hoti sikkhā ca paccakkhātā.	8	
PA_bu-vb_pj1:8.4.1	Kathañca, bhikkhave, apaccakkhātā hoti sikkhā?	8	
PA_bu-vb_pj1:8.4.2	Idha, bhikkhave, yehi ākārehi yehi liṅgehi yehi nimittehi sikkhā paccakkhātā hoti tehi ākārehi tehi liṅgehi tehi nimittehi ummattako sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.3	Ummattakassa santike sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.4	Khittacitto sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.5	Khittacittassa santike sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.6	Vedanāṭṭo sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.7	Vedanāṭṭassa santike sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.8	Devatāya santike sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.9	Tiracchānagatassa santike sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.10	Ariyakena milakkhassa santike sikkhaṁ paccakkhāti, so ca na paṭivijānāti, apaccakkhātā hoti sikkhā.	8	
PA_bu-vb_pj1:8.4.11	Milakkhakena ariyassa santike sikkhaṁ paccakkhāti, so ca na paṭivijānāti, apaccakkhātā hoti sikkhā.	8	
PA_bu-vb_pj1:8.4.12	Ariyakena ariyassa santike sikkhaṁ paccakkhāti, so ca na paṭivijānāti, apaccakkhātā hoti sikkhā.	8	
PA_bu-vb_pj1:8.4.13	Milakkhakena milakkhassa santike sikkhaṁ paccakkhāti, so ca na paṭivijānāti, apaccakkhātā hoti sikkhā.	8	
PA_bu-vb_pj1:8.4.14	Davāya sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.15	Ravāya sikkhaṁ paccakkhāti, apaccakkhātā hoti sikkhā.	8	
PA_bu-vb_pj1:8.4.16	Asāvetukāmo sāveti, apaccakkhātā hoti sikkhā.	8	
PA_bu-vb_pj1:8.4.17	Sāvetukāmo na sāveti, apaccakkhātā hoti sikkhā.	8	
PA_bu-vb_pj1:8.4.18	Aviññussa sāveti, apaccakkhātā hoti sikkhā.	8	
PA_bu-vb_pj1:8.4.19	Viññussa na sāveti, apaccakkhātā hoti sikkhā.	8	
PA_bu-vb_pj1:8.4.20	Sabbaso vā pana na sāveti, apaccakkhātā hoti sikkhā.	8	
PA_bu-vb_pj1:8.4.21	Evaṁ kho, bhikkhave, apaccakkhātā hoti sikkhā.	8	
PA_bu-vb_pj1:8.5.1	Methunadhammo nāma	8	
PA_bu-vb_pj1:8.5.2	yo so asaddhammo gāmadhammo vasaladhammo duṭṭhullaṁ odakantikaṁ rahassaṁ dvayaṁdvayasamāpatti, eso methunadhammo nāma.	8	
PA_bu-vb_pj1:8.5.3	Paṭisevati nāma	8	
PA_bu-vb_pj1:8.5.4	yo nimittena nimittaṁ aṅgajātena aṅgajātaṁ antamaso tilaphalamattampi paveseti, eso paṭisevati nāma.	8	
PA_bu-vb_pj1:8.5.5	Antamaso tiracchānagatāyapīti	8	
PA_bu-vb_pj1:8.5.6	tiracchānagatitthiyāpi methunaṁ dhammaṁ paṭisevitvā assamaṇo hoti asakyaputtiyo, pageva manussitthiyā. Tena vuccati— “antamaso tiracchānagatāyapī”ti.	8	
PA_bu-vb_pj1:8.5.7	Pārājiko hotīti	8	
PA_bu-vb_pj1:8.5.8	seyyathāpi nāma puriso sīsacchinno abhabbo tena sarīrabandhanena jīvituṁ; evameva bhikkhu methunaṁ dhammaṁ paṭisevitvā assamaṇo hoti asakyaputtiyo. Tena vuccati— “pārājiko hotī”ti.	8	
PA_bu-vb_pj1:8.5.9	Asaṁvāsoti	8	
PA_bu-vb_pj1:8.5.10	saṁvāso nāma ekakammaṁ ekuddeso samasikkhatā— eso saṁvāso nāma.	8	
PA_bu-vb_pj1:8.5.11	So tena saddhiṁ natthi. Tena vuccati—“asaṁvāso”ti.	8	
PA_bu-vb_pj1:9.1.1	Tisso itthiyo—	9	
PA_bu-vb_pj1:9.1.2	manussitthī, amanussitthī, tiracchānagatitthī.	9	
PA_bu-vb_pj1:9.1.3	Tayo ubhatobyañjanakā—	9	
PA_bu-vb_pj1:9.1.4	manussubhatobyañjanako, amanussubhatobyañjanako, tiracchānagatubhatobyañjanako.	9	
PA_bu-vb_pj1:9.1.5	Tayo paṇḍakā—	9	
PA_bu-vb_pj1:9.1.6	manussapaṇḍako, amanussapaṇḍako, tiracchānagatapaṇḍako.	9	
PA_bu-vb_pj1:9.1.7	Tayo purisā—	9	
PA_bu-vb_pj1:9.1.8	manussapuriso, amanussapuriso, tiracchānagatapuriso.	9	
PA_bu-vb_pj1:9.1.9.1	Manussitthiyā tayo magge methunaṁ dhammaṁ paṭisevantassa āpatti pārājikassa—	9	
PA_bu-vb_pj1:9.1.10	vaccamagge, passāvamagge, mukhe.	9	
PA_bu-vb_pj1:9.1.11	Amanussitthiyā …pe…	9	
PA_bu-vb_pj1:9.1.12	tiracchānagatitthiyā tayo magge methunaṁ dhammaṁ paṭisevantassa āpatti pārājikassa—	9	
PA_bu-vb_pj1:9.1.13	vaccamagge, passāvamagge, mukhe.	9	
PA_bu-vb_pj1:9.1.14	Manussubhatobyañjanakassa …	9	
PA_bu-vb_pj1:9.1.15	amanussubhatobyañjanakassa …	9	
PA_bu-vb_pj1:9.1.16	tiracchānagatubhatobyañjanakassa tayo magge methunaṁ dhammaṁ paṭisevantassa āpatti pārājikassa—	9	
PA_bu-vb_pj1:9.1.17	vaccamagge, passāvamagge, mukhe.	9	
PA_bu-vb_pj1:9.1.18	Manussapaṇḍakassa dve magge methunaṁ dhammaṁ paṭisevantassa āpatti pārājikassa—	9	
PA_bu-vb_pj1:9.1.19	vaccamagge, mukhe.	9	
PA_bu-vb_pj1:9.1.20	Amanussapaṇḍakassa …	9	
PA_bu-vb_pj1:9.1.21	tiracchānagatapaṇḍakassa …	9	
PA_bu-vb_pj1:9.1.22	manussapurisassa …	9	
PA_bu-vb_pj1:9.1.23	amanussapurisassa …	9	
PA_bu-vb_pj1:9.1.24	tiracchānagatapurisassa dve magge methunaṁ dhammaṁ paṭisevantassa āpatti pārājikassa—	9	
PA_bu-vb_pj1:9.1.25	vaccamagge, mukhe.	9	
PA_bu-vb_pj1:9.2.1	Bhikkhussa sevanacittaṁ upaṭṭhite manussitthiyā vaccamaggaṁ aṅgajātaṁ pavesentassa āpatti pārājikassa.	9	
PA_bu-vb_pj1:9.2.2	Bhikkhussa sevanacittaṁ upaṭṭhite manussitthiyā passāvamaggaṁ …	9	
PA_bu-vb_pj1:9.2.3	mukhaṁ aṅgajātaṁ pavesentassa āpatti pārājikassa.	9	
PA_bu-vb_pj1:9.2.4	Bhikkhussa sevanacittaṁ upaṭṭhite amanussitthiyā …	9	
PA_bu-vb_pj1:9.2.5	tiracchānagatitthiyā …	9	
PA_bu-vb_pj1:9.2.6	manussubhatobyañjanakassa …	9	
PA_bu-vb_pj1:9.2.7	amanussubhatobyañjanakassa …	9	
PA_bu-vb_pj1:9.2.8	tiracchānagatubhatobyañjanakassa …	9	
PA_bu-vb_pj1:9.2.9	vaccamaggaṁ passāvamaggaṁ mukhaṁ aṅgajātaṁ pavesentassa āpatti pārājikassa.	9	
PA_bu-vb_pj1:9.2.10	Bhikkhussa sevanacittaṁ upaṭṭhite manussapaṇḍakassa vaccamaggaṁ mukhaṁ aṅgajātaṁ pavesentassa āpatti pārājikassa.	9	
PA_bu-vb_pj1:9.2.11	Bhikkhussa sevanacittaṁ upaṭṭhite amanussapaṇḍakassa …	9	
PA_bu-vb_pj1:9.2.12	tiracchānagatapaṇḍakassa …	9	
PA_bu-vb_pj1:9.2.13	manussapurisassa …	9	
PA_bu-vb_pj1:9.2.14	amanussapurisassa …	9	
PA_bu-vb_pj1:9.2.15	tiracchānagatapurisassa vaccamaggaṁ mukhaṁ aṅgajātaṁ pavesentassa āpatti pārājikassa.	9	
PA_bu-vb_pj1:9.3.1	Bhikkhupaccatthikā manussitthiṁ bhikkhussa santike ānetvā vaccamaggena aṅgajātaṁ abhinisīdenti.	9	
PA_bu-vb_pj1:9.3.2	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa.	9	
PA_bu-vb_pj1:9.3.3	Bhikkhupaccatthikā manussitthiṁ bhikkhussa santike ānetvā vaccamaggena aṅgajātaṁ abhinisīdenti.	9	
PA_bu-vb_pj1:9.3.4	So ce pavesanaṁ na sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa.	9	
PA_bu-vb_pj1:9.3.5	Bhikkhupaccatthikā manussitthiṁ bhikkhussa santike ānetvā vaccamaggena aṅgajātaṁ abhinisīdenti.	9	
PA_bu-vb_pj1:9.3.6	So ce pavesanaṁ na sādiyati, paviṭṭhaṁ na sādiyati, ṭhitaṁ sādiyati, uddharaṇaṁ sādiyati, āpatti pārājikassa.	9	
PA_bu-vb_pj1:9.3.7	Bhikkhupaccatthikā manussitthiṁ bhikkhussa santike ānetvā vaccamaggena aṅgajātaṁ abhinisīdenti.	9	
PA_bu-vb_pj1:9.3.8	So ce pavesanaṁ na sādiyati, paviṭṭhaṁ na sādiyati, ṭhitaṁ na sādiyati, uddharaṇaṁ sādiyati, āpatti pārājikassa.	9	
PA_bu-vb_pj1:9.3.9	Bhikkhupaccatthikā manussitthiṁ bhikkhussa santike ānetvā vaccamaggena aṅgajātaṁ abhinisīdenti.	9	
PA_bu-vb_pj1:9.3.10	So ce pavesanaṁ na sādiyati, paviṭṭhaṁ na sādiyati, ṭhitaṁ na sādiyati, uddharaṇaṁ na sādiyati, anāpatti.	9	
PA_bu-vb_pj1:9.3.11	Bhikkhupaccatthikā manussitthiṁ bhikkhussa santike ānetvā passāvamaggena …	9	
PA_bu-vb_pj1:9.3.12	mukhena aṅgajātaṁ abhinisīdenti.	9	
PA_bu-vb_pj1:9.3.13	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.3.14	na sādiyati, anāpatti.	9	
PA_bu-vb_pj1:9.3.15	Bhikkhupaccatthikā manussitthiṁ jāgarantiṁ …	9	
PA_bu-vb_pj1:9.3.16	suttaṁ …	9	
PA_bu-vb_pj1:9.3.17	mattaṁ …	9	
PA_bu-vb_pj1:9.3.18	ummattaṁ …	9	
PA_bu-vb_pj1:9.3.19	pamattaṁ …	9	
PA_bu-vb_pj1:9.3.20	mataṁ akkhāyitaṁ …	9	
PA_bu-vb_pj1:9.3.21	mataṁ yebhuyyena akkhāyitaṁ …pe…	9	
PA_bu-vb_pj1:9.3.22	āpatti pārājikassa.	9	
PA_bu-vb_pj1:9.3.23	Mataṁ yebhuyyena khāyitaṁ bhikkhussa santike ānetvā vaccamaggena …	9	
PA_bu-vb_pj1:9.3.24	passāvamaggena …	9	
PA_bu-vb_pj1:9.3.25	mukhena aṅgajātaṁ abhinisīdenti.	9	
PA_bu-vb_pj1:9.3.26	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.3.27	na sādiyati, anāpatti.	9	
PA_bu-vb_pj1:9.3.28	Bhikkhupaccatthikā amanussitthiṁ …	9	
PA_bu-vb_pj1:9.3.29	tiracchānagatitthiṁ …	9	
PA_bu-vb_pj1:9.3.30	manussubhatobyañjanakaṁ …	9	
PA_bu-vb_pj1:9.3.31	amanussubhatobyañjanakaṁ …	9	
PA_bu-vb_pj1:9.3.32	tiracchānagatubhatobyañjanakaṁ bhikkhussa santike ānetvā vaccamaggena …	9	
PA_bu-vb_pj1:9.3.33	passāvamaggena …	9	
PA_bu-vb_pj1:9.3.34	mukhena aṅgajātaṁ abhinisīdenti.	9	
PA_bu-vb_pj1:9.3.35	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.3.36	na sādiyati, anāpatti.	9	
PA_bu-vb_pj1:9.3.37	Bhikkhupaccatthikā tiracchānagatubhatobyañjanakaṁ jāgarantaṁ …	9	
PA_bu-vb_pj1:9.3.38	suttaṁ …	9	
PA_bu-vb_pj1:9.3.39	mattaṁ …	9	
PA_bu-vb_pj1:9.3.40	ummattaṁ …	9	
PA_bu-vb_pj1:9.3.41	pamattaṁ …	9	
PA_bu-vb_pj1:9.3.42	mataṁ akkhāyitaṁ …	9	
PA_bu-vb_pj1:9.3.43	mataṁ yebhuyyena akkhāyitaṁ …pe…	9	
PA_bu-vb_pj1:9.3.44	āpatti pārājikassa.	9	
PA_bu-vb_pj1:9.3.45	Mataṁ yebhuyyena khāyitaṁ bhikkhussa santike ānetvā vaccamaggena …	9	
PA_bu-vb_pj1:9.3.46	passāvamaggena …	9	
PA_bu-vb_pj1:9.3.47	mukhena aṅgajātaṁ abhinisīdenti.	9	
PA_bu-vb_pj1:9.3.48	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.3.49	na sādiyati, anāpatti.	9	
PA_bu-vb_pj1:9.3.50	Bhikkhupaccatthikā manussapaṇḍakaṁ …	9	
PA_bu-vb_pj1:9.3.51	amanussapaṇḍakaṁ …	9	
PA_bu-vb_pj1:9.3.52	tiracchānagatapaṇḍakaṁ bhikkhussa santike ānetvā vaccamaggena …	9	
PA_bu-vb_pj1:9.3.53	mukhena aṅgajātaṁ abhinisīdenti.	9	
PA_bu-vb_pj1:9.3.54	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.3.55	na sādiyati, anāpatti.	9	
PA_bu-vb_pj1:9.3.56	Bhikkhupaccatthikā tiracchānagatapaṇḍakaṁ jāgarantaṁ …	9	
PA_bu-vb_pj1:9.3.57	suttaṁ …	9	
PA_bu-vb_pj1:9.3.58	mattaṁ …	9	
PA_bu-vb_pj1:9.3.59	ummattaṁ …	9	
PA_bu-vb_pj1:9.3.60	pamattaṁ …	9	
PA_bu-vb_pj1:9.3.61	mataṁ akkhāyitaṁ …	9	
PA_bu-vb_pj1:9.3.62	mataṁ yebhuyyena akkhāyitaṁ …pe…	9	
PA_bu-vb_pj1:9.3.63	āpatti pārājikassa.	9	
PA_bu-vb_pj1:9.3.64	Mataṁ yebhuyyena khāyitaṁ bhikkhussa santike ānetvā vaccamaggena …	9	
PA_bu-vb_pj1:9.3.65	mukhena aṅgajātaṁ abhinisīdenti.	9	
PA_bu-vb_pj1:9.3.66	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.3.67	na sādiyati, anāpatti.	9	
PA_bu-vb_pj1:9.3.68	Bhikkhupaccatthikā manussapurisaṁ …	9	
PA_bu-vb_pj1:9.3.69	amanussapurisaṁ …	9	
PA_bu-vb_pj1:9.3.70	tiracchānagatapurisaṁ bhikkhussa santike ānetvā vaccamaggena …	9	
PA_bu-vb_pj1:9.3.71	mukhena aṅgajātaṁ abhinisīdenti.	9	
PA_bu-vb_pj1:9.3.72	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.3.73	na sādiyati, anāpatti.	9	
PA_bu-vb_pj1:9.3.74	Bhikkhupaccatthikā tiracchānagatapurisaṁ jāgarantaṁ …	9	
PA_bu-vb_pj1:9.3.75	suttaṁ …	9	
PA_bu-vb_pj1:9.3.76	mattaṁ …	9	
PA_bu-vb_pj1:9.3.77	ummattaṁ …	9	
PA_bu-vb_pj1:9.3.78	pamattaṁ …	9	
PA_bu-vb_pj1:9.3.79	mataṁ akkhāyitaṁ …	9	
PA_bu-vb_pj1:9.3.80	mataṁ yebhuyyena akkhāyitaṁ …pe…	9	
PA_bu-vb_pj1:9.3.81	āpatti pārājikassa.	9	
PA_bu-vb_pj1:9.3.82	Mataṁ yebhuyyena khāyitaṁ bhikkhussa santike ānetvā vaccamaggena …	9	
PA_bu-vb_pj1:9.3.83	mukhena aṅgajātaṁ abhinisīdenti.	9	
PA_bu-vb_pj1:9.3.84	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.3.85	na sādiyati, anāpatti.	9	
PA_bu-vb_pj1:9.4.1	Bhikkhupaccatthikā manussitthiṁ bhikkhussa santike ānetvā vaccamaggena …	9	
PA_bu-vb_pj1:9.4.2	passāvamaggena …	9	
PA_bu-vb_pj1:9.4.3	mukhena aṅgajātaṁ abhinisīdenti	9	
PA_bu-vb_pj1:9.4.4	santhatāya asanthatassa,	9	
PA_bu-vb_pj1:9.4.5	asanthatāya santhatassa,	9	
PA_bu-vb_pj1:9.4.6	santhatāya santhatassa,	9	
PA_bu-vb_pj1:9.4.7	asanthatāya asanthatassa.	9	
PA_bu-vb_pj1:9.4.8	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.4.9	na sādiyati, anāpatti.	9	
PA_bu-vb_pj1:9.4.10	Bhikkhupaccatthikā manussitthiṁ jāgarantiṁ …	9	
PA_bu-vb_pj1:9.4.11	suttaṁ …	9	
PA_bu-vb_pj1:9.4.12	mattaṁ …	9	
PA_bu-vb_pj1:9.4.13	ummattaṁ …	9	
PA_bu-vb_pj1:9.4.14	pamattaṁ …	9	
PA_bu-vb_pj1:9.4.15	mataṁ akkhāyitaṁ …	9	
PA_bu-vb_pj1:9.4.16	mataṁ yebhuyyena akkhāyitaṁ …pe…	9	
PA_bu-vb_pj1:9.4.17	āpatti pārājikassa.	9	
PA_bu-vb_pj1:9.4.18	Mataṁ yebhuyyena khāyitaṁ bhikkhussa santike ānetvā vaccamaggena …	9	
PA_bu-vb_pj1:9.4.19	passāvamaggena …	9	
PA_bu-vb_pj1:9.4.20	mukhena aṅgajātaṁ abhinisīdenti,	9	
PA_bu-vb_pj1:9.4.21	santhatāya asanthatassa,	9	
PA_bu-vb_pj1:9.4.22	asanthatāya santhatassa,	9	
PA_bu-vb_pj1:9.4.23	santhatāya santhatassa,	9	
PA_bu-vb_pj1:9.4.24	asanthatāya asanthatassa.	9	
PA_bu-vb_pj1:9.4.25	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.4.26	na sādiyati, anāpatti.	9	
PA_bu-vb_pj1:9.4.27	Bhikkhupaccatthikā amanussitthiṁ …	9	
PA_bu-vb_pj1:9.4.28	tiracchānagatitthiṁ …	9	
PA_bu-vb_pj1:9.4.29	manussubhatobyañjanakaṁ …	9	
PA_bu-vb_pj1:9.4.30	amanussubhatobyañjanakaṁ …	9	
PA_bu-vb_pj1:9.4.31	tiracchānagatubhatobyañjanakaṁ bhikkhussa santike ānetvā vaccamaggena …	9	
PA_bu-vb_pj1:9.4.32	passāvamaggena …	9	
PA_bu-vb_pj1:9.4.33	mukhena aṅgajātaṁ abhinisīdenti	9	
PA_bu-vb_pj1:9.4.34	santhatassa asanthatassa,	9	
PA_bu-vb_pj1:9.4.35	asanthatassa santhatassa,	9	
PA_bu-vb_pj1:9.4.36	santhatassa santhatassa,	9	
PA_bu-vb_pj1:9.4.37	asanthatassa asanthatassa.	9	
PA_bu-vb_pj1:9.4.38	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.4.39	na sādiyati, anāpatti.	9	
PA_bu-vb_pj1:9.4.40	Bhikkhupaccatthikā tiracchānagatubhatobyañjanakaṁ jāgarantaṁ …	9	
PA_bu-vb_pj1:9.4.41	suttaṁ …	9	
PA_bu-vb_pj1:9.4.42	mattaṁ …	9	
PA_bu-vb_pj1:9.4.43	ummattaṁ …	9	
PA_bu-vb_pj1:9.4.44	pamattaṁ …	9	
PA_bu-vb_pj1:9.4.45	mataṁ akkhāyitaṁ …	9	
PA_bu-vb_pj1:9.4.46	mataṁ yebhuyyena akkhāyitaṁ …pe…	9	
PA_bu-vb_pj1:9.4.47	āpatti pārājikassa.	9	
PA_bu-vb_pj1:9.4.48	Mataṁ yebhuyyena khāyitaṁ bhikkhussa santike ānetvā vaccamaggena …	9	
PA_bu-vb_pj1:9.4.49	passāvamaggena …	9	
PA_bu-vb_pj1:9.4.50	mukhena aṅgajātaṁ abhinisīdenti,	9	
PA_bu-vb_pj1:9.4.51	santhatassa asanthatassa,	9	
PA_bu-vb_pj1:9.4.52	asanthatassa santhatassa,	9	
PA_bu-vb_pj1:9.4.53	santhatassa santhatassa,	9	
PA_bu-vb_pj1:9.4.54	asanthatassa asanthatassa.	9	
PA_bu-vb_pj1:9.4.55	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.4.56	na sādiyati, anāpatti.	9	
PA_bu-vb_pj1:9.4.57	Bhikkhupaccatthikā manussapaṇḍakaṁ …	9	
PA_bu-vb_pj1:9.4.58	amanussapaṇḍakaṁ …	9	
PA_bu-vb_pj1:9.4.59	tiracchānagatapaṇḍakaṁ …	9	
PA_bu-vb_pj1:9.4.60	manussapurisaṁ …	9	
PA_bu-vb_pj1:9.4.61	amanussapurisaṁ …	9	
PA_bu-vb_pj1:9.4.62	tiracchānagatapurisaṁ bhikkhussa santike ānetvā vaccamaggena …	9	
PA_bu-vb_pj1:9.4.63	mukhena aṅgajātaṁ abhinisīdenti	9	
PA_bu-vb_pj1:9.4.64	santhatassa asanthatassa,	9	
PA_bu-vb_pj1:9.4.65	asanthatassa santhatassa,	9	
PA_bu-vb_pj1:9.4.66	santhatassa santhatassa,	9	
PA_bu-vb_pj1:9.4.67	asanthatassa asanthatassa.	9	
PA_bu-vb_pj1:9.4.68	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.4.69	na sādiyati, anāpatti.	9	
PA_bu-vb_pj1:9.4.70	Bhikkhupaccatthikā tiracchānagatapurisaṁ jāgarantaṁ …	9	
PA_bu-vb_pj1:9.4.71	suttaṁ …	9	
PA_bu-vb_pj1:9.4.72	mattaṁ …	9	
PA_bu-vb_pj1:9.4.73	ummattaṁ …	9	
PA_bu-vb_pj1:9.4.74	pamattaṁ …	9	
PA_bu-vb_pj1:9.4.75	mataṁ akkhāyitaṁ …	9	
PA_bu-vb_pj1:9.4.76	mataṁ yebhuyyena akkhāyitaṁ …pe…	9	
PA_bu-vb_pj1:9.4.77	āpatti pārājikassa.	9	
PA_bu-vb_pj1:9.4.78	Mataṁ yebhuyyena khāyitaṁ bhikkhussa santike ānetvā vaccamaggena …	9	
PA_bu-vb_pj1:9.4.79	mukhena aṅgajātaṁ abhinisīdenti,	9	
PA_bu-vb_pj1:9.4.80	santhatassa asanthatassa,	9	
PA_bu-vb_pj1:9.4.81	asanthatassa santhatassa,	9	
PA_bu-vb_pj1:9.4.82	santhatassa santhatassa,	9	
PA_bu-vb_pj1:9.4.83	asanthatassa asanthatassa.	9	
PA_bu-vb_pj1:9.4.84	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.4.85	na sādiyati, anāpatti.	9	
PA_bu-vb_pj1:9.5.1	Bhikkhupaccatthikā bhikkhuṁ manussitthiyā santike ānetvā aṅgajātena vaccamaggaṁ …	9	
PA_bu-vb_pj1:9.5.2	passāvamaggaṁ …	9	
PA_bu-vb_pj1:9.5.3	mukhaṁ abhinisīdenti.	9	
PA_bu-vb_pj1:9.5.4	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.5.5	na sādiyati, anāpatti.	9	
PA_bu-vb_pj1:9.5.6	Bhikkhupaccatthikā bhikkhuṁ manussitthiyā jāgarantiyā …	9	
PA_bu-vb_pj1:9.5.7	suttāya …	9	
PA_bu-vb_pj1:9.5.8	mattāya …	9	
PA_bu-vb_pj1:9.5.9	ummattāya …	9	
PA_bu-vb_pj1:9.5.10	pamattāya …	9	
PA_bu-vb_pj1:9.5.11	matāya akkhāyitāya …	9	
PA_bu-vb_pj1:9.5.12	matāya yebhuyyena akkhāyitāya …pe…	9	
PA_bu-vb_pj1:9.5.13	āpatti pārājikassa.	9	
PA_bu-vb_pj1:9.5.14	Matāya yebhuyyena khāyitāya santike ānetvā aṅgajātena vaccamaggaṁ …	9	
PA_bu-vb_pj1:9.5.15	passāvamaggaṁ …	9	
PA_bu-vb_pj1:9.5.16	mukhaṁ abhinisīdenti.	9	
PA_bu-vb_pj1:9.5.17	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.5.18	na sādiyati, anāpatti.	9	
PA_bu-vb_pj1:9.5.19	Bhikkhupaccatthikā bhikkhuṁ amanussitthiyā …	9	
PA_bu-vb_pj1:9.5.20	tiracchānagatitthiyā …	9	
PA_bu-vb_pj1:9.5.21	manussubhatobyañjanakassa …	9	
PA_bu-vb_pj1:9.5.22	amanussubhatobyañjanakassa …	9	
PA_bu-vb_pj1:9.5.23	tiracchānagatubhatobyañjanakassa …	9	
PA_bu-vb_pj1:9.5.24	manussapaṇḍakassa …	9	
PA_bu-vb_pj1:9.5.25	amanussapaṇḍakassa …	9	
PA_bu-vb_pj1:9.5.26	tiracchānagatapaṇḍakassa …	9	
PA_bu-vb_pj1:9.5.27	manussapurisassa …	9	
PA_bu-vb_pj1:9.5.28	amanussapurisassa …	9	
PA_bu-vb_pj1:9.5.29	tiracchānagatapurisassa santike ānetvā aṅgajātena vaccamaggaṁ …	9	
PA_bu-vb_pj1:9.5.30	mukhaṁ abhinisīdenti.	9	
PA_bu-vb_pj1:9.5.31	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.5.32	na sādiyati, anāpatti.	9	
PA_bu-vb_pj1:9.5.33	Bhikkhupaccatthikā bhikkhuṁ tiracchānagatapurisassa jāgarantassa …	9	
PA_bu-vb_pj1:9.5.34	suttassa …	9	
PA_bu-vb_pj1:9.5.35	mattassa …	9	
PA_bu-vb_pj1:9.5.36	ummattassa …	9	
PA_bu-vb_pj1:9.5.37	pamattassa …	9	
PA_bu-vb_pj1:9.5.38	matassa akkhāyitassa …	9	
PA_bu-vb_pj1:9.5.39	matassa yebhuyyena akkhāyitassa …pe…	9	
PA_bu-vb_pj1:9.5.40	āpatti pārājikassa.	9	
PA_bu-vb_pj1:9.5.41	Matassa yebhuyyena khāyitassa santike ānetvā aṅgajātena vaccamaggaṁ …	9	
PA_bu-vb_pj1:9.5.42	mukhaṁ abhinisīdenti.	9	
PA_bu-vb_pj1:9.5.43	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.5.44	na sādiyati, anāpatti.	9	
PA_bu-vb_pj1:9.6.1	Bhikkhupaccatthikā bhikkhuṁ manussitthiyā santike ānetvā aṅgajātena vaccamaggaṁ …	9	
PA_bu-vb_pj1:9.6.2	passāvamaggaṁ …	9	
PA_bu-vb_pj1:9.6.3	mukhaṁ abhinisīdenti	9	
PA_bu-vb_pj1:9.6.4	santhatassa asanthatāya,	9	
PA_bu-vb_pj1:9.6.5	asanthatassa santhatāya,	9	
PA_bu-vb_pj1:9.6.6	santhatassa santhatāya,	9	
PA_bu-vb_pj1:9.6.7	asanthatassa asanthatāya.	9	
PA_bu-vb_pj1:9.6.8	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.6.9	na sādiyati, anāpatti.	9	
PA_bu-vb_pj1:9.6.10	Bhikkhupaccatthikā bhikkhuṁ manussitthiyā jāgarantiyā …	9	
PA_bu-vb_pj1:9.6.11	suttāya …	9	
PA_bu-vb_pj1:9.6.12	mattāya …	9	
PA_bu-vb_pj1:9.6.13	ummattāya …	9	
PA_bu-vb_pj1:9.6.14	pamattāya …	9	
PA_bu-vb_pj1:9.6.15	matāya akkhāyitāya …	9	
PA_bu-vb_pj1:9.6.16	matāya yebhuyyena akkhāyitāya …pe…	9	
PA_bu-vb_pj1:9.6.17	āpatti pārājikassa.	9	
PA_bu-vb_pj1:9.6.18	Matāya yebhuyyena khāyitāya santike ānetvā aṅgajātena vaccamaggaṁ …	9	
PA_bu-vb_pj1:9.6.19	passāvamaggaṁ …	9	
PA_bu-vb_pj1:9.6.20	mukhaṁ abhinisīdenti	9	
PA_bu-vb_pj1:9.6.21	santhatassa asanthatāya,	9	
PA_bu-vb_pj1:9.6.22	asanthatassa santhatāya,	9	
PA_bu-vb_pj1:9.6.23	santhatassa santhatāya,	9	
PA_bu-vb_pj1:9.6.24	asanthatassa asanthatāya.	9	
PA_bu-vb_pj1:9.6.25	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.6.26	na sādiyati, anāpatti.	9	
PA_bu-vb_pj1:9.6.27	Bhikkhupaccatthikā bhikkhuṁ amanussitthiyā …	9	
PA_bu-vb_pj1:9.6.28	tiracchānagatitthiyā …	9	
PA_bu-vb_pj1:9.6.29	manussubhatobyañjanakassa …	9	
PA_bu-vb_pj1:9.6.30	amanussubhatobyañjanakassa …	9	
PA_bu-vb_pj1:9.6.31	tiracchānagatubhatobyañjanakassa …	9	
PA_bu-vb_pj1:9.6.32	manussapaṇḍakassa …	9	
PA_bu-vb_pj1:9.6.33	amanussapaṇḍakassa …	9	
PA_bu-vb_pj1:9.6.34	tiracchānagatapaṇḍakassa …	9	
PA_bu-vb_pj1:9.6.35	manussapurisassa …	9	
PA_bu-vb_pj1:9.6.36	amanussapurisassa …	9	
PA_bu-vb_pj1:9.6.37	tiracchānagatapurisassa santike ānetvā aṅgajātena vaccamaggaṁ …	9	
PA_bu-vb_pj1:9.6.38	mukhaṁ abhinisīdenti	9	
PA_bu-vb_pj1:9.6.39	santhatassa asanthatassa,	9	
PA_bu-vb_pj1:9.6.40	asanthatassa santhatassa,	9	
PA_bu-vb_pj1:9.6.41	santhatassa santhatassa,	9	
PA_bu-vb_pj1:9.6.42	asanthatassa asanthatassa,	9	
PA_bu-vb_pj1:9.6.43	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti pārājikassa …pe…	9	
PA_bu-vb_pj1:9.6.44	na sādiyati, anāpatti.	9	
PA_bu-vb_pj1:9.6.45	Bhikkhupaccatthikā bhikkhuṁ tiracchānagatapurisassa jāgarantassa …	9	
PA_bu-vb_pj1:9.6.46	suttassa …	9	
PA_bu-vb_pj1:9.6.47	mattassa …	9	
PA_bu-vb_pj1:9.6.48	ummattassa …	9	
PA_bu-vb_pj1:9.6.49	pamattassa …	9	
PA_bu-vb_pj1:9.6.50	matassa akkhāyitassa …	9	
PA_bu-vb_pj1:9.6.51	matassa yebhuyyena akkhāyitassa …pe…	9	
PA_bu-vb_pj1:9.6.52	āpatti pārājikassa.	9	
PA_bu-vb_pj1:9.6.53	Matassa yebhuyyena khāyitassa santike ānetvā aṅgajātena vaccamaggaṁ …	9	
PA_bu-vb_pj1:9.6.54	mukhaṁ abhinisīdenti	9	
PA_bu-vb_pj1:9.6.55	santhatassa asanthatassa,	9	
PA_bu-vb_pj1:9.6.56	asanthatassa santhatassa,	9	
PA_bu-vb_pj1:9.6.57	santhatassa santhatassa,	9	
PA_bu-vb_pj1:9.6.58	asanthatassa asanthatassa,	9	
PA_bu-vb_pj1:9.6.59	So ce pavesanaṁ sādiyati, paviṭṭhaṁ sādiyati, ṭhitaṁ sādiyati, uddharaṇaṁ sādiyati, āpatti thullaccayassa …pe…	9	
PA_bu-vb_pj1:9.6.60	na sādiyati, anāpatti.	9	
PA_bu-vb_pj1:9.7.1	Yathā bhikkhupaccatthikā vitthāritā, evaṁ vitthāretabbā.	9	
PA_bu-vb_pj1:9.7.2	Rājapaccatthikā …	9	
PA_bu-vb_pj1:9.7.3	corapaccatthikā …	9	
PA_bu-vb_pj1:9.7.4	dhuttapaccatthikā …	9	
PA_bu-vb_pj1:9.7.5	uppalagandhapaccatthikā.	9	
PA_bu-vb_pj1:9.7.6	Saṅkhittaṁ.	9	
PA_bu-vb_pj1:9.7.7.1	Maggena maggaṁ paveseti, āpatti pārājikassa.	9	
PA_bu-vb_pj1:9.7.8	Maggena amaggaṁ paveseti, āpatti pārājikassa.	9	
PA_bu-vb_pj1:9.7.9	Amaggena maggaṁ paveseti, āpatti pārājikassa.	9	
PA_bu-vb_pj1:9.7.10	Amaggena amaggaṁ paveseti, āpatti thullaccayassa.	9	
PA_bu-vb_pj1:9.7.11	Bhikkhu suttabhikkhumhi vippaṭipajjati;	9	
PA_bu-vb_pj1:9.7.12	paṭibuddho sādiyati, ubho nāsetabbā.	9	
PA_bu-vb_pj1:9.7.13	Paṭibuddho na sādiyati, dūsako nāsetabbo.	9	
PA_bu-vb_pj1:9.7.14	Bhikkhu suttasāmaṇeramhi vippaṭipajjati;	9	
PA_bu-vb_pj1:9.7.15	paṭibuddho sādiyati, ubho nāsetabbā.	9	
PA_bu-vb_pj1:9.7.16	Paṭibuddho na sādiyati, dūsako nāsetabbo.	9	
PA_bu-vb_pj1:9.7.17	Sāmaṇero suttabhikkhumhi vippaṭipajjati;	9	
PA_bu-vb_pj1:9.7.18	paṭibuddho sādiyati, ubho nāsetabbā.	9	
PA_bu-vb_pj1:9.7.19	Paṭibuddho na sādiyati, dūsako nāsetabbo.	9	
PA_bu-vb_pj1:9.7.20	Sāmaṇero suttasāmaṇeramhi vippaṭipajjati;	9	
PA_bu-vb_pj1:9.7.21	paṭibuddho sādiyati, ubho nāsetabbā.	9	
PA_bu-vb_pj1:9.7.22	Paṭibuddho na sādiyati, dūsako nāsetabbo.	9	
PA_bu-vb_pj1:9.7.23.1	Anāpatti—	9	
PA_bu-vb_pj1:9.7.24	ajānantassa,	9	
PA_bu-vb_pj1:9.7.25	asādiyantassa,	9	
PA_bu-vb_pj1:9.7.26	ummattakassa,	9	
PA_bu-vb_pj1:9.7.27	khittacittassa,	9	
PA_bu-vb_pj1:9.7.28	vedanāṭṭassa,	9	
PA_bu-vb_pj1:9.7.29	ādikammikassāti.	9	
PA_bu-vb_pj1:9.7.30	Santhatabhāṇavāro niṭṭhito.	9	
PA_bu-vb_pj1:9.7.31	4. Vinītavatthuuddānagāthā	9	
PA_bu-vb_pj1:9.7.32	Makkaṭī vajjiputtā ca,	9	
PA_bu-vb_pj1:9.7.33	gihī naggo ca titthiyā;	9	
PA_bu-vb_pj1:9.7.34	Dārikuppalavaṇṇā ca,	9	
PA_bu-vb_pj1:9.7.35	byañjanehipare duve.	9	
PA_bu-vb_pj1:9.7.36	Mātā dhītā bhaginī ca,	9	
PA_bu-vb_pj1:9.7.37	jāyā ca mudu lambinā;	9	
PA_bu-vb_pj1:9.7.38	Dve vaṇā lepacittañca,	9	
PA_bu-vb_pj1:9.7.39	dārudhītalikāya ca.	9	
PA_bu-vb_pj1:9.7.40	Sundarena saha pañca,	9	
PA_bu-vb_pj1:9.7.41	pañca sivathikaṭṭhikā;	9	
PA_bu-vb_pj1:9.7.42	Nāgī yakkhī ca petī ca,	9	
PA_bu-vb_pj1:9.7.43	paṇḍakopahato chupe.	9	
PA_bu-vb_pj1:9.7.44	Bhaddiye arahaṁ sutto,	9	
PA_bu-vb_pj1:9.7.45	sāvatthiyā caturo pare;	9	
PA_bu-vb_pj1:9.7.46	Vesāliyā tayo mālā,	9	
PA_bu-vb_pj1:9.7.47	supine bhārukacchako.	9	
PA_bu-vb_pj1:9.7.48	Supabbā saddhā bhikkhunī,	9	
PA_bu-vb_pj1:9.7.49	Sikkhamānā sāmaṇerī ca;	9	
PA_bu-vb_pj1:9.7.50	Vesiyā paṇḍako gihī,	9	
PA_bu-vb_pj1:9.7.51	Aññamaññaṁ vuḍḍhapabbajito migoti.	9	
PA_bu-vb_pj1:10.1.0	5. Vinītavatthu	10	
PA_bu-vb_pj1:10.1.1	Tena kho pana samayena aññataro bhikkhu makkaṭiyā methunaṁ dhammaṁ paṭisevi.	10	
PA_bu-vb_pj1:10.1.2	Tassa kukkuccaṁ ahosi—	10	
PA_bu-vb_pj1:10.1.3	“bhagavatā sikkhāpadaṁ paññattaṁ,	10	
PA_bu-vb_pj1:10.1.4	kacci nu kho ahaṁ pārājikaṁ āpattiṁ āpanno”ti?	10	
PA_bu-vb_pj1:10.1.5	Bhagavato etamatthaṁ ārocesi.	10	
PA_bu-vb_pj1:10.1.6	“Āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.2.1	Tena kho pana samayena sambahulā vesālikā vajjiputtakā bhikkhū sikkhaṁ apaccakkhāya dubbalyaṁ anāvikatvā methunaṁ dhammaṁ paṭiseviṁsu.	10	
PA_bu-vb_pj1:10.2.2	Tesaṁ kukkuccaṁ ahosi—	10	
PA_bu-vb_pj1:10.2.3	“bhagavatā sikkhāpadaṁ paññattaṁ,	10	
PA_bu-vb_pj1:10.2.4	kacci nu kho mayaṁ pārājikaṁ āpattiṁ āpannā”ti?	10	
PA_bu-vb_pj1:10.2.5	Bhagavato etamatthaṁ ārocesuṁ.	10	
PA_bu-vb_pj1:10.2.6	“Āpattiṁ tumhe, bhikkhave, āpannā pārājikan”ti.	10	
PA_bu-vb_pj1:10.3.1	Tena kho pana samayena aññataro bhikkhu—	10	
PA_bu-vb_pj1:10.3.2	“evaṁ me anāpatti bhavissatī”ti—	10	
PA_bu-vb_pj1:10.3.3	gihiliṅgena methunaṁ dhammaṁ paṭisevi.	10	
PA_bu-vb_pj1:10.3.4	Tassa kukkuccaṁ ahosi—	10	
PA_bu-vb_pj1:10.3.5	“bhagavatā sikkhāpadaṁ paññattaṁ,	10	
PA_bu-vb_pj1:10.3.6	kacci nu kho ahaṁ pārājikaṁ āpattiṁ āpanno”ti?	10	
PA_bu-vb_pj1:10.3.7	Bhagavato etamatthaṁ ārocesi.	10	
PA_bu-vb_pj1:10.3.8	“Āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.3.9	Tena kho pana samayena aññataro bhikkhu—	10	
PA_bu-vb_pj1:10.3.10	“evaṁ me anāpatti bhavissatī”ti—	10	
PA_bu-vb_pj1:10.3.11	naggo hutvā methunaṁ dhammaṁ paṭisevi.	10	
PA_bu-vb_pj1:10.3.12	Tassa kukkuccaṁ ahosi …pe…	10	
PA_bu-vb_pj1:10.3.13	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.3.14	Tena kho pana samayena aññataro bhikkhu—	10	
PA_bu-vb_pj1:10.3.15	“evaṁ me anāpatti bhavissatī”ti—	10	
PA_bu-vb_pj1:10.3.16	kusacīraṁ nivāsetvā …	10	
PA_bu-vb_pj1:10.3.17	vākacīraṁ nivāsetvā …	10	
PA_bu-vb_pj1:10.3.18	phalakacīraṁ nivāsetvā …	10	
PA_bu-vb_pj1:10.3.19	kesakambalaṁ nivāsetvā …	10	
PA_bu-vb_pj1:10.3.20	vālakambalaṁ nivāsetvā …	10	
PA_bu-vb_pj1:10.3.21	ulūkapakkhikaṁ nivāsetvā …	10	
PA_bu-vb_pj1:10.3.22	ajinakkhipaṁ nivāsetvā methunaṁ dhammaṁ paṭisevi.	10	
PA_bu-vb_pj1:10.3.23	Tassa kukkuccaṁ ahosi …pe…	10	
PA_bu-vb_pj1:10.3.24	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.4.1	Tena kho pana samayena aññataro piṇḍacāriko bhikkhu pīṭhake nipannaṁ dārikaṁ passitvā sāratto aṅguṭṭhaṁ aṅgajātaṁ pavesesi.	10	
PA_bu-vb_pj1:10.4.2	Sā kālamakāsi.	10	
PA_bu-vb_pj1:10.4.3	Tassa kukkuccaṁ ahosi …pe…	10	
PA_bu-vb_pj1:10.4.4	“anāpatti, bhikkhu, pārājikassa.	10	
PA_bu-vb_pj1:10.4.5	Āpatti saṅghādisesassā”ti.	10	
PA_bu-vb_pj1:10.5.1	Tena kho pana samayena aññataro māṇavako uppalavaṇṇāya bhikkhuniyā paṭibaddhacitto hoti.	10	
PA_bu-vb_pj1:10.5.2	Atha kho so māṇavako uppalavaṇṇāya bhikkhuniyā gāmaṁ piṇḍāya paviṭṭhāya kuṭikaṁ pavisitvā nilīno acchi.	10	
PA_bu-vb_pj1:10.5.3	Uppalavaṇṇā bhikkhunī pacchābhattaṁ piṇḍapātapaṭikkantā pāde pakkhāletvā kuṭikaṁ pavisitvā mañcake nisīdi.	10	
PA_bu-vb_pj1:10.5.4	Atha kho so māṇavako uppalavaṇṇaṁ bhikkhuniṁ uggahetvā dūsesi.	10	
PA_bu-vb_pj1:10.5.5	Uppalavaṇṇā bhikkhunī bhikkhunīnaṁ etamatthaṁ ārocesi.	10	
PA_bu-vb_pj1:10.5.6	Bhikkhuniyo bhikkhūnaṁ etamatthaṁ ārocesuṁ.	10	
PA_bu-vb_pj1:10.5.7	Bhikkhū bhagavato etamatthaṁ ārocesuṁ.	10	
PA_bu-vb_pj1:10.5.8	“Anāpatti, bhikkhave, asādiyantiyā”ti.	10	
PA_bu-vb_pj1:10.6.1	Tena kho pana samayena aññatarassa bhikkhuno itthiliṅgaṁ pātubhūtaṁ hoti.	10	
PA_bu-vb_pj1:10.6.2	Bhagavato etamatthaṁ ārocesuṁ.	10	
PA_bu-vb_pj1:10.6.3	“Anujānāmi, bhikkhave, taññeva upajjhaṁ tameva upasampadaṁ tāniyeva vassāni bhikkhunīhi saṅgamituṁ.	10	
PA_bu-vb_pj1:10.6.4	Yā āpattiyo bhikkhūnaṁ bhikkhunīhi sādhāraṇā tā āpattiyo bhikkhunīnaṁ santike vuṭṭhātuṁ.	10	
PA_bu-vb_pj1:10.6.5	Yā āpattiyo bhikkhūnaṁ bhikkhunīhi asādhāraṇā tāhi āpattīhi anāpattī”ti.	10	
PA_bu-vb_pj1:10.6.6	Tena kho pana samayena aññatarissā bhikkhuniyā purisaliṅgaṁ pātubhūtaṁ hoti.	10	
PA_bu-vb_pj1:10.6.7	Bhagavato etamatthaṁ ārocesuṁ.	10	
PA_bu-vb_pj1:10.6.8	“Anujānāmi, bhikkhave, taññeva upajjhaṁ tameva upasampadaṁ tāniyeva vassāni bhikkhūhi saṅgamituṁ.	10	
PA_bu-vb_pj1:10.6.9	Yā āpattiyo bhikkhunīnaṁ bhikkhūhi sādhāraṇā tā āpattiyo bhikkhūnaṁ santike vuṭṭhātuṁ.	10	
PA_bu-vb_pj1:10.6.10	Yā āpattiyo bhikkhunīnaṁ bhikkhūhi asādhāraṇā tāhi āpattīhi anāpattī”ti.	10	
PA_bu-vb_pj1:10.7.1	Tena kho pana samayena aññataro bhikkhu—	10	
PA_bu-vb_pj1:10.7.2	“evaṁ me anāpatti bhavissatī”ti—	10	
PA_bu-vb_pj1:10.7.3	mātuyā methunaṁ dhammaṁ paṭisevi …	10	
PA_bu-vb_pj1:10.7.4	dhītuyā methunaṁ dhammaṁ paṭisevi …	10	
PA_bu-vb_pj1:10.7.5	bhaginiyā methunaṁ dhammaṁ paṭisevi …	10	
PA_bu-vb_pj1:10.7.6	tassa kukkuccaṁ ahosi …pe…	10	
PA_bu-vb_pj1:10.7.7	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.7.8	Tena kho pana samayena aññataro bhikkhu purāṇadutiyikāya methunaṁ dhammaṁ paṭisevi.	10	
PA_bu-vb_pj1:10.7.9	Tassa kukkuccaṁ ahosi …pe…	10	
PA_bu-vb_pj1:10.7.10	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.8.1	Tena kho pana samayena aññataro bhikkhu mudupiṭṭhiko hoti.	10	
PA_bu-vb_pj1:10.8.2	So anabhiratiyā pīḷito attano aṅgajātaṁ mukhena aggahesi.	10	
PA_bu-vb_pj1:10.8.3	Tassa kukkuccaṁ ahosi …pe…	10	
PA_bu-vb_pj1:10.8.4	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.8.5	Tena kho pana samayena aññataro bhikkhu lambī hoti.	10	
PA_bu-vb_pj1:10.8.6	So anabhiratiyā pīḷito attano aṅgajātaṁ attano vaccamaggaṁ pavesesi.	10	
PA_bu-vb_pj1:10.8.7	Tassa kukkuccaṁ ahosi …pe…	10	
PA_bu-vb_pj1:10.8.8	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.9.1	Tena kho pana samayena aññataro bhikkhu matasarīraṁ passi.	10	
PA_bu-vb_pj1:10.9.2	Tasmiñca sarīre aṅgajātasāmantā vaṇo hoti.	10	
PA_bu-vb_pj1:10.9.3	So—“evaṁ me anāpatti bhavissatī”ti—	10	
PA_bu-vb_pj1:10.9.4	aṅgajāte aṅgajātaṁ pavesetvā vaṇena nīhari.	10	
PA_bu-vb_pj1:10.9.5	Tassa kukkuccaṁ ahosi …pe…	10	
PA_bu-vb_pj1:10.9.6	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.9.7	Tena kho pana samayena aññataro bhikkhu matasarīraṁ passi.	10	
PA_bu-vb_pj1:10.9.8	Tasmiñca sarīre aṅgajātasāmantā vaṇo hoti.	10	
PA_bu-vb_pj1:10.9.9	So—“evaṁ me anāpatti bhavissatī”ti—	10	
PA_bu-vb_pj1:10.9.10	vaṇe aṅgajātaṁ pavesetvā aṅgajātena nīhari.	10	
PA_bu-vb_pj1:10.9.11	Tassa kukkuccaṁ ahosi …pe…	10	
PA_bu-vb_pj1:10.9.12	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.10.1	Tena kho pana samayena aññataro bhikkhu sāratto lepacittassa nimittaṁ aṅgajātena chupi.	10	
PA_bu-vb_pj1:10.10.2	Tassa kukkuccaṁ ahosi …pe…	10	
PA_bu-vb_pj1:10.10.3	“anāpatti, bhikkhu, pārājikassa.	10	
PA_bu-vb_pj1:10.10.4	Āpatti dukkaṭassā”ti.	10	
PA_bu-vb_pj1:10.10.5	Tena kho pana samayena aññataro bhikkhu sāratto dārudhītalikāya nimittaṁ aṅgajātena chupi.	10	
PA_bu-vb_pj1:10.10.6	Tassa kukkuccaṁ ahosi …pe…	10	
PA_bu-vb_pj1:10.10.7	“anāpatti, bhikkhu, pārājikassa.	10	
PA_bu-vb_pj1:10.10.8	Āpatti dukkaṭassā”ti.	10	
PA_bu-vb_pj1:10.11.1	Tena kho pana samayena sundaro nāma bhikkhu rājagahā pabbajito rathikāya gacchati.	10	
PA_bu-vb_pj1:10.11.2	Aññatarā itthī—	10	
PA_bu-vb_pj1:10.11.3	“muhuttaṁ, bhante, āgamehi, vandissāmī”ti	10	
PA_bu-vb_pj1:10.11.4	sā vandantī antaravāsakaṁ ukkhipitvā mukhena aṅgajātaṁ aggahesi.	10	
PA_bu-vb_pj1:10.11.5	Tassa kukkuccaṁ ahosi …pe…	10	
PA_bu-vb_pj1:10.11.6	“sādiyi tvaṁ, bhikkhū”ti?	10	
PA_bu-vb_pj1:10.11.7	“Nāhaṁ, bhagavā, sādiyin”ti.	10	
PA_bu-vb_pj1:10.11.8	“Anāpatti, bhikkhu, asādiyantassā”ti.	10	
PA_bu-vb_pj1:10.12.1	Tena kho pana samayena aññatarā itthī bhikkhuṁ passitvā etadavoca—	10	
PA_bu-vb_pj1:10.12.2	“ehi, bhante, methunaṁ dhammaṁ paṭisevā”ti.	10	
PA_bu-vb_pj1:10.12.3	“Alaṁ, bhagini, netaṁ kappatī”ti.	10	
PA_bu-vb_pj1:10.12.4	“Ehi, bhante, ahaṁ vāyamissāmi, tvaṁ mā vāyami,	10	
PA_bu-vb_pj1:10.12.5	evaṁ te anāpatti bhavissatī”ti.	10	
PA_bu-vb_pj1:10.12.6	So bhikkhu tathā akāsi.	10	
PA_bu-vb_pj1:10.12.7	Tassa kukkuccaṁ ahosi …pe…	10	
PA_bu-vb_pj1:10.12.8	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.12.9	Tena kho pana samayena aññatarā itthī bhikkhuṁ passitvā etadavoca—	10	
PA_bu-vb_pj1:10.12.10	“ehi, bhante, methunaṁ dhammaṁ paṭisevā”ti.	10	
PA_bu-vb_pj1:10.12.11	“Alaṁ, bhagini, netaṁ kappatī”ti.	10	
PA_bu-vb_pj1:10.12.12	“Ehi, bhante, tvaṁ vāyama, ahaṁ na vāyamissāmi,	10	
PA_bu-vb_pj1:10.12.13	evaṁ te anāpatti bhavissatī”ti.	10	
PA_bu-vb_pj1:10.12.14	So bhikkhu tathā akāsi.	10	
PA_bu-vb_pj1:10.12.15	Tassa kukkuccaṁ ahosi …pe…	10	
PA_bu-vb_pj1:10.12.16	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.12.17	Tena kho pana samayena aññatarā itthī bhikkhuṁ passitvā etadavoca—	10	
PA_bu-vb_pj1:10.12.18	“ehi, bhante, methunaṁ dhammaṁ paṭisevā”ti.	10	
PA_bu-vb_pj1:10.12.19	“Alaṁ, bhagini, netaṁ kappatī”ti.	10	
PA_bu-vb_pj1:10.12.20	“Ehi, bhante, abbhantaraṁ ghaṭṭetvā bahi mocehi …pe…	10	
PA_bu-vb_pj1:10.12.21	bahi ghaṭṭetvā abbhantaraṁ mocehi,	10	
PA_bu-vb_pj1:10.12.22	evaṁ te anāpatti bhavissatī”ti.	10	
PA_bu-vb_pj1:10.12.23	So bhikkhu tathā akāsi.	10	
PA_bu-vb_pj1:10.12.24	Tassa kukkuccaṁ ahosi …pe…	10	
PA_bu-vb_pj1:10.12.25	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.13.1	Tena kho pana samayena aññataro bhikkhu sivathikaṁ gantvā akkhāyitaṁ sarīraṁ passitvā tasmiṁ methunaṁ dhammaṁ paṭisevi.	10	
PA_bu-vb_pj1:10.13.2	Tassa kukkuccaṁ ahosi …pe…	10	
PA_bu-vb_pj1:10.13.3	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.13.4	Tena kho pana samayena aññataro bhikkhu sivathikaṁ gantvā yebhuyyena akkhāyitaṁ sarīraṁ passitvā tasmiṁ methunaṁ dhammaṁ paṭisevi.	10	
PA_bu-vb_pj1:10.13.5	Tassa kukkuccaṁ ahosi …pe…	10	
PA_bu-vb_pj1:10.13.6	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.13.7	Tena kho pana samayena aññataro bhikkhu sivathikaṁ gantvā yebhuyyena khāyitaṁ sarīraṁ passitvā	10	
PA_bu-vb_pj1:10.13.8	tasmiṁ methunaṁ dhammaṁ paṭisevi.	10	
PA_bu-vb_pj1:10.13.9	Tassa kukkuccaṁ ahosi …pe…	10	
PA_bu-vb_pj1:10.13.10	“anāpatti, bhikkhu, pārājikassa.	10	
PA_bu-vb_pj1:10.13.11	Āpatti thullaccayassā”ti.	10	
PA_bu-vb_pj1:10.13.12	Tena kho pana samayena aññataro bhikkhu sivathikaṁ gantvā chinnasīsaṁ passitvā vaṭṭakate mukhe chupantaṁ aṅgajātaṁ pavesesi.	10	
PA_bu-vb_pj1:10.13.13	Tassa kukkuccaṁ ahosi …pe…	10	
PA_bu-vb_pj1:10.13.14	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.13.15	Tena kho pana samayena aññataro bhikkhu sivathikaṁ gantvā chinnasīsaṁ passitvā vaṭṭakate mukhe acchupantaṁ aṅgajātaṁ pavesesi.	10	
PA_bu-vb_pj1:10.13.16	Tassa kukkuccaṁ ahosi …pe…	10	
PA_bu-vb_pj1:10.13.17	“anāpatti, bhikkhu, pārājikassa.	10	
PA_bu-vb_pj1:10.13.18	Āpatti dukkaṭassā”ti.	10	
PA_bu-vb_pj1:10.13.19	Tena kho pana samayena aññataro bhikkhu aññatarissā itthiyā paṭibaddhacitto hoti.	10	
PA_bu-vb_pj1:10.13.20	Sā kālaṅkatā susāne chaḍḍitā.	10	
PA_bu-vb_pj1:10.13.21	Aṭṭhikāni vippakiṇṇāni honti.	10	
PA_bu-vb_pj1:10.13.22	Atha kho so bhikkhu sivathikaṁ gantvā aṭṭhikāni saṅkaḍḍhitvā nimitte aṅgajātaṁ paṭipādesi.	10	
PA_bu-vb_pj1:10.13.23	Tassa kukkuccaṁ ahosi …pe…	10	
PA_bu-vb_pj1:10.13.24	“anāpatti, bhikkhu, pārājikassa.	10	
PA_bu-vb_pj1:10.13.25	Āpatti dukkaṭassā”ti.	10	
PA_bu-vb_pj1:10.14.1	Tena kho pana samayena aññataro bhikkhu nāgiyā methunaṁ dhammaṁ paṭisevi …	10	
PA_bu-vb_pj1:10.14.2	yakkhiniyā methunaṁ dhammaṁ paṭisevi …	10	
PA_bu-vb_pj1:10.14.3	petiyā methunaṁ dhammaṁ paṭisevi …	10	
PA_bu-vb_pj1:10.14.4	paṇḍakassa methunaṁ dhammaṁ paṭisevi.	10	
PA_bu-vb_pj1:10.14.5	Tassa kukkuccaṁ ahosi …pe…	10	
PA_bu-vb_pj1:10.14.6	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.15.1	Tena kho pana samayena aññataro bhikkhu upahatindriyo hoti.	10	
PA_bu-vb_pj1:10.15.2	So—“nāhaṁ vediyāmi sukhaṁ vā dukkhaṁ vā, anāpatti me bhavissatī”ti—	10	
PA_bu-vb_pj1:10.15.3	methunaṁ dhammaṁ paṭisevi. …pe…	10	
PA_bu-vb_pj1:10.15.4	Bhagavato etamatthaṁ ārocesuṁ.	10	
PA_bu-vb_pj1:10.15.5	“Vediyi vā so, bhikkhave, moghapuriso na vā vediyi, āpatti pārājikassā”ti.	10	
PA_bu-vb_pj1:10.16.1	Tena kho pana samayena aññataro bhikkhu—	10	
PA_bu-vb_pj1:10.16.2	“itthiyā methunaṁ dhammaṁ paṭisevissāmī”ti—	10	
PA_bu-vb_pj1:10.16.3	chupitamatte vippaṭisārī ahosi.	10	
PA_bu-vb_pj1:10.16.4	Tassa kukkuccaṁ ahosi …pe…	10	
PA_bu-vb_pj1:10.16.5	“anāpatti, bhikkhu, pārājikassa.	10	
PA_bu-vb_pj1:10.16.6	Āpatti saṅghādisesassā”ti.	10	
PA_bu-vb_pj1:10.17.1	Tena kho pana samayena aññataro bhikkhu bhaddiye jātiyāvane divāvihāragato nipanno hoti.	10	
PA_bu-vb_pj1:10.17.2	Tassa aṅgamaṅgāni vātūpatthaddhāni honti.	10	
PA_bu-vb_pj1:10.17.3	Aññatarā itthī passitvā aṅgajāte abhinisīditvā yāvadatthaṁ katvā pakkāmi.	10	
PA_bu-vb_pj1:10.17.4	Bhikkhū kilinnaṁ passitvā bhagavato etamatthaṁ ārocesuṁ.	10	
PA_bu-vb_pj1:10.17.5	“Pañcahi, bhikkhave, ākārehi aṅgajātaṁ kammaniyaṁ hoti—	10	
PA_bu-vb_pj1:10.17.6	rāgena, vaccena, passāvena, vātena, uccāliṅgapāṇakadaṭṭhena.	10	
PA_bu-vb_pj1:10.17.7	Imehi kho, bhikkhave, pañcahākārehi aṅgajātaṁ kammaniyaṁ hoti.	10	
PA_bu-vb_pj1:10.17.8	Aṭṭhānametaṁ, bhikkhave, anavakāso yaṁ tassa bhikkhuno rāgena aṅgajātaṁ kammaniyaṁ assa.	10	
PA_bu-vb_pj1:10.17.9	Arahaṁ so, bhikkhave, bhikkhu.	10	
PA_bu-vb_pj1:10.17.10	Anāpatti, bhikkhave, tassa bhikkhuno”ti.	10	
PA_bu-vb_pj1:10.18.1	Tena kho pana samayena aññataro bhikkhu sāvatthiyā andhavane divāvihāragato nipanno hoti.	10	
PA_bu-vb_pj1:10.18.2	Aññatarā gopālikā passitvā aṅgajāte abhinisīdi.	10	
PA_bu-vb_pj1:10.18.3	So bhikkhu pavesanaṁ sādiyi, paviṭṭhaṁ sādiyi, ṭhitaṁ sādiyi, uddharaṇaṁ sādiyi.	10	
PA_bu-vb_pj1:10.18.4	Tassa kukkuccaṁ ahosi …pe…	10	
PA_bu-vb_pj1:10.18.5	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.18.6	Tena kho pana samayena aññataro bhikkhu sāvatthiyā andhavane divāvihāragato nipanno hoti.	10	
PA_bu-vb_pj1:10.18.7	Aññatarā ajapālikā passitvā …	10	
PA_bu-vb_pj1:10.18.8	aññatarā kaṭṭhahārikā passitvā …	10	
PA_bu-vb_pj1:10.18.9	aññatarā gomayahārikā passitvā aṅgajāte abhinisīdi.	10	
PA_bu-vb_pj1:10.18.10	So bhikkhu pavesanaṁ sādiyi, paviṭṭhaṁ sādiyi, ṭhitaṁ sādiyi, uddharaṇaṁ sādiyi.	10	
PA_bu-vb_pj1:10.18.11	Tassa kukkuccaṁ ahosi …pe…	10	
PA_bu-vb_pj1:10.18.12	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.19.1	Tena kho pana samayena aññataro bhikkhu vesāliyaṁ mahāvane divāvihāragato nipanno hoti.	10	
PA_bu-vb_pj1:10.19.2	Aññatarā itthī passitvā aṅgajāte abhinisīditvā yāvadatthaṁ katvā sāmantā hasamānā ṭhitā hoti.	10	
PA_bu-vb_pj1:10.19.3	So bhikkhu paṭibujjhitvā taṁ itthiṁ etadavoca—	10	
PA_bu-vb_pj1:10.19.4	“tuyhidaṁ kamman”ti?	10	
PA_bu-vb_pj1:10.19.5	“Āma, mayhaṁ kamman”ti.	10	
PA_bu-vb_pj1:10.19.6	Tassa kukkuccaṁ ahosi …pe…	10	
PA_bu-vb_pj1:10.19.7	“sādiyi tvaṁ, bhikkhū”ti?	10	
PA_bu-vb_pj1:10.19.8	“Nāhaṁ, bhagavā, jānāmī”ti.	10	
PA_bu-vb_pj1:10.19.9	“ Anāpatti, bhikkhu, ajānantassā”ti.	10	
PA_bu-vb_pj1:10.20.1	Tena kho pana samayena aññataro bhikkhu vesāliyaṁ mahāvane divāvihāragato rukkhaṁ apassāya nipanno hoti.	10	
PA_bu-vb_pj1:10.20.2	Aññatarā itthī passitvā aṅgajāte abhinisīdi.	10	
PA_bu-vb_pj1:10.20.3	So bhikkhu sahasā vuṭṭhāsi.	10	
PA_bu-vb_pj1:10.20.4	Tassa kukkuccaṁ ahosi …pe…	10	
PA_bu-vb_pj1:10.20.5	“sādiyi tvaṁ, bhikkhū”ti?	10	
PA_bu-vb_pj1:10.20.6	“Nāhaṁ, bhagavā, sādiyin”ti.	10	
PA_bu-vb_pj1:10.20.7	“Anāpatti, bhikkhu, asādiyantassā”ti.	10	
PA_bu-vb_pj1:10.20.8	Tena kho pana samayena aññataro bhikkhu vesāliyaṁ mahāvane divāvihāragato rukkhaṁ apassāya nipanno hoti.	10	
PA_bu-vb_pj1:10.20.9	Aññatarā itthī passitvā aṅgajāte abhinisīdi.	10	
PA_bu-vb_pj1:10.20.10	So bhikkhu akkamitvā pavattesi.	10	
PA_bu-vb_pj1:10.20.11	Tassa kukkuccaṁ ahosi …pe…	10	
PA_bu-vb_pj1:10.20.12	“sādiyi tvaṁ, bhikkhū”ti?	10	
PA_bu-vb_pj1:10.20.13	“Nāhaṁ, bhagavā, sādiyin”ti.	10	
PA_bu-vb_pj1:10.20.14	“Anāpatti, bhikkhu, asādiyantassā”ti.	10	
PA_bu-vb_pj1:10.21.1	Tena kho pana samayena aññataro bhikkhu vesāliyaṁ mahāvane kūṭāgārasālāyaṁ divāvihāragato dvāraṁ vivaritvā nipanno hoti.	10	
PA_bu-vb_pj1:10.21.2	Tassa aṅgamaṅgāni vātūpatthaddhāni honti.	10	
PA_bu-vb_pj1:10.21.3	Tena kho pana samayena sambahulā itthiyo gandhañca mālañca ādāya ārāmaṁ āgamaṁsu vihārapekkhikāyo.	10	
PA_bu-vb_pj1:10.21.4	Atha kho tā itthiyo taṁ bhikkhuṁ passitvā aṅgajāte abhinisīditvā yāvadatthaṁ katvā, purisūsabho vatāyanti vatvā gandhañca mālañca āropetvā pakkamiṁsu.	10	
PA_bu-vb_pj1:10.21.5	Bhikkhū kilinnaṁ passitvā bhagavato etamatthaṁ ārocesuṁ.	10	
PA_bu-vb_pj1:10.21.6	“Pañcahi, bhikkhave, ākārehi aṅgajātaṁ kammaniyaṁ hoti—	10	
PA_bu-vb_pj1:10.21.7	rāgena, vaccena, passāvena, vātena, uccāliṅgapāṇakadaṭṭhena.	10	
PA_bu-vb_pj1:10.21.8	Imehi kho, bhikkhave, pañcahākārehi aṅgajātaṁ kammaniyaṁ hoti.	10	
PA_bu-vb_pj1:10.21.9	Aṭṭhānametaṁ, bhikkhave, anavakāso, yaṁ tassa bhikkhuno rāgena aṅgajātaṁ kammaniyaṁ assa.	10	
PA_bu-vb_pj1:10.21.10	Arahaṁ so, bhikkhave, bhikkhu.	10	
PA_bu-vb_pj1:10.21.11	Anāpatti, bhikkhave, tassa bhikkhuno.	10	
PA_bu-vb_pj1:10.21.12	Anujānāmi, bhikkhave, divā paṭisallīyantena dvāraṁ saṁvaritvā paṭisallīyitun”ti.	10	
PA_bu-vb_pj1:10.22.1	Tena kho pana samayena aññataro bhārukacchako bhikkhu supinante purāṇadutiyikāya methunaṁ dhammaṁ paṭisevitvā—	10	
PA_bu-vb_pj1:10.22.2	“assamaṇo ahaṁ, vibbhamissāmī”ti,	10	
PA_bu-vb_pj1:10.22.3	bhārukacchaṁ gacchanto antarāmagge āyasmantaṁ upāliṁ passitvā etamatthaṁ ārocesi.	10	
PA_bu-vb_pj1:10.22.4	Āyasmā upāli evamāha—	10	
PA_bu-vb_pj1:10.22.5	“anāpatti, āvuso, supinantenā”ti.	10	
PA_bu-vb_pj1:10.23.1	Tena kho pana samayena rājagahe supabbā nāma upāsikā mudhappasannā hoti.	10	
PA_bu-vb_pj1:10.23.2	Sā evaṁdiṭṭhikā hoti—	10	
PA_bu-vb_pj1:10.23.3	“yā methunaṁ dhammaṁ deti sā aggadānaṁ detī”ti.	10	
PA_bu-vb_pj1:10.23.4	Sā bhikkhuṁ passitvā etadavoca—	10	
PA_bu-vb_pj1:10.23.5	“ehi, bhante, methunaṁ dhammaṁ paṭisevā”ti.	10	
PA_bu-vb_pj1:10.23.6	“Alaṁ, bhagini, netaṁ kappatī”ti.	10	
PA_bu-vb_pj1:10.23.7	“Ehi, bhante, ūruntarikāya ghaṭṭehi,	10	
PA_bu-vb_pj1:10.23.8	evaṁ te anāpatti bhavissatī”ti …pe…	10	
PA_bu-vb_pj1:10.23.9	ehi, bhante, nābhiyaṁ ghaṭṭehi …	10	
PA_bu-vb_pj1:10.23.10	ehi, bhante, udaravaṭṭiyaṁ ghaṭṭehi …	10	
PA_bu-vb_pj1:10.23.11	ehi, bhante, upakacchake ghaṭṭehi …	10	
PA_bu-vb_pj1:10.23.12	ehi, bhante, gīvāyaṁ ghaṭṭehi …	10	
PA_bu-vb_pj1:10.23.13	ehi, bhante, kaṇṇacchidde ghaṭṭehi …	10	
PA_bu-vb_pj1:10.23.14	ehi, bhante, kesavaṭṭiyaṁ ghaṭṭehi …	10	
PA_bu-vb_pj1:10.23.15	ehi, bhante, aṅgulantarikāya ghaṭṭehi …	10	
PA_bu-vb_pj1:10.23.16	“ehi, bhante, hatthena upakkamitvā mocessāmi,	10	
PA_bu-vb_pj1:10.23.17	evaṁ te anāpatti bhavissatī”ti.	10	
PA_bu-vb_pj1:10.23.18	So bhikkhu tathā akāsi.	10	
PA_bu-vb_pj1:10.23.19	Tassa kukkuccaṁ ahosi …pe…	10	
PA_bu-vb_pj1:10.23.20	“anāpatti, bhikkhu, pārājikassa.	10	
PA_bu-vb_pj1:10.23.21	Āpatti saṅghādisesassā”ti.	10	
PA_bu-vb_pj1:10.24.1	Tena kho pana samayena sāvatthiyaṁ saddhā nāma upāsikā mudhappasannā hoti.	10	
PA_bu-vb_pj1:10.24.2	Sā evaṁdiṭṭhikā hoti—	10	
PA_bu-vb_pj1:10.24.3	“yā methunaṁ dhammaṁ deti sā aggadānaṁ detī”ti.	10	
PA_bu-vb_pj1:10.24.4	Sā bhikkhuṁ passitvā etadavoca—	10	
PA_bu-vb_pj1:10.24.5	“ehi, bhante, methunaṁ dhammaṁ paṭisevā”ti.	10	
PA_bu-vb_pj1:10.24.6	“Alaṁ, bhagini, netaṁ kappatī”ti.	10	
PA_bu-vb_pj1:10.24.7	“Ehi, bhante, ūruntarikāya ghaṭṭehi …pe…	10	
PA_bu-vb_pj1:10.24.8	ehi, bhante, hatthena upakkamitvā mocessāmi,	10	
PA_bu-vb_pj1:10.24.9	evaṁ te anāpatti bhavissatī”ti.	10	
PA_bu-vb_pj1:10.24.10	So bhikkhu tathā akāsi.	10	
PA_bu-vb_pj1:10.24.11	Tassa kukkuccaṁ ahosi …pe…	10	
PA_bu-vb_pj1:10.24.12	“anāpatti, bhikkhu, pārājikassa.	10	
PA_bu-vb_pj1:10.24.13	Āpatti saṅghādisesassā”ti.	10	
PA_bu-vb_pj1:10.25.1	Tena kho pana samayena vesāliyaṁ licchavikumārakā bhikkhuṁ gahetvā bhikkhuniyā vippaṭipādesuṁ …	10	
PA_bu-vb_pj1:10.25.2	sikkhamānāya vippaṭipādesuṁ …	10	
PA_bu-vb_pj1:10.25.3	sāmaṇeriyā vippaṭipādesuṁ.	10	
PA_bu-vb_pj1:10.25.4	Ubho sādiyiṁsu.	10	
PA_bu-vb_pj1:10.25.5	Ubho nāsetabbā.	10	
PA_bu-vb_pj1:10.25.6	Ubho na sādiyiṁsu.	10	
PA_bu-vb_pj1:10.25.7	Ubhinnaṁ anāpatti.	10	
PA_bu-vb_pj1:10.25.8	Tena kho pana samayena vesāliyaṁ licchavikumārakā bhikkhuṁ gahetvā vesiyā vippaṭipādesuṁ …	10	
PA_bu-vb_pj1:10.25.9	paṇḍake vippaṭipādesuṁ …	10	
PA_bu-vb_pj1:10.25.10	gihiniyā vippaṭipādesuṁ.	10	
PA_bu-vb_pj1:10.25.11	Bhikkhu sādiyi.	10	
PA_bu-vb_pj1:10.25.12	Bhikkhu nāsetabbo.	10	
PA_bu-vb_pj1:10.25.13	Bhikkhu na sādiyi.	10	
PA_bu-vb_pj1:10.25.14	Bhikkhussa anāpatti.	10	
PA_bu-vb_pj1:10.25.15	Tena kho pana samayena vesāliyaṁ licchavikumārakā bhikkhū gahetvā aññamaññaṁ vippaṭipādesuṁ.	10	
PA_bu-vb_pj1:10.25.16	Ubho sādiyiṁsu.	10	
PA_bu-vb_pj1:10.25.17	Ubho nāsetabbā.	10	
PA_bu-vb_pj1:10.25.18	Ubho na sādiyiṁsu.	10	
PA_bu-vb_pj1:10.25.19	Ubhinnaṁ anāpatti.	10	
PA_bu-vb_pj1:10.26.1	Tena kho pana samayena aññataro vuḍḍhapabbajito bhikkhu purāṇadutiyikāya dassanaṁ agamāsi.	10	
PA_bu-vb_pj1:10.26.2	Sā—“ehi, bhante, vibbhamā”ti aggahesi.	10	
PA_bu-vb_pj1:10.26.3	So bhikkhu paṭikkamanto uttāno paripati.	10	
PA_bu-vb_pj1:10.26.4	Sā ubbhajitvā aṅgajāte abhinisīdi.	10	
PA_bu-vb_pj1:10.26.5	Tassa kukkuccaṁ ahosi …pe…	10	
PA_bu-vb_pj1:10.26.6	“sādiyi tvaṁ, bhikkhū”ti?	10	
PA_bu-vb_pj1:10.26.7	“Nāhaṁ, bhagavā, sādiyin”ti.	10	
PA_bu-vb_pj1:10.26.8	“Anāpatti, bhikkhu, asādiyantassā”ti.	10	
PA_bu-vb_pj1:10.27.1	Tena kho pana samayena aññataro bhikkhu araññe viharati.	10	
PA_bu-vb_pj1:10.27.2	Migapotako tassa passāvaṭṭhānaṁ āgantvā passāvaṁ pivanto mukhena aṅgajātaṁ aggahesi.	10	
PA_bu-vb_pj1:10.27.3	So bhikkhu sādiyi.	10	
PA_bu-vb_pj1:10.27.4	Tassa kukkuccaṁ ahosi …pe…	10	
PA_bu-vb_pj1:10.27.5	“āpattiṁ tvaṁ, bhikkhu, āpanno pārājikan”ti.	10	
PA_bu-vb_pj1:10.27.6	Paṭhamapārājikaṁ samattaṁ.	10	
