segmentnr	original	folio	analyzed
PA_tika-s03_03t:0	Namo tassa bhagavato arahato sammāsambuddhassa	0	
PA_tika-s03_03t:1	Saṃyuttanikāye	0	
PA_tika-s03_03t:2	Khandhavaggaṭīkā	0	
PA_tika-s03_03t:3	1. Khandhasaṃyuttaṃ	0	
PA_tika-s03_03t:4	1. Nakulapituvaggo	0	
PA_tika-s03_03t:5	1. Nakulapitusuttavaṇṇanā	0	
PA_tika-s03_03t:6_0	1. Bhaggā nāma jānapadino rājakumārā. Tesaṃ nivāso ekopi janapado ruḷhīvasena “bhaggā”tveva	6	
PA_tika-s03_03t:6_1	vuccatīti katvā vuttaṃ “evaṃnāmake janapade”ti, evaṃ bahuvacanavasena laddhanāme”ti	6	
PA_tika-s03_03t:6_2	attho. Tasmiṃ vanasaṇḍeti yo pana vanasaṇḍo pubbe migānaṃ abhayatthāya dinno, tasmiṃ	6	
PA_tika-s03_03t:6_3	vanasaṇḍe. Yasmā so gahapati tasmiṃ nagare “nakulapitā”ti puttassa vasena paññāyittha,	6	
PA_tika-s03_03t:6_4	tasmā vuttaṃ “nakulapitā”ti nakulassa nāma dārakassa pitāti attho. Bhariyāpissa “nakulamātā”ti paññāyittha.	6	
PA_tika-s03_03t:7_0	Jarājiṇṇoti jarāvasena jiṇṇo, na byādhiādīnaṃ vasena jiṇṇo. Vayovuḍḍhoti jiṇṇattā	7	
PA_tika-s03_03t:7_1	eva vayovuḍḍhippattiyā vuḍḍho, na sīlādivuḍḍhiyā. Jātiyā mahantatāya cirarattatāya	7	
PA_tika-s03_03t:7_2	jātimahallako. Tiyaddhagatoti paṭhamo majjhimo pacchimoti tayo addhe gato. Tattha	7	
PA_tika-s03_03t:7_3	paṭhamaṃ dutiyañca atikkantattā pacchimaṃ upagatattā vayoanuppatto. Āturakāyoti dukkhavedanāpavisatāya	7	
PA_tika-s03_03t:7_4	anassādakāyo. Gelaññaṃ pana dukkhagatikanti “gilānakāyo”ti vuttaṃ. Tathā hi saccavibhaṅge	7	
PA_tika-s03_03t:7_5	dukkhasaccaniddese dukkhaggahaṇeneva gahitattā byādhi na niddiṭṭho. Niccapaggharaṇaṭṭhenāti	7	
PA_tika-s03_03t:7_6	sabbadā asucipaggharaṇabhāvena. So panassa āturabhāvenāti āha – “āturaṃyeva nāmā”ti.	7	
PA_tika-s03_03t:7_7	Visesenāti adhikabhāvena. Āturatīti āturo. Saṅgāmappatto santattakāyo. Jarāya āturatā	7	
PA_tika-s03_03t:7_8	jarāturatā. Kusalapakkhavaḍḍhanena mano bhāventīti manobhāvanīyā. Manasā vā bhāvanīyā	7	
PA_tika-s03_03t:7_9	sambhāvanīyāti manobhāvanīyā. Anusāsatūti anu anu sāsatūti ayamettha atthoti āha	7	
PA_tika-s03_03t:7_10	– “punappunaṃ sāsatū”ti. Aparāparaṃ pavattitaṃ hitavacanaṃ. Anotiṇṇe vatthusmiṃ yo	71	
PA_tika-s03_03t:7_11	evaṃ karoti, tassa ayaṃ guṇo dosoti vacanaṃ. Tantivasenāti tantisannissayena ayaṃ	71	
PA_tika-s03_03t:7_12	anusāsanī nāma. Paveṇīti tantiyā eva vevacanaṃ.	71	
PA_tika-s03_03t:8	Aṇḍaṃ viya bhūtoti adhikopamā kāyassa aṇḍakosato abaladubbalabhāvato. Tenāha “aṇḍaṃ hī”tiādi. Bāloyeva tādisattabhāvasamaṅgī muhuttampi ārogyaṃ paṭijānanto.	0	
PA_tika-s03_03t:9_0	Vippasannānīti pakatimākāraṃ atikkamitvā visesena pasannāni. Tenāha – “suu pasannānī”ti.	9	
PA_tika-s03_03t:9_1	Pasannacittasamuṭṭhitarūpasampadāhi tāhi tassa mukhavaṇṇassa pārisuddhīti āha – “parisuddhoti	9	
PA_tika-s03_03t:9_2	niddoso”ti. Tenevāha “nirupakkilesatāyā”tiādi. Etenevassindriyavippasannatākāraṇampi	9	
PA_tika-s03_03t:9_3	saṃvaṇṇitanti daṭṭhabbaṃ. Esa mukhavaṇṇo. Nayaggāhapaññā kiresāti idaṃ anāvajjanavaseneva	9	
PA_tika-s03_03t:9_4	vuttabhāvaṃ sandhāyāha.	9	
PA_tika-s03_03t:10_0	Yaṃ neva puttassātiādi “ovadatu no, bhante, bhagavā yathā mayaṃ paralokepi aññamaññaṃ	10	
PA_tika-s03_03t:10_1	samāgaccheyyāmā”ti vuttavacanaṃ sandhāya vuttameva. Madhuradhammadesanāyeva satthu	10	
PA_tika-s03_03t:10_2	sammukhā paṭiladdhā, tassa attano pemagāravagahitattā “amatābhiseko”ti veditabbo.	10	
PA_tika-s03_03t:11_0	Idaṃ padadvayaṃ. Ārakattā kilesehi maggena samucchinnattā. Anayeti avaḍḍhiyaṃ, anattheti	11	
PA_tika-s03_03t:11_1	attho. Anaye vā anupāye. Na iriyanato avattanato. Ayeti vaḍḍhiyaṃ atthe upāye ca.	11	
PA_tika-s03_03t:11_2	Araṇīyatoti payirupāsitabbato. Niruttinayena padasiddhi veditabbā purimesu atthavikappesu,	11	
PA_tika-s03_03t:11_3	pacchime pana saddasatthavasenapi. Yadipi ariyasaddo “ye hi vo ariyā parisuddhakāyakammantā”tiādīsu	11	
PA_tika-s03_03t:11_4	visuddhāsayapayogesu puthujjanesupi vaṭṭati, idha pana ariyamaggādhigamena sabbalokuttarabhāvena	11	
PA_tika-s03_03t:11_5	ca ariyabhāvo adhippetoti dassento āha – “buddhā cā”tiādi. Tattha paccekabuddhā tathāgatasāvakā	11	
PA_tika-s03_03t:11_6	ca sappurisāti idaṃ “ariyā sappurisā”ti idha vuttapadānaṃ atthaṃ asaṅkarato dassetuṃ	11	
PA_tika-s03_03t:11_7	vuttaṃ. Yasmā pana nippariyāyato ariyasappurisabhāvā abhinnasabhāvā, tasmā “sabbeva vā”tiādi vuttaṃ.	11	
PA_tika-s03_03t:12_0	Ettāvatā hi buddhasāvako vutto, tassa hi ekantena kalyāṇamitto icchitabbo parato	12	
PA_tika-s03_03t:12_1	ghosamantarena paṭhamamaggassa anuppajjanato. Visesato cassa bhagavāva “kalyāṇamitto”ti	12	
PA_tika-s03_03t:12_2	adhippeto. Vuttañhetaṃ “mamañhi, ānanda, kalyāṇamittaṃ āgamma jātidhammā sattā jātiyā	12	
PA_tika-s03_03t:12_3	parimuccantī”tiādi. So eva ca aveccapasādādhigamena daḷhabhatti nāma. Vuttampi cetaṃ	12	
PA_tika-s03_03t:12_4	“yaṃ mayā sāvakānaṃ sikkhāpadaṃ paññattaṃ, taṃ mama sāvakā jīvitahetupi nātikkamantī”ti.	12	
PA_tika-s03_03t:12_5	Kataññutādīhi paccekabuddhabuddhāti ettha kataṃ jānātīti kataññū. Kataṃ viditaṃ pākaṭaṃ	12	
PA_tika-s03_03t:12_6	karotīti katavedī. Paccekabuddhā hi anekesupi kappasatasahassesu kataṃ upakāraṃ jānanti,	12	
PA_tika-s03_03t:12_7	katañca pākaṭaṃ karonti satijananaāmisapaṭiggahaṇādinā. Tathā saṃsāradukkhadukkhitassa	12	
PA_tika-s03_03t:12_8	sakkaccaṃ karonti kiccaṃ, yaṃ attanā kātuṃ sakkā. Sammāsambuddho pana kappānaṃ asaṅkhyeyyasahassesupi	12	
PA_tika-s03_03t:12_9	kataṃ upakāraṃ maggaphalānaṃ upanissayañca jānanti, pākaṭañca karonti. Sīho viya	12	
PA_tika-s03_03t:12_10	ca evaṃ sabbattha sakkaccameva dhammadesanaṃ karontena buddhakiccaṃ karonti. Yāya	121	
PA_tika-s03_03t:12_11	paṭipattiyā ariyā diṭṭhā nāma honti, tassā appaṭipajjanaṃ, tattha ca ādarābhāvo ariyānaṃ	121	
PA_tika-s03_03t:12_12	adassanasīlatā, na ca dassane sādhukāritāti veditabbā. Cakkhunā adassāvīti ettha	121	
PA_tika-s03_03t:12_13	cakkhu nāma na maṃsacakkhu eva, atha kho dibbacakkhupīti āha “dibbacakkhunā vā”ti.	121	
PA_tika-s03_03t:12_14	Ariyabhāvoti yehi yogato “ariyā”ti vuccanti, te maggaphaladhammā daṭṭhabbā.	121	
PA_tika-s03_03t:13_0	Tatrāti ñāṇadassanasseva dassanabhāve. Vatthūti adhippetatthañāpanakāraṇaṃ. Evaṃ	13	
PA_tika-s03_03t:13_1	vuttepīti evaṃ aññāpadesena attupanāyikaṃ katvā vuttepi. Dhammanti lokuttaradhammaṃ,	13	
PA_tika-s03_03t:13_2	catusaccadhammaṃ vā. Ariyakaradhammā aniccānupassanādayo, vipassiyamānā vā aniccādayo,	13	
PA_tika-s03_03t:13_3	cattāri vā ariyasaccāni.	13	
PA_tika-s03_03t:14_0	Avinītoti na vinīto adhisīlasikkhādīnaṃ vasena na sikkhito. Yesaṃ saṃvaravinayādīnaṃ	14	
PA_tika-s03_03t:14_1	abhāvena ayaṃ “avinīto”ti vuccati, te tāva dassetuṃ “duvidho vinayo nāmā”tiādimāha.	14	
PA_tika-s03_03t:14_2	Tattha sīlasaṃvaroti pātimokkhasaṃvaro veditabbo, so ca atthato kāyikavācasiko avītikkamo.	14	
PA_tika-s03_03t:14_3	Satisaṃvaroti indriyārakkhā, sā ca tathāpavattā satiyeva. Ñāṇasaṃvaroti “sotānaṃ	14	
PA_tika-s03_03t:14_4	saṃvaraṃ brūmī”ti vatvā “paññāyete pidhīyare”ti vacanato sotasaṅkhātānaṃ taṇhādiṭṭhiduccaritaavijjāavasiṭṭhakilesānaṃ	14	
PA_tika-s03_03t:14_5	saṃvaro pidahanaṃ samucchedañāṇanti veditabbaṃ. Khantisaṃvaroti adhivāsanā, sā ca	14	
PA_tika-s03_03t:14_6	tathāpavattā khandhā, adoso vā, “paññā”ti keci vadanti. Vīriyasaṃvaro kāmavitakkādīnaṃ	14	
PA_tika-s03_03t:14_7	vinodanavasena pavattaṃ vīriyameva. Tena tena aṅgena tassa tassa aṅgassa pahānaṃ	14	
PA_tika-s03_03t:14_8	tadaṅgappahānaṃ. Vikkhambhanavasena pahānaṃ vikkhambhanappahānaṃ. Sesapadattayepi eseva nayo.	14	
PA_tika-s03_03t:15_0	Iminā pātimokkhasaṃvarenātiādi sīlasaṃvarādīnaṃ vivaraṇaṃ. Tattha samupetoti iti-saddo	15	
PA_tika-s03_03t:15_1	ādiattho. Tena “upagato”tiādinā vibhaṅge āgataṃ saṃvaravibhaṅgaṃ dasseti. Kāyaduccaritādīnanti	15	
PA_tika-s03_03t:15_2	dussīlyasaṅkhātānaṃ kāyavacīduccaritādīnaṃ muṭṭhasaccasaṅkhātassa pamādassa, abhijjhādīnaṃ	15	
PA_tika-s03_03t:15_3	vā akkhantiaññāṇakosajjānañca. Saṃvaraṇatoti pidahanato, vinayanatoti kāyavācācittānaṃ	15	
PA_tika-s03_03t:15_4	virūpapavattiyā vinayanato, kāyaduccaritādīnaṃ vā apanayanato, kāyādīnaṃ vā jimhapavattiṃ	15	
PA_tika-s03_03t:15_5	vicchinditvā ujukanayanatoti attho. Paccayasamavāye uppajjanārahānaṃ kāyaduccaritādīnaṃ	15	
PA_tika-s03_03t:15_6	tathā tathā anuppādanameva saṃvaraṇaṃ vinayanañca veditabbaṃ.	15	
PA_tika-s03_03t:16_0	Yaṃ pahānanti sambandho. “Nāmarūpaparicchedādīsu vipassanāñāṇesū”ti kasmā vuttaṃ?	16	
PA_tika-s03_03t:16_1	Nanu nāmarūpaparicchedapaccayapariggahakaṅkhāvitaraṇāni na vipassanāñāṇāni sammasanākārena	16	
PA_tika-s03_03t:16_2	appavattanato? Saccametaṃ, vipassanāñāṇassa pana adhiṭṭhānabhāvato evaṃ vuttaṃ. Nāmarūpamattamidaṃ,	16	
PA_tika-s03_03t:16_3	“natthi ettha attā vā attaniyaṃ vā”ti evaṃ pavattañāṇaṃ nāmarūpavavatthānaṃ. Sati	16	
PA_tika-s03_03t:16_4	vijjamāne khandhapañcakasaṅkhāte kāye, sayaṃ vā satī tasmiṃ kāye diṭṭhi sakkāyadiṭṭhi,	16	
PA_tika-s03_03t:16_5	sā ca “rūpaṃ attato samanupassatī”ti evaṃ pavattā attadiṭṭhi. Tassa nāmarūpassa kammāvijjādipaccayapariggaṇhanañāṇaṃ	16	
PA_tika-s03_03t:16_6	paccayapariggaho. “Natthi hetu, natthi paccayo sattānaṃ saṃkilesāyā”tiādinayappavattā	16	
PA_tika-s03_03t:16_7	ahetudiṭṭhi. “Issarapurisapajāpatipakatiaṇukālādīhi loko pavattati nivattati cā”ti	16	
PA_tika-s03_03t:16_8	tathā tathā pavattā diṭṭhi visamahetudiṭṭhi. Tassevāti paccayapariggahasseva. Kaṅkhāvitaraṇenāti	16	
PA_tika-s03_03t:16_9	yathā etarahi nāmarūpassa kammādipaccayato uppatti, evaṃ atīte anāgatepīti tīsu kālesu	16	
PA_tika-s03_03t:16_10	vicikicchāpanayanañāṇena. Kathaṃkathībhāvassāti “ahosiṃ nu kho ahaṃ atītamaddhāna”ntiādinayapavattāya	161	
PA_tika-s03_03t:16_11	saṃsayappavattiyā. Kalāpasammasanenāti “yaṃ kiñci rūpaṃ atītānāgatapaccuppanna”ntiādinā	161	
PA_tika-s03_03t:16_12	khandhapañcakaṃ ekādasasu okāsesu pakkhipitvā sammasanavasena pavattena vipassanāñāṇena.	161	
PA_tika-s03_03t:16_13	Ahaṃ mamāti gāhassāti “attā attaniya”nti gahaṇassa. Maggāmaggavavatthānenāti maggāmaggañāṇavisuddhiyā.	161	
PA_tika-s03_03t:16_14	Amagge maggasaññāyāti amagge obhāsādike “maggo”ti uppannasaññāya. Yasmā sammadeva	161	
PA_tika-s03_03t:16_15	saṅkhārānaṃ udayaṃ passanto “evamete saṅkhārā anurūpakāraṇato uppajjanti, na pana	161	
PA_tika-s03_03t:16_16	ucchijjantī”ti gaṇhāti, tasmā vuttaṃ “udayadassanena ucchedadiṭṭhiyā”ti. Yasmā pana	161	
PA_tika-s03_03t:16_17	saṅkhārānaṃ vayaṃ “yadipime saṅkhārā avicchinnā vattanti, uppannuppannā pana appaṭisandhikā	161	
PA_tika-s03_03t:16_18	nirujjhantevā”ti passato kuto sassataggāho. Tasmā vuttaṃ “vayadassanena sassatadiṭṭhiyā”ti.	161	
PA_tika-s03_03t:16_19	Bhayadassanenāti bhayatūpaṭṭhānañāṇena. Sabhayeti sabbabhayānaṃ ākarabhāvato sakaladukkhavūpasamasaṅkhātassa	161	
PA_tika-s03_03t:16_20	paramassāsassa paṭipakkhabhāvato ca sabhaye khandhapañcake. Abhayasaññāyāti “abhayaṃ	162	
PA_tika-s03_03t:16_21	khema”nti uppannasaññāya. Assādasaññā nāma pañcupādānakkhandhesu assādanavasena pavattasaññā,	162	
PA_tika-s03_03t:16_22	yo “ālayābhiniveso”tipi vuccati. Abhiratisaññā tattheva abhiramaṇavasena pavattasaññā,	162	
PA_tika-s03_03t:16_23	yā “nandī”tipi vuccati. Amuccitukāmatā ādānaṃ. Anupekkhā saṅkhārehi anibbindanaṃ,	162	
PA_tika-s03_03t:16_24	sālayatāti attho. Dhammaṭṭhitiyaṃ paṭiccasamuppāde. Paṭilomabhāvo sassatucchedaggāho,	162	
PA_tika-s03_03t:16_25	paccayākārapaṭicchādakamoho vā. Nibbāne ca paṭilomabhāvo saṅkhāresu nati, nibbānapaṭicchādakamoho	162	
PA_tika-s03_03t:16_26	vā. Saṅkhāranimittaggāhoti yādisassa kilesassa appahīnatā vipassanā saṅkhāranimittaṃ	162	
PA_tika-s03_03t:16_27	na muñcati, so kileso, yo “saṃyogābhiniveso”tipi vuccati, saṅkhāranimittaggāhassa,	162	
PA_tika-s03_03t:16_28	atikkamanameva vā pahānaṃ.	162	
PA_tika-s03_03t:17_0	Pavatti eva pavattibhāvo, pariyuṭṭhānanti attho. Nīvaraṇādidhammānanti ādi-saddena	17	
PA_tika-s03_03t:17_1	nīvaraṇapakkhiyā kilesā vitakkavicārādayo ca gayhanti. Catunnaṃ ariyamaggānaṃ bhāvitattā	17	
PA_tika-s03_03t:17_2	accantaṃ appavattibhāvena yaṃ pahānanti sambandho. Kena pana pahānanti? “Ariyamaggehevā”ti	17	
PA_tika-s03_03t:17_3	viññāyamānoyamattho tesaṃ bhāvitattā appavattivacanato. “Samudayapakkhikassā”ti ettha	17	
PA_tika-s03_03t:17_4	cattāropi maggā catusaccābhisamayāti katvā tehi pahātabbena tena tena samudayasaṅkhātena	17	
PA_tika-s03_03t:17_5	lobhena saha pahātabbattā samudayasabhāvattā ca. Saccavibhaṅge ca sabbakilesānaṃ	17	
PA_tika-s03_03t:17_6	samudayabhāvassa vuttattā “samudayapakkhikā”ti diṭṭhiādayo vuccanti. Paṭipassaddhattaṃ vūpasantatā.	17	
PA_tika-s03_03t:18_0	Saṅkhatanissaṭatā saṅkhārasabhāvābhāvo. Pahīnasabbasaṅkhatanti virahitasabbasaṅkhataṃ,	18	
PA_tika-s03_03t:18_1	visaṅkhāranti attho. Pahānañca taṃ vinayo cāti pahānavinayo purimena atthena. Dutiyena	18	
PA_tika-s03_03t:18_2	pana pahīyatīti pahānaṃ, tassa vinayoti yojetabbo.	18	
PA_tika-s03_03t:19_0	Bhinnasaṃvarattāti naṭṭhasaṃvarattā, saṃvarābhāvatoti attho. Tena asamādinnasaṃvaropi	19	
PA_tika-s03_03t:19_1	saṅgahitova hoti. Samādānena hi sampādetabbo saṃvaro, tadabhāve na hotīti. Ariyeti	19	
PA_tika-s03_03t:19_2	ariyo. Paccattavacanañhetaṃ. Eseseti eso eso, atthato anaññoti attho. Tajjāteti atthato	19	
PA_tika-s03_03t:19_3	taṃsabhāvo, sappuriso ariyasabhāvo, ariyo ca sappurisabhāvoti attho.	19	
PA_tika-s03_03t:20_0	So ahanti attanā parikappitaṃ attānaṃ diṭṭhigatiko vadati. “Ahaṃbuddhinibandhano	20	
PA_tika-s03_03t:20_1	attā”ti hi attavādino laddhi. Advayanti dvayatārahitaṃ. Abhinnaṃ vaṇṇameva “accī”ti	20	
PA_tika-s03_03t:20_2	gahetvā “accīti vaṇṇo evā”ti tesaṃ ekattaṃ passanto viya yathāparikappitaṃ attānaṃ	20	
PA_tika-s03_03t:20_3	“rūpa”nti, yathādiṭṭhaṃ vā rūpaṃ, “attā”ti gahetvā tesaṃ ekattaṃ passanto daṭṭhabbo.	20	
PA_tika-s03_03t:20_4	Ettha ca “rūpaṃ attā”ti imissā pavattiyā abhāvepi rūpe attaggahaṇaṃ pavattamānaṃ	20	
PA_tika-s03_03t:20_5	acciyaṃ vaṇṇaggahaṇaṃ viya “advayadassana”nti vuttaṃ. Upamāyo ca anaññattādigahaṇanidassanavaseneva	20	
PA_tika-s03_03t:20_6	vuttā, na vaṇṇādīnaṃ viya attano vijjamānadassanatthaṃ. Na hi attani sāmibhāvena	20	
PA_tika-s03_03t:20_7	rūpañca sakiñcanabhāvena samanupassati. Attani vā rūpanti attānaṃ rūpassa sabhāvato	20	
PA_tika-s03_03t:20_8	ādhāraṇabhāvena. Rūpasmiṃ vā attānanti rūpassa attano ādhāraṇabhāvena diṭṭhipassanāya	20	
PA_tika-s03_03t:20_9	passati. Pariyuṭṭhaṭṭhāyīti pariyuṭṭhānappattāhi diṭṭhitaṇhāhi “rūpaṃ attā, rūpavā	20	
PA_tika-s03_03t:20_10	attā”tiādinā khandhapañcakaṃ micchā gahetvā tiṭṭhanato. Tenāha “pariyuṭṭhānākārenā”tiādi.	201	
PA_tika-s03_03t:20_11	Eseva nayoti yo “idhekacco rūpaṃ attato samanupassatī”tiādinā rūpakkhandhe vutto	201	
PA_tika-s03_03t:20_12	saṃvaṇṇanānayo, vedanākkhandhādīsupi eso eva nayo veditabbo.	201	
PA_tika-s03_03t:21_0	Suddharūpamevāti arūpena amissitaṃ kevalaṃ rūpameva. Arūpanti suddhaarūpaṃ rūpassa	21	
PA_tika-s03_03t:21_1	aggahitattā. Catūsu khandhesu tiṇṇaṃ tiṇṇaṃ vasenāti catūsu khandhesu tiṇṇaṃ tiṇṇaṃ	21	
PA_tika-s03_03t:21_2	gahaṇavasena rūpārūpamissako attā kathito tasmiṃ tasmiṃ gahaṇe vedanādivinimuttaarūpadhamme	21	
PA_tika-s03_03t:21_3	kasiṇarūpena saddhiṃ sabbarūpadhamme ca ekajjhaṃ gahaṇasiddhito. Pañcasu ṭhānesu	21	
PA_tika-s03_03t:21_4	ucchedadiṭṭhi kathitā, te te eva dhamme “attā”ti gahaṇato tesañca ucchedabhāvato.	21	
PA_tika-s03_03t:21_5	Avasesesu pana pannarasasu ṭhānesu rūpaṃ “attā”ti gahetvāpi diṭṭhigatiko tattha niccasaññaṃ	21	
PA_tika-s03_03t:21_6	na vissajjeti kasiṇarūpena taṃ missetvā tassa ca uppādādīnaṃ adassanato, tasmāssa	21	
PA_tika-s03_03t:21_7	tatthapi hotiyeva sassatadiṭṭhi ekaccasassatagāhavasenapi. Maggāvaraṇā viparītadassanato.	21	
PA_tika-s03_03t:21_8	Na saggāvaraṇā akammapathappattatāya. Akiriyāhetukanatthikadiṭṭhiyo eva hi kammapathadiṭṭhiyo.	21	
PA_tika-s03_03t:22_0	Kāyoti rūpakāyo. So āturoyeva asavasabhāvato. Rāgadosamohānugatanti appahīnarāgadosamohasantāne	22	
PA_tika-s03_03t:22_1	pavattaṃ. Idhāti imasmiṃ sutte. Dassitaṃ āturabhāvena. Nikkilesatāyāti sayaṃ pahīnakilesasantānagatatāya.	22	
PA_tika-s03_03t:22_2	Sekhā neva āturacittā pahīnakilese upādāya, appahīne pana upādāya āturacittā. Anāturacittataṃyeva	22	
PA_tika-s03_03t:22_3	bhajanti vaṭṭānusārimahājanassa viya tesaṃ cittassa kilesavasena āturattābhāvato.	22	
PA_tika-s03_03t:23	Nakulapitusuttavaṇṇanā niṭṭhitā.	2	
PA_tika-s03_03t:24	2. Devadahasuttavaṇṇanā	2	
PA_tika-s03_03t:25_0	2. Devā vuccanti rājāno “dibbanti kāmaguṇehi kīḷanti laḷanti, attano vā puññānubhāvena	25	
PA_tika-s03_03t:25_1	jotantī”ti katvā. Tesaṃ dahoti devadaho. Sayaṃjāto vā so hoti, tasmāpi “devadaho”ti	25	
PA_tika-s03_03t:25_2	vutto. Tassa avidūre nigamo “devadaha”ntveva saṅkhaṃ gato yathā “varaṇānagaraṃ, godhāgāmo”ti.	25	
PA_tika-s03_03t:25_3	Pacchābhūmiyaṃ aparadisāyaṃ niviṭṭhajanapado pacchābhūmaṃ, taṃ gantukāmā pacchābhūmagamikā.	25	
PA_tika-s03_03t:25_4	Te sabhāreti te bhikkhū therassa vasena sabhāre kātukāmatāya. Yadi thero tesaṃ bhāro,	25	
PA_tika-s03_03t:25_5	therassapi te bhārā evāti “te sabhāre kātukāmatāyā”ti vuttaṃ. Evañhi thero te ovaditabbe	25	
PA_tika-s03_03t:25_6	anusāsitabbe maññatīti. Idāni tamatthaṃ vivaranto “yo hī”tiādimāha. Ayaṃ nibbhāro	25	
PA_tika-s03_03t:25_7	nāma kañci puggalaṃ attano bhāraṃ katvā avattanato.	25	
PA_tika-s03_03t:26	Catubbidhenāti dhātukosallaṃ āyatanakosallaṃ paṭiccasamuppādakosallaṃ ṭhānāṭṭhānakosallanti evaṃ catubbidhena.	2	
PA_tika-s03_03t:27_0	Te mahallakābādhikātidaharapuggale gaṇhitvāva gacchati. Te hi divasadvayena vūpasantaparissamā	27	
PA_tika-s03_03t:27_1	eva. Hatthivānaratittirapaṭibaddhaṃ vatthuṃ kathetvā. “Eḷakāḷagumbeti kāḷatiṇagacchamaṇḍape”tipi vadanti.	27	
PA_tika-s03_03t:28_0	Vividhaṃ nānābhūtaṃ rajjaṃ virajjaṃ, virajjameva verajjaṃ, tattha gataṃ, paradesagatanti	28	
PA_tika-s03_03t:28_1	attho. Tenāha “ekassā”tiādi. Cittasudattādayoti cittagahapatianāthapiṇḍikādayo. Vīmaṃsakāti	28	
PA_tika-s03_03t:28_2	dhammavicārakā. Kinti kīdisaṃ. Dassananti siddhantaṃ. Ācikkhati kīdisanti adhippāyo.	28	
PA_tika-s03_03t:28_3	Dhammassāti bhagavatā vuttadhammassa. Anudhammanti anukūlaṃ avirujjhanadhammaṃ. So	28	
PA_tika-s03_03t:28_4	pana veneyyajjhāsayānurūpadesanāvitthāroti āha – “vuttabyākaraṇassa anubyākaraṇa”nti.	28	
PA_tika-s03_03t:28_5	Dhāreti attano phalanti dhammo, kāraṇanti āha – “sahadhammikoti sakāraṇo”ti. Imināpi	28	
PA_tika-s03_03t:28_6	pāṭhantarena vādo eva dīpito, na tena pakāsitā kiriyā.	28	
PA_tika-s03_03t:29_0	Taṇhāvaseneva channampi padānaṃ attho veditabbo. Yasmā rāgādayo taṇhāya eva avatthāvisesāti.	29	
PA_tika-s03_03t:29_1	Tenāha “taṇhā hī”tiādi. Vihananti kāyaṃ cittañcāti vighāto, dukkhanti āha – “avighātoti	29	
PA_tika-s03_03t:29_2	nidukkho”ti. Upāyāseti upatāpetīti upāyāso, upatāpo. Tappaṭipakkho pana anupāyāso	29	
PA_tika-s03_03t:29_3	nirūpatāpo daṭṭhabbo. Sabbatthāti sabbavāresu.	29	
PA_tika-s03_03t:30	Devadahasuttavaṇṇanā niṭṭhitā.	3	
PA_tika-s03_03t:31	3. Hāliddikānisuttavaṇṇanā	3	
PA_tika-s03_03t:32_0	3. “Avantidakkhiṇāpathe”ti aññesu suttapadesu āgatattā āha “avantidakkhiṇāpathasaṅkhāte”ti.	32	
PA_tika-s03_03t:32_1	Majjhimadesato hi dakkhiṇadisāya avantiraṭṭhaṃ. Pavattayittha ettha laddhīti pavattaṃ,	32	
PA_tika-s03_03t:32_2	pavattitabbaṭṭhānanti āha “laddhipavattaṭṭhāne”ti. Ruppanasabhāvo dhammoti katvā	32	
PA_tika-s03_03t:32_3	rūpadhātūti rūpakkhandho vutto. Rūpadhātumhi ārammaṇapaccayabhūtena rāgena sahajātenapi	32	
PA_tika-s03_03t:32_4	asahajātenapi upanissayabhūtena appahīnabhāveneva vinibaddhaṃ paṭibaddhaṃ kammaviññāṇaṃ.	32	
PA_tika-s03_03t:32_5	Okasārīti vuccati – “tasmiṃ rūpadhātusaññite oke sarati pavattatī”ti katvā. Avati	32	
PA_tika-s03_03t:32_6	ettha gacchati pavattatīti okaṃ, pavattiṭṭhānaṃ. Tenāha – “gehasārī ālayasārī”ti.	32	
PA_tika-s03_03t:33_0	Ugacchati vā ettha vedanādīhi saddhiṃ samavetīti oko, cakkhurūpādi. Paccayoti ārammaṇādivasena	33	
PA_tika-s03_03t:33_1	paccayo. Paccayo hotīti anantarasamanantarādinā ceva kammūpanissayaārammaṇādinā ca.	33	
PA_tika-s03_03t:33_2	“Viññāṇadhātu kho, gahapatī”ti evaṃ vutte “kammaviññāṇavipākaviññāṇesu kataraṃ nu	33	
PA_tika-s03_03t:33_3	kho”ti sammoho bhaveyya. Tassa sammohassa vighātatthaṃ apagamanatthaṃ. Asambhinnāvāti	33	
PA_tika-s03_03t:33_4	asaṃkiṇṇāva desanā katā. Ārammaṇavasena catasso abhisaṅkhāraviññāṇaṭṭhitiyo vuttā	33	
PA_tika-s03_03t:33_5	– “rūpupayaṃ vā, bhikkhave, viññāṇaṃ tiṭṭhamānaṃ tiṭṭheyya, rūpārammaṇa”ntiādinā.	33	
PA_tika-s03_03t:33_6	Tā viññāṇaṭṭhitiyo dassetumpi.	33	
PA_tika-s03_03t:34_0	Daḷhaṃ abhinivesavasena ārammaṇaṃ upentīti upayā, taṇhādiṭṭhiyo. Adhiṭṭhānabhūtāti	34	
PA_tika-s03_03t:34_1	patiṭṭhānabhūtā. Abhinivesabhūtāti taṃ taṃ ārammaṇaṃ abhinivissa ajjhosāya pavattiyā	34	
PA_tika-s03_03t:34_2	kāraṇabhūtā. Anusayabhūtāti rāgānusayadiṭṭhānusayabhūtā. Uparimakoṭiyāti pahānassa	34	
PA_tika-s03_03t:34_3	uparimakoṭiyā. Buddhānaññeva hi te savāsanā pahīnā. Pubbe aggahitaṃ viññāṇaṃ aggahitamevāti	34	
PA_tika-s03_03t:34_4	katvā kasmā idha desanā katāti codeti – “idha viññāṇaṃ kasmā gahita”nti. Pubbe “viññāṇadhāturāgavinibandhañca	34	
PA_tika-s03_03t:34_5	viññāṇa”nti vuccamāne yathā yathā sammoho siyā paccayapaccayuppannavibhāgassa dukkarattā,	34	
PA_tika-s03_03t:34_6	idha pana sammohassa okāsova natthi avisesena pañcasu khandhesu kilesappahānavasenāti.	34	
PA_tika-s03_03t:34_7	Tenāha “kilesappahānadassanattha”ntiādi. Kammaviññāṇena okaṃ asarantenā”ti itthambhūtalakkhaṇe	34	
PA_tika-s03_03t:34_8	karaṇavacanaṃ. Asarantenāti anupagacchantena.	34	
PA_tika-s03_03t:35	Paccayaṭṭhenāti ārammaṇādipaccayabhāvena. Nimittaṃ uppattikaṃ. Ārammaṇa…pe… niketanti ārammaṇakaraṇasaṅkhātena nivāsaṭṭhānabhūtena rūpameva niketanti rūpanimittaniketaṃ.	3	
PA_tika-s03_03t:36_0	Chandarāgassa balavadubbalatāyāti ajjhattakhandhapañcake chandarāgassa balavabhāvena	36	
PA_tika-s03_03t:36_1	taṃ “oko”ti, bahiddhā chasu ārammaṇesu tassa dubbalatāya tāni “niketa”nti vuttāni.	36	
PA_tika-s03_03t:36_2	Idāni yathāvuttamatthaṃ pākaṭaṃ katvā dassetuṃ “samānepi hī”tiādi vuttaṃ. Okoti vuccati	36	
PA_tika-s03_03t:36_3	gehameva rattiṭṭhānabhāvato. Niketanti vuccati uyyānādi divāṭṭhānabhāvato. Tato dubbalataro hoti chandarāgo.	36	
PA_tika-s03_03t:37	Gehassitasukhenāti gehanissitena cittassa sukhena sukhito sukhappatto hoti. Kiccakaraṇīyesūti khuddakesu ceva mahantesu ca kattabbatthesu. Sayanti attanā. Antoti cittajjhāsaye.	3	
PA_tika-s03_03t:38_0	Evaṃrūpoti īdisarūpo. Vaṇṇasaddo viya rūpasaddo rūpāyatanassa viya saṇṭhānassapi	38	
PA_tika-s03_03t:38_1	vācakoti adhippāyena “dīgharassa kāḷodātādīsu rūpesū”ti vuttaṃ. Sukhādīsūti somanassādīsu.	38	
PA_tika-s03_03t:38_2	Tattha hi “abhiṇhaṃ somanassito bhaveyya”nti patthanā siyā. Evaṃsañño nāmāti visayavasena	38	
PA_tika-s03_03t:38_3	saññāvisesapatthanamāha. Evaṃviññāṇoti pana idha visayamukhena viññāṇavisesapatthanaṃ	38	
PA_tika-s03_03t:38_4	vadati – “evaṃnipuṇarūpadassanasamatthaṃ, evaṃpañcapasādapaṭimaṇḍitanissayañca me	38	
PA_tika-s03_03t:38_5	viññāṇaṃ bhaveyyā”ti.	38	
PA_tika-s03_03t:39_0	Vaṭṭaṃ purato akurūmānoti loke cittaṃ apatthento. Asiliṭṭhaṃ pubbenāparaṃ asambaddhaṃ.	39	
PA_tika-s03_03t:39_1	Vadanti etenāti vādo, dosoti āha – “tuyhaṃ doso”tiādi. Idheva imasmiṃyeva samāgame.	39	
PA_tika-s03_03t:39_2	Nibbeṭhehi dosato attānaṃ mocehi.	39	
PA_tika-s03_03t:40	Hāliddikānisuttavaṇṇanā niṭṭhitā.	4	
PA_tika-s03_03t:41	4. Dutiyahāliddikānisuttavaṇṇanā	4	
PA_tika-s03_03t:42_0	4. Cūḷachakkapañheti mūlapaṇṇāse cūḷataṇhāsaṅkhayasutte. Mahāsakkapañhepīti mahātaṇhāsaṅkhayasuttepi.	42	
PA_tika-s03_03t:42_1	Etanti “ye te samaṇabrāhmaṇā”tiādisuttapadaṃ. Taṇhā sammadeva khīyati etthāti taṇhāsaṅkhayo,	42	
PA_tika-s03_03t:42_2	asaṅkhatā dhātūti āha “taṇhāsaṅkhaye nibbāne”ti. Antaṃ atikkantaniṭṭhāti antarahitaniṭṭhā.	42	
PA_tika-s03_03t:42_3	Tenāha “satataniṭṭhā”ti. Sesapadesūti “accantayogakkhemino”tiādīsu.	42	
PA_tika-s03_03t:43	Dutiyahāliddikānisuttavaṇṇanā niṭṭhitā.	4	
PA_tika-s03_03t:44	5. Samādhisuttavaṇṇanā	4	
PA_tika-s03_03t:45_0	5. Samādhīti appanāsamādhi, upacārasamādhi vā. Kammaṭṭhānanti samādhipādakaṃ vipassanākammaṭṭhānaṃ.	45	
PA_tika-s03_03t:45_1	“Phātiṃ gamissatī”ti pāṭho. Patthetīti “aho vata me īdisaṃ rūpaṃ bhaveyyā”ti. Abhivadatīti	45	
PA_tika-s03_03t:45_2	taṇhādiṭṭhivasena abhinivesaṃ vadati. Tenāha “tāya abhinandanāyā”tiādi. “Aho piyaṃ	45	
PA_tika-s03_03t:45_3	iṭṭha”nti vacībhede asatipi tathā lobhuppāde sati abhivadatiyeva nāma. Tenāha “vācaṃ	45	
PA_tika-s03_03t:45_4	abhindanto”ti. “Mama ida”nti attano pariṇāmetvā anaññagocaraṃ viya katvā gaṇhanto	45	
PA_tika-s03_03t:45_5	ajjhosāya tiṭṭhati nāmāti dassento āha “gilitvāti pariniṭṭhapetvā gaṇhātī”ti. “Abhinandatī”tiādayo	45	
PA_tika-s03_03t:45_6	pubbabhāgavasena vuttā, “uppajjati nandī”ti dvārappattavasena. Paṭhamehi padehi anusayo,	45	
PA_tika-s03_03t:45_7	pacchimena pariyuṭṭhānanti keci “gahaṇaṭṭhena upādāna”nti katvā. Nābhinandati nābhivadatīti	45	
PA_tika-s03_03t:45_8	ettha heṭṭhā vuttavipariyāyena attho veditabbo. Na “iṭṭhaṃ kanta”nti vadatīti “iṭṭha”nti	45	
PA_tika-s03_03t:45_9	na vadati, “kanta”nti na vadati. Nābhivadatiyeva taṇhāya anupādiyattā.	45	
PA_tika-s03_03t:46	Samādhisuttavaṇṇanā niṭṭhitā.	4	
PA_tika-s03_03t:47	6. Paṭisallāṇasuttavaṇṇanā	4	
PA_tika-s03_03t:48	6. Ñatvā āhāti “sati kāyaviveke cittaviveko, tasmiṃ sati upadhiviveko ca imesaṃ laddhuṃ vaṭṭatī”ti ñatvā āha.	4	
PA_tika-s03_03t:49	Paṭisallāṇasuttavaṇṇanā niṭṭhitā.	4	
PA_tika-s03_03t:50	7. Upādāparitassanāsuttavaṇṇanā	5	
PA_tika-s03_03t:51_0	7. Gahaṇena uppannaṃ paritassananti khandhapañcake “ahaṃ mamā”ti gahaṇena uppannaṃ	51	
PA_tika-s03_03t:51_1	taṇhāparitassanaṃ diṭṭhiparitassanañca. Aparitassananti paritassanābhāvaṃ, paritassanapaṭipakkhaṃ	51	
PA_tika-s03_03t:51_2	vā. Ahu vata metaṃ balayobbanādi. Kammaviññāṇanti vipariṇāmārammaṇaṃ taṇhādiṭṭhisahagataṃ	51	
PA_tika-s03_03t:51_3	viññāṇaṃ tadanuvatti ca. Anuparivatti nāma taṃ ārammaṇaṃ katvā pavatti. Tenāha “vipariṇāmārammaṇacittato”ti.	51	
PA_tika-s03_03t:51_4	Akusaladhammasamuppādāti taṇhāya aññākusaladhammasamuppādā. Pariyādiyitvāti khepetvā,	51	
PA_tika-s03_03t:51_5	tassa pavattituṃ okāsaṃ adatvā. Sauttāsoti taṇhādiṭṭhivasena sauttāso. Gaṇhitvāti	51	
PA_tika-s03_03t:51_6	taṇhādiṭṭhiggāhehi gahetvā tesañceva vasena paritassako. Rūpabhedānuparivatti cittaṃ	51	
PA_tika-s03_03t:51_7	na hoti. Vaṭṭatīti sabbākārena vattuṃ yuttanti attho.	51	
PA_tika-s03_03t:52	Upādāparitassanāsuttavaṇṇanā niṭṭhitā.	5	
PA_tika-s03_03t:53	8. Dutiyaupādāparitassanāsuttavaṇṇanā	5	
PA_tika-s03_03t:54	8. Taṇhāmānadiṭṭhivasena desanā katā “etaṃ mama, esohamasmi, eso me attā”ti desanāya āgatattā. Catūsu suttesūti pañcamādīsu catūsu suttesu. Catutthe pana vivaṭṭameva kathitaṃ.	5	
PA_tika-s03_03t:55	Dutiyaupādāparitassanāsuttavaṇṇanā niṭṭhitā.	5	
PA_tika-s03_03t:56	9. Kālattayaaniccasuttavaṇṇanā	5	
PA_tika-s03_03t:57_0	9. Yadi atītānāgataṃ etarahi natthibhāvato aniccaṃ, paccuppannampi tadā natthīti	57	
PA_tika-s03_03t:57_1	ko pana vādo tassa aniccatāya, paccuppannamhi kathāva kā udayabbayaparicchinnattā	57	
PA_tika-s03_03t:57_2	tassa. Vuttañhetaṃ “nibbattā ye ca tiṭṭhanti, āragge sāsapūpamā”ti.	57	
PA_tika-s03_03t:58	Kālattayaaniccasuttavaṇṇanā niṭṭhitā.	5	
PA_tika-s03_03t:59	10-11. Kālattayadukkhasuttādivaṇṇanā	5	
PA_tika-s03_03t:60_0	10-11. Tathārūpenevāti yathārūpeneva puggalajjhāsayena navamaṃ suttaṃ kathitaṃ, tathārūpenevāti.	60	
PA_tika-s03_03t:60_1	Te kira bhikkhū atītānāgataṃ “dukkha”nti sallakkhetvā, tathā “anattā”ti sallakkhetvā	60	
PA_tika-s03_03t:60_2	paccuppanne kilamiṃsu. “Atha nesa”ntiādi sabbaṃ heṭṭhā vuttanayena vattabbaṃ.	60	
PA_tika-s03_03t:61	Kālattayadukkhasuttādivaṇṇanā niṭṭhitā.	6	
PA_tika-s03_03t:62	Nakulapituvaggavaṇṇanā niṭṭhitā.	6	
PA_tika-s03_03t:63	2. Aniccavaggo	6	
PA_tika-s03_03t:64	1-10. Aniccādisuttavaṇṇanā	6	
PA_tika-s03_03t:65	12-21. Pucchāvasikaṃ ānandattherassa pucchāvasena desitattā.	6	
PA_tika-s03_03t:66	Aniccādisuttavaṇṇanā niṭṭhitā.	6	
PA_tika-s03_03t:67	Aniccavaggavaṇṇanā niṭṭhitā.	6	
PA_tika-s03_03t:68	3. Bhāravaggo	6	
PA_tika-s03_03t:69	1. Bhārasuttavaṇṇanā	6	
PA_tika-s03_03t:70_0	22. Upādānānaṃ ārammaṇabhūtā khandhā upādānakkhandhā. Parihārabhāriyaṭṭhenāti parihārassa	70	
PA_tika-s03_03t:70_1	bhāriyabhāvena garutarabhāvena. Vuttameva atthaṃ pākaṭaṃ kātuṃ “etesañhī”tiādimāha.	70	
PA_tika-s03_03t:70_2	Tattha yasmā etāni ṭhānagamanādīni rūpārūpadhammānaṃ paṅgulajaccandhānaṃ viya aññamaññūpassayavasena	70	
PA_tika-s03_03t:70_3	ijjhanti, na paccekaṃ, tasmā “etesa”nti avisesavacanaṃ kataṃ. Puggalanti khandhasantānaṃ	70	
PA_tika-s03_03t:70_4	vadati. Khandhasantāno hi avicchedena pavattamāno yāva parinibbānā khandhabhāraṃ	70	
PA_tika-s03_03t:70_5	vahanto viya loke khāyati tabbinimuttassa sattassa abhāvato. Tenāha “puggalo”tiādi.	70	
PA_tika-s03_03t:70_6	Bhārahāroti jātoti bhārahāro nāma jāto.	70	
PA_tika-s03_03t:71_0	Punabbhavakaraṇaṃ punabbhavo, taṃ phalaṃ arahati, tattha niyuttāti vā ponobhavikā.	71	
PA_tika-s03_03t:71_1	Tabbhāvasahagataṃ yathā “sanidassanā dhammā”ti, na saṃsaṭṭhasahagataṃ, nāpi ārammaṇasahagataṃ.	71	
PA_tika-s03_03t:71_2	“Tatra tatrā”ti yaṃ yaṃ uppattiṭṭhānaṃ, rūpādiārammaṇaṃ vā patvā tatratatrābhinandinī.	71	
PA_tika-s03_03t:71_3	Tenāha “upapattiṭṭhāne vā”tiādi. Pañcakāmaguṇikoti pañcakāmaguṇārammaṇo. Rūpārūpūpapattibhave	71	
PA_tika-s03_03t:71_4	rāgo rūpārūpabhavarāgo. Jhānanikanti jhānasaṅkhāte kammabhave rāgo. Sassatādiṭṭhīti	71	
PA_tika-s03_03t:71_5	bhavadiṭṭhi, taṃsahagato rāgo. Ayanti rāgo bhavataṇhā nāma. Ucchedadiṭṭhi vibhavadiṭṭhi	71	
PA_tika-s03_03t:71_6	nāma, taṃsahagato chandarāgo vibhavataṇhā nāma. Esa puggalo khandhabhāraṃ ādiyati	71	
PA_tika-s03_03t:71_7	taṇhāvasena paṭisandhiggahaṇato. “Asesamettha taṇhā virajjati palujjati nirujjhati	71	
PA_tika-s03_03t:71_8	pahīyatī”tiādinā sabbapadāni nibbānavaseneva veditabbānīti āha “sabbaṃ nibbānasseva vevacana”nti.	71	
PA_tika-s03_03t:72	Bhārasuttavaṇṇanā niṭṭhitā.	7	
PA_tika-s03_03t:73	2. Pariññasuttavaṇṇanā	7	
PA_tika-s03_03t:74_0	23. Parijānitabbeti pahānapariññāya parijānitabbe. Tathā parijānanañca tattha chandarāgappahānaṃ,	74	
PA_tika-s03_03t:74_1	tesaṃ atikkamoti āha “samatikkamitabbeti attho”ti. Accantapariññanti nibbānaṃ vadati.	74	
PA_tika-s03_03t:74_2	Tenāha “samatikkamanti attho”ti.	74	
PA_tika-s03_03t:75	Pariññasuttavaṇṇanā niṭṭhitā.	7	
PA_tika-s03_03t:76	3. Abhijānasuttavaṇṇanā	7	
PA_tika-s03_03t:77	24. Ñātapariññā kathitā “abhivisiṭṭhāya paññāya jānana”nti katvā. Dutiyapadenāti “parijāna”nti padena. Tatiyacatutthehīti “virājayaṃ pajaha”nti padehi.	7	
PA_tika-s03_03t:78	Abhijānasuttavaṇṇanā niṭṭhitā.	7	
PA_tika-s03_03t:79	4-9. Chandarāgasuttādivaṇṇanā	7	
PA_tika-s03_03t:80_0	25-30. Dhātusaṃyutte vuttanayeneva veditabbāni, kevalañhi ettha khandhavasena desanā	80	
PA_tika-s03_03t:80_1	āgatā, tattha dhātuvasenāti ayameva viseso. Cattāri saccāni kathitāni assādādīnavanissaraṇavasena	80	
PA_tika-s03_03t:80_2	desanāya pavattattā.	80	
PA_tika-s03_03t:81	Chandarāgasuttādivaṇṇanā niṭṭhitā.	8	
PA_tika-s03_03t:82	10. Aghamūlasuttavaṇṇanā	8	
PA_tika-s03_03t:83_0	31. Aghaṃ vuccati pāpaṃ, aghanimittatāya aghaṃ dukkhaṃ. Idañhi dukkhaṃ nāma visesato	83	
PA_tika-s03_03t:83_1	pāpahetukaṃ kammaphalasaññitaṃ. Tathā vaṭṭadukkhaṃ avijjātaṇhāmūlakattā. Aghassa	83	
PA_tika-s03_03t:83_2	nimittatāya aghaṃ dukkhaṃ. Vaṭṭānusārī mahājano hi dukkhābhibhūto tassa patikāraṃ	83	
PA_tika-s03_03t:83_3	maññamāno taṃ taṃ karotīti.	83	
PA_tika-s03_03t:84	Aghamūlasuttavaṇṇanā niṭṭhitā.	8	
PA_tika-s03_03t:85	11. Pabhaṅgusuttavaṇṇanā	8	
PA_tika-s03_03t:86	32. Pabhijjanasabhāvanti khaṇe khaṇe pabhaṅgusabhāvaṃ.	8	
PA_tika-s03_03t:87	Pabhaṅgusuttavaṇṇanā niṭṭhitā.	8	
PA_tika-s03_03t:88	Bhāravaggavaṇṇanā niṭṭhitā.	8	
PA_tika-s03_03t:89	4. Natumhākaṃvaggo	8	
PA_tika-s03_03t:90	1. Natumhākaṃsuttavaṇṇanā	9	
PA_tika-s03_03t:91_0	33. Chandarāgappahānenāti tappaṭibaddhassa chandarāgassa pajahanena. Dabbādi pākatikatiṇaṃ	91	
PA_tika-s03_03t:91_1	pākaṭamevāti apākaṭaṃ dassetuṃ tālanāḷikerādi dassitaṃ, tiṇakaṭṭhānaṃ vā bhedadassanatthaṃ. Piyālo phārusakaṃ.	91	
PA_tika-s03_03t:92	Natumhākaṃsuttavaṇṇanā niṭṭhitā.	9	
PA_tika-s03_03t:93	3. Aññatarabhikkhusuttavaṇṇanā	9	
PA_tika-s03_03t:94_0	35. Yadi rūpaṃ anusetīti rūpadhamme ārabbha yadi rāgādayo anusayanavasena pavattanti.	94	
PA_tika-s03_03t:94_1	Tena saṅkhaṃ gacchatīti tena rāgādinā taṃsamaṅgīpuggalo saṅkhātabbataṃ “ratto duṭṭho”tiādinā	94	
PA_tika-s03_03t:94_2	voharitabbataṃ upagacchatīti. Tenāha “kāmarāgādīsū”tiādi. Abhūtenāti ajātena anusayavasena	94	
PA_tika-s03_03t:94_3	appavattena. Anusayasīsena hettha abhibhavaṃ vadati. Yato “ratto duṭṭho mūḷhoti saṅkhaṃ	94	
PA_tika-s03_03t:94_4	na gacchatī”ti vuttaṃ. Nippariyāyato hi maggavajjhakilesā anusayo.	94	
PA_tika-s03_03t:95	Aññatarabhikkhusuttavaṇṇanā niṭṭhitā.	9	
PA_tika-s03_03t:96	4. Dutiyaaññatarabhikkhusuttavaṇṇanā	9	
PA_tika-s03_03t:97_0	36. Taṃ anusayitaṃ rūpanti taṃ rāgādinā anusayitaṃ rūpaṃ marantena anusayena anumarati.	97	
PA_tika-s03_03t:97_1	Tena vuttaṃ “na hī”tiādi. Yena anusayena marantena taṃ anumarati. Tena saṅkhaṃ gacchatīti	97	
PA_tika-s03_03t:97_2	tathābhūtato tena “ratto”tiādivohāraṃ labhati. Yena anusayena kāraṇabhūtena anumīyati, tena.	97	
PA_tika-s03_03t:98	Dutiyaaññatarabhikkhusuttavaṇṇanā niṭṭhitā.	9	
PA_tika-s03_03t:99	5-6. Ānandasuttādivaṇṇanā	9	
PA_tika-s03_03t:100_0	37-38. Ṭhitiyā ṭhitikkhaṇena sahitaṃ ṭhitaṃ. Ṭhitassa aññathattanti uppādakkhaṇato	100	
PA_tika-s03_03t:100_1	aññathābhāvo. Paññāyatīti upalabbhati. Paccayavasena dharamānattā eva jīvamānassa	100	
PA_tika-s03_03t:100_2	jīvitindriyavasena jarā paññāyati uppādakkhaṇato aññathattappattiyā. Vuttameva atthaṃ	100	
PA_tika-s03_03t:100_3	pākaṭataraṃ kātuṃ “ṭhitī”tiādi vuttaṃ. Jīvi…pe… nāmaṃ. Tathā hi abhidhamme “āyu ṭhitī”ti	100	
PA_tika-s03_03t:100_4	niddiṭṭhaṃ. Aññathattanti jarāya nāmanti sambandho.	100	
PA_tika-s03_03t:101_0	Tīṇi lakkhaṇāni honti saṅkhatasabhāvalakkhaṇato. Yo koci rūpadhammo vā arūpadhammo	101	
PA_tika-s03_03t:101_1	vā lokiyo vā lokuttaro vā saṅkhāro. Saṅkhāro, na lakkhaṇaṃ uppādādisabhāvattā. Lakkhaṇaṃ,	101	
PA_tika-s03_03t:101_2	na saṅkhāro uppādādirahitattā. Na ca…pe… sakkā saṅkhāradhammattā lakkhaṇassa. Nāpi	101	
PA_tika-s03_03t:101_3	lakkhaṇaṃ vinā saṅkhāro paññāpetuṃ sakkā saṅkhārabhāvena. Tenāha “lakkhaṇenā”tiādi.	101	
PA_tika-s03_03t:101_4	Idāni yathāvuttamatthaṃ upamāya vibhāvetuṃ “yathā”tiādimāha. Tattha lakkhaṇanti kāḷarattasabalādibhāvalakkhaṇaṃ	101	
PA_tika-s03_03t:101_5	pākaṭaṃ hoti “ayaṃ asukassa gāvī”ti.	101	
PA_tika-s03_03t:102_0	Evaṃ saṅkhāropi paññāyati sabhāvato upadhārentassa uppādalakkhaṇampi uppādāvatthāti	102	
PA_tika-s03_03t:102_1	katvā. Kālasaṅkhātoti uppajjamānakālasaṅkhāto. Tassa saṅkhārassa. Khaṇopīti uppādakkhaṇopi	102	
PA_tika-s03_03t:102_2	paññāyati. Uppādopīti uppādalakkhaṇopi. Jarālakkhaṇanti uppannajīraṇalakkhaṇaṃ, taṃ	102	
PA_tika-s03_03t:102_3	“ṭhitassa aññathatta”nti vuttaṃ. “Bhaṅgakkhaṇe saṅkhāropi taṃlakkhaṇampi kālasaṅkhāto	102	
PA_tika-s03_03t:102_4	tassa khaṇopi paññāyatī”ti pāṭho. Keci pana “jarāpī”ti padampettha pakkhipanti. Evañca	102	
PA_tika-s03_03t:102_5	vadanti “na hi tasmiṃ khaṇe taruṇo hutvā saṅkhāro bhijjati, atha kho jiyyamāno mahallako	102	
PA_tika-s03_03t:102_6	viya jiṇṇo eva hutvā bhijjatī”ti, bhaṅgeneva pana jarā abhibhuyyati khaṇassa atiittarabhāvato	102	
PA_tika-s03_03t:102_7	na sakkā paññāpetuṃ ṭhitiyāti tesaṃ adhippāyo. Tānīti arūpadhammānaṃ tīṇi lakkhaṇāni.	102	
PA_tika-s03_03t:102_8	Atthikkhaṇanti arūpadhammavijjamānakkhaṇaṃ, uppādakkhaṇanti adhippāyo. Sabbadhammānanti	102	
PA_tika-s03_03t:102_9	sabbesaṃ rūpārūpadhammānaṃ ṭhitiyā na bhavitabbaṃ. Tassevāti tassā eva ṭhitiyā. Tamatthanti	102	
PA_tika-s03_03t:102_10	jarālakkhaṇassa paññāpetuṃ asakkuṇeyyabhāvaṃ. Aññe pana “santativasena ṭhānaṃ ṭhitī”ti	1021	
PA_tika-s03_03t:102_11	vadanti, tayidaṃ akāraṇaṃ aṭṭhānaṃ. Yasmā sutte “ṭhitassa aññathattaṃ paññāyatī”ti	1021	
PA_tika-s03_03t:102_12	uppādavayehi nibbisesena ṭhitiyā jotitattā. Yaṃ panettha vattabbaṃ, taṃ heṭṭhā vuttameva.	1021	
PA_tika-s03_03t:102_13	Apica yathā dhammassa uppādāvatthāya bhinnā bhaṅgāvatthā icchitā, aññathā uppajjamānameva	1021	
PA_tika-s03_03t:102_14	bhijjatīti āpajjati, evaṃ bhaṅgāvatthāyapi bhinnā bhaṅgābhimukhāvatthā icchitabbā.	1021	
PA_tika-s03_03t:102_15	Na hi abhaṅgābhimukho bhijjati. Na cettha sakkā uppādābhimukhāvatthaṃ parikappetuṃ	1021	
PA_tika-s03_03t:102_16	tadā tassa aladdhattalābhattā. Ayaṃ visesoti ṭhitikkhaṇo nāma rūpadhammānaṃyeva,	1021	
PA_tika-s03_03t:102_17	na arūpadhammānanti ayaṃ īdiso viseso. Ācariyamati nāma tasseva ācariyassa mati,	1021	
PA_tika-s03_03t:102_18	sā sabbadubbalāti āha “tasmā”tiādi.	1021	
PA_tika-s03_03t:103	Ānandasuttādivaṇṇanā niṭṭhitā.	10	
PA_tika-s03_03t:104	7-10. Anudhammasuttādivaṇṇanā	10	
PA_tika-s03_03t:105_0	39-42. Apāyadukkhe sakalasaṃsāradukkhe ca patituṃ adatvā dhāraṇaṭṭhena dhammo, maggaphalanibbānāni.	105	
PA_tika-s03_03t:105_1	Tadanulomikā cassa pubbabhāgapaṭipadāti āha “dhammānudhammapaṭipannassā”tiādi. “Nibbidābahulo”ti	105	
PA_tika-s03_03t:105_2	aṭṭhakathāyaṃ paduddhāro kato, pāḷiyaṃ pana “nibbidābahulaṃ vihareyyā”ti āgataṃ.	105	
PA_tika-s03_03t:105_3	Ukkaṇṭhanabahuloti sabbabhavesu ukkaṇṭhanabahulo. Tīhi pariññāhīti ñātatīraṇappahānapariññāhi.	105	
PA_tika-s03_03t:105_4	Parijānātīti tebhūmakadhamme paricchijja jānāti, vipassanaṃ ussukkāpeti. Parimuccati	105	
PA_tika-s03_03t:105_5	sabbasaṃkilesato “maggo pavattito parimuccatī”ti vuttattā. Tathāti iminā ito paresu	105	
PA_tika-s03_03t:105_6	tīsu maggo hotīti dasseti. Idhāti imasmiṃ sutte. Aniyamitāti aggahitā. Tesu niyamitā	105	
PA_tika-s03_03t:105_7	“aniccānupassī”tiādivacanato. Sāti anupassanā. Tattha niyamitavasenevāti idaṃ lakkhaṇavacanaṃ	105	
PA_tika-s03_03t:105_8	yathā “yadi me byādhayo bhaveyyuṃ, dātabbamidamosadha”nti. Na hi sakkā etissā eva	105	
PA_tika-s03_03t:105_9	anupassanāya vasena sammasanācāraṃ matthakaṃ pāpetunti.	105	
PA_tika-s03_03t:106	Anudhammasuttādivaṇṇanā niṭṭhitā.	10	
PA_tika-s03_03t:107	Natumhākaṃvaggavaṇṇanā niṭṭhitā.	10	
PA_tika-s03_03t:108	5. Attadīpavaggo	10	
PA_tika-s03_03t:109	1. Attadīpasuttavaṇṇanā	10	
PA_tika-s03_03t:110_0	43. Dvīhi bhāgehi āpo ettha gatāti dīpo, dīpo viyāti dīpo oghehi anajjhottharanīyatāya.	110	
PA_tika-s03_03t:110_1	Yo paro na hoti, so attā, idha pana dhammo adhippeto. Attā dīpo etesanti attadīpā.	110	
PA_tika-s03_03t:110_2	Paṭisaraṇattho dīpaṭṭhoti āha – “attasaraṇāti idaṃ tasseva vevacana”nti. Lokiyalokuttaro	110	
PA_tika-s03_03t:110_3	dhammo attā nāma ekantanāthabhāvato. Paṭhamena padena vutto eva attho dutiyapadena	110	
PA_tika-s03_03t:110_4	vuccatīti vuttaṃ “tenevāhā”tiādi. Yavati etasmā phalaṃ pasavatīti yoni, kāraṇaṃ.	110	
PA_tika-s03_03t:110_5	Kiṃ pabhuti uppattiṭṭhānaṃ etesanti kiṃ pabhutikā. Pahānadassanatthaṃ āraddhaṃ. Tenevāha	110	
PA_tika-s03_03t:110_6	“pubbe ceva…pe… te pahīyantī”ti. Na paritassati taṇhāparittāsassa abhāvato. Vipassanaṅgenāti	110	
PA_tika-s03_03t:110_7	vipassanāsaṅkhātena kāraṇena.	110	
PA_tika-s03_03t:111	Attadīpasuttavaṇṇanā niṭṭhitā.	11	
PA_tika-s03_03t:112	2. Paṭipadāsuttavaṇṇanā	11	
PA_tika-s03_03t:113_0	44. Sabhāvatosanto vijjamāno kāyo rūpādidhammasamūhoti sakkāyoti āha – “sakkāyo dukkha”nti.	113	
PA_tika-s03_03t:113_1	Diṭṭhi eva samanupassanā, diṭṭhisahitā vā samanupassanā diṭṭhisamanupassanā, diṭṭhimaññanāya	113	
PA_tika-s03_03t:113_2	saddhiṃ itaramaññanā. Saha vipassanāya catumaggañāṇaṃ samanupassanā “catunnaṃ ariyasaccānaṃ	113	
PA_tika-s03_03t:113_3	sammadeva anurūpato passanā”ti katvā.	113	
PA_tika-s03_03t:114	Paṭipadāsuttavaṇṇanā niṭṭhitā.	11	
PA_tika-s03_03t:115	3. Aniccasuttavaṇṇanā	11	
PA_tika-s03_03t:116_0	45. Virāgo nāma maggo, vimuttiphalanti āha – “maggakkhaṇe virajjati, phalakkhaṇe	116	
PA_tika-s03_03t:116_1	vimuccatī”ti. Aggahetvāti evaṃ nirujjhamānehi āsavehi “ahaṃ mamā”ti kañci dhammaṃ	116	
PA_tika-s03_03t:116_2	anādiyitvā. “Cittaṃ virattaṃ, vimuttaṃ hotī”ti vuttattā phalaṃ gayhati, “khīṇā jātī”tiādinā	116	
PA_tika-s03_03t:116_3	paccavekkhaṇāti āha “saha phalena paccavekkhaṇadassanattha”nti. Upari kattabbakiccābhāvena	116	
PA_tika-s03_03t:116_4	ṭhitaṃ. Tenāha “vimuttattā ṭhita”nti. Yaṃ pattabbaṃ, taṃ aggaphalassa pattabhāvena	116	
PA_tika-s03_03t:116_5	adhigatattā santuṭṭhaṃ parituṭṭhaṃ.	116	
PA_tika-s03_03t:117	Aniccasuttavaṇṇanā niṭṭhitā.	11	
PA_tika-s03_03t:118	4. Dutiyaaniccasuttavaṇṇanā	11	
PA_tika-s03_03t:119_0	46. Pubbantaṃ atītakhandhakoṭṭhāsaṃ. Anugatāti sassatādīni kappetvā gahaṇavasena	119	
PA_tika-s03_03t:119_1	anugatā. Aṭṭhārasa diṭṭhiyoti catasso sassatadiṭṭhiyo, catasso ekaccasassatadiṭṭhiyo,	119	
PA_tika-s03_03t:119_2	catasso antānantikadiṭṭhiyo, catasso amarāvikkhepadiṭṭhiyo, dve adhiccasamuppannadiṭṭhiyoti	119	
PA_tika-s03_03t:119_3	evaṃ aṭṭhārasa diṭṭhiyo na honti paccayaghātena. Aparantanti anāgataṃ khandhakoṭṭhāsaṃ	119	
PA_tika-s03_03t:119_4	sassatādibhāvaṃ kappetvā gahaṇavasena anugatā. Soḷasa saññīvādā, aṭṭha asaññīvādā,	119	
PA_tika-s03_03t:119_5	aṭṭha nevasaññīnāsaññīvādā, satta ucchedavādā, pañca paramadiṭṭhadhammanibbānavādāti	119	
PA_tika-s03_03t:119_6	evaṃ catucattālīsa diṭṭhiyo na honti paccayaghātena. Sassatadiṭṭhithāmaso ceva sīlabbatadiṭṭhiparāmāso	119	
PA_tika-s03_03t:119_7	ca na hoti paccayaghātena. Tenāha “ettāvatā paṭhamamaggo dassito”ti anavasesadiṭṭhipahānakittanato.	119	
PA_tika-s03_03t:119_8	Pahīnā vikkhambhitā. Idaṃ panāti “rūpasmi”ntiādi.	119	
PA_tika-s03_03t:120	Dutiyaaniccasuttavaṇṇanā niṭṭhitā.	12	
PA_tika-s03_03t:121	5. Samanupassanāsuttavaṇṇanā	12	
PA_tika-s03_03t:122_0	47. Paripuṇṇagāhavasenāti pañcakkhandhe asesetvā ekajjhaṃ “attā”ti gahaṇavasena.	122	
PA_tika-s03_03t:122_1	Etesaṃ pañcannaṃ upādānakkhandhānaṃ aññataraṃ “attā”ti samanupassanti. Itīti evaṃ.	122	
PA_tika-s03_03t:122_2	Yassa puggalassa ayaṃ attadiṭṭhisaṅkhātā samanupassanā atthi paṭipakkhena avihatattā	122	
PA_tika-s03_03t:122_3	saṃvijjati. Pañcannaṃ indriyānanti cakkhādīnaṃ indriyānaṃ.	122	
PA_tika-s03_03t:123_0	Ārammaṇanti kammaviññāṇassa ārammaṇaṃ. Mānavasena ca diṭṭhivasena ca “asmī”ti gāhe	123	
PA_tika-s03_03t:123_1	sijjhante taṃsahagatā taṇhāpi taggahitāva hotīti vuttaṃ “taṇhāmānadiṭṭhivasena asmīti	123	
PA_tika-s03_03t:123_2	evampissa hotī”ti. Gahetvāti ahaṃkāravatthuvasena gahetvā. Ayaṃ ahamasmīti ayaṃ cakkhādiko,	123	
PA_tika-s03_03t:123_3	sukhādiko vā ahamasmi. “Rūpī attā arogo paraṃ maraṇā”ti evamādigahaṇavasena pavattanato	123	
PA_tika-s03_03t:123_4	vuttaṃ “rūpī bhavissantiādīni sabbāni sassatameva bhajantī”ti. Vipassanābhinivesato	123	
PA_tika-s03_03t:123_5	pubbe yathevākārāni pañcindriyāni, atha vipassanābhinivesato paraṃ tenevākārena ṭhitesu	123	
PA_tika-s03_03t:123_6	cakkhādīsu indriyesu avijjā pahīyati vipassanaṃ vaḍḍhaetvā maggassa uppādanena, atha	123	
PA_tika-s03_03t:123_7	maggaparamparāya arahattamaggavijjā uppajjati. Taṇhāmānadiṭṭhiyo kammasambhārabhāvato.	123	
PA_tika-s03_03t:123_8	Kammassa…pe… eko sandhīti hetuphalasandhi. Puna eko sandhīti phalahetusandhimāha.	123	
PA_tika-s03_03t:123_9	Tayo papañcā atīto addhā atītabhavaaddhānaṃ tesaṃ adhippetattā. Anāgatassa paccayo	123	
PA_tika-s03_03t:123_10	dassito assutavato puthujjanassa vasena. Sutavato pana ariyasāvakassa vasena vaṭṭassa vūpasamo dassitoti.	1231	
PA_tika-s03_03t:124	Samanupassanāsuttavaṇṇanā niṭṭhitā.	12	
PA_tika-s03_03t:125	6. Khandhasuttavaṇṇanā	12	
PA_tika-s03_03t:126_0	48. Tathevāti ārammaṇabhāveneva. Ārammaṇakaraṇavasena upādānehi upādātabbanti upādāniyaṃ.	126	
PA_tika-s03_03t:126_1	Idhāpīti upādānakkhandhesupi. Vibhāgatthe gayhamāne aniṭṭhappasaṅgopi siyā, abhidhamme	126	
PA_tika-s03_03t:126_2	ca rāsaṭṭho eva āgato, “tadekajjhaṃ abhisaṃyuhitvā”ti vacanato “rāsaṭṭhena”icceva vuttaṃ.	126	
PA_tika-s03_03t:127	Khandhasuttavaṇṇanā niṭṭhitā.	12	
PA_tika-s03_03t:128	7-8. Soṇasuttādivaṇṇanā	12	
PA_tika-s03_03t:129_0	49-50. Visiṭṭhoti padhāno. Uttamoti ukkaṭṭho. Aññaṃ kiṃ bhaveyyāti aññaṃ kiṃ kāraṇaṃ	129	
PA_tika-s03_03t:129_1	bhaveyya tathā samanupassanāya aññesaṃ avijjamānatāya vacanapariṭṭhitipabhinnato.	129	
PA_tika-s03_03t:129_2	Vajirabhedadesanaṃ nāma atthato teparivaṭṭadesanā.	129	
PA_tika-s03_03t:130	Soṇasuttādivaṇṇanā niṭṭhitā.	13	
PA_tika-s03_03t:131	9-10. Nandikkhayasuttādivaṇṇanā	13	
PA_tika-s03_03t:132_0	51-52. Navamadasamesūti suttadvayaṃ saheva uddhaṭaṃ, dvīsupi atthavaṇṇanāya sarikkhabhāvato.	132	
PA_tika-s03_03t:132_1	Nandanaṭṭhena nandī, rañjanaṭṭhena rāgo. Satipi saddatthato bhede “imesaṃ atthato	132	
PA_tika-s03_03t:132_2	ninnānākaraṇatāyā”ti vatvāpi pahāyakadhammabhedena pana labbhateva bhedamattāti dassetuṃ	132	
PA_tika-s03_03t:132_3	“nibbidānupassanāya vā”tiādi vuttaṃ. Virajjanto rāgaṃ pajahatīti sambandho. Ettāvatāti	132	
PA_tika-s03_03t:132_4	“nandikkhayā rāgakkhayo”ti ettāvatā. Vipassanaṃ niṭṭhapetvā vipassanākiccassa pariyosānena.	132	
PA_tika-s03_03t:132_5	Rāgakkhayāti vuṭṭhānagāminipariyosānāya vipassanāya rāgassa khepitattā. Anantaraṃ	132	
PA_tika-s03_03t:132_6	uppannena ariyamaggena samucchedavasena nandikkhayoti. Tenāha “idha maggaṃ dassetvā”ti.	132	
PA_tika-s03_03t:132_7	Anantaraṃ pana uppannena ariyaphalena paṭipassaddhivasena nandirāgakkhayā sabbaṃ	132	
PA_tika-s03_03t:132_8	saṃkilesato cittaṃ vimuccatīti. Tenāha “phalaṃ dassita”nti.	132	
PA_tika-s03_03t:133	Nandikkhayasuttādivaṇṇanā niṭṭhitā.	13	
PA_tika-s03_03t:134	Attadīpavaggavaṇṇanā niṭṭhitā.	13	
PA_tika-s03_03t:135	Mūlapaṇṇāsako samatto.	13	
PA_tika-s03_03t:136	6. Upayavaggo	13	
PA_tika-s03_03t:137	1. Upayasuttavaṇṇanā	13	
PA_tika-s03_03t:138_0	53. Upetīti upayo. Kathamupeti? Taṇhāmānādivasenāti āha “taṇhāmānadiṭṭhivasenā”ti.	138	
PA_tika-s03_03t:138_1	Kathamidaṃ labbhatīti? “Avimutto”ti vacanato. Taṇhādiṭṭhivasena hi baddho, kiṃ upetīti	138	
PA_tika-s03_03t:138_2	āha “pañcakkhandhe”ti tabbinimuttassa tathā upetassa abhāvato. Ko panupetīti? Taṃsamaṅgīpuggalo.	138	
PA_tika-s03_03t:138_3	Taṇhādiṭṭhivasena upagamassa vuttattā viññāṇanti akusalakammaviññāṇamevāti vadanti.	138	
PA_tika-s03_03t:138_4	Javāpetvāti gahitajavaṃ katvā. Yathā paṭisandhiṃ ākaḍḍhituṃ samatthaṃ, evaṃ katvā.	138	
PA_tika-s03_03t:138_5	Tenāha “paṭisandhī”tiādi. Aggahaṇe kāraṇaṃ vuttameva “okaṃ pahāya aniketasārī”ti	138	
PA_tika-s03_03t:138_6	gāthāya vissajjane. Kammanimittādivasena paṭisandhiyā paccayabhūtaṃ ārammaṇaṃ paṭisandhijanakassa	138	
PA_tika-s03_03t:138_7	kammassa vasena vocchijjati. Patiṭṭhā na hoti sarāgakāle viya anupaṭṭhānato. Appatiṭṭhitaṃ	138	
PA_tika-s03_03t:138_8	viññāṇaṃ vuttappakārena. Anabhisaṅkharitvāti anuppādetvā paccayaghātena.	138	
PA_tika-s03_03t:139	Upayasuttavaṇṇanā niṭṭhitā.	13	
PA_tika-s03_03t:140	2. Bījasuttavaṇṇanā	14	
PA_tika-s03_03t:141_0	54. Bījajātānīti jāta-saddo padapūraṇamattanti āha “bījānī”ti. Vacanti setavacaṃ.	141	
PA_tika-s03_03t:141_1	Ajjukanti tacchakaṃ. Phaṇijjakaṃ tulasi. Abhinnānīti ekadesenapi akhaṇḍitāni. Bījatthāyāti	141	
PA_tika-s03_03t:141_2	bījakiccāya. Na upakappatīti paccayo na hotīti dasseti. Na pāpitānīti pūtitaṃ na	141	
PA_tika-s03_03t:141_3	upagatāni. Taṇḍulasārassa ādānato sārādāni. Ārammaṇaggahaṇavasena viññāṇaṃ tiṭṭhati	141	
PA_tika-s03_03t:141_4	etthāti viññāṇaṭṭhitiyo. Ārammaṇavasenāti ārammaṇabhāvavasena. Sinehanaṭṭhenāti taṇhāyanavasena	141	
PA_tika-s03_03t:141_5	siniddhatāpādanena, yato “nandūpasecana”nti vuttaṃ. Tathā hi viropitaṃ taṃ kammaviññāṇaṃ	141	
PA_tika-s03_03t:141_6	paṭisandhiaṅkuruppādanasamatthaṃ hoti. Sappaccayanti avijjāayonisonamanasikārādipaccayehi	141	
PA_tika-s03_03t:141_7	sappaccayaṃ. Viruhati vipākasantānuppādanasamattho hutvā.	141	
PA_tika-s03_03t:142	Bījasuttavaṇṇanā niṭṭhitā.	14	
PA_tika-s03_03t:143	3. Udānasuttavaṇṇanā	14	
PA_tika-s03_03t:144_0	55. Udānaṃ udāharīti attamanavācaṃ nicchāresi. Esa vuttappakāro udāhāro. Bhuso nissayo	144	
PA_tika-s03_03t:144_1	upanissayo, dānameva upanissayo dānūpanissayo. Esa nayo sesesupi. Tattha dānūpanissayo	144	
PA_tika-s03_03t:144_2	annādivatthūsu balavāti balavabhāvena hoti, tasmā upanissayabahulo kāmarāgappahāneneva	144	
PA_tika-s03_03t:144_3	kataparicayattā vipassanamanuyuñjanto na cirasseva anāgāmiphalaṃ pāpuṇāti, tathā	144	
PA_tika-s03_03t:144_4	suvisuddhasīlūpanissayo kāmadosajigucchanena. Yadi evaṃ kasmā ime dve upanissayā	144	
PA_tika-s03_03t:144_5	dubbalāti vuttā? Vijjūpamaññāṇasseva paccayabhāvato. Sopi bhāvanūpanissayasahāyalābheneva,	144	
PA_tika-s03_03t:144_6	na kevalaṃ. Bhāvanā pana paṭivedhassa visesahetubhāvato balavā upanissayo. Tathā	144	
PA_tika-s03_03t:144_7	hi sā vajirūpamañāṇassa visesapaccayo. Tenāha “bhāvanūpanissayo arahattaṃ pāpetī”ti.	144	
PA_tika-s03_03t:145_0	Soti milakatthero. Vihāranti vasanaṭṭhānaṃ. Vihārapaccante hi paṇṇasālāya thero viharati.	145	
PA_tika-s03_03t:145_1	Upaṭṭhāti ekalakkhaṇena. Kūṭagoṇo viya gamanavīthiṃ. Tatthāti allakaṭṭharāsimhi.	145	
PA_tika-s03_03t:145_2	Udakamaṇikānanti udakathevānaṃ.	145	
PA_tika-s03_03t:146_0	Attaniyeva upanesi udānakathāya vuttadhammānaṃ paripuṇṇānaṃ attani saṃvijjamānattā.	146	
PA_tika-s03_03t:146_1	Tenāha “uṭṭhānavatā”tiādi. Ayañhi milakatthero sikkhāya gāravo sappatisso vattapaṭivattaṃ	146	
PA_tika-s03_03t:146_2	pūrento visuddhasīlo hutvā ṭhito, tasmā “dubbalūpanissaye”ti vuttaṃ. Tenāha bhagavā	146	
PA_tika-s03_03t:146_3	udānento “no cassaṃ…pe… saññojanānī”ti.	146	
PA_tika-s03_03t:147_0	Sace ahaṃ na bhaveyyanti yadi ahaṃ nāma koci na bhaveyyaṃ tādisassa ahaṃsaddavacanīyassa	147	
PA_tika-s03_03t:147_1	kassaci atthassa abhāvato. Tato eva mama parikkhāropi na bhaveyyatassa ca pabhaṅgubhāvena	147	
PA_tika-s03_03t:147_2	anavaṭṭhitabhāvato. Evaṃ attuddesikabhāvena padadvayassa atthaṃ vatvā idāni kammaphalavasena	147	
PA_tika-s03_03t:147_3	vattuṃ “sace vā panā”tiādi vuttaṃ. Atītapaccuppannavasena suññataṃ dassetvā idāni	147	
PA_tika-s03_03t:147_4	paccuppannānāgatavasena taṃ dassento “idāni panā”tiādi vuttaṃ. Evaṃ adhimuccantoti	147	
PA_tika-s03_03t:147_5	edisaṃ adhimuttiṃ pavattento. Vibhavissatīti vinassissati. Vibhavo hi vināso. Tenāha	147	
PA_tika-s03_03t:147_6	“bhijjissatī”ti. Vibhavadassanaṃ vibhavoti uttarapadalopena vuttanti āha “vibhavadassanenā”ti.	147	
PA_tika-s03_03t:147_7	Vibhavadassanaṃ nāma accantāya vināsassa dassanaṃ. Tanti ariyamaggaṃ. Sāmaññajotanā	147	
PA_tika-s03_03t:147_8	hesā visesaniṭṭhā hotīti tatiyamaggavasena attho veditabbo.	147	
PA_tika-s03_03t:148_0	Upari maggaphalanti aggamaggaphalaṃ. Natthi etissā jātiyā antaranti anantarā, anantarā	148	
PA_tika-s03_03t:148_1	vipassanā maggassa. Gotrabhū pana anulomavīthipariyāpannattā vipassanāgatikaṃ vā	148	
PA_tika-s03_03t:148_2	siyā, nibbānārammaṇattā maggagatikaṃ vāti na tena maggo antariko nāma hoti. Tenāha	148	
PA_tika-s03_03t:148_3	“vipassanā maggassa āsannānantaraṃ nāmā”ti. Phalaṃ pana nibbānārammaṇattā kilesānaṃ	148	
PA_tika-s03_03t:148_4	pajahanavasena pavattanato lokuttarabhāvato ca kammamaggagatikameva, kusalavipākabhāvena	148	
PA_tika-s03_03t:148_5	pana nesaṃ attho pabhedoti vipassanāya phalassa siyā anantaratāti vuttaṃ “phalassa	148	
PA_tika-s03_03t:148_6	dūrānantaraṃ nāmā”ti. “Āsavānaṃ khayo”ti pana aggamagge vuccamāne vipassanānaṃ āsannatāya	148	
PA_tika-s03_03t:148_7	vattabbameva natthi. Atasitāyeti na tasitabbe tāsaṃ anāpajjitabbe. Tāsoti tāsahetu	148	
PA_tika-s03_03t:148_8	“tasati etasmā”ti katvā. Soti assutavā puthujjano. Tilakkhaṇāhatanti aniccatādilakkhaṇattayalakkhitaṃ.	148	
PA_tika-s03_03t:148_9	Manamhi naṭṭhoti īsakaṃ naṭṭhomhi, tato parampi tattheva ṭhatvā kiñci apūritattā	148	
PA_tika-s03_03t:148_10	eva muttoti adhippāyo. “Na tāso nāma hotī”ti vatvā tassa atāsabhāvaṃ dassetuṃ “na	1481	
PA_tika-s03_03t:148_11	hī”tiādi vuttaṃ. Kalyāṇaputhujjano hi bhayatupaṭṭhānañāṇena “sabhayā saṅkhārā”ti	1481	
PA_tika-s03_03t:148_12	vipassanto na uttasati.	1481	
PA_tika-s03_03t:149	Udānasuttavaṇṇanā niṭṭhitā.	14	
PA_tika-s03_03t:150	4. Upādānaparipavattasuttavaṇṇanā	15	
PA_tika-s03_03t:151_0	56. Catunnaṃ parivaṭṭanavasenāti paccekakkhandhesu catunnaṃ ariyasaccānaṃ parivaṭṭanavasena.	151	
PA_tika-s03_03t:151_1	Rūpaṃ abbhaññāsinti sakalabhūtupādārūpaṃ kucchitabhāvato tattha ca tucchavipallāsatāya	151	
PA_tika-s03_03t:151_2	“dukkhasacca”nti abhivisiṭṭhena ñāṇena aññāsiṃ paṭivijjhiṃ. Āhāravasena rūpakāyassa	151	
PA_tika-s03_03t:151_3	hānivuddhādīnaṃ pākaṭabhāvato visesapaccayato ca tassa “āhārasamudayā”ti vuttaṃ.	151	
PA_tika-s03_03t:151_4	Dukkhasamudayakathā nāma vaṭṭakathāti “sacchandarāgo”ti visesetvā vuttaṃ. Chandarāgaggahaṇena	151	
PA_tika-s03_03t:151_5	ca upādānakammāvijjāpi gahitā eva. Paṭipannā hontīti attho. Vattamānakālappayogo	151	
PA_tika-s03_03t:151_6	hesa yathā “kusalaṃ cittaṃ uppannaṃ hotī”ti. Patiṭṭhahantīti patiṭṭhaṃ labhanti.	151	
PA_tika-s03_03t:151_7	Kevalinoti idha vimuttiguṇena pāripūrīti āha “sakalino katasabbakiccā”ti. Yena teti	151	
PA_tika-s03_03t:151_8	yena avasiṭṭhena te asekkhe paññāpentā paññāpeyyuṃ, taṃ nesaṃ vaṭṭaṃ sekkhānaṃ viya	151	
PA_tika-s03_03t:151_9	natthi paññāpanāya. Vaṭṭanti kāraṇaṃ vaṭṭanaṭṭhena phalassa pavattanaṭṭhena. Asekkhabhūmivāroti	151	
PA_tika-s03_03t:151_10	asekkhabhūmippavatti.	1511	
PA_tika-s03_03t:152	Upādānaparipavattasuttavaṇṇanā niṭṭhitā.	15	
PA_tika-s03_03t:153	5. Sattaṭṭhānasuttavaṇṇanā	15	
PA_tika-s03_03t:154_0	57. Sattasu okāsesūti rūpapajānanādīsu sattasu okāsesu. Vusitavāsoti vusitaariyavāso.	154	
PA_tika-s03_03t:154_1	Etthāti imasmiṃ uddese. Sesaṃ nāma idha vuttāvasesaṃ. Vuttanayenāti heṭṭhā vuttanayena	154	
PA_tika-s03_03t:154_2	veditabbaṃ. Ussadanandiyanti ussannaguṇavato tosanaṃ sammodāpanaṃ. Guṇakittanena	154	
PA_tika-s03_03t:154_3	palobhanīyaṃ sekkhakalyāṇaputhujjanānaṃ pasāduppādanena. Idāni vuttameva atthaṃ pākaṭaṃ	154	
PA_tika-s03_03t:154_4	kātuṃ “yathā hī”tiādi vuttaṃ.	154	
PA_tika-s03_03t:155_0	Ettāvatāti pañcannaṃ khandhānaṃ vasena sattasu ṭhānesu kosalladīpanena ettakena desanākkamena.	155	
PA_tika-s03_03t:155_1	Tanti ārammaṇaṃ. Dhātuādimattamevāti dhātāyatanapaṭiccasamuppādamattameva. Imesu	155	
PA_tika-s03_03t:155_2	dhammesūti imesu jātādīsu. Kammaṃ katvāti sammasanakammaṃ niṭṭhapetvāti attho. Evamettha	155	
PA_tika-s03_03t:155_3	pañcannaṃ khandhānaṃ vasena sattaṭṭhānakosallapavattiyā pabhedena vibhajitvā “tividhūpaparikkhī”ti dasseti dhammarājā.	155	
PA_tika-s03_03t:156	Sattaṭṭhānasuttavaṇṇanā niṭṭhitā.	15	
PA_tika-s03_03t:157	6. Sammāsambuddhasuttavaṇṇanā	15	
PA_tika-s03_03t:158_0	58. Adhikaṃ savisesaṃ payasati payuñjati etenāti adhippayāso, visiṭṭhapayogo. Tenāha	158	
PA_tika-s03_03t:158_1	“adhikapayogo”ti. Imañhi magganti aṭṭhaṅgikaṃ ariyamaggamāha. Idhāti imasmiṃ sutte.	158	
PA_tika-s03_03t:158_2	Avattamānaṭṭhenāti buddhuppādato pubbe na vattamānabhāvena. Maggaṃ jānātīti samudāgamato	158	
PA_tika-s03_03t:158_3	paṭṭhāya sapubbabhāgaṃ sasambhāravisayaṃ saphalaṃ saudrayaṃ ariyaṃ maggaṃ jānāti	158	
PA_tika-s03_03t:158_4	avabujjhatīti maggaññū. Viditanti aññesampi ñātaṃ paṭiladdhaṃ hatthatale āmalakaṃ	158	
PA_tika-s03_03t:158_5	viya pākaṭaṃ akāsi, tathā katvā desesi. Amagge parivajjanena magge paṭipattīti tassa	158	
PA_tika-s03_03t:158_6	maggakusalatā viya amaggakusalatāpi icchitabbāti āha “magge ca amagge ca kovido”ti.	158	
PA_tika-s03_03t:158_7	Ahaṃ paṭhamaṃ gatoti ahaṃ paṭhamamaggena samannāgato.	158	
PA_tika-s03_03t:159	Sammāsambuddhasuttavaṇṇanā niṭṭhitā.	15	
PA_tika-s03_03t:160	7. Anattalakkhaṇasuttavaṇṇanā	16	
PA_tika-s03_03t:161_0	59. Purāṇupaṭṭhāketi pubbe padhānapadahanakāle upaṭṭhākabhūte. “Avasavattanaṭṭhena	161	
PA_tika-s03_03t:161_1	assāmikaṭṭhena suññataṭṭhena attapaṭikkhepaṭṭhenā”ti evaṃ pubbe vuttehi. Ettakena	161	
PA_tika-s03_03t:161_2	ṭhānenāti “rūpaṃ, bhikkhave, anattā”ti ārabhitvā yāva “evaṃ me viññāṇaṃ mā ahosī”ti	161	
PA_tika-s03_03t:161_3	ettakena suttapadesena. Akathitasseva kathanaṃ uttaraṃ, na kathitassāti vuttaṃ “tāni	161	
PA_tika-s03_03t:161_4	dassetvā”ti. Samodhānetvāti sampiṇḍitvā. Vitthārakathāti vitthārato aṭṭhakathā. Anattalakkhaṇamevāti	161	
PA_tika-s03_03t:161_5	tabbahulatāya tappadhānatāya ca vuttaṃ. Aniccatādīnampi hi tattha taṃdīpanatthameva	161	
PA_tika-s03_03t:161_6	vuttattā tadeva jeṭṭhaṃ padhānaṃ tathā veneyyajjhāsayato.	161	
PA_tika-s03_03t:162	Anattalakkhaṇasuttavaṇṇanā niṭṭhitā.	16	
PA_tika-s03_03t:163	8. Mahālisuttavaṇṇanā	16	
PA_tika-s03_03t:164_0	60. Ekantadukkhantiādīni padāni vuttanayāneva, tasmā tattha vuttanayeneva attho veditabbo.	164	
PA_tika-s03_03t:164_1	Ettha ca yathā sarāgo hetu paccayo saṃkilesāya, evaṃ savipassano maggo hetu paccayo	164	
PA_tika-s03_03t:164_2	ca visuddhiyāti daṭṭhabbaṃ.	164	
PA_tika-s03_03t:165	Mahālisuttavaṇṇanā niṭṭhitā.	16	
PA_tika-s03_03t:166	9. Ādittasuttavaṇṇanā	16	
PA_tika-s03_03t:167	61. Ekādasahīti rāgādīhi upāyāsapariyosānehi ekādasahi santāpanaṭṭhena aggīhi. Dvīsūti aṭṭhamanavamesu. Dukkhalakkhaṇamevāti tabbahulatāya tappadhānatāya ca vuttaṃ.	16	
PA_tika-s03_03t:168	Ādittasuttavaṇṇanā niṭṭhitā.	16	
PA_tika-s03_03t:169	10. Niruttipathasuttavaṇṇanā	16	
PA_tika-s03_03t:170_0	62. Niruttiyova niruttipathāti patha-saddena padavaḍḍhanamāha yathā “bījāniyeva bījajātānī”ti.	170	
PA_tika-s03_03t:170_1	Niruttivasenāti nibbacanavasena. Pathā ca atthānurūpabhāvato. Tīṇipīti niruttiadhivacanapaññattipathapadāni.	170	
PA_tika-s03_03t:170_2	Tathā hi “phusatīti phasso”tiādinā nīharitvā vacanaṃ nirutti, “sirīvaḍḍhako dhanavaḍḍhako”tiādinā	170	
PA_tika-s03_03t:170_3	vacanamattameva adhikāraṃ katvā pavattaṃ adhivacanaṃ, “takko vitakko”tiādinā taṃtaṃpakārena	170	
PA_tika-s03_03t:170_4	ñāpanato paññatti. Atha vā taṃtaṃatthappakāsanena nicchitaṃ, niyataṃ vā vacanaṃ nirutti.	170	
PA_tika-s03_03t:170_5	Adhi-saddo uparibhāge, upari vacanaṃ adhivacanaṃ. Kassa upari? Pakāsetabbassa atthassāti	170	
PA_tika-s03_03t:170_6	pākaṭoyamattho. Adhīnaṃ vacanaṃ adhivacanaṃ. Kena adhīnaṃ? Atthena. Atthassa paññāpanatthena	170	
PA_tika-s03_03t:170_7	paññattīti evaṃ niruttiādipadānaṃ sabbavacanesu pavatti veditabbā. Aññathā “phusatīti	170	
PA_tika-s03_03t:170_8	phasso”tiādippakārena niddhāraṇavacanānaṃyeva niruttitā, sirivaḍḍhakadhanavaḍḍhakapakārānameva	170	
PA_tika-s03_03t:170_9	abhilāpanaṃ adhivacanatā. “Takko vitakko”ti evaṃpakārānameva ekameva atthaṃ tena	170	
PA_tika-s03_03t:170_10	tena pakārena ñāpentānaṃ vacanānaṃ paññattitā ca āpajjeyya. Asaṃkiṇṇāti na saṃkiṇṇā.	1701	
PA_tika-s03_03t:170_11	Tenāha “avijahitā…pe… achaḍḍitā”ti. Na saṃkīyantīti na saṃkirīyanti, na saṃkīyissanti	1701	
PA_tika-s03_03t:170_12	na saṃkirīyissantīti attho. Appaṭikuṭṭhāti na paṭikkhittā. Yasmā bhaṅgaṃ atikkantaṃ	1701	
PA_tika-s03_03t:170_13	uppādādi atikkantameva hoti, tasmā vuttaṃ “bhaṅgamevā”ti. Yasmā desantaraṃ saṅkantopi	1701	
PA_tika-s03_03t:170_14	atikkantanti vuccati, tasmā tadābhāvaṃ dassetuṃ “desantaraṃ asaṅkamitvā”ti vuttaṃ.	1701	
PA_tika-s03_03t:170_15	Yattha yattha hi saṅkhārā uppajjanti, tattha tattheva bhijjanti nirujjhanti vipariṇamanti	1701	
PA_tika-s03_03t:170_16	vināsaṃ āpajjanti. Tenāha “vipariṇatanti…pe… naṭṭha”nti. Apākaṭībhūtaṃ ajātattā eva.	1701	
PA_tika-s03_03t:171_0	Vasabhaṇagottatāya vassabhaññā. Mūladiṭṭhigatikāti mūlabhūtā diṭṭhigatikā, imasmiṃ	171	
PA_tika-s03_03t:171_1	kappe sabbapaṭhamaṃ tādisadiṭṭhisamuppādakā. Punappunaṃ āvajjentassāti ahetuvādapaṭisaṃyuttaganthaṃ	171	
PA_tika-s03_03t:171_2	uggahetvā pariyāpuṇitvā tadatthaṃ vīmaṃsantassa “natthi hetu, natthi paccayo sattānaṃ	171	
PA_tika-s03_03t:171_3	saṃkilesāyā”tiādinayappavattāya laddhiyā ārammaṇe micchāsati santiṭṭhati, “natthi	171	
PA_tika-s03_03t:171_4	hetū”tiādivasena anussavūpaladdhe atthe tadākāraparivitakkanehi saviggahe viya sarūpato	171	
PA_tika-s03_03t:171_5	cittassa paccupaṭṭhite cirakālaparicayena “evameta”nti nijjhānakkhamabhāvūpagamanena	171	
PA_tika-s03_03t:171_6	nijjhānakkhantiyā tathāgahite punappunaṃ tatheva āsevantassa bahulīkarontassa micchāvitakkena	171	
PA_tika-s03_03t:171_7	samādiyamānā micchāvāyāmūpatthambhitā ataṃsabhāvaṃ “taṃsabhāva”nti gaṇhantī micchāsatīti	171	
PA_tika-s03_03t:171_8	laddhanāmā taṃladdhisahagatā taṇhā santiṭṭhati. Yathāsakaṃ vitakkādipaccayalābhena	171	
PA_tika-s03_03t:171_9	tasmiṃ ārammaṇe adhiṭṭhitatāya anekaggataṃ pahāya cittaṃ ekaggataṃ appitaṃ viya hoti	171	
PA_tika-s03_03t:171_10	micchāsamādhinā. Sopi hi paccayavisesehi laddhabhāvanābalo īdise ṭhāne samādhānapatirūpakiccakaro	1711	
PA_tika-s03_03t:171_11	hotiyeva vālavijjhanādīsu viyāti daṭṭhabbaṃ. Tathā hi anekakkhattuṃ tenākārena pubbabhāgiyesu	1711	
PA_tika-s03_03t:171_12	javanavāresu pavattesu sabbapacchime javanavāre satta javanāni javanti. Tattha paṭhame	1711	
PA_tika-s03_03t:171_13	satekiccho hoti, tathā dutiyādīsu. Sattame pana javane sampatte atekiccho hoti. Tenāha	1711	
PA_tika-s03_03t:171_14	“assādentassā”tiādi. Imesupīti dvīsupi ṭhānesu.	1711	
PA_tika-s03_03t:172_0	Paccuppannaṃ vāti ettha iti-saddo ādiattho. Tena “yadetaṃ anāgataṃ nāma, nayidaṃ	172	
PA_tika-s03_03t:172_1	anāgata”ntiādikaṃ saṅgaṇhāti. Tepīti te vassabhaññāpi na maññiṃsu lokasamaññāya anatikkamanīyato.	172	
PA_tika-s03_03t:172_2	Tenāha “atītaṃ panā”tiādi. Khandhānaṃ upari niruḷhā paṇṇatti.	172	
PA_tika-s03_03t:173	Niruttipathasuttavaṇṇanā niṭṭhitā.	17	
PA_tika-s03_03t:174	Upayavaggavaṇṇanā niṭṭhitā.	17	
PA_tika-s03_03t:175	7. Arahantavaggo	17	
PA_tika-s03_03t:176	1. Upādiyamānasuttavaṇṇanā	17	
PA_tika-s03_03t:177_0	63. Gaṇhamānoti “etaṃ mamā”tiādinā gaṇhamāno. Pāsenāti rāgapāsena. Tañhi māro mārapāsoti	177	
PA_tika-s03_03t:177_1	maññati. Tenāha “antalikkhacaro pāso, yvāyaṃ carati mānaso”ti. Mutto nāma hoti anupādiyato	177	
PA_tika-s03_03t:177_2	sabbaso khandhassa abhāvato.	177	
PA_tika-s03_03t:178	Upādiyamānasuttavaṇṇanā niṭṭhitā.	17	
PA_tika-s03_03t:179	2-6. Maññamānasuttādivaṇṇanā	17	
PA_tika-s03_03t:180_0	64-68. “Etaṃ mamā”tiādinā. Maññanā abhinandanā ca. Taṇhāchandoti taṇhā eva chando.	180	
PA_tika-s03_03t:180_1	Sā hi taṇhāyanaṭṭhena taṇhā, chandikataṭṭhena chando. Catutthaṃ aniccalakkhaṇamukhena	180	
PA_tika-s03_03t:180_2	vuttaṃ, pañcamaṃ dukkhalakkhaṇamukhena, chaṭṭhaṃ anattalakkhaṇamukhena. Sesaṃ tīsupi	180	
PA_tika-s03_03t:180_3	sadisamevāti vuttaṃ “eseva nayo”ti.	180	
PA_tika-s03_03t:181	Maññamānasuttādivaṇṇanā niṭṭhitā.	18	
PA_tika-s03_03t:182	7. Anattaniyasuttavaṇṇanā	18	
PA_tika-s03_03t:183	69. Anattaniyanti na attaniyaṃ. Tenāha “na attano santaka”nti.	18	
PA_tika-s03_03t:184	Anattaniyasuttavaṇṇanā niṭṭhitā.	18	
PA_tika-s03_03t:185	8-10. Rajanīyasaṇṭhitasuttādivaṇṇanā	18	
PA_tika-s03_03t:186_0	70-72. Rajanīyenāti rajanīyena rāguppādakena. Tenāha “rāgassa paccayabhāvenā”ti.	186	
PA_tika-s03_03t:186_1	Rāhulasaṃyutte rāhulattherassa pucchāvasena āgatā. Idha rādhattherassa surādhattherassa	186	
PA_tika-s03_03t:186_2	ca pucchāvasena, pāḷi pana sabbattha sadisā. Tenāha “vuttanayeneva veditabbānī”ti.	186	
PA_tika-s03_03t:187	Rajanīyasaṇṭhitasuttādivaṇṇanā niṭṭhitā.	18	
PA_tika-s03_03t:188	Arahantavaggavaṇṇanā niṭṭhitā.	18	
PA_tika-s03_03t:189	8. Khajjanīyavaggo	18	
PA_tika-s03_03t:190	1-3. Assādasuttādivaṇṇanā	19	
PA_tika-s03_03t:191_0	73-75. Catusaccameva kathitaṃ assādādīnañceva samudayādīnañca vasena desanāya pavattattā.	191	
PA_tika-s03_03t:191_1	Yasmā assādo samudayasaccaṃ, ādīnavo dukkhasaccaṃ, nissaraṇaṃ maggasaccaṃ nirodhasaccañcāti	191	
PA_tika-s03_03t:191_2	vuttovāyamattho; dutiye samudayassādo samudayasaccaṃ, ādīnavo dukkhasaccaṃ, atthaṅgamo	191	
PA_tika-s03_03t:191_3	nirodhasaccaṃ, nissaraṇaṃ maggasaccanti vuttovāyamattho; tatiyaṃ ariyasāvakasseva vasena vuttaṃ.	191	
PA_tika-s03_03t:192	Assādasuttādivaṇṇanā niṭṭhitā.	19	
PA_tika-s03_03t:193	4. Arahantasuttavaṇṇanā	19	
PA_tika-s03_03t:194_0	76. Yattakā sattāvāsāti tasmiṃ tasmiṃ sattanikāye āvasanaṭṭhena sattā eva sattāvāsā.	194	
PA_tika-s03_03t:194_1	Tena yattakā sattāvāsā, tehi sabbehipi ete aggā ete seṭṭhā, ye ime arahantāti dasseti.	194	
PA_tika-s03_03t:194_2	Purimanayenevāti purimasmiṃ sattaṭṭhānakosallasutte vuttanayena.	194	
PA_tika-s03_03t:195_0	Tadatthaparidīpanāhīti “pañcakkhandhe pariññāya. Taṇhā tesaṃ na vijjati. Asmimāno	195	
PA_tika-s03_03t:195_1	samucchinno”tiādinā tassa yathāniddiṭṭhassa suttassa atthadīpanāhi ceva “anejaṃ te	195	
PA_tika-s03_03t:195_2	anuppattā, cittaṃ tesaṃ anāvila”ntiādinā visesatthaparidīpanāhi ca. Jhānamaggaphalapariyāpannaṃ	195	
PA_tika-s03_03t:195_3	atisayitasukhaṃ etesamatthīti sukhinoti āha “jhāna…pe… sukhitā”ti. Taṇhā tesaṃ na	195	
PA_tika-s03_03t:195_4	vijjatīti ettha tesaṃ apāyadukkhajanikā taṇhā na vijjatīti vuttaṃ. Vaṭṭamūlikāya	195	
PA_tika-s03_03t:195_5	taṇhāya abhāvā “nandī tesaṃ na vijjatī”ti ettha vuccatīti. Imassapīti pi-saddena	195	
PA_tika-s03_03t:195_6	dukkhassābhāvenapīti dukkhābhāvo viya vaṭṭamūlikataṇhābhāvo sampiṇḍīyatīti daṭṭhabbaṃ.	195	
PA_tika-s03_03t:195_7	Tena hi te anupādisesanibbānappattiyā accantasukhitā evāti vuccantīti. “Seyyohamasmī”tiādinayappavattiyā	195	
PA_tika-s03_03t:195_8	navavidho. Ñāṇenāti aggamaggaññāṇena.	195	
PA_tika-s03_03t:196_0	Arahattaṃ anuppattā. Alittāti amakkhitā. Brahmabhūtāti brahmabhāvaṃ pattā, brahmato	196	
PA_tika-s03_03t:196_1	vā ariyamaggañāṇato bhūtā ariyāya jātiyā jātā. Satta saddhammā gocaro pavattiṭṭhānaṃ	196	
PA_tika-s03_03t:196_2	etesanti sattasaddhammagocarā.	196	
PA_tika-s03_03t:197_0	Nirāsaṅkacāro nāma gahito kutocipi tesaṃ āsaṅkāya abhāvato. Sammādiṭṭhiādīhi dasahi	197	
PA_tika-s03_03t:197_1	aṅgehi sammāvimutti-sammāñāṇapariyosānehi. “Āguṃ na karotī”tiādīhi catūhi kāraṇehi.	197	
PA_tika-s03_03t:197_2	Taṇhā tesaṃ na vijjatīti idampi taṇhāpahānassa bahūpakāratādassanaṃ. Tenāha “dāsakārikā	197	
PA_tika-s03_03t:197_3	taṇhāpi tesaṃ natthī”ti.	197	
PA_tika-s03_03t:198	Na vikampanti “seyyohamasmī”tiādinā.	19	
PA_tika-s03_03t:199_0	Uddhaṃ tiriyaṃ apācīnanti ettha “uddhaṃ vuccatī”tiādinā rūpamukhena attabhāvaṃ gahetvā	199	
PA_tika-s03_03t:199_1	pavatto paṭhamanayo. Kālattayavasena dhammappavattiṃ gahetvā pavatto dutiyanayo.	199	
PA_tika-s03_03t:199_2	Ṭhānavasena sakalalokadhātuṃ gahetvā pavatto tatiyanayo. Buddhāti cattāri saccāni buddhavanto.	199	
PA_tika-s03_03t:200_0	Sīhanādasamodhānanti sīhanādānaṃ saṃkalanaṃ. Loke attano uttaritarassābhāvā anuttarā.	200	
PA_tika-s03_03t:200_1	Uttaro tāva tiṭṭhatu puriso, sadisopi tāva natthīti asadisā. Sakalampi bhavaṃ uttaritvā	200	
PA_tika-s03_03t:200_2	bhavapiṭṭhe ṭhatvā vimuttisukhena sukhitattādivasena ekavīsatiyākārehi sīhanādaṃ nadanti.	200	
PA_tika-s03_03t:201	Arahantasuttavaṇṇanā niṭṭhitā.	20	
PA_tika-s03_03t:202	5. Dutiyaarahantasuttavaṇṇanā	20	
PA_tika-s03_03t:203	77. Suddhikamevāti suddhasaṃkhittabandhameva katvā.	20	
PA_tika-s03_03t:204	Dutiyaarahantasuttavaṇṇanā niṭṭhitā.	20	
PA_tika-s03_03t:205	6. Sīhasuttavaṇṇanā	20	
PA_tika-s03_03t:206_0	78. Sīhoti parissayasahanato paṭipakkhahananato ca “sīho’ti laddhanāmo migādhipati.	206	
PA_tika-s03_03t:206_1	Cattāroti ca samānepi sīhajātikabhāve vaṇṇavisesādisiddhena visesena cattāro sīhā.	206	
PA_tika-s03_03t:206_2	Te idāni nāmato vaṇṇato āhārato dassetvā idhādhippetasīhaṃ nānappakārato vibhāvetuṃ	206	
PA_tika-s03_03t:206_3	“tiṇasīho”tiādi āraddhaṃ. Tiṇabhakkho sīho tiṇasīho purimapade uttarapadalopena yathā	206	
PA_tika-s03_03t:206_4	“sākapatthivo”ti. Kāḷavaṇṇatāya kāḷasīho. Tathā paṇḍusīho. Tenāha “kāḷasīho kāḷagāvisadiso,	206	
PA_tika-s03_03t:206_5	paṇḍusīho paṇḍupalāsavaṇṇagāvisadiso”ti. Rattakambalassa viya kesaro kesarakalāpo	206	
PA_tika-s03_03t:206_6	etassa atthīti kesarī. Lākhārasaparikammakatehi viya pādapariyantehīti yojanā.	206	
PA_tika-s03_03t:207	Kammānubhāvasiddhaādhipaccamahesakkhatāhi sabbamigagaṇassa rājā suvaṇṇaguhato vātiādi “sīhassa vihāro kiriyā evaṃ hotī”ti katvā vuttaṃ.	20	
PA_tika-s03_03t:208_0	Samaṃ patiṭṭhāpetvāti sabbabhāgehi samameva bhūmiyaṃ patiṭṭhāpetvā. Ākaḍḍhitvāti	208	
PA_tika-s03_03t:208_1	purato ākaḍḍhitvā. Abhiharitvāti abhimukhaṃ haritvā. Saṅghātanti vināsaṃ. Vīsatiyaṭṭhikaṃ ṭhānaṃ usabhaṃ.	208	
PA_tika-s03_03t:209_0	Samasīhoti samajātiko samabhāgo ca sīho. Samānosmīti desanāmattaṃ, samappabhāvatāyapi	209	
PA_tika-s03_03t:209_1	na bhāyati. Sakkāyadiṭṭhibalavatāyāti “ke aññe amhehi uttaritarā, atha kho mayameva	209	
PA_tika-s03_03t:209_2	mahābalā”ti evaṃ balātimānanimittāya ahaṅkārahetubhūtāya sakkāyadiṭṭhiyā balabhāvena.	209	
PA_tika-s03_03t:209_3	Sakkāyadiṭṭhipahīnattāti sakkāyadiṭṭhiyā pahīnattā nirahaṅkārattā attasinehassa suṭṭhu	209	
PA_tika-s03_03t:209_4	samugghāṭitattā na bhāyati.	209	
PA_tika-s03_03t:210	Tathā tathāti sīhasadisatādinā tena tena pakārena attānaṃ kathesīti vatvā tamatthaṃ vivaritvā dassetuṃ “sīhoti kho”tiādi vuttaṃ.	21	
PA_tika-s03_03t:211_0	Katābhinīhārassa lokanāthassa bodhiyā niyatabhāvappattiyā ekantabhāvībuddhabhāvoti	211	
PA_tika-s03_03t:211_1	katvā “tīsu pāsādesu nivāsakālo, magadharañño paṭiññādānakālo, pāyāsassa paribhuttakālo”tiādinā	211	
PA_tika-s03_03t:211_2	abhisambodhito purimāvatthāpi sīhasadisaṃ katvā dassitā. Bhāvini, bhūtopacāropi hi	211	
PA_tika-s03_03t:211_3	lokavohāro. Vijjābhāvasāmaññato bhūtavijjā itaravijjāpi ekajjhaṃ gahetvā paṭiccasamuppādasammasanato	211	
PA_tika-s03_03t:211_4	taṃ puretaraṃ siddhaṃ vipākaṃ viya katvā āha “tisso vijjā visodhetvā”ti. Anulomapaṭilomato	211	
PA_tika-s03_03t:211_5	pavattañāṇavasena “yamakañāṇamanthanenā”ti vuttaṃ.	211	
PA_tika-s03_03t:212_0	Tattha viharantassāti ajapālanigrodhamūle viharantassa. Ekādasame divaseti sattasattāhato	212	
PA_tika-s03_03t:212_1	paraṃ ekādasame divase. Acalapallaṅketi isipatane dhammacakkapavattanatthaṃ nisinnapallaṅke.	212	
PA_tika-s03_03t:212_2	Tampi hi kenaci appaṭivattiyadhammacakkapavattanatthaṃ nisajjāti katvā vajirāsanaṃ	212	
PA_tika-s03_03t:212_3	viya acalapallaṅkaṃ vuccati. Imasmiñca pana padeti “dveme, bhikkhave, antā”tiādinayappavatte	212	
PA_tika-s03_03t:212_4	imasmiṃ saddhammakoṭṭhāse. Dhammaghoso…pe… dasasahassilokadhātuṃ paṭicchādesi “sabbattha	212	
PA_tika-s03_03t:212_5	ṭhitā suṇantū”ti adhiṭṭhānena. Soḷasahākārehīti “dukkhapariññā, samudayappahānaṃ,	212	
PA_tika-s03_03t:212_6	nirodhasacchikiriyā, maggabhāvanā”ti evaṃ ekekasmiṃ magge cattāri cattāri katvā soḷasahi ākārehi.	212	
PA_tika-s03_03t:213_0	Vuttoyeva, na idha vattabbo, tasmā tattha vuttanayeneva veditabboti adhippāyo. Yasmā	213	
PA_tika-s03_03t:213_1	ca aparehipi aṭṭhahi kāraṇehi bhagavā tathāgatoti ārabhitvā udānaṭṭhakathādīsupi	213	
PA_tika-s03_03t:213_2	tathāgatapadassa attho vutto eva, tasmā tattha vuttanayena attho veditabbo. Yadipi	213	
PA_tika-s03_03t:213_3	bhagavā na bodhipallaṅke nisinnamattova abhisambuddho jāto, tathāpi tāya nisajjāya	213	
PA_tika-s03_03t:213_4	nisinnova panujja sabbaparissayaṃ abhisambuddho jāto. Tathā hi taṃ “aparājitapallaṅka”nti	213	
PA_tika-s03_03t:213_5	vuccati. Tasmā “yāva bodhipallaṅkā vā”ti vatvā tena aparitussanto “yāva arahattamaggañāṇā vā”ti āha.	213	
PA_tika-s03_03t:214_0	Iti rūpanti ettha iti-saddo nidassanattho. Tena rūpaṃ sarūpato parimāṇato paricchedato	214	
PA_tika-s03_03t:214_1	dassitanti āha “idaṃ rupa”ntiādi. “Idaṃ rūpa”nti hi iminā bhūtupādāyabhedarūpaṃ sarūpato	214	
PA_tika-s03_03t:214_2	dassitaṃ. Ettakaṃ rūpanti iminā taṃ parimāṇato dassitaṃ. Tassa ca parimāṇassa ekantabhāvadassanena	214	
PA_tika-s03_03t:214_3	“na ito bhiyyo rūpaṃ atthī”ti vuttaṃ. Sabhāvatoti salakkhaṇato. Sarasatoti sakiccato.	214	
PA_tika-s03_03t:214_4	Pariyantatoti parimāṇapariyantato. Paricchedatoti yattake ṭhāne tassa pavatti, tassa	214	
PA_tika-s03_03t:214_5	paricchedanato. Paricchindanatoti pariyosānappattito. Taṃ sabbaṃ dassitaṃ hoti yathāvuttena	214	
PA_tika-s03_03t:214_6	vibhāgena. Ayaṃ rūpassa samudayo nāmāti ayaṃ āhārādi rūpassa samudayo nāma. Tenāha	214	
PA_tika-s03_03t:214_7	“ettāvatā”tiādi. Atthaṅgamoti nirodho. “Āhārasamudayā āhāranirodhā”ti ca asādhāraṇameva	214	
PA_tika-s03_03t:214_8	gahetvā sese ādi-saddena saṅgaṇhāti.	214	
PA_tika-s03_03t:215_0	Paṇṇāsalakkhaṇapaṭimaṇḍitanti paṇṇāsaudayabbayalakkhaṇavibhūsitaṃ samudayatthaṅgamagahaṇato.	215	
PA_tika-s03_03t:215_1	Khīṇāsavattāti anavasesaṃ sāvasesañca āsavānaṃ parikkhīṇattā. Anāgāmīnampi hi bhayaṃ	215	
PA_tika-s03_03t:215_2	cittutrāso ca na hotīti. Ñāṇasaṃvego bhayatūpaṭṭhānañāṇaṃ. Itaresaṃ pana devānanti	215	
PA_tika-s03_03t:215_3	akhīṇāsave deve sandhāya vadati. Bhoti dhammālapanamattanti vācasikaṃ tathālapanamattaṃ.	215	
PA_tika-s03_03t:216_0	Cakkanti satthu āṇācakkaṃ, taṃ pana dhammato āgatanti dhammacakkaṃ. Tattha ariyasāvakānaṃ	216	
PA_tika-s03_03t:216_1	paṭivedhadhammato āgatanti dhammacakkaṃ. Itaresaṃ desanādhammato āgatanti dhammacakkaṃ.	216	
PA_tika-s03_03t:216_2	Duvidhepi ñāṇaṃ padhānanti ñāṇasīsena vuttaṃ “paṭivedhañāṇampi desanāñāṇampī”ti.	216	
PA_tika-s03_03t:216_3	Idāni taṃ ñāṇadvayaṃ sarūpato dassetuṃ “paṭivedhañāṇaṃ nāmā”tiādi vuttaṃ. Yasmā cassa	216	
PA_tika-s03_03t:216_4	ñāṇassa suppaṭividdhattā bhagavā tāni saṭṭhi nayasahassāni veneyyānaṃ dassetuṃ samattho	216	
PA_tika-s03_03t:216_5	ahosi, tasmā tāni saṭṭhi nayasahassāni tena ñāṇena saddhiṃyeva siddhānīti katvā dassento	216	
PA_tika-s03_03t:216_6	“saṭṭhiyā ca nayasahassehi paṭivijjhī”ti āha. Tiparivaṭṭanti idaṃ dukkhanti ca, pariññeyyanti	216	
PA_tika-s03_03t:216_7	ca, pariññātanti ca evaṃ tiparivaṭṭaṃ, taṃyeva dvādasākāraṃ. Tanti desanāñāṇaṃ pavatteti	216	
PA_tika-s03_03t:216_8	esa bhagavā. Appaṭipuggaloti patinidhibhūtapuggalarahito. Ekasadisassāti nibbikārassa.	216	
PA_tika-s03_03t:217	Sīhasuttavaṇṇanā niṭṭhitā.	21	
PA_tika-s03_03t:218	7. Khajjanīyasuttavaṇṇanā	21	
PA_tika-s03_03t:219_0	79. Vipassanāvasenāti etarahi rūpavedanādayo anussaritvā “pubbepāhaṃ evaṃvedano ahosi”nti	219	
PA_tika-s03_03t:219_1	atītānaṃ rūpavedanādīnaṃ paccuppannehi visesābhāvadassanā vipassanā, tassā vipassanāya	219	
PA_tika-s03_03t:219_2	vasena. Yvāyaṃ “na idaṃ abhiññāvasenā”ti paṭikkhepo kato, tassa kāraṇaṃ dassento	219	
PA_tika-s03_03t:219_3	“abhiññāvasena hī”tiādimāha. Khandhapaṭibaddhā nāma gottavaṇṇahārādayo. Evaṃ anussarantoti	219	
PA_tika-s03_03t:219_4	yathāvuttavipassanāvasena anussaranto. Sabhāvadhammānaṃ eva anussaraṇassa vuttattā	219	
PA_tika-s03_03t:219_5	“suññatāpabba”nti vuttaṃ.	219	
PA_tika-s03_03t:220	Yasmā te eva rūpādayo neva attā, na attaniyā asārā anissarā, tasmā tato suññā, tesaṃ bhāvo suññatā, tassā lakkhaṇaṃ ruppanādikaṃ dassetuṃ.	22	
PA_tika-s03_03t:221_0	Kiñcāti hetuatthajotake kāraṇe paccattavacananti āha “kiñcāti kāraṇapucchā, kena	221	
PA_tika-s03_03t:221_1	kāraṇena rūpaṃ vadethā”ti. Etanti etaṃ bhūtupādāyabhedaṃ dhammajātaṃ. Kena kāraṇena	221	
PA_tika-s03_03t:221_2	rūpaṃ nāmāti kiṃ kāraṇaṃ nissāya rūpanti vuccatīti attho. Kāraṇuddesoti kāraṇassa	221	
PA_tika-s03_03t:221_3	uddisanaṃ. Ruppatīti ettha rūpaṃ nāma sītādivirodhipaccayasannipātena visadisuppatti.	221	
PA_tika-s03_03t:221_4	Tenāha “sītenapī”tiādi. Pabbatapādeti cakkavāḷapabbatapāde, so pana tattha accuggato	221	
PA_tika-s03_03t:221_5	pākāro viya ṭhito. Tathā hi tattha sattā olambantā tiṭṭhanti. Hatthapāsāgatāti hatthapāsaṃ	221	
PA_tika-s03_03t:221_6	āgatā upāgatā. Tatthāti tasmiṃ hatthapāsāgate satte. Chijjitvāti mucchāpattiyā muccitvā,	221	
PA_tika-s03_03t:221_7	aṅgapaccaṅgaucchedavasena vā paricchijjitvā. Accantakhāre udaketi ātapasantāpābhāvena	221	
PA_tika-s03_03t:221_8	atisītabhāvameva sandhāya accantakhāratā vuttā siyā. Na hi taṃ kappasaṇṭhānaudakaṃ	221	
PA_tika-s03_03t:221_9	sampattikaramahāmeghavuṭṭhaṃ pathavīsandhārakaṃ kappavināsaudakaṃ viya khāraṃ bhavituṃ	221	
PA_tika-s03_03t:221_10	arahati, tathā sati pathavīpi vilīyeyyāti. Mahiṃsakaraṭṭhaṃ nāma himavantapadese ekaṃ raṭṭhaṃ.	2211	
PA_tika-s03_03t:222	Avīcimahānirayeti saussadaṃ avīcinirayaṃ vuttaṃ. Gaṅgāpiṭṭheti gaṅgātīre.	22	
PA_tika-s03_03t:223_0	Sarantā gacchantīti sarīsapapadassa atthaṃ vadati. Etanti ruppanaṃ. Yathā kaṭhinatā	223	
PA_tika-s03_03t:223_1	pathaviyā paccattalakkhaṇaṃ, evaṃ ruppanaṃ rūpakkhandhassa paccattalakkhaṇaṃ, sabhāvabhūtalakkhaṇanti attho.	223	
PA_tika-s03_03t:224_0	Purimasadisanti purime rūpakkhandhe vuttena sadisaṃ. Taṃ “kinti kāraṇapucchā”tiādinā	224	
PA_tika-s03_03t:224_1	vuttanayeneva veditabbaṃ. Sukhaṃ iṭṭhārammaṇaṃ. Sukhādīnaṃ vedanānaṃ. Paccayatoti	224	
PA_tika-s03_03t:224_2	ārammaṇapaccayato. Ayamatthoti “sukhārammaṇaṃ sukhanti vuccatī”ti ayamattho. Uttarapadalopena	224	
PA_tika-s03_03t:224_3	hesa niddeso. Vedayatīti anubhavati. Vedayitalakkhaṇāti anubhavanalakkhaṇā.	224	
PA_tika-s03_03t:225_0	Nīlapuppheti nīlavaṇṇapupphe. Vatthe vāti nīlavatthe. Vā-saddena vaṇṇadhātuādiṃ saṅgaṇhāti.	225	
PA_tika-s03_03t:225_1	Appanaṃ vā jhānaṃ vāpento. Uppajjanasaññāpīti yaṃ kiñci nīlaṃ rūpāyatanaṃ ārabbha	225	
PA_tika-s03_03t:225_2	uppajjanasaññāpi, yā pakiṇṇakasaññāti vuccati.	225	
PA_tika-s03_03t:226_0	Rūpattāyāti rūpabhāvāya. Yāgumevāti yāgubhāvinameva vatthuṃ. Yāguttāya yāgubhāvāya.	226	
PA_tika-s03_03t:226_1	Pacati nāma puggalo. Evanti yathā yāguādivatthuṃ puriso yāguādiatthāya pacati nipphādeti,	226	
PA_tika-s03_03t:226_2	ayaṃ evaṃ ruppanādisabhāve dhammasamūhe yathāsakaṃ paccayehi abhisaṅkhariyamāne cetanāpadhāno	226	
PA_tika-s03_03t:226_3	dhammasamūho pavattanatthaṃ visesapaccayo hutvā te abhisaṅkharoti niropeti nibbatteti.	226	
PA_tika-s03_03t:226_4	Tenāha “paccayehī”tiādi. Rūpamevāti rūpasabhāvameva, na aññaṃ sabhāvaṃ. Abhisaṅkharotīti	226	
PA_tika-s03_03t:226_5	itarehi paccayadhammehi adhikaṃ suṭṭhu paccayataṃ karoti. “Upagacchati yāpeti āyūhatī”ti	226	
PA_tika-s03_03t:226_6	tasseva vevacanāni. Abhisaṅkharaṇameva hi āyūhanādīni. Nibbattetīti tesaṃ dhammānaṃ	226	
PA_tika-s03_03t:226_7	ruppanādibhāvena nibbattiyā paccayo hotīti attho. Cetayitalakkhaṇassa saṅkhārassāti	226	
PA_tika-s03_03t:226_8	idaṃ saṅkhārakkhandhadhammānaṃ cetanāpadhānattā vuttaṃ. Tathā hi bhagavā suttantabhājanīye	226	
PA_tika-s03_03t:226_9	saṅkhārakkhandhaṃ vibhajantena cetanāva vibhattā.	226	
PA_tika-s03_03t:227_0	Vātiṅgaṇaṃ brahatiphalaṃ. Caturassavallīti tivutālatā. Akhārikanti khārarasarahitaṃ,	227	
PA_tika-s03_03t:227_1	taṃ pana paṇṇaphalādi. Yattha loṇaraso adhiko, taṃ loṇikanti āha “loṇayāgū”tiādi.	227	
PA_tika-s03_03t:227_2	Ambilādibhedaṃ rasaṃ.	227	
PA_tika-s03_03t:228_0	Ākārasaṇṭhānagahaṇavasenāti nīlapītādiākāragahaṇavasena ceva vaṭṭacaturassādisaṇṭhānagahaṇavasena	228	
PA_tika-s03_03t:228_1	ca. Vināpi ākārasaṇṭhānāti ākārasaṇṭhānehi vinā, te ṭhapetvāpi. Paccattabhedagahaṇavasenāti	228	
PA_tika-s03_03t:228_2	tassa tassa ārammaṇassa pabhedagahaṇavasena. Asammohatoti yāthāvato. Viseso visesatthadīpanato,	228	
PA_tika-s03_03t:228_3	aviseso ayaṃ dhammo avisesadīpanato. Tenāha “viseso veditabbo”ti. Jānanañhi avisiṭṭhaṃ,	228	
PA_tika-s03_03t:228_4	taṃ samāsapadato upasaggā visesenti. Tathā hi sañjānanapadaṃ paccabhiññāṇanimittaṃ	228	
PA_tika-s03_03t:228_5	ākāragahaṇamattaṃ bodheti, vijānanapadaṃ tato visiṭṭhavisayagahaṇaṃ. Pajānanapadaṃ	228	
PA_tika-s03_03t:228_6	pana tatopi visiṭṭhataraṃ pakārato avabodhaṃ bodheti. Tenāha “tassāpī”tiādi. Ārammaṇasañjānanamattamevāti	228	
PA_tika-s03_03t:228_7	nīlādibhedassa ārammaṇassa sallakkhaṇamattameva. Avadhāraṇena lakkhaṇapaṭivedhattaṃ	228	
PA_tika-s03_03t:228_8	nivatteti. Tenāha “anicca”ntiādi. Ñāṇasampayuttacittehi vipassantassa vipassanāya	228	
PA_tika-s03_03t:228_9	paguṇabhāve sati ñāṇavippayuttena cittenapi vipassanā hotiyevāti āha “aniccādivasena	228	
PA_tika-s03_03t:228_10	lakkhaṇapaṭivedhañca pāpetī”ti. Paṭivedhanti ca upaladdhimeva vadati, na paṭivijjhanaṃ.	2281	
PA_tika-s03_03t:228_11	Tenāha “ussakkitvā panā”tiādi. Ussakkitvāti ussakkāpetvā maggapātubhāvampi pāpeti	2281	
PA_tika-s03_03t:228_12	asammohasabhāvattā. Yathā lakkhaṇapaṭivedhakāle sañjānanalakkhaṇavasena saññāṇaanurūpavaseneva	2281	
PA_tika-s03_03t:228_13	pavattaṃ, evaṃ viññāṇavijānanavasena vāyaṃ anurūpavaseneva pavattatīti daṭṭhabbaṃ.	2281	
PA_tika-s03_03t:229_0	Idāni tamatthaṃ heraññikādiupamāya vibhāvetuṃ “yathā hī”tiādimāha. Hiraññaṃ vuccati	229	
PA_tika-s03_03t:229_1	kahāpaṇaṃ, hiraññajānane niyutto heraññiko. Lokavohāre ajātā asañjātā buddhi etassāti	229	
PA_tika-s03_03t:229_2	ajātabuddhi, bāladārako. Vohārakusalo gāmavāsī puriso gāmikapuriso. Upabhogaparibhogārahattā	229	
PA_tika-s03_03t:229_3	upabhogaparibhogaṃ. Tambakaṃsamayattā kūṭo. Mahāsārattā cheko. Aḍḍhasārattā karaṭo.	229	
PA_tika-s03_03t:229_4	Nihīnasārattā saṇho. Ettha ca yathā heraññiko kahāpaṇaṃ cittādibhāvato uddhaṃ kūṭādibhāvaṃ	229	
PA_tika-s03_03t:229_5	rūpadassanādivasena uppattiṭṭhānatopi jānanto anekākārato jānāti, evaṃ paññā ārammaṇaṃ	229	
PA_tika-s03_03t:229_6	nānappakārato jānāti paṭivijjhati, tāya saddhiṃ pavattamānaviññāṇampi yathāvisayaṃ ārammaṇaṃ jānāti.	229	
PA_tika-s03_03t:230	Evaṃ svāyaṃ nesaṃ jānane viseso aññesaṃ avisayo, buddhānaṃ eva visayoti idaṃ visesaṃ milindapañhena vibhāvetuṃ “tenāhā”tiādimāha, taṃ suviññeyyameva.	23	
PA_tika-s03_03t:231_0	Attasuññānaṃ sabhāvadhammānaṃ dhammamattatāya kathitattā “anattalakkhaṇaṃ kathetvā”ti	231	
PA_tika-s03_03t:231_1	vuttaṃ. Heṭṭhimamaggā ca yadi adhigatā, arahattassa anadhigatattā “ekadesamattenā”ti	231	
PA_tika-s03_03t:231_2	vuttaṃ, taṃ aniccalakkhaṇaṃ dassetuṃ idaṃ pabbamāraddhaṃ, itarāni dve lakkhaṇāni	231	
PA_tika-s03_03t:231_3	tassa parihārabhāvenāti adhippāyo.	231	
PA_tika-s03_03t:232_0	Yasmā panettha “taṃ kiṃ maññatha, bhikkhave”tiādidesanāya tīsu lakkhaṇesu idameva	232	
PA_tika-s03_03t:232_1	padhānabhāvena dassitaṃ, idaṃ appadhānabhāvenāti na sakkā vattuṃ, tasmā “tīṇi lakkhaṇāni	232	
PA_tika-s03_03t:232_2	samodhānetvā dassetumpī”ti vuttaṃ. Apacinātīti apacayagāmidhamme nivatteti ekaṃsato	232	
PA_tika-s03_03t:232_3	apacayagāmipaṭipadāya paripūraṇato. Tenāha “no ācinātī”tiādi. Vaṭṭaṃ vināsetīti vidhamati	232	
PA_tika-s03_03t:232_4	adassanaṃ gameti. Neva cinātīti na vaḍḍheti. Tadevāti taṃ vaṭṭaṃ eva. Vissajjetīti	232	
PA_tika-s03_03t:232_5	chaḍḍeti. Vikiratīti viddhaṃseti. Vidhūpetīti vaṭṭattayasaṅkhātaṃ aggikkhandhaṃ vigatadhūmaṃ	232	
PA_tika-s03_03t:232_6	vigatasantāpaṃ karotīti atthoti āha “nibbāpetī”ti.	232	
PA_tika-s03_03t:233_0	Evaṃ passantiādi anāgāmiphale ṭhitassa ariyasāvakassa aggamaggaphalādhigamāya desanāti	233	
PA_tika-s03_03t:233_1	adhippāyenāha “vaṭṭaṃ vināsetvā ṭhitaṃ mahākhīṇāsavaṃ dassessāmī”ti. Khīṇāsavassa	233	
PA_tika-s03_03t:233_2	anāgatabhāvadassanaṃyeva, sabbā cāyaṃ heṭṭhimā desanā suddhavipassanākathā, sahapaṭhamamaggā	233	
PA_tika-s03_03t:233_3	vā sahavijjūpamadhammā vā vipassanākathāti dassento “ettakena ṭhānenā”tiādimāha.	233	
PA_tika-s03_03t:234_0	Namassantiyeva mahatā gāravabahumānena. Tenāha “namo te purisājaññā”tiādi. Tattha	234	
PA_tika-s03_03t:234_1	nidassanaṃ dassento “āyasmantaṃ nītattheraṃ viyā”ti vatvā tamatthaṃ vibhāvetuṃ “thero”tiādimāha.	234	
PA_tika-s03_03t:234_2	Tattha khuraggeyevāti kesoropanatthaṃ khuradhārāya agge sīse ṭhapite tacapañcakakammaṭṭhānamukhena	234	
PA_tika-s03_03t:234_3	bhāvanaṃ anuyuñjanto arahattaṃ patvā. Brahmavimānāti brahmānaṃ nivāsabhūtā vimānā.	234	
PA_tika-s03_03t:235	Khajjanīyasuttavaṇṇanā niṭṭhitā.	23	
PA_tika-s03_03t:236	8. Piṇḍolyasuttavaṇṇanā	23	
PA_tika-s03_03t:237_0	80. Apakarīyati etenāti apakaraṇaṃ, padaṃ. Apakaraṇaṃ pakaraṇaṃ kāraṇanti atthato	237	
PA_tika-s03_03t:237_1	ekaṃ. Tenāha “kismiñcideva kāraṇe”ti. Nīharitvāti attano samīpacārabhāvato apanetvā.	237	
PA_tika-s03_03t:237_2	Tathākaraṇañca evamete ettakampi appaṭirūpaṃ akatvā āyatiṃ sammā paṭipajjissantīti.	237	
PA_tika-s03_03t:237_3	Laddhabalāti laddhañāṇabalā.	237	
PA_tika-s03_03t:238_0	Ekadvīhikāyāti ekekassa ceva dvinnaṃ dvinnañca īhikā gati upasaṅkamanā ekadvīhikā.	238	
PA_tika-s03_03t:238_1	Tenāha “ekeko ceva dve dve ca hutvā”ti. Puthujjanānaṃ samuditānaṃ nāma kiriyā tādisīpi	238	
PA_tika-s03_03t:238_2	siyāti vuttaṃ “keḷimpi kareyyu”nti. Parikappanavasena sammāsambuddhaṃ uddissa pesalā	238	
PA_tika-s03_03t:238_3	bhikkhūpi evaṃ karontīti.	238	
PA_tika-s03_03t:239_0	Yugandharapabbatādīnaṃ antare sīdantaraṃ samuddaṃ nāma. Tattha kira vāto na vāyati,	239	
PA_tika-s03_03t:239_1	patitaṃ yaṃ kiñcipi sīdantaranadiyaṃ vilīyantā sīdanteva, tasmā taṃ parivāretvā ṭhitā	239	
PA_tika-s03_03t:239_2	yugandharādayopi sīdapabbatā nāma. Taṃ sandhāya vuttaṃ “sīdantare sannisinnaṃ mahāsamuddaṃ	239	
PA_tika-s03_03t:239_3	viyā”ti. Āhārahetūti āmisahetu sappitelādinimittaṃ, tesaṃ paṇāmanā.	239	
PA_tika-s03_03t:240	Pacchimanti nihīnaṃ. Tenāha “lāmaka”nti, lāmakanto idhādhippeto –	24	
PA_tika-s03_03t:241	“Migānaṃ koṭṭhuko anto, pakkhīnaṃ pana vāyaso;	24	
PA_tika-s03_03t:242	Eraṇḍo anto rukkhānaṃ, tayo antā samāgatā”ti. –	24	
PA_tika-s03_03t:243_0	Ādīsu viya. Ulatīti abhicarati. Abhisapanti etenāti abhisāpo. Abhisāpavatthu piṇḍolyaṃ.	243	
PA_tika-s03_03t:243_1	Attho phalaṃ vaso etassāti atthavasaṃ, kāraṇaṃ, tampi tesu atthi, tattha niyuttāti atthavasikā.	243	
PA_tika-s03_03t:244	Anto hadayassa abbhantare anupaviṭṭhā sokavatthūhi.	24	
PA_tika-s03_03t:245_0	Abhijjhāyitāti abhijjhāyanasīlo. Abhiṇhappavattiyā ceva bahulabhāvena ca bahularāgo.	245	
PA_tika-s03_03t:245_1	Pūtibhāvenāti kuthitabhāvena. Byāpādo hi uppajjamāno cittaṃ apagandhaṃ karoti, na	245	
PA_tika-s03_03t:245_2	sucimanuññabhāvaṃ. Bhattanikkhittakāko viyāti idaṃ bhattaṭṭhānassa asaraṇena kākassa	245	
PA_tika-s03_03t:245_3	naṭṭhasatitā paññāyatīti katvā vuttaṃ, na bhattanikkhittatāya. Asaṇṭhitoti asaṇṭhitacitto.	245	
PA_tika-s03_03t:245_4	Kaṭṭhatthanti kaṭṭhena kattabbakiccaṃ.	245	
PA_tika-s03_03t:246_0	Pāpavitakkehi kato, tasmā te anavasesato pahātabbāti dassanatthaṃ. Dvinnaṃ vuttattā	246	
PA_tika-s03_03t:246_1	eko pubbabhāgo, itaro missakoti vattuṃ yuttanti adhippāyena “ettha cā”tiādi vuttaṃ.	246	
PA_tika-s03_03t:246_2	Evaṃ taṃ bhāventassa nirujjhanti evāti ekekamissakatāvasena gahetabbanti porāṇā.	246	
PA_tika-s03_03t:246_3	Upari tiparivaṭṭadesanāya animittasamādhiyeva dīpito. Tenāha “yāvañcida”nti. Niddosoti	246	
PA_tika-s03_03t:246_4	vītarāgādinā niddoso.	246	
PA_tika-s03_03t:247	Piṇḍolyasuttavaṇṇanā niṭṭhitā.	24	
PA_tika-s03_03t:248	9. Pālileyyasuttavaṇṇanā	24	
PA_tika-s03_03t:249	81. Pariyādiṇṇarūpacittāti rāgādīhi pariyādiyitvā khepetvā gahitacittā.	24	
PA_tika-s03_03t:250	Bhagavato cāro vidito paricayavasena. Satthā paribhogaṃ karoti anuggaṇhanto “evaṃ hissa duggatimokkho bhavissatī”ti. Aññatrāti vinā.	25	
PA_tika-s03_03t:251_0	Nāgenāti buddhanāgena aṅkusarahitena. Tato eva ujubhūtena cittena. Īsādantassa naṅgalasadisadantassa	251	
PA_tika-s03_03t:251_1	hatthino evaṃ cittaṃ sameti. Tattha kāraṇamāha “yadeko ramatī vane”ti. Etena kāyavivekena	251	
PA_tika-s03_03t:251_2	ratisāmaññaṃ vadati.	251	
PA_tika-s03_03t:252	Attano dhammatāyāti pakatiyā sayameva.	25	
PA_tika-s03_03t:253_0	Āsavānaṃ khayoti idha arahattaṃ adhippetaṃ, taṃ pana aggamaggānantaramevāti āha “maggānantaraṃ	253	
PA_tika-s03_03t:253_1	arahattaphala”nti. Vicayo desanāpaññā adhippetā, sā ca anekadhā pavattā evāti vuttaṃ	253	
PA_tika-s03_03t:253_2	“vicayaso”ti, anekakkhattuṃ pavattamānāpi vicayo evāti katvā “vicayenā”ti attho vutto.	253	
PA_tika-s03_03t:253_3	Sāsanadhammoti sīlakkhandhādiparidīpano pariyattidhammo. Parivitakko udapādi “cattāro	253	
PA_tika-s03_03t:253_4	satipaṭṭhānā”tiādinā, evaṃ koṭṭhāsato paricchijja desite mayā dhamme katamassa jānanassa	253	
PA_tika-s03_03t:253_5	antarā āsavānaṃ khayo hotīti ekaccassa kaṅkhā hotiyevāti adhippāyo. Diṭṭhi eva samanupassanā	253	
PA_tika-s03_03t:253_6	diṭṭhisamanupassanā. Diṭṭhisaṅkhāroti diṭṭhipaccayo saṅkhāro. Tato eva taṇhāpaccayo	253	
PA_tika-s03_03t:253_7	hotīti vuttaṃ “tatojo so saṅkhāro”ti. Tato taṇhāto so saṅkhāro jātoti catūsu esa	253	
PA_tika-s03_03t:253_8	diṭṭhisaṅkhāro diṭṭhūpanissayo saṅkhāro jāyati. Avijjāsamphassoti avijjāsampayuttasamphasso.	253	
PA_tika-s03_03t:253_9	Evamettha bhagavā saḷāyatananāmarūpaviññāṇāni saṅkhārapakkhikāneva katvā dasseti.	253	
PA_tika-s03_03t:254_0	Ettake ṭhāneti “idha bhikkhave assutavā puthujjano”tiādiṃ katvā yāva “na me bhavissatī”ti	254	
PA_tika-s03_03t:254_1	ettake ṭhāne. Gahitagahitadiṭṭhinti sakkāyadiṭṭhiyā “so attā, so loko”tiādinā pavattaṃ	254	
PA_tika-s03_03t:254_2	sassatadiṭṭhiṃ, no cassaṃ, no ca me siyā”tiādinā pavattaṃ ucchedadiṭṭhinti tathā	254	
PA_tika-s03_03t:254_3	tathā gahitadiṭṭhiṃ. “Iti kho, bhikkhave, sopi saṅkhāro anicco”tiādidesanāya vissajjāpento	254	
PA_tika-s03_03t:254_4	āgato. Tattha tatthevāssa uppannadiṭṭhivivecanato imissā desanāya puggalajjhāsayena	254	
PA_tika-s03_03t:254_5	pavattitatā veditabbā, tevīsatiyā ṭhānesu arahattapāpanena desanāvilāso. Tatojo so	254	
PA_tika-s03_03t:254_6	saṅkhāroti tato vicikicchāya paccayabhūtataṇhāto jāto vicikicchāya sampayutto saṅkhāro.	254	
PA_tika-s03_03t:254_7	Yadi sahajātādipaccayavasena tato taṇhāto jātoti tatojo saṅkhāroti vucceyya, idamayuttanti	254	
PA_tika-s03_03t:254_8	dassento “taṇhāsampayutta…pe… jāyatī”ti codeti. Itaro upanissayakoṭi idhādhippetāti	254	
PA_tika-s03_03t:254_9	dassento “appahīnattā”ti vatvā “yassa hī”tiādinā tamatthaṃ vivarati. Na hi taṇhāya	254	
PA_tika-s03_03t:254_10	vicikicchā sambhavati. Yadi asati sahajātakoṭiyā upanissayakoṭiyā taṇhāpaccayā vicikicchāya	2541	
PA_tika-s03_03t:254_11	sambhavo eva. Diṭṭhiyāpīti dvāsaṭṭhidiṭṭhiyāpi. Tenāha “catūsu hī”tiādi. Vīsati sakkāyadiṭṭhiyo	2541	
PA_tika-s03_03t:254_12	sassatadiṭṭhiṃ ucchedadiṭṭhiṃ vicikicchañca pakkhipitvā paccekaṃ aniccatāmukhena	2541	
PA_tika-s03_03t:254_13	vipassanaṃ dassetvā arahattaṃ pāpetvā desanā niṭṭhāpitāti āha “tevīsatiyā ṭhānesū”tiādi.	2541	
PA_tika-s03_03t:255	Pālileyyasuttavaṇṇanā niṭṭhitā.	25	
PA_tika-s03_03t:256	10. Puṇṇamasuttavaṇṇanā	25	
PA_tika-s03_03t:257_0	82. Dissati apadissatīti deso, kāraṇaṃ, tañca kho ñāpakaṃ daṭṭhabbaṃ. Yañhi so jānitukāmo	257	
PA_tika-s03_03t:257_1	ruppanādisabhāvaṃ, paṭhamaṃ pana sarūpaṃ pucchitvā puna tassa viseso pucchitabboti	257	
PA_tika-s03_03t:257_2	paṭhamaṃ “ime nu kho”tiādinā pucchaṃ karoti, idhāpi ca so viseso eva tassa bhikkhuno	257	
PA_tika-s03_03t:257_3	antanti dasseti. Ajānanto viya pucchati tesaṃ hetunti adhippāyo.	257	
PA_tika-s03_03t:258_0	Taṇhāchandamūlakā pabhavattā. Pañcupādānakkhandhāti ettha visesato taṇhupādānassa	258	
PA_tika-s03_03t:258_1	gahaṇaṃ itarassa taggahaṇeneva gahitaṃ tadavinābhāvatoti chandarāgo eva uddhaṭo.	258	
PA_tika-s03_03t:258_2	Idanti tappañhapaṭikkhipanaṃ. Yadipi khandhā upādānehi asahajātāpi honti upādānassa	258	
PA_tika-s03_03t:258_3	anārammaṇabhūtāpi, upādānaṃ pana tehi sahajātameva, tadārammaṇañca hotiyevāti dasseti.	258	
PA_tika-s03_03t:258_4	Na hi asahajātaṃ anārammaṇañca upādānaṃ atthīti. Idāni tamatthaṃ vivaritvā dassetuṃ	258	
PA_tika-s03_03t:258_5	“taṇhāsampayuttasmi”ntiādi vuttaṃ, taṃ suviññeyyameva. Ārammaṇatoti ārammaṇakaraṇato.	258	
PA_tika-s03_03t:258_6	“Evaṃrūpo siya”nti evaṃpavattassa chandarāgassa “evaṃvedano siya”nti evaṃpavattiyā	258	
PA_tika-s03_03t:258_7	abhāvato tattha tattheva natasaṅkhārā bhijjanti, tasmā rūpavedanārammaṇānaṃ chandarāgādīnaṃ	258	
PA_tika-s03_03t:258_8	abhāvato attheva chandarāgavemattatā. Chandarāgassa pahānādivasena chandarāgapaṭisaṃyuttassa	258	
PA_tika-s03_03t:258_9	apucchitattā, “anusandhi na ghaṭiyatī”ti vuttaṃ. Kiñcāpi na ghaṭiyatīti aññasseva	258	
PA_tika-s03_03t:258_10	pucchitattā, tathāpi sānusandhikāva pucchā, tato eva sānusandhikaṃ vissajjanaṃ. Tattha	2581	
PA_tika-s03_03t:258_11	kāraṇamāha “tesaṃ tesa”ntiādinā. Tena ajjhāsayānusandhivasena sānusandhikāneva pucchāvissajjanānīti dasseti.	2581	
PA_tika-s03_03t:259	Puṇṇamasuttavaṇṇanā niṭṭhitā.	25	
PA_tika-s03_03t:260	Khajjanīyavaggavaṇṇanā niṭṭhitā.	26	
PA_tika-s03_03t:261	9. Theravaggo	26	
PA_tika-s03_03t:262	1. Ānandasuttavaṇṇanā	26	
PA_tika-s03_03t:263_0	83. Paṭiccāti nissayaṃ katvā. “Esohamasmī”ti diṭṭhiggāho, “seyyohamasmī”ti mānaggāho	263	
PA_tika-s03_03t:263_1	ca taṇhāvaseneva hontīti taṇhāpi tathāpavattiyā paccayabhūtā tathāpavatti evāti vuttaṃ	263	
PA_tika-s03_03t:263_2	“asmīti evaṃ pavattaṃ taṇhāmānadiṭṭhipapañcattayaṃ hotī”ti. Daharasaddo bāladārakepi	263	
PA_tika-s03_03t:263_3	pavattatīti tato visesanatthaṃ “yuvā”ti vuttaṃ. Yuvāpi eko amaṇḍanasīloti tato visesanatthaṃ	263	
PA_tika-s03_03t:263_4	“maṇḍanakajātiko”ti vuttaṃ. Tena mukhanimittapaccavekkhaṇassa sabbhāvaṃ dasseti.	263	
PA_tika-s03_03t:263_5	Tanti ādāsamaṇḍalaṃ olokayato. Parammukhaṃ hutvā paññāyeyyāti yadi puratthimadisābhimukhaṃ	263	
PA_tika-s03_03t:263_6	hutvā ṭhitaṃ, mukhanimittampi puratthimadisābhimukhameva hutvā paññāyeyyāti attho.	263	
PA_tika-s03_03t:263_7	Yadipi parassa sadisassa mukhaṃ bhaveyya, tathāpi kāci asadisatā bhaveyyāti vuttaṃ	263	
PA_tika-s03_03t:263_8	“vaṇṇādīhi asadisaṃ hutvā paññāyeyyā”ti. Nibhāsarūpanti paṭibhāsarūpaṃ. Nibhāsarūpaṃ	263	
PA_tika-s03_03t:263_9	tāva kaṃsādimaye pabhassare maṇḍale paññāyatu, udake pana kathanti “kena kāraṇenā”ti	263	
PA_tika-s03_03t:263_10	pucchati. Itaro “mahābhūtānaṃ visuddhatāyā”ti vadanto tatthāpi yathāladdhapabhassarabhāvenevāti	2631	
PA_tika-s03_03t:263_11	dasseti. Ettha ca maṇḍanajātiko puriso viya puthujjano, ādāsatalādayo viya pañcakkhandhā,	2631	
PA_tika-s03_03t:263_12	mukhanimittaṃ viya “asmī”ti gahaṇaṃ, mukhanimittaṃ upādāya dissamānarūpādi viya “asmī”ti	2631	
PA_tika-s03_03t:263_13	sati “ahamasmī”ti “parosmī”tiādayo gāhavisesā. Abhisametoti abhisamito, ayameva vā pāṭho.	2631	
PA_tika-s03_03t:264	Ānandasuttavaṇṇanā niṭṭhitā.	26	
PA_tika-s03_03t:265	2. Tissasuttavaṇṇanā	26	
PA_tika-s03_03t:266_0	84. Madhurakaṃ vuccati kāye vibhāranti āha – “madhurakajāto viyāti sañjātagarubhāvo	266	
PA_tika-s03_03t:266_1	viyā”ti. Garubhāve sati lahutā anokāsāva, tathā mudutā kammaññatā cāti vuttaṃ “akammañño”ti.	266	
PA_tika-s03_03t:266_2	“Kāye”ti ānetvā vattabbaṃ. Na pakkhāyantīti pakāsā hutvā na khāyanti. Tenāha “na	266	
PA_tika-s03_03t:266_3	pākaṭā hontī”ti. Upaṭṭhahantīti upatiṭṭhanti. Na dissatīti gahaṇaṃ na gacchati. Mahāvicikicchāti	266	
PA_tika-s03_03t:266_4	aṭṭhavatthukā soḷasavatthukā ca vimati. Na hi uppajjati paripakkakusalamūlattā.	266	
PA_tika-s03_03t:267	Kāmānametaṃ adhivacananti padaṃ uddharitvā yena adhippāyena bhagavatā ninnaṃ pallalaṃ kāmānaṃ nidassanabhāvena ābhataṃ, taṃ adhippāyaṃ vibhāvetuṃ “yathā hī”tiādi vuttaṃ.	26	
PA_tika-s03_03t:268	Tissasuttavaṇṇanā niṭṭhitā.	26	
PA_tika-s03_03t:269	3. Yamakasuttavaṇṇanā	26	
PA_tika-s03_03t:270	85. Diṭṭhi eva diṭṭhigataṃ “gūthagataṃ muttagata”nti yathā. Diṭṭhigataṃ nāma jātaṃ khandhavinimuttassa sattassa gahitattā.	27	
PA_tika-s03_03t:271_0	Kupiteti diṭṭhisaṅkhātarogena kupite. Paggayhāti tesaṃ bhikkhūnaṃ santike viya therassa	271	
PA_tika-s03_03t:271_1	sāriputtassa sammukhā attano laddhiṃ paggayha “evaṃ khvāha”nti evaṃ nicchayena vattuṃ asakkonto.	271	
PA_tika-s03_03t:272_0	Anuyogavattaṃ nāma yena yutto, tassa attano gāhaṃ nijjhānakkhantiyāva yāthāvato pavedanaṃ.	272	
PA_tika-s03_03t:272_1	Therassa anuyoge bhummanti “taṃ kiṃ maññasi, āvuso yamakā”tiādinā therena kathitapucchāya	272	
PA_tika-s03_03t:272_2	bhummaniddeso. Sace taṃ āvusoti idanti “sace taṃ, āvuso”ti evamādikaṃ idaṃ vacanaṃ.	272	
PA_tika-s03_03t:272_3	Etanti yamakattheraṃ. Aññanti arahattaṃ. Vattabbākārena vadanto atthato arahattaṃ	272	
PA_tika-s03_03t:272_4	byākaronto nāma hotīti adhippāyena vadati.	272	
PA_tika-s03_03t:273_0	Etassa paṭhamamaggassāti etassa idāniyeva tiparivaṭṭadesanāvasāne tayā adhigatassa	273	
PA_tika-s03_03t:273_1	paṭhamamaggassa. Catūhi yogehīti attato piyato udāsinato veritoti catūhipi uppajjanaanatthayogehi.	273	
PA_tika-s03_03t:274_0	Upetīti taṇhupayadiṭṭhupayehi upādiyati taṇhādiṭṭhivatthuṃ pappoti. Upādiyatīti daḷhaggāhaṃ	274	
PA_tika-s03_03t:274_1	gaṇhāti. Adhitiṭṭhatīti abhinivissa tiṭṭhati. Kinti? “Attā me”ti. Paccatthikā me	274	
PA_tika-s03_03t:274_2	eteti ete rūpavedanādayo pañcupādānakkhandhā mayhaṃ paccatthikā anatthāvahattāti	274	
PA_tika-s03_03t:274_3	vipassanāñāṇena ñatvā. Vipassanāya yojetvāti vipassanāya khandhe yojetvā.	274	
PA_tika-s03_03t:275	Yamakasuttavaṇṇanā niṭṭhitā.	27	
PA_tika-s03_03t:276	4. Anurādhasuttavaṇṇanā	27	
PA_tika-s03_03t:277_0	86. Tasseva vihārassāti mahāvane yasmiṃ vihāre bhagavā viharati, tasseva vihārassa.	277	
PA_tika-s03_03t:277_1	Imeti aññatitthiyā. Yasmā ayaṃ thero ṭhapanīyaṃ pañhaṃ ṭhapanīyabhāvena na ṭhapesi,	277	
PA_tika-s03_03t:277_2	tasmā. Aññatitthiyā…pe… etadavocuṃ. Tenāha “ekadesena sāsanasamayaṃ jānantā”ti.	277	
PA_tika-s03_03t:278_0	Gahitameva hoti tato pageva siddhattā. Tenāha “tassa mūlattā”ti. Evanti “dukkhañceva	278	
PA_tika-s03_03t:278_1	paññapemi, dukkhassa ca nirodha”nti evaṃ. Vaṭṭavivaṭṭamevāti pañcannaṃ pana khandhānaṃ	278	
PA_tika-s03_03t:278_2	samanupassanāya vasena vaṭṭaṃ, “evaṃ passa”ntiādinā vivaṭṭaṃ kathitameva.	278	
PA_tika-s03_03t:279	Anurādhasuttavaṇṇanā niṭṭhitā.	27	
PA_tika-s03_03t:280	5. Vakkalisuttavaṇṇanā	28	
PA_tika-s03_03t:281_0	87. Nagaramajjhe mahāābādho uppajjīti nagaramajjhena āgacchanto kammasamuṭṭhāno mahanto	281	
PA_tika-s03_03t:281_1	ābādho uppajjati. Samantato adhosīti sabbabhāgena paripphandi. Iriyāpathaṃ yāpetunti	281	
PA_tika-s03_03t:281_2	sayananisajjādibhedaṃ iriyāpathaṃ pavattetuṃ. Nivattantīti osakkanti, parihāyantīti	281	
PA_tika-s03_03t:281_3	attho. Adhigacchantīti vaḍḍhanti. Satthu guṇasarīraṃ nāma navavidhalokuttaradhammādhigamamūlanti	281	
PA_tika-s03_03t:281_4	katvā vuttaṃ “navavidho hi…pe… kāyo nāmā”ti, yathā sattānaṃ kāyo paṭisandhimūlako.	281	
PA_tika-s03_03t:282_0	Kāḷasilāyaṃ katavihāro kāḷasilāvihāro. Maggavimokkhatthāyāti aggamaggavimokkhādhigamāya.	282	
PA_tika-s03_03t:282_1	Devatāti suddhāvāsadevatā. Alāmakaṃ nāma puthujjanakālakiriyāya abhāvato. Tenāha	282	
PA_tika-s03_03t:282_2	“thero kirā”tiādi. Ekaṃ dve ñāṇānīti ekaṃ dve paccavekkhaṇañāṇāni sabhāvato avassaṃ	282	
PA_tika-s03_03t:282_3	uppajjanti, ayaṃ dhammatā. Maggaphalanibbānapaccavekkhaṇāni taṃtaṃmaggavuṭṭhāne uppajjanti	282	
PA_tika-s03_03t:282_4	eva. Ekaṃ dveti vacanaṃ uppannabhāvadassanatthaṃ vuttaṃ.	282	
PA_tika-s03_03t:283	Dhūmāyanabhāvo dhūmākāratā, tathā timirāyanabhāvo.	28	
PA_tika-s03_03t:284	Vakkalisuttavaṇṇanā niṭṭhitā.	28	
PA_tika-s03_03t:285	6. Assajisuttavaṇṇanā	28	
PA_tika-s03_03t:286_0	88. Passambhitvāti nirodhetvā. No ca svāhanti no ca su ahaṃ. Parihāyi kuppadhammattā.	286	
PA_tika-s03_03t:286_1	Etanti samādhimattasāraṃ, sīlamatte pana vattabbameva natthi. Kathaṃ hotīti kathaṃ	286	
PA_tika-s03_03t:286_2	abhinandanā hoti. Dukkhaṃ patvāti dukkhuppattihetu sukhaṃ pattheti “evaṃ me dukkhapariḷāho	286	
PA_tika-s03_03t:286_3	na bhavissatī”ti. Yadaggenāti yena bhāgena. “Dukkhaṃ patthetiyevā”ti vatvā tattha	286	
PA_tika-s03_03t:286_4	kāraṇamāha “sukhavipariṇāmena hī”tiādi. Sukhaviparivatte sukhavipariṇāmadukkhaṃ,	286	
PA_tika-s03_03t:286_5	tasmā sukhaṃ abhinandanto atthato dukkhaṃ abhinandati nāma.	286	
PA_tika-s03_03t:287	Assajisuttavaṇṇanā niṭṭhitā.	28	
PA_tika-s03_03t:288	7. Khemakasuttavaṇṇanā	28	
PA_tika-s03_03t:289_0	89. Attaniyanti diṭṭhigatikaparikappitassa attano santakaṃ. Tenāha “attano parikkhārajāta”nti.	289	
PA_tika-s03_03t:289_1	Taṇhāmāno adhigato arahattassa anadhigatattā, no diṭṭhimāno adhigato, tathā kāmarāgabyāpādāpi.	289	
PA_tika-s03_03t:289_2	Anāgāmī kira khemakatthero, “sakadāgāmī”ti keci vadanti. Sandhāvanikāyāti sañcaraṇena.	289	
PA_tika-s03_03t:289_3	Tenāha “punappunaṃ gamanāgamanenā”ti. Catukkhattuṃ gamanāgamanenāti catukkhattuṃ	289	
PA_tika-s03_03t:289_4	gamanena ca āgamanena ca. Tenāha – “taṃ divasaṃ dviyojanaṃ addhānaṃ āhiṇḍī”ti. Ñatvāti	289	
PA_tika-s03_03t:289_5	ajjhāsayaṃ ñatvā. Theroti khemakatthero.	289	
PA_tika-s03_03t:290	Rūpameva asmīti vadatīti rūpakkhandhameva “asmī”ti gāhassa vatthuṃ katvā vadati. Adhigato taṇhāmāno.	29	
PA_tika-s03_03t:291	Aṇusahagatoti aṇubhāvaṃ gato. Tenāha “sukhumo”ti. Tayo khārā viya tisso anupassanā cittasaṃkilesassa visodhanato. Sīlagandhādīhi guṇagandhehi.	29	
PA_tika-s03_03t:292_0	Kathetunti uddesavasena kathetuṃ. Pakāsetunti niddesavasena tamatthaṃ pakāsetuṃ.	292	
PA_tika-s03_03t:292_1	Jānāpetunti kāraṇavasena jānāpetuṃ. Patiṭṭhāpetunti kathāpetuṃ. Vivaṭaṃ kātunti udāharaṇaṃ	292	
PA_tika-s03_03t:292_2	vaṇṇetvā pākaṭaṃ kātuṃ. Suvibhattaṃ kātunti anvayato byatirekato suṭṭhu, vibhattaṃ	292	
PA_tika-s03_03t:292_3	kātuṃ. Uttānakaṃ kātunti upanayanigamehi tamatthaṃ vibhūtaṃ kātuṃ. Aññena nīhārenāti	292	
PA_tika-s03_03t:292_4	vipassanāvimuttena cittābhinīhārena.	292	
PA_tika-s03_03t:293	Khemakasuttavaṇṇanā niṭṭhitā.	29	
PA_tika-s03_03t:294	8. Channasuttavaṇṇanā	29	
PA_tika-s03_03t:295	90. Makkhīti guṇamakkhanalakkhaṇena makkhena samannāgato. Paḷāsīti yugaggāhalakkhaṇena paḷāsena samannāgato. Etaṃ avocāti “ovadantu maṃ…pe… passeyya”nti etaṃ avoca.	29	
PA_tika-s03_03t:296_0	Theranti channattheraṃ. Attano duggahaṇena kañci upārambhampi kareyya. Tena vuttaṃ	296	
PA_tika-s03_03t:296_1	“evaṃ kira nesaṃ ahosī”tiādi. Niddosamevassa katvāti ādito anurūpattameva katvā saddhammaṃ kathessāmāti.	296	
PA_tika-s03_03t:297_0	Paritassanā upādānanti bhayaparitassanā diṭṭhupādānaṃ. Anattani sati anattakatāni	297	
PA_tika-s03_03t:297_1	kammāni kamattānaṃ phusissantīti bhayaparitassanā ceva diṭṭhupādānañca uppajjati.	297	
PA_tika-s03_03t:297_2	Paṭinivattatīti yathāraddhavipassanāto paṭinivattati, nāsakkhīti attho. Kasmā panetassa	297	
PA_tika-s03_03t:297_3	vipassanamanuyuñjantassa evaṃ ahosīti tattha kāraṇaṃ vadati “ayaṃ kirā”tiādinā. Evanti	297	
PA_tika-s03_03t:297_4	“ko nu kho me attā”ti evaṃ na hoti. Tāvatikā vissatthīti “mayhaṃ dhammaṃ desetū”ti	297	
PA_tika-s03_03t:297_5	vuttavissāso atthīti attho. Idaṃ kaccānasatthaṃ addasāti yojanā. “Dvayanissito, kaccāna,	297	
PA_tika-s03_03t:297_6	loko”tiādi diṭṭhiviniveṭhanā. “Ete te, kaccāna, ubho ante anupagammā”tiādi buddhabaladīpanā.	297	
PA_tika-s03_03t:298	Channasuttavaṇṇanā niṭṭhitā.	29	
PA_tika-s03_03t:299	9-10. Rāhulasuttādivaṇṇanā	29	
PA_tika-s03_03t:300	91-92. Etāni suttāni. Idhāgatānīti imasmiṃ vagge ānītāni saṅgītikārehīti.	30	
PA_tika-s03_03t:301	Rāhulasuttādivaṇṇanā niṭṭhitā.	30	
PA_tika-s03_03t:302	Theravaggavaṇṇanā niṭṭhitā.	30	
PA_tika-s03_03t:303	10. Pupphavaggo	30	
PA_tika-s03_03t:304	1. Nadīsuttavaṇṇanā	30	
PA_tika-s03_03t:305	93. Pabbateyyāti pabbatato āgatā. Tato eva ohārinī. Tenassā caṇḍasotataṃ dasseti. Dūraṃ gacchatīti dūraṅgamā. Tenassā mahoghataṃ dasseti.	30	
PA_tika-s03_03t:306	Soteti vaṭṭasote. Catūhi gāhehīti “rūpaṃ attato samanupassatī”tiādinayappavattehi catūhi gāhehi. Palujjanattāti chinnattā. Sokādibyasanappattīti sokādianatthuppatti.	30	
PA_tika-s03_03t:307	Nadīsuttavaṇṇanā niṭṭhitā.	30	
PA_tika-s03_03t:308	2. Pupphasuttavaṇṇanā	30	
PA_tika-s03_03t:309_0	94. Vivadatīti vivādaṃ karoti. Vadantoti ayathāsabhāvena vadanto. Vivadati dhammatāya	309	
PA_tika-s03_03t:309_1	viruddhaṃ katvā vadati. Lokadhammoti lujjanasabhāvadhammo. Ko pana soti āha “khandhapañcaka”nti.	309	
PA_tika-s03_03t:309_2	Tenāha “taṃ hī”tiādi. Kathaṃ karomīti kena pakārenāhaṃ bālaṃ ajānantaṃ karomi. Tenāha	309	
PA_tika-s03_03t:309_3	“mayhaṃ hī”tiādi. Tathā cāha “akkhāto vo mayā maggo”tiādi. “Tayo lokā kathitā”ti	309	
PA_tika-s03_03t:309_4	vatvā taṃ vivarituṃ “nāhaṃ, bhikkhave”tiādimāha.	309	
PA_tika-s03_03t:310	Pupphasuttavaṇṇanā niṭṭhitā.	31	
PA_tika-s03_03t:311	3. Pheṇapiṇḍūpamasuttavaṇṇanā	31	
PA_tika-s03_03t:312	95. Kenaci kāraṇena yujjhitvā gahetuṃ na sakkāti ayujjhā nāma. Nivattanaṭṭhāneti udakappavāhassa nivattitaṭṭhāne.	31	
PA_tika-s03_03t:313_0	Anusotāgamaneti anusotaṃ āgamanahetu, “anusotāgamanenā”ti vā pāṭho. Anupubbena pavaḍḍhitvāti	313	
PA_tika-s03_03t:313_1	tattha tattha uṭṭhitānaṃ khuddakamahantānaṃ pheṇapiṇḍānaṃ saṃsaggena pakārato vuddhiṃ	313	
PA_tika-s03_03t:313_2	patvā. Āvaheyyāti ānetvā vaheyya. Kāraṇena upaparikkheyyāti ñāṇena vīmaṃseyya. “Sāro	313	
PA_tika-s03_03t:313_3	nāma kiṃ bhaveyyā”ti vatvā sabbaso tadabhāvaṃ dassento “vilīyitvā viddhaṃseyyevā”ti	313	
PA_tika-s03_03t:313_4	āha. Tena rūpampi nissāratāya bhijjatevāti dasseti. Yathā hi aniccatāya asāratāsiddhi,	313	
PA_tika-s03_03t:313_5	evaṃ asāratāyapi aniccatāsiddhīti aniccatāya eva niccasāraṃ thirabhāvasāraṃ dhuvasāraṃ	313	
PA_tika-s03_03t:313_6	sāmīnivāsīkārakabhūtassa attano vase pavattanampettha natthīti āha “rūpampi…pe… nissāramevā”ti.	313	
PA_tika-s03_03t:313_7	Soti pheṇapiṇḍo. Gahitopi upāyena tamatthaṃ na sādheti anarahattā. Anekasandhighaṭito	313	
PA_tika-s03_03t:313_8	tathā tathā ghaṭito hutvā.	313	
PA_tika-s03_03t:314	Byāmamattampi etarahi manussānaṃ vasena. Avassameva bhijjati taraṅgabbhāhataṃ hutvā.	31	
PA_tika-s03_03t:315_0	Tasmiṃ tasmiṃ udakabindumhi patite. Udakatalanti udakapiṭṭhiṃ. Aññato patantaṃ udakabinduṃ.	315	
PA_tika-s03_03t:315_1	Udakajallanti santānakaṃ hutvā ṭhitaṃ udakamalaṃ. Tañhi saṃkaḍḍhitvā tato udakaṃ	315	
PA_tika-s03_03t:315_2	puṭaṃ karoti, tasmiṃ puṭe pubbuḷasamaññā. Vatthunti cakkhādivatthuṃ. Ārammaṇanti	315	
PA_tika-s03_03t:315_3	rūpādiārammaṇaṃ. Kilesajallanti purimasiddhaṃ, paṭilabbhamānaṃ vā kilesamalaṃ. Phassasaṅghaṭṭananti	315	
PA_tika-s03_03t:315_4	phassasamodhānaṃ. Pubbuḷasadisā muhuttaramaṇīyatāya. Yasmā ghammakāle sūriyātapasantāpābhinibbattarasmijālanipāte	315	
PA_tika-s03_03t:315_5	tādise bhūmipadese ito cito samuggatavātavegasamuddhaṭaviruḷhasaṅkhātesu paribbhamantesu	315	
PA_tika-s03_03t:315_6	aṇuparamāṇutajjārippakāresu bhūtasaṅghātesu marīcisamaññā, tasmā sabbaso sāravirahitāti	315	
PA_tika-s03_03t:315_7	vuttaṃ “saññāpi asārakaṭṭhena marīcisadisā”ti. Yasmā ca passantānaṃ yebhuyyena udakākārena	315	
PA_tika-s03_03t:315_8	khāyati, tasmā “gahetvā pivituṃ vā”tiādi vuttaṃ. Nīlādianubhavanatthāyāti nīlādiārammaṇassa	315	
PA_tika-s03_03t:315_9	anubhavanatthāya. Phandatīti phandanākārappattā viya hoti appahīnataṇhassa puggalassa.	315	
PA_tika-s03_03t:315_10	Vippalambheti appahīnavipallāsaṃ puggalaṃ. Tenāha “idaṃ nīlaka”ntiādi. Saññāvipallāsato	3151	
PA_tika-s03_03t:315_11	hi cittavipallāso, tato diṭṭhivipallāsoti. Vippalambhanenāti vippakāravaseneva ārammaṇassa	3151	
PA_tika-s03_03t:315_12	lambhanena. Vippakāravasena hi etaṃ lambhanaṃ, yadidaṃ anudakameva udakaṃ katvā dassanaṃ	3151	
PA_tika-s03_03t:315_13	anagarameva nagaraṃ katvā gandhabbanāṭakādidassanaṃ.	3151	
PA_tika-s03_03t:316_0	Kukkukaṃ vuccati kadalikkhandhassa sabbapattavaṭṭīnaṃ abbhantare daṇḍakanti āha “akukkukajātanti	316	
PA_tika-s03_03t:316_1	anto asañjātaghanadaṇḍaka”nti. Na tathā hotīti yadatthāya upanītaṃ, tadatthāya na	316	
PA_tika-s03_03t:316_2	hoti. Nānālakkhaṇoti nānāsabhāvo. Saṅkhārakkhandhovāti eko saṅkhārakkhandhotveva vuccati.	316	
PA_tika-s03_03t:317_0	Assāti purisassa. Apagatapaṭalapiḷakanti apagatapaṭaladosañceva apagatapiḷakadosañca.	317	
PA_tika-s03_03t:317_1	Asārabhāvadassanasamatthanti asārassa asārabhāvadassanasamatthaṃ. Ittarāti parittakālā,	317	
PA_tika-s03_03t:317_2	na ciraṭṭhitikā. Tenāha “lahupaccupaṭṭhānā”ti. Aññadeva ca āgamanakāle cittanti idañca	317	
PA_tika-s03_03t:317_3	oḷārikavaseneva vuttaṃ. Tathā hi ekaccharakkhaṇe anekakoṭisatasahassasaṅkhāni cittāni	317	
PA_tika-s03_03t:317_4	uppajjitvā nirujjhanti. Māyāya dassitaṃ rūpaṃ māyāti vuttaṃ. Yaṃkiñcideva kapāliṭṭhakapāsāṇavālikādiṃ.	317	
PA_tika-s03_03t:317_5	Vañcetīti asuvaṇṇameva suvaṇṇanti, amuttameva muttātiādinā vañceti. Nanu ca saññāpi	317	
PA_tika-s03_03t:317_6	marīci viya vippalambheti vañceti, idampi viññāṇaṃ māyā viya vañcetīti ko imesaṃ	317	
PA_tika-s03_03t:317_7	visesoti? Vacanattho nesaṃ sādhāraṇo. Tathāpi saññā anudakaṃyeva udakaṃ katvā gāhāpentī,	317	
PA_tika-s03_03t:317_8	apurisaññeva purisaṃ katvā gāhāpentī vippalambhanavasena appavisayā, viññāṇaṃ pana	317	
PA_tika-s03_03t:317_9	yaṃ kiñci ataṃsabhāvaṃ taṃ katvā dassentī māyā viya mahāvisayā. Tenāha “yaṃkiñcidevā”tiādi.	317	
PA_tika-s03_03t:317_10	Evampīti ativiya lahuparivattibhāvenapi māyāsadisanti.	3171	
PA_tika-s03_03t:318	Desitāti evaṃ desitā pheṇapiṇḍādiupamāhi.	31	
PA_tika-s03_03t:319_0	Bhūri vuccati pathavī, saṇhaṭṭhena vipulaṭṭhena ca bhūrisadisapaññatāya bhūripañño.	319	
PA_tika-s03_03t:319_1	Tenāha “saṇhapaññena cevā”tiādi. Kimigaṇādīnanti ādi-saddena anekagijjhādike saṅgaṇhāti.	319	
PA_tika-s03_03t:319_2	Paveṇīti dhammapabandho. Bālalāpinī “ahaṃ mamā”tiādinā. Sesadhātuyo gahetvāva bhijjati	319	
PA_tika-s03_03t:319_3	ekuppādekanirodhattā, vatthurūpanissayapaccayattā “aya”nti na visuṃ gahitaṃ. Vadhabhāvatoti	319	
PA_tika-s03_03t:319_4	vadhassa maraṇassa atthibhāvato. Saraṇanti paṭisaraṇaṃ.	319	
PA_tika-s03_03t:320	Pheṇapiṇḍūpamasuttavaṇṇanā niṭṭhitā.	32	
PA_tika-s03_03t:321	4-6. Gomayapiṇḍasuttādivaṇṇanā	32	
PA_tika-s03_03t:322_0	96-98. Sassataṃ sabbakālaṃ yāva kappavuṭṭhānā hontīti sassatiyo, sineruādayo. Tāhi	322	
PA_tika-s03_03t:322_1	samaṃ samakālaṃ. Anenāti bhagavatā. Nayidanti ettha ya-kāro padasandhikaro, idanti	322	
PA_tika-s03_03t:322_2	nipātapadaṃ. Taṃ pana yena yena sambandhīyati, taṃ tiliṅgova hotīti “ayaṃ maggabrahmacariyavāso”ti	322	
PA_tika-s03_03t:322_3	vuttaṃ. “Na paññāyeyyā”ti vatvā tamatthaṃ vivarituṃ “maggo hī”tiādi vuttaṃ. Vivaṭṭentoti	322	
PA_tika-s03_03t:322_4	vinivaṭṭento appavattiṃ karonto.	322	
PA_tika-s03_03t:323	Rājadhānīti rañño nivāsanagaraṃ. Suttamayanti cittavaṇṇavaṭṭikāmayaṃ.	32	
PA_tika-s03_03t:324	Gomayapiṇḍasuttādivaṇṇanā niṭṭhitā.	32	
PA_tika-s03_03t:325	7. Gaddulabaddhasuttavaṇṇanā	32	
PA_tika-s03_03t:326_0	99. Yaṃ mahāsamuddoti ettha yanti samayassa paccāmasanaṃ. Bhummatthe cetaṃ paccattavacananti	326	
PA_tika-s03_03t:326_1	āha “yasmiṃ samaye”ti. So ca samayo ayanti dassento “pañcame sūriye uṭṭhite”ti āha.	326	
PA_tika-s03_03t:326_2	Paricchedaṃ na vadāmi paricchedakārikāya aggamaggavijjāya anadhigatattā. Sunakho	326	
PA_tika-s03_03t:326_3	viya vaṭṭanissito bālo asavasabhāvato. Gaddulo viya diṭṭhibandho. Sakkāyo tassa asavasabhāvato.	326	
PA_tika-s03_03t:326_4	Puthujjanassa sakkāyānuparivattananti “santāne sattavohāro”ti taṃ tato aññaṃ katvā bhedena niddeso.	326	
PA_tika-s03_03t:327	Gaddulabaddhasuttavaṇṇanā niṭṭhitā.	32	
PA_tika-s03_03t:328	8. Dutiyagaddulabaddhasuttavaṇṇanā	32	
PA_tika-s03_03t:329_0	100. Diṭṭhigaddulanissitāyāti sahajātādipaccayavasena diṭṭhigaddulanissitāya nissāyeva	329	
PA_tika-s03_03t:329_1	pavattati tato attānaṃ vivecetuṃ asakkuṇeyyattā. Cittasaṃkilesenevāti dasavidhakilesavatthuvasena	329	
PA_tika-s03_03t:329_2	cittassa saṃkiliṭṭhabhāvena. Ariyamaggādhigamanena cittassa vodānattā vodāyanti visujjhanti.	329	
PA_tika-s03_03t:330_0	Vicaraṇacittanti gahetvā vicaraṇavasena vicaraṇacittaṃ. Saṅkhānāmāti evaṃnāmakā.	330	
PA_tika-s03_03t:330_1	Brāhmaṇapāsaṇḍikāti jātiyā brāhmaṇā, channavutiyā pāsaṇḍesu taṃ saṅkhāsaññitaṃ pāsaṇḍaṃ	330	
PA_tika-s03_03t:330_2	paggayha vicaraṇakā. Paṭakoṭṭhakanti dussāpaṇakaṃ. Dassentāti yathāgatikammavipākacittataṃ	330	
PA_tika-s03_03t:330_3	dassentā. Taṃ cittanti taṃ paṭakoṭṭhakacittaṃ gahetvā vicaranti. Cintetvā katattāti	330	
PA_tika-s03_03t:330_4	“imassa rūpassa evaṃ hatthapādā, evaṃ mukhaṃ likhitabbaṃ, evaṃ ākāravatthaggahaṇāni,	330	
PA_tika-s03_03t:330_5	evaṃ kiriyāvisesā, evaṃ kiriyāvibhāgaṃ, sattavisesānaṃ vibhāgaṃ kātabba”nti tassa	330	
PA_tika-s03_03t:330_6	ubbattanakhipanapavattanādipayojanañcāti sabbametaṃ tathā cintetvā katattā cittena	330	
PA_tika-s03_03t:330_7	manasā cintitaṃ nāma. Upāyapariyesanacittanti “hatthapādā evaṃ likhitabbā”tiādinā	330	
PA_tika-s03_03t:330_8	yathāvuttaupāyassa ceva pubbe pavattassa bhūmiparikammavaṇṇadhātusammāyojanupāyassa	330	
PA_tika-s03_03t:330_9	ca vasena pavattaṃ cittaṃ. Tatopi cittataranti tato cittakammatopi cittataraṃ cittakārena	330	
PA_tika-s03_03t:330_10	cintitappakārānaṃ sabbesaṃyeva cittakamme anipphajjanato. Kammacittenāti kammaviññāṇena.	3301	
PA_tika-s03_03t:330_11	Kammacittenāti vā kammassa cittabhāvena. So kammassa vicittabhāvo taṇhāvasena jāyatīti	3301	
PA_tika-s03_03t:330_12	veditabbo. Svāyamattho aṭṭhasālinīṭīkāyaṃ vibhāvito. Evaṃ cittāti evaṃ cittarūpavisesā.	3301	
PA_tika-s03_03t:330_13	Yoniṃ upanetīti taṃ taṃ aṇḍajādibhedaṃ yonivisesaṃ pāpeti vaṇṇaviseso viya phalikamaṇikaṃ.	3301	
PA_tika-s03_03t:330_14	Na hi visesā hitavicittasāmatthiyakammaṃ yoniṃ upaneti, tassa tassa vipākuppattiyā	3301	
PA_tika-s03_03t:330_15	paccayo hoti. Yonimūlako tesaṃ cittabhāvoti yaṃ yaṃ yoniṃ kammaṃ satte upaneti, taṃtaṃyonimūlako	3301	
PA_tika-s03_03t:330_16	tesaṃ sattānaṃ cittavicittabhāvo. Tenāha “yoniupagatā”tiādi. Sadisacittāva sadisacittabhāvā	3301	
PA_tika-s03_03t:330_17	eva. Itītiādi vuttasseva atthassa uppaṭipāṭiyā nigamanaṃ.	3301	
PA_tika-s03_03t:331_0	Tiracchānagatacittabhāvato cittasseva savisesaṃ cittabhāvakaraṇaṃ dassetuṃ “apicā”tiādi	331	
PA_tika-s03_03t:331_1	vuttaṃ. Tattha cittaṃ nāmetaṃ cittatarameva veditabbanti sambandho. Sahajātadhammacittatāyāti	331	
PA_tika-s03_03t:331_2	rāgādisaddhādidhammavicittabhāvena. Bhūmicittatāyāti adhiṭṭhānacittatāya. Kammanānattaṃ	331	
PA_tika-s03_03t:331_3	mūlaṃ kāraṇaṃ etesanti kammanānattamūlakā, tesaṃ. Liṅganānattaṃ itthiliṅgādinānattavasena	331	
PA_tika-s03_03t:331_4	ceva taṃtaṃsaṇṭhānanānattavasena ca veditabbaṃ. Saññānānattaṃ itthipurisadevamanussādisaññānānattavasena.	331	
PA_tika-s03_03t:331_5	Vohāranānattaṃ tissotiādivohāranānattavasena. Cittānaṃ vicittānaṃ. Taṃtaṃvohāranānattampi	331	
PA_tika-s03_03t:331_6	citteneva paññapīyati. Raṅgajātarūpasamuṭṭhāpanādinā vatthaṃ rañjayatīti rajako,	331	
PA_tika-s03_03t:331_7	vaṇṇakāro. Puthujjanassa attabhāvasaññitarūpasamuṭṭhāpanatā niyatā ekantikāti puthujjanaggahaṇaṃ.	331	
PA_tika-s03_03t:331_8	“Abhirūpaṃ rūpaṃ samuṭṭhāpetī”ti ānetvā sambandho.	331	
PA_tika-s03_03t:332	Dutiyagaddulabaddhasuttavaṇṇanā niṭṭhitā.	33	
PA_tika-s03_03t:333	9. Vāsijaṭasuttavaṇṇanā	33	
PA_tika-s03_03t:334_0	101. Atthassāti hitassa. Asādhikā “bhāvanānuyogaṃ ananuyuttassā”ti ananuyuttassa	334	
PA_tika-s03_03t:334_1	vuttattā. Itarāti sukkapakkhaupamā. Sādhikā bhāvanāyogassa anuyuttattā. Tañhi tassa	334	
PA_tika-s03_03t:334_2	sādhikā veditabbā. Sambhāvanattheti paramatthasambhāvane. Evañhi kaṇhapakkhepi apisaddaggahaṇaṃ	334	
PA_tika-s03_03t:334_3	samatthitaṃ hoti. Sambhāvanattheti vā parikappanattheti attho. Saṅkhātabbe atthe	334	
PA_tika-s03_03t:334_4	aniyamato vuccamāne saṅkhāto aniyamattho vāsaddo vattabboti “aṭṭha vā”tiādi vuttaṃ.	334	
PA_tika-s03_03t:334_5	Ūnādhikānīti ūnānipi adhikānipi kiñcāpi honti, ekaṃso pana gahetabboti “aṭṭha vā	334	
PA_tika-s03_03t:334_6	dasa vā dvādasa vā”ti vuttaṃ. Evaṃ vacanaṃ sandhāya “vacanasiliṭṭhatāyā”tiādi vuttaṃ.	334	
PA_tika-s03_03t:334_7	Pādanakhasikhāhi akopanavasena sammā adhisayitāni. Utunti uṇhautuṃ kāyusmāvasena.	334	
PA_tika-s03_03t:334_8	Tenāha “usmīkatānī”ti. Bhāvitānīti kukkuṭavāsanāya vāsitāni. Sammāadhisayanāditividhakiriyākaraṇena	334	
PA_tika-s03_03t:334_9	imaṃ appamādaṃ katvā. Sotthinā abhinibbhijjitunti anantarāyena tato nikkhamituṃ.	334	
PA_tika-s03_03t:334_10	Idāni tamatthaṃ vivaranto “te hī”tiādimāha. Sayampīti aṇḍāni. Pariṇāmanti paripakkaṃ	3341	
PA_tika-s03_03t:334_11	bahinikkhamanayoggataṃ.	3341	
PA_tika-s03_03t:335_0	Tanti opammasampaṭipādanaṃ. Evanti idāni vuccamānākārena. Atthenāti upameyyatthena.	335	
PA_tika-s03_03t:335_1	Saṃsanditvā sammā yojetvā. Sampayuttadhammavasena ñāṇassa tikkhādibhāvo veditabbo.	335	
PA_tika-s03_03t:335_2	Ñāṇassa hi sabhāvato satinepakkato ca tikkhabhāvo, samādhivasena sūrabhāvo, saddhāvasena	335	
PA_tika-s03_03t:335_3	vippasannabhāvo, vīriyavasena pariṇāmabhāvo. Pariṇāmakāloti balavavipassanākālo.	335	
PA_tika-s03_03t:335_4	Vaḍḍhitakāloti vuṭṭhānagāminivipassanākālo. Anulomaṭṭhānassa hi vipassanā gahitagabbhā	335	
PA_tika-s03_03t:335_5	nāma tadā maggagabbhassa gahitattā. Tajjātikanti tassa vipassanānuyogassa anurūpaṃ.	335	
PA_tika-s03_03t:335_6	Satthāpi gāthāya avijjaṇḍakosaṃ paharati bhindāpeti.	335	
PA_tika-s03_03t:336_0	Olambakasaṅkhātanti olambakasuttasaṅkhātaṃ. Palanti tassa suttassa nāmaṃ. Dhāretvāti	336	
PA_tika-s03_03t:336_1	dārūnaṃ heyyādijānanatthaṃ upanetvā. Dārūnaṃ gaṇḍaṃ haratīti palagaṇḍoti etena palena	336	
PA_tika-s03_03t:336_2	gaṇḍahāro “palagaṇḍo”ti pacchimapade uttarapadalopena niddesoti dasseti. Gahaṇaṭṭhāneti	336	
PA_tika-s03_03t:336_3	hatthena gahetabbaṭṭhāne. Sammadeva khepīyanti etena kāyaduccaritādīnīti saṅkhepo,	336	
PA_tika-s03_03t:336_4	tena. Vipassanaṃ anuyuñjantassa puggalasseva divase divase āsavānaṃ parikkhayo idha	336	
PA_tika-s03_03t:336_5	“vipassanāyānisaṃso”ti adhippeto. Hemantikena karaṇabhūtena. Bhummatthe vā etaṃ karaṇavacanaṃ,	336	
PA_tika-s03_03t:336_6	hemantiketi attho. Paṭippassambhantīti paṭippassaddhaphalāni honti. Tenāha “pūtikāni bhavantī”ti.	336	
PA_tika-s03_03t:337_0	Mahāsamuddo viya sāsanaṃ sabhāvagambhīrabhāvato. Nāvā viya yogāvacaro mahoghuttaraṇato.	337	
PA_tika-s03_03t:337_1	Pariyādānaṃ viyāti parito aparipūraṇaṃ viya. Khajjamānānanti saṅkhādantena viya udakena	337	
PA_tika-s03_03t:337_2	khepiyamānānaṃ bandhanānaṃ. Tanubhāvoti pariyuṭṭhānuppattiyā asamatthatāya dubbalabhāvo.	337	
PA_tika-s03_03t:337_3	Vipassanāñāṇapītipāmojjehīti vipassanāñāṇasamuṭṭhitehi pītipāmojjehi. Okkhāyamāne	337	
PA_tika-s03_03t:337_4	pakkhāyamāneti vividhapaṭipattiyā ukkhāyamāne paṭisaṅkhānupassanāya pakkhāyamāne.	337	
PA_tika-s03_03t:337_5	Dubbalatā dīpitā “appakasireneva saṃyojanāni paṭippassambhanti, pūtikāni bhavantī”ti vuttattā.	337	
PA_tika-s03_03t:338	Vāsijaṭasuttavaṇṇanā niṭṭhitā.	33	
PA_tika-s03_03t:339	10. Aniccasaññāsuttavaṇṇanā	33	
PA_tika-s03_03t:340_0	102. Bhāventassāti vipassanāya maggaṃ bhāventassa uppannasaññā. Tenāha – “sabbaṃ	340	
PA_tika-s03_03t:340_1	kāmarāgaṃ pariyādiyatī”tiādi. Santānetvāti kasanaṭṭhānaṃ sabbaso vitanetvā pattharitvā.	340	
PA_tika-s03_03t:340_2	Kilesāti upakkilesappabhedā kilesā. Aniccasaññāñāṇenāti aniccasaññāsahagatena ñāṇena.	340	
PA_tika-s03_03t:341_0	Lāyananti lāyanaṃ viya nayanaṃ viya nicchoṭanaṃ viya ca aniccasaññāñāṇaṃ. Iminā atthenāti	341	
PA_tika-s03_03t:341_1	iminā yathāvuttena pāḷiyā atthena, upamā saṃsandetabbāti ettha pabbajalāyako viya	341	
PA_tika-s03_03t:341_2	yogāvacaro. Lāyanādinā tassa tattha katakiccatāya parituṭṭhi viya imassa kilese sabbaso	341	
PA_tika-s03_03t:341_3	chinditvā phalasamāpattisukhena kālassa vītināmanā.	341	
PA_tika-s03_03t:342_0	Kūṭaṃ gacchantīti pārimantena kūṭaṃ gacchanti. Kūṭaṃ pavisanabhāvenāti kūṭacchiddaṃ	342	
PA_tika-s03_03t:342_1	aggena pavisanavasena. Samosaritvāti chidde anupavisanavasena ca āhacca avaṭṭhānena	342	
PA_tika-s03_03t:342_2	ca samosaritvā ṭhitā. Kūṭaṃ viya aniccasaññā aniccānupassanāvasena avaṭṭhānassa mūlabhāvato.	342	
PA_tika-s03_03t:342_3	Gopānasiyo viya catubhūmakakusalā dhammā aniccasaññāmūlakattā. Kūṭaṃ aggaṃ sabbagopānasīnaṃ	342	
PA_tika-s03_03t:342_4	tathāadhiṭṭhānassa padhānakāraṇattā. Aniccasaññā aggāti etthāpi eseva nayo. Aniccasaññā	342	
PA_tika-s03_03t:342_5	lokiyāti idaṃ aniccasaññānupassanaṃ sandhāya vuttaṃ. Aniccānupassanāmukhena adhigataariyamagge	342	
PA_tika-s03_03t:342_6	uppannasaññā aniccasaññāti vattabbataṃ labhatīti “aniccasaññā, bhikkhave, bhāvitā	342	
PA_tika-s03_03t:342_7	bahulīkatā sabbaṃ kāmarāgaṃ pariyādiyatī”tiādi vuttaṃ. Tathā hi dhammasaṅgahe “yasmiṃ	342	
PA_tika-s03_03t:342_8	samaye lokuttaraṃ saññaṃ bhāvetī”tiādinā saññāpi uddhaṭā. Sabbāsu upamāsūti mūlasantānaupamādīsu	342	
PA_tika-s03_03t:342_9	pañcasu upamāsu. Purimāhīti kassakapabbajalāyanaambapiṇḍiupamāhi aniccasaññāya kiccaṃ	342	
PA_tika-s03_03t:342_10	vuttaṃ mūlasantānakapadālanapabbajalāyanavaṇṭacchedanapadesena aniccasaññāya paṭipakkhapacchedanassa	3421	
PA_tika-s03_03t:342_11	dassitattā. Pacchimāhi balaṃ dassitaṃ paṭipakkhātibhāvassa jotitattā.	3421	
PA_tika-s03_03t:343	Aniccasaññāsuttavaṇṇanā niṭṭhitā.	34	
PA_tika-s03_03t:344	Pupphavaggavaṇṇanā niṭṭhitā.	34	
PA_tika-s03_03t:345	Majjhimapaṇṇāsako samatto.	34	
PA_tika-s03_03t:346	11. Antavaggo	34	
PA_tika-s03_03t:347	1. Antasuttavaṇṇanā	34	
PA_tika-s03_03t:348_0	103. Aññamaññaṃ asaṃsaṭṭhabhāvena eti gacchatīti anto, bhāgoti āha “antāti koṭṭhāsā”ti.	348	
PA_tika-s03_03t:348_1	“Sakkāyanirodhanto”ti nirodhapaccayassa gahitattā vuttaṃ “catusaccavasena pañcakkhandhe	348	
PA_tika-s03_03t:348_2	yojetvā”ti. Antoti…pe… ajjhāsayavasena vuttaṃ yathānulomadesanattā suttantadesanāya.	348	
PA_tika-s03_03t:349	Antasuttavaṇṇanā niṭṭhitā.	34	
PA_tika-s03_03t:350	2-3. Dukkhasuttādivaṇṇanā	35	
PA_tika-s03_03t:351	104-105. Dutiyampīti api-saddo sampiṇḍanattho. Tena na kevalaṃ paṭhamasuttameva, atha kho dutiyampīti.	35	
PA_tika-s03_03t:352	Tatiyampi tathevāti iminā “pañcakkhandhe catusaccavasena yojetvā”ti idaṃ upasaṃharati.	35	
PA_tika-s03_03t:353	Dukkhasuttādivaṇṇanā niṭṭhitā.	35	
PA_tika-s03_03t:354	4. Pariññeyyasuttavaṇṇanā	35	
PA_tika-s03_03t:355_0	106. Pariññeyyeti ettha tisso pariññā ñātapariññā, tīraṇapariññā, pahānapariññāti.	355	
PA_tika-s03_03t:355_1	Tāsu ñātapariññā yāvadeva tīraṇapariññatthā. Tīraṇapariññā ca yāvadeva pahānapariññatthāti.	355	
PA_tika-s03_03t:355_2	Tattha ukkaṭṭhāya pariññāya kiccadassanavasena atthaṃ dassento “pariññeyyeti parijānitabbe	355	
PA_tika-s03_03t:355_3	samatikkamitabbe”ti, pahātabbeti attho. Tenāha bhagavā – “katamā ca, bhikkhave, pariññā?	355	
PA_tika-s03_03t:355_4	Rāgakkhayo, dosakkhayo, mohakkhayo”ti, tasmā samatikkamanti, samatikkantaṃ pahānassa	355	
PA_tika-s03_03t:355_5	upāyaṃ. Samatikkamitvā ṭhitanti pajahitvā ṭhitanti ayamettha attho.	355	
PA_tika-s03_03t:356	Pariññeyyasuttavaṇṇanā niṭṭhitā.	35	
PA_tika-s03_03t:357	5-10. Samaṇasuttādivaṇṇanā	35	
PA_tika-s03_03t:358	107-112. Cattāri saccāni kathitāni assādādīnaṃ samudayādīnañca desitattā.	35	
PA_tika-s03_03t:359	Kilesappahānaṃ kathitaṃ rāgappahānassa jotitattā.	35	
PA_tika-s03_03t:360	Samaṇasuttādivaṇṇanā niṭṭhitā.	36	
PA_tika-s03_03t:361	Antavaggavaṇṇanā niṭṭhitā.	36	
PA_tika-s03_03t:362	12. Dhammakathikavaggo	36	
PA_tika-s03_03t:363	1-2. Avijjāsuttādivaṇṇanā	36	
PA_tika-s03_03t:364_0	113-114. Yāvatāti yasmā. Imāya…pe… samannāgatoti “idaṃ dukkhanti yathābhūtaṃ nappajānātī”tiādinā	364	
PA_tika-s03_03t:364_1	nayena vuttāya catūsu ariyasaccesu aññāṇasabhāvāya avijjāya sammohena samannāgato.	364	
PA_tika-s03_03t:364_2	Ettāvatāti ettakena kāraṇena avijjāgato samaṅgībhūtena upagato, avijjāya vā upeto nāma hoti.	364	
PA_tika-s03_03t:365	Dutiyepīti vijjāsutte. “Vijjāvasena desanā”ti ayameva visesoti āha “eseva nayo”ti.	36	
PA_tika-s03_03t:366	Avijjāsuttādivaṇṇanā niṭṭhitā.	36	
PA_tika-s03_03t:367	3. Dhammakathikasuttavaṇṇanā	36	
PA_tika-s03_03t:368_0	115. Paṭhamena dhammakathiko kathito “dhammaṃ desetī”ti vuttattā. Dutiyena sekhabhūmi	368	
PA_tika-s03_03t:368_1	kathitā “paṭipanno hotī”ti vuttattā, tatiyena asekhabhūmi kathitā “anupādāvimutto	368	
PA_tika-s03_03t:368_2	hotī”ti vuttattā. Dhammakathikaṃ pucchitena bhagavatā. Visesetvāti dhammakathikabhāvato	368	
PA_tika-s03_03t:368_3	visesetvā ukkaṃsetvā. Dve bhūmiyoti sekkhāsekkhabhūmiyo.	368	
PA_tika-s03_03t:369	Dhammakathikasuttavaṇṇanā niṭṭhitā.	36	
PA_tika-s03_03t:370	4. Dutiyadhammakathikasuttavaṇṇanā	37	
PA_tika-s03_03t:371	116. Tīṇi vissajjanānīti yathāpucchaṃ tīṇi vissajjanāni.	37	
PA_tika-s03_03t:372	Dutiyadhammakathikasuttavaṇṇanā niṭṭhitā.	37	
PA_tika-s03_03t:373	5-9. Bandhanasuttādivaṇṇanā	37	
PA_tika-s03_03t:374_0	117-121. Tīraṃ vuccati vaṭṭaṃ orimatīranti katvā. Tenāha “athāyaṃ itarā pajā, tīramevānudhāvatī”ti.	374	
PA_tika-s03_03t:374_1	Pāraṃ vuccati nibbānaṃ saṃsārassa pārimanti katvā. Baddhoti anusayappahānassa akatattā	374	
PA_tika-s03_03t:374_2	kilesabandhanena baddho, sukkapakkhepi diṭṭhisamanupassanāya rūpādibandhanassa paṭikkhepamattameva	374	
PA_tika-s03_03t:374_3	vuttaṃ, na vimokkhanti adhippāyo. Imasmiṃ sutte vaṭṭadukkhaṃ kathitanti “tīradassī	374	
PA_tika-s03_03t:374_4	pāradassī, parimutto so dukkhasmāti vadāmī”ti āgatattā vaṭṭavivaṭṭaṃ kathikanti vattuṃ sakkā.	374	
PA_tika-s03_03t:375	Chaṭṭhādīni uttānatthāneva heṭṭhā vuttanayattā.	37	
PA_tika-s03_03t:376	Bandhanasuttādivaṇṇanā niṭṭhitā.	37	
PA_tika-s03_03t:377	10. Sīlavantasuttavaṇṇanā	37	
PA_tika-s03_03t:378_0	122. Ābādhaṭṭhenāti ādito uppattito paṭṭhāya bādhanaṭṭhena rujanaṭṭhena. Antodosaṭṭhenāti	378	
PA_tika-s03_03t:378_1	abbhantare eva dussanaṭṭhena kuppanaṭṭhena. Khaṇanaṭṭhenāti sasanaṭṭhena. Dukkhaṭṭhenāti	378	
PA_tika-s03_03t:378_2	dukkhamattā dukkhabhāvena. Dukkhañhi loke “agha”nti vuccati ativiya hananato. Visabhāgaṃ	378	
PA_tika-s03_03t:378_3	…pe… paccayaṭṭhenāti yathāpavattamānānaṃ dhātādīnaṃ visabhāgabhūtamahābhūtasamuṭṭhānassa	378	
PA_tika-s03_03t:378_4	ābādhassa paccayabhāvena. Asakaṭṭhenāti anattaniyato. Palujjanaṭṭhenāti pakārato	378	
PA_tika-s03_03t:378_5	bhijjanaṭṭhena. Sattasuññataṭṭhenāti sattasaṅkhātaattasuññataṭṭhena. Attābhāvenāti	378	
PA_tika-s03_03t:378_6	diṭṭhigatikaparikappitassa attano abhāvena. Suññato anattatoti ettha “parato”ti padassa	378	
PA_tika-s03_03t:378_7	saṅgaho kātabbo, tasmā “dvīhi anattamanasikāro”ti vattabbaṃ.	378	
PA_tika-s03_03t:379	Sīlavantasuttavaṇṇanā niṭṭhitā.	37	
PA_tika-s03_03t:380	11. Sutavantasuttavaṇṇanā	38	
PA_tika-s03_03t:381_0	123. Tathā ekādasameti ettha tathā-saddena “uttānamevā”ti idaṃ ākaḍḍhati. Idhāti	381	
PA_tika-s03_03t:381_1	ekādasame. Kammaṭṭhānassa uggahadhāraṇaparicayamanasikāravasena pavattañāṇaṃ kammaṭṭhānasutavasena	381	
PA_tika-s03_03t:381_2	nipphajjanato “suta”nti vuttaṃ.	381	
PA_tika-s03_03t:382	Sutavantasuttavaṇṇanā niṭṭhitā.	38	
PA_tika-s03_03t:383	12-13. Kappasuttādivaṇṇanā	38	
PA_tika-s03_03t:384	124-125. Rāhulovādasadisānīti rāhulovādasutte āgatasuttasadisāni.	38	
PA_tika-s03_03t:385	Kappasuttādivaṇṇanā niṭṭhitā.	38	
PA_tika-s03_03t:386	Dhammakathikavaggavaṇṇanā niṭṭhitā.	38	
PA_tika-s03_03t:387	13. Avijjāvaggo	38	
PA_tika-s03_03t:388	1-10. Samudayadhammasuttādivaṇṇanā	38	
PA_tika-s03_03t:389	126-135. Imasminti avijjāvagge. Catusaccameva kathitaṃ, tasmā heṭṭhā vuttanayattā uttānamevāti adhippāyo.	38	
PA_tika-s03_03t:390	Samudayadhammasuttādivaṇṇanā niṭṭhitā.	39	
PA_tika-s03_03t:391	Avijjāvaggavaṇṇanā niṭṭhitā.	39	
PA_tika-s03_03t:392	14. Kukkuḷavaggo	39	
PA_tika-s03_03t:393	1-14. Kukkuḷasuttādivaṇṇanā	39	
PA_tika-s03_03t:394_0	136-149. Anto aggi mahanto chārikarāsi, tattha ukkuḷavikulato akkamantaṃ yāva kesaggaṃ	394	
PA_tika-s03_03t:394_1	anudahatāya kucchitaṃ kuḷanti kukkuḷaṃ, rūpavedanādi pana tatopi kañci kālaṃ anudahanato	394	
PA_tika-s03_03t:394_2	mahāpariḷāhanaṭṭhena ca kukkuḷaṃ viyāti kukkuḷaṃ. Aniccalakkhaṇādīnīti aniccadukkhānattalakkhaṇāni.	394	
PA_tika-s03_03t:395	Kukkuḷasuttādivaṇṇanā niṭṭhitā.	39	
PA_tika-s03_03t:396	Kukkuḷavaggavaṇṇanā niṭṭhitā.	39	
PA_tika-s03_03t:397	15. Diṭṭhivaggo	39	
PA_tika-s03_03t:398	1-9. Ajjhattasuttādivaṇṇanā	39	
PA_tika-s03_03t:399_0	150-158. Paccayaṃ katvāti abhinivesapaccayaṃ katvā. Ādisaddena micchādiṭṭhisakkāyadiṭṭhiattānudiṭṭhi	399	
PA_tika-s03_03t:399_1	saññojanābhinivesa-vinibandhaajjhosānāni saṅgaṇhāti. Tattha abhinivesā taṇhāmānadiṭṭhiyo.	399	
PA_tika-s03_03t:399_2	Vinibandhā “kāye avītarāgo hotī”tiādinā āgatacetasovinibandhā. Ajjhosānāti taṇhādiṭṭhijjhosānāni.	399	
PA_tika-s03_03t:399_3	Sesāni suviññeyyāneva.	399	
PA_tika-s03_03t:400	Ajjhattasuttādivaṇṇanā niṭṭhitā.	40	
PA_tika-s03_03t:401	10.Ānandasuttavaṇṇanā	40	
PA_tika-s03_03t:402_0	159. Dharamānakāleti jīvamānakāle. Pahānaṃ apassantoti therassa kira bhagavati pemaṃ	402	
PA_tika-s03_03t:402_1	adhimattaṃ. Cittaṃ gaṇhissāmīti cittaṃ ārādhessāmi. Gantabbaṃ hoti, tasmā sapalibodho.	402	
PA_tika-s03_03t:402_2	Cittaṃ sampahaṃsamānoti cittassa vibodhano. Vimutti…pe… jāto āyatiṃ paṭivedhapaccayattā,	402	
PA_tika-s03_03t:402_3	na pana tadā visesāvahabhāvā nibbedhabhāgiyo.	402	
PA_tika-s03_03t:403	Ānandasuttavaṇṇanā niṭṭhitā.	40	
PA_tika-s03_03t:404	Diṭṭhivaggavaṇṇanā niṭṭhitā.	40	
PA_tika-s03_03t:405	Uparipaṇṇāsako samatto.	40	
PA_tika-s03_03t:406	Sāratthappakāsiniyā saṃyuttanikāya-aṭṭhakathāya	40	
PA_tika-s03_03t:407	Khandhasaṃyuttavaṇṇanāya līnatthappakāsanā samattā.	40	
PA_tika-s03_03t:408	2. Rādhasaṃyuttaṃ	40	
PA_tika-s03_03t:409	1. Paṭhamavaggo	40	
PA_tika-s03_03t:410	1. Mārasuttavaṇṇanā	41	
PA_tika-s03_03t:411_0	160. Mārasaddoyaṃ bhāvasādhanoti dassento “māro vā assāti maraṇaṃ vā bhaveyyā”ti	411	
PA_tika-s03_03t:411_1	āha. Māretāti maritabbo māraṃ maraṇaṃ etabboti āha “māretabbo”ti. Anupādānibbānatthāti	411	
PA_tika-s03_03t:411_2	phalavimuttisaṅkhātā arahato arahantatā nāma yāvadeva anupādānibbānatthā. Nibbānabbhantareti	411	
PA_tika-s03_03t:411_3	anupādānibbānādhigamassa abbhantare tato orameva idaṃ maggaṃ brahmacariyaṃ vussati,	411	
PA_tika-s03_03t:411_4	na tato paraṃ. Assāti brahmacariyassa.	411	
PA_tika-s03_03t:412	Mārasuttavaṇṇanā niṭṭhitā.	41	
PA_tika-s03_03t:413	2-10. Sattasuttādivaṇṇanā	41	
PA_tika-s03_03t:414_0	161-169. Laggapucchāti lagganassa bajjhanassa pucchā. Yadi rūpādīsu sattattā satto,	414	
PA_tika-s03_03t:414_1	khīṇāsavā kathaṃ sattāti? Sattabhūtapubbāti katvā. Kīḷāvigamanti kīḷāya apanayanaṃ	414	
PA_tika-s03_03t:414_2	oramaṇaṃ. Yantarajju viya bhavapabandhassa nayanato bhavarajjūti taṇhā vuttā.	414	
PA_tika-s03_03t:415	Sattasuttādivaṇṇanā niṭṭhitā.	41	
PA_tika-s03_03t:416	Paṭhamavaggavaṇṇanā niṭṭhitā.	41	
PA_tika-s03_03t:417	2. Dutiyavaggo	41	
PA_tika-s03_03t:418	1-12. Mārasuttādivaṇṇanā	41	
PA_tika-s03_03t:419	170-181. Rūpādivinimuttaṃ maraṇaṃ nāma natthi rūpādīnaṃyeva vibhave maraṇasamaññāti. Maraṇadhammo vināsabhāvo.	41	
PA_tika-s03_03t:420	Mārasuttādivaṇṇanā niṭṭhitā.	42	
PA_tika-s03_03t:421	Dutiyavaggavaṇṇanā niṭṭhitā.	42	
PA_tika-s03_03t:422	3-4. Āyācanavaggādi	42	
PA_tika-s03_03t:423	1-11. Mārādisuttaekādasakavaṇṇanā	42	
PA_tika-s03_03t:424	182-205. Sukhumaṃ kāraṇaṃ upaṭṭhāti, tenesa thero paṭibhāneyyakānaṃ etadagge ṭhapito. Vimuttiparipācanīyadhammavaseneva, na paṭivedhāvahabhāvena.	42	
PA_tika-s03_03t:425	Mārādisuttaekādasakavaṇṇanā niṭṭhitā.	42	
PA_tika-s03_03t:426	Āyācanavaggādivaṇṇanā niṭṭhitā.	42	
PA_tika-s03_03t:427	Sāratthappakāsiniyā saṃyuttanikāya-aṭṭhakathāya	42	
PA_tika-s03_03t:428	Rādhasaṃyuttavaṇṇanāya līnatthappakāsanā samattā.	42	
PA_tika-s03_03t:429	3. Diṭṭhisaṃyuttaṃ	42	
PA_tika-s03_03t:430	1. Sotāpattivaggo	43	
PA_tika-s03_03t:431	1. Vātasuttavaṇṇanā	43	
PA_tika-s03_03t:432_0	206. Na ete vātāti ye ime rukkhasākhādibhañjanakarā, ete sattakāyattā vātā nāma na	432	
PA_tika-s03_03t:432_1	honti. Te hi niccā dhuvā sassatā. Tenāha “vāto panā”tiādi. Tena sattasu kāyesu catutthaṃ	432	
PA_tika-s03_03t:432_2	kāyamāha. Rukkhasākhādibhañjanako eso vātaleso nāma, vātasadisoti attho. Esikatthambho	432	
PA_tika-s03_03t:432_3	viyāti iminā niccalabhāvameva dasseti, pabbatakūṭaṃ viyāti iminā pana sassatisamaṃvāpi.	432	
PA_tika-s03_03t:432_4	Ayañhi vāyu kāyassa niccataṃ abhinivissa ṭhito “mā ca aniccatā paro hotū”ti na vātā	432	
PA_tika-s03_03t:432_5	vāyantīti bādhati. Esa nayo nadiyo sandantītiādīsu. Udakaṃ panāti dutiyaṃ kāyaṃ sandhāyāha.	432	
PA_tika-s03_03t:432_6	Gabbho pana na nikkhamati kūṭaṭṭhādibhāveneva tassa labbhanato. Neva te udenti yathā	432	
PA_tika-s03_03t:432_7	vātā, evaṃ tiṭṭhanato lokassa pana tathā matimattanti adhippāyo.	432	
PA_tika-s03_03t:433	Vātasuttavaṇṇanā niṭṭhitā.	43	
PA_tika-s03_03t:434	2-4. Etaṃmamasuttādivaṇṇanā	43	
PA_tika-s03_03t:435_0	207-209. Diṭṭhaṃ rūpāyatanaṃ cakkhunā daṭṭhabbato. Sutaṃ saddāyatanaṃ sotena sotabbato.	435	
PA_tika-s03_03t:435_1	Mutaṃ gandhāyatanādi tividhaṃ sampattagāhīhi ghānādīhi patvā gahetabbato. Avasesāni	435	
PA_tika-s03_03t:435_2	cakkhādīni sattāyatanāni viññātaṃ nāma kevalaṃ manoviññāṇena vijānitabbato. Pattanti	435	
PA_tika-s03_03t:435_3	anuppattaṃ, yaṃ kiñci pāpuṇitabbaṃ pariyesitvā gavesitvā sampattanti anuppattaṃ.	435	
PA_tika-s03_03t:435_4	Pariyesitanti pariyiṭṭhaṃ. Cittena anusañcaritanti manasā cintitaṃ. “Pattaṃ pariyesita”nti	435	
PA_tika-s03_03t:435_5	etasmiṃ padadvaye catukkaṃ sambhavatīti taṃ dassetvā tassa vasena pattapariyesitapadāni,	435	
PA_tika-s03_03t:435_6	tato manasā anuvicaritañca nīharitvā dassetuṃ “lokasmiṃ hī”tiādi vuttaṃ. Tattha pariyesitvā	435	
PA_tika-s03_03t:435_7	pattaṃ nāma pariyesanāya pariggāhabhāvato. Pariyesitaṃ nāma kevalaṃ pariyesitamevāti	435	
PA_tika-s03_03t:435_8	katvā pariyesitvā pattassa manussānuvicaritassa vuttattā. Paṭhamavikappe saṅkaro	435	
PA_tika-s03_03t:435_9	atthīti asaṅkarato ca dassetuṃ “atha vā”tiādi vuttaṃ. Sabbanti viññātādi. Tañhi manoviññāṇena	435	
PA_tika-s03_03t:435_10	gahitattā manasā anuvicaritaṃ nāma na diṭṭhaṃ sutaṃ mutaṃ.	4351	
PA_tika-s03_03t:436	Etaṃmamasuttādivaṇṇanā niṭṭhitā.	43	
PA_tika-s03_03t:437	5. Natthidinnasuttavaṇṇanā	43	
PA_tika-s03_03t:438_0	210. Dinnanti deyyadhammasīsena dānaṃ vuttanti āha “dinnassa phalābhāvaṃ sandhāyā”ti,	438	
PA_tika-s03_03t:438_1	dinnaṃ pana annādivatthuṃ kathaṃ paṭikkhipanti. Esa nayo “yiṭṭhaṃ huta”nti etthāpi.	438	
PA_tika-s03_03t:438_2	Mahāyāgoti sabbasādhāraṇaṃ mahādānaṃ. Paheṇakasakkāroti pāhunakānaṃ kātabbasakkāro.	438	
PA_tika-s03_03t:438_3	Phalanti ānisaṃsaphalaṃ nissandaphalañca. Vipākoti sadisaphalaṃ. Paraloke ṭhitassa	438	
PA_tika-s03_03t:438_4	ayaṃ loko natthīti paraloke ṭhitassa kammunā laddhabbo ayaṃ loko na hoti. Idhaloke	438	
PA_tika-s03_03t:438_5	ṭhitassapi paraloko natthīti idhaloke ṭhitassa kammunā laddhabbo paraloko na hoti.	438	
PA_tika-s03_03t:438_6	Tattha kāraṇamāha – “sabbe tattha tattheva ucchijjantī”ti. Ime sattā yattha yattha	438	
PA_tika-s03_03t:438_7	bhave yoniādīsu ca ṭhitā, tattha tattheva ucchijjanti nirudayavināsavasena nassanti.	438	
PA_tika-s03_03t:438_8	Phalābhāvavasenāti mātāpitūsu sammāpaṭipattimicchāpaṭipattīnaṃ phalassa abhāvavasena	438	
PA_tika-s03_03t:438_9	“natthi mātā, natthi pitā”ti vadanti, na mātāpitūnaṃ, nāpi tesu idāni kariyamānasakkārāsakkārānaṃ	438	
PA_tika-s03_03t:438_10	abhāvavasena tesaṃ lokapaccakkhattā. Pubbuḷakassa viya imesaṃ sattānaṃ uppādo nāma	4381	
PA_tika-s03_03t:438_11	kevalo, na bhavato cavitvā āgamanapubbakoti dassanatthaṃ “natthi sattā opapātikā”ti	4381	
PA_tika-s03_03t:438_12	vuttanti āha – “cavitvā uppajjanakasattā nāma natthī”ti. Samaṇena nāma yāthāvato	4381	
PA_tika-s03_03t:438_13	jānantena kassaci akathetvā saññatena bhavitabbaṃ, aññathā āhopurisikā nāma siyā.	4381	
PA_tika-s03_03t:438_14	Kiñhi paro parassa karissati, tathā ca attano sampādanassa kassaci avassayo eva na	4381	
PA_tika-s03_03t:438_15	siyā tattha tattheva ucchijjanatoti āha “ye imañca…pe… pavedentī”ti.	4381	
PA_tika-s03_03t:439_0	Catūsu mahābhūtesu niyuttoti cātumahābhūtiko. Yathā pana mattikāya nibbattaṃ bhājanaṃ	439	
PA_tika-s03_03t:439_1	mattikāmayaṃ, evamayaṃ catūhi mahābhūtehi nibbattoti āha “catumahābhūtamayo”ti. Ajjhattikā	439	
PA_tika-s03_03t:439_2	pathavīdhātūti sattasantānagatā pathavīdhātu. Bāhiraṃ pathavīdhātunti bahiddhā mahāpathaviṃ.	439	
PA_tika-s03_03t:439_3	Anuyātīti tassa anurūpabhāvena yāti upeti. Upagacchatīti pubbe bāhirapathavīkāyato	439	
PA_tika-s03_03t:439_4	tadekadesabhūtā pathavī āgantvā ajjhattikabhāvappattiyā sattabhāvena saṇṭhitā idāni	439	
PA_tika-s03_03t:439_5	ghaṭādipathavī viya tameva bāhirapathavīkāyaṃ upeti upagacchati, sabbaso tena nibbisesataṃ	439	
PA_tika-s03_03t:439_6	ekībhāvameva gacchatīti attho. Āpādīsupi eseva nayoti ettha pajjunnena mahāsamuddato	439	
PA_tika-s03_03t:439_7	gahitaāpo viya vassodakabhāvena punapi mahāsamuddaṃ, sūriyaraṃsito gahitaindaggisaṅkhātatejo	439	
PA_tika-s03_03t:439_8	viya punapi sūriyaraṃsiṃ, mahāvāyukhandhato niggatamahāvāyo viya tameva vāyukhandhaṃ	439	
PA_tika-s03_03t:439_9	upeti upagacchatīti diṭṭhigatiko sayameva attano vādaṃ bhindati. Ummattakapacchisadisañhi	439	
PA_tika-s03_03t:439_10	diṭṭhigatikadassanaṃ. Manacchaṭṭhāni indriyāni ākāsaṃ pakkhandanti tesaṃ visayabhāvā	4391	
PA_tika-s03_03t:439_11	visayāpīti vadati. Visayiggahaṇena hi visayā gahitā eva hontīti. Guṇāguṇapadānīti	4391	
PA_tika-s03_03t:439_12	guṇadosakoṭṭhāsā. Sarīrameva padānīti adhippetaṃ sarīrena taṃtaṃkiriyāya pajjitabbato.	4391	
PA_tika-s03_03t:439_13	Dabbanti muyhantīti dattū, mūḷhapuggalā. Tehi dattūhi bālamanussehi paññattaṃ.	4391	
PA_tika-s03_03t:440	Natthidinnasuttavaṇṇanā niṭṭhitā.	44	
PA_tika-s03_03t:441	6. Karotosuttavaṇṇanā	44	
PA_tika-s03_03t:442_0	211. Sahatthā karontassāti sahatthena karontassa. Nissaggiyathāvarādayopi idha sahatthakaraṇeneva	442	
PA_tika-s03_03t:442_1	saṅgahitā. Hatthādīnīti hatthapādakaṇṇanāsādīni. Pacanaṃ dahanaṃ vibādhananti āha	442	
PA_tika-s03_03t:442_2	“daṇḍena pīḷentassā”ti. Papañcasūdaniyaṃ “tajjentassa cā”ti attho vutto, idha pana	442	
PA_tika-s03_03t:442_3	sumaṅgalavilāsiniyaṃ viya tajjanaṃ paribhāsanaṃ daṇḍeneva saṅgahetvā “daṇḍena pīḷentassa”icceva	442	
PA_tika-s03_03t:442_4	vuttaṃ. Sokaṃ sayaṃ karontassāti parassa sokakāraṇaṃ sayaṃ karontassa, sokaṃ vā uppādentassa.	442	
PA_tika-s03_03t:442_5	Parehi attano vacanakarehi. Sayampi phandatoti parassa vibādhanappayogena sayampi	442	
PA_tika-s03_03t:442_6	phandato. Atipātayatoti padaṃ suddhakattuatthe hetukattuatthe ca vattatīti āha –	442	
PA_tika-s03_03t:442_7	“hanantassapi hanāpentassapī”ti. Kāraṇavasenāti kārāpanavasena.	442	
PA_tika-s03_03t:443_0	Gharassa bhitti anto ca bahi ca sandhitā hutvā ṭhitāva gharasandhi. Kiñcipi asesetvā	443	
PA_tika-s03_03t:443_1	niravaseso lopo nillopo. Ekāgāre niyutto vilopo ekāgāriko. Parito sabbaso panthe	443	
PA_tika-s03_03t:443_2	hananaṃ paripantho. Pāpaṃ na karīyati pubbe asato uppādetuṃ asakkuṇeyyattā, tasmā	443	
PA_tika-s03_03t:443_3	natthi pāpaṃ. Yadi evaṃ kathaṃ sattā pāpe pavattantīti āha “sattā pana karomāti evaṃsaññino	443	
PA_tika-s03_03t:443_4	hontī”ti evaṃ kirassa hoti imesañhi sattānaṃ hiṃsādikiriyā na attānaṃ phusati tassa	443	
PA_tika-s03_03t:443_5	niccatāya nibbikārattā, sarīraṃ pana acetanaṃ kaṭṭhakaliṅgarūpamaṃ, tasmiṃ vikopitepi	443	
PA_tika-s03_03t:443_6	na kiñci pāpanti. Khuranemināti nisitakhuramayaneminā, khurasadisanemināti attho.	443	
PA_tika-s03_03t:444_0	Gaṅgāya dakkhiṇā disā appatirūpadeso, uttaradisā patirūpadesoti adhippāyena “dakkhiṇañcepī”tiādi	444	
PA_tika-s03_03t:444_1	vuttanti āha “dakkhiṇatīre manussā kakkhaḷā”tiādi. Mahāyāganti mahāvijitayaññasadisaṃ	444	
PA_tika-s03_03t:444_2	mahāyāgaṃ. Uposathakammenāti uposathakammena ca. Ca-saddo hettha luttaniddiṭṭho.	444	
PA_tika-s03_03t:444_3	Damasaddo hi indriyasaṃvarassa uposathasīlassa ca vācako idhādhippeto. Keci pana	444	
PA_tika-s03_03t:444_4	“uposathakammenā”ti idaṃ indriyadamanassa visesanaṃ, tasmā “uposathakammabhūtena	444	
PA_tika-s03_03t:444_5	indriyadamenā”ti atthaṃ vadanti. Sīlasaṃyamenāti sīlasaṃvarena. Saccavacanenāti saccavācāya.	444	
PA_tika-s03_03t:444_6	Tassā visuṃ vacanaṃ loke garutarapuññasammatabhāvato. Yathā hi pāpadhammesu musāvādo	444	
PA_tika-s03_03t:444_7	garu, evaṃ puññadhammesu saccavācā. Tenāha bhagavā – “ekaṃ dhammaṃ atītassā”tiādi.	444	
PA_tika-s03_03t:444_8	Pavattīti yo karotīti vuccati, tassa santāne phalassa nibbattiyā paccayabhāvena pavatti.	444	
PA_tika-s03_03t:444_9	Sabbathāti “karoto”tiādinā vuttena sabbappakārena kiriyameva paṭikkhipanti.	444	
PA_tika-s03_03t:445	Karotosuttavaṇṇanā niṭṭhitā.	44	
PA_tika-s03_03t:446	7. Hetusuttavaṇṇanā	44	
PA_tika-s03_03t:447_0	212. Ubhayenāti hetupaccayapaṭisedhavacanena. Saṃkilesapaccayanti saṃkilisanassa	447	
PA_tika-s03_03t:447_1	malīnabhāvassa kāraṇaṃ. Visuddhipaccayanti saṃkilesato visuddhiyā vodānassa kāraṇaṃ.	447	
PA_tika-s03_03t:447_2	Natthi balanti sattānaṃ diṭṭhadhammikasamparāyikanibbānasampattiāvahaṃ balaṃ nāma	447	
PA_tika-s03_03t:447_3	kiñci natthi. Tenāha “yamhī”tiādi. Nidassanamattañcetaṃ, saṃkilesikampi cāyaṃ paṭikkhipateva.	447	
PA_tika-s03_03t:447_4	Aññamaññavevacanānīti tassā tassā kiriyāya ussannaṭṭhena balaṃ, sūravīrabhāvāvahaṭṭhena	447	
PA_tika-s03_03t:447_5	vīriyaṃ, tameva daḷhaggāhabhāvato porisaṃ dhuraṃ vahantena pavattetabbato purisathāmo,	447	
PA_tika-s03_03t:447_6	paraṃ paraṃ ṭhānaṃ akkamanappavattiyā purisaparakkamoti vuttoti veditabbaṃ.	447	
PA_tika-s03_03t:448_0	Satvayogato, rūpādīsu vā sattatāya sattā, pāṇanato assāsanapassāsanavasena pavattiyā	448	
PA_tika-s03_03t:448_1	pāṇā, te pana so ekindriyādivasena vibhajitvā vadatīti āha “ekindriyo”tiādi. Aṇḍakosādīsu	448	
PA_tika-s03_03t:448_2	bhavanato bhūtāti vuccantīti āha “aṇḍa…pe… vadantī”ti. Jīvanato pāṇaṃ dhārentā viya	448	
PA_tika-s03_03t:448_3	vaḍḍhanato jīvāti sāliyavādike vadanti. Natthi etesaṃ saṃkilesavisuddhīsu vasoti	448	
PA_tika-s03_03t:448_4	avasā. Natthi tesaṃ balaṃ vīriyanti abalā avīriyā. Niyatatāti acchejjasuttāvutābhejjamaṇino	448	
PA_tika-s03_03t:448_5	viya niyatappavattitāya gatijātibandhāpavaggavasena niyamo. Tattha tattha gamananti	448	
PA_tika-s03_03t:448_6	channaṃ abhijātīnaṃ vasena tāsu tāsu gatīsu upagamanaṃ. Samavāyena samāgamo saṅgati.	448	
PA_tika-s03_03t:448_7	Sabhāvoyevāti yathā kaṇṭakassa tikkhatā, kapitthaphalānaṃ parimaṇḍalatā, migapakkhīnaṃ	448	
PA_tika-s03_03t:448_8	vicittākāratā, evaṃ sabbassapi lokassa hetupaccayehi vinā tathā tathā pariṇāmo, ayaṃ	448	
PA_tika-s03_03t:448_9	sabhāvo eva akittimo eva. Tenāha “yena hī”tiādi. Chaḷabhijātiyo parato vitthārīyanti.	448	
PA_tika-s03_03t:448_10	Sukhañca dukkhañca paṭisaṃvedentīti vadantā adukkhamasukhabhūbhiṃ sabbena sabbaṃ	4481	
PA_tika-s03_03t:448_11	na jānantīti ulliṅgento “aññā sukhadukkhabhūmi natthīti dassentī”ti āha.	4481	
PA_tika-s03_03t:449	Hetusuttavaṇṇanā niṭṭhitā.	44	
PA_tika-s03_03t:450	8-10. Mahādiṭṭhisuttādivaṇṇanā	45	
PA_tika-s03_03t:451_0	213-215. Akatāti samena vā visamena vā kenaci hetunā na katā eva. Kenaci kataṃ karaṇaṃ	451	
PA_tika-s03_03t:451_1	vidhānaṃ natthi etesanti akatavidhānā. Padadvayenapi loke kenaci hetupaccayena nesaṃ	451	
PA_tika-s03_03t:451_2	abhinibbattitābhāvaṃ dasseti. Iddhiyāpi na nimmitāti kassaci iddhimato devassa brahmuno	451	
PA_tika-s03_03t:451_3	vā iddhiyāpi na nimmitā. Animmitāti vā kassaci animmāpakā. Ajanakāti etena pathavīkāyādīnaṃ	451	
PA_tika-s03_03t:451_4	rūpādijanakabhāvaṃ paṭikkhipati. Rūpasaddādayo hi pathavīkāyādīhi appaṭibaddhavuttikāti	451	
PA_tika-s03_03t:451_5	tassa laddhi. Yathā pabbatakūṭaṃ kenaci anibbattitaṃ kassaci ca anibbattakaṃ, evametepīti	451	
PA_tika-s03_03t:451_6	āha “kūṭaṭṭhā”ti. Yamidaṃ “bījādito aṅkurādi jāyatī”ti vuccati, tañca vijjamānameva	451	
PA_tika-s03_03t:451_7	tato nikkhamati, nāvijjamānaṃ, aññathā yato kutoci yassa kassaci uppatti siyāti adhippāyo.	451	
PA_tika-s03_03t:451_8	Ṭhitāti nibbikārabhāvena ṭhitā. Na calantīti na vikāraṃ āpajjanti. Vikārābhāvena	451	
PA_tika-s03_03t:451_9	hi tesaṃ sattannaṃ kāyānaṃ esikaṭṭhāyiṭṭhitatā. Aniñjanañca attano pakatiyā avaṭṭhānameva.	451	
PA_tika-s03_03t:451_10	Tenāha “na vipariṇamantī”ti. Avipariṇāmadhammattā eva ca ne aññamaññaṃ na byābādhenti.	4511	
PA_tika-s03_03t:451_11	Sati hi vikāraṃ āpādetabbatāya byābādhakatāpi siyā, tathā anuggahetabbatāya anuggāhakatāti	4511	
PA_tika-s03_03t:451_12	tadabhāvaṃ dassetuṃ pāḷiyaṃ “nāla”ntiādi vuttaṃ. Pathavī eva kāyekadesattā pathavikāyo.	4511	
PA_tika-s03_03t:451_13	Jīvasattamānaṃ kāyānaṃ niccatāya nibbikārābhāvato na hantabbatā, na ghāṭetabbatā	4511	
PA_tika-s03_03t:451_14	cāti neva koci hantā ghātetā vā. Tenāha “sattannantvevā”tiādi. Yadi koci hantā natthi,	4511	
PA_tika-s03_03t:451_15	kathaṃ satthappahāroti āha “yathā muggarāsiādīsū”tiādi. Kevalaṃ saññāmattameva hoti,	4511	
PA_tika-s03_03t:451_16	na ghātanādi, paramatthato sattannantveva kāyānaṃ avikopanīyabhāvatoti adhippāyo.	4511	
PA_tika-s03_03t:452_0	Pamukhayonīnanti manussatiracchānādīsu khattiyabrāhmaṇādisīhabyagghādivasena padhānayonīnaṃ.	452	
PA_tika-s03_03t:452_1	Saṭṭhisatāni chasahassāni. “Pañca ca kammuno satānī”ti padassa atthadassanaṃ “pañca	452	
PA_tika-s03_03t:452_2	kammasatāni cā”ti. Eseva nayoti iminā “kevalaṃ takkamattena niratthakadiṭṭhiṃ dīpetī”ti	452	
PA_tika-s03_03t:452_3	imameva atthaṃ atidisati. Ettha ca takkamattakenāti iminā yasmā takkikā niraṅkusatāya	452	
PA_tika-s03_03t:452_4	parikappanassa yaṃ kiñci attano parikappitaṃ sārato maññamānā tatheva abhinivissa	452	
PA_tika-s03_03t:452_5	takkadiṭṭhigāhaṃ gaṇhanti, tasmā na tesaṃ diṭṭhivatthūsu viññūhi vicāraṇā kātabbāti	452	
PA_tika-s03_03t:452_6	dasseti. Kecīti uttaravihāravāsino. Te hi “pañca kammānīti cakkhusotaghānajivhākāyā,	452	
PA_tika-s03_03t:452_7	imāni pañcindriyāni ‘pañca kammānīti paññāpentī”ti vadanti. Kammanti laddhīti oḷārikabhāvato	452	
PA_tika-s03_03t:452_8	paripuṇṇakammanti laddhi. Manokammaṃ anoḷārikattā upaḍḍhakammanti laddhīti yojanā.	452	
PA_tika-s03_03t:452_9	“Dvāsaṭṭhipaṭipadā”ti vattabbe sabhāvaniruttiṃ ajānantā “dvaṭṭhipaṭipadā”ti vadanti.	452	
PA_tika-s03_03t:452_10	Ekasmiṃ kappeti ekasmiṃ mahākappe. Tatthāpi ca vivaṭṭaṭṭhāyisaññite ekasmiṃ asaṅkhyeyyakappe.	4521	
PA_tika-s03_03t:453_0	Urabbhe hanantīti orabbhikā. Evaṃ sūkarikādayo veditabbā. Luddāti aññepi ye keci	453	
PA_tika-s03_03t:453_1	māgavikanesādādayo, te pāpakammapasutatāya kaṇhābhijātīti vadanti. Bhikkhūti buddhasāsane	453	
PA_tika-s03_03t:453_2	bhikkhū. Te kira “sacchandarāgā paribhuñjantī”ti adhippāyena catūsu paccayesu kaṇṭake	453	
PA_tika-s03_03t:453_3	pakkhipitvā khādantīti vadanti. Kasmāti ce? Yasmā te paṇītapaṇīte paccaye paṭisevantīti	453	
PA_tika-s03_03t:453_4	tassa micchāgāho. Ñāyaladdhepi paccaye paribhuñjamānā ājīvakasamayassa vilomagāhitāya	453	
PA_tika-s03_03t:453_5	paccayesu kaṇṭake pakkhipitvā khādanti nāmāti vadantīti apare. Eke pabbajitā, ye	453	
PA_tika-s03_03t:453_6	visesato attakilamathānuyogamanuyuttā. Tathā hi te kaṇṭake vattantā viya hontīti	453	
PA_tika-s03_03t:453_7	kaṇṭakavuttikāti vuttā. Ṭhatvā bhuñjananahānapaṭikkhepādivatasamāyogena paṇḍaratarā.	453	
PA_tika-s03_03t:453_8	Acelakasāvakāti ājīvakasāvake vadati. Te kira ājīvakasamaye ājīvakaladdhiyā daḷhagāhitāya	453	
PA_tika-s03_03t:453_9	nigaṇṭhehipi paṇḍaratarā. Nandādayo kira tathārūpaṃ ājīvakapaṭipattiṃ ukkaṃsaṃ pāpetvā	453	
PA_tika-s03_03t:453_10	ṭhitā, tasmā nigaṇṭhehi ājīvakasāvakehi ca paṇḍaratarā vuttā. Paramasukkābhijātīti ayaṃ tesaṃ laddhi.	4531	
PA_tika-s03_03t:454_0	Purisabhūmiyoti padhānapuggalena niddeso. Itthīnampetā bhūmiyo icchanteva. Bhikkhu	454	
PA_tika-s03_03t:454_1	ca pannakotiādi tesaṃ pāḷi eva. Tattha pannakoti bhikkhāya vicaraṇako, tesaṃ vā paṭipattiyā	454	
PA_tika-s03_03t:454_2	paṭipannako. Jinoti jiṇṇo jarāvasena hīnadhātuko, attano vā paṭipattiyā paṭipakkhe	454	
PA_tika-s03_03t:454_3	jinitvā ṭhito. So kira tathābhūto dhammampi kassaci na katheti. Tenāha “na kiñci	454	
PA_tika-s03_03t:454_4	āhā”ti. Niṭṭhuhanādivippakāre kenaci katepi khamanavasena na kiñci vadatīti vadanti.	454	
PA_tika-s03_03t:454_5	Alābhinti “so na kumbhimukhā paṭiggaṇhātī”tiādinā nayena vuttaalābhahetusamāyogena	454	
PA_tika-s03_03t:454_6	alābhiṃ. Tato eva jighacchādubbalyaparetatāya sayanaparāyaṇaṃ samaṇaṃ pannabhūmīti vadanti.	454	
PA_tika-s03_03t:455_0	Ājīvavuttisatānīti sattānaṃ ājīvabhūtāni jīvikāvuttisatāni. Pasuggahaṇena eḷakajāti	455	
PA_tika-s03_03t:455_1	gahitā, migaggahaṇena rurugavayādisabbamigajāti. Bahū devāti cātumahārājikādibrahmakāyikādivasena	455	
PA_tika-s03_03t:455_2	tesaṃ antarabhedavasena bahū devā. Tattha cātumahārājikānaṃ ekacce antarabhedā mahāsamayasuttavasena	455	
PA_tika-s03_03t:455_3	dīpetabbā. Manussāpi anantāti dīpadesakulavaṃsājīvādivibhāgena manussāpi anantabhedā.	455	
PA_tika-s03_03t:455_4	Pisācā eva pesācā, te mahantamahantā ajagarapetādayo. Chaddantadahamandākiniyo kuḷīramucalindanāmena vadanti.	455	
PA_tika-s03_03t:456	Pavuṭāti sabbagaṇṭhikā. Paṇḍitopi…pe… uddhaṃ na gacchati. Kasmā? Sattānaṃ saṃsaraṇakālassa niyatabhāvato.	45	
PA_tika-s03_03t:457_0	Aparipakkaṃ saṃsaraṇanimittaṃ sīlādinā paripāceti nāma sīghaṃyeva visuddhippattiyā.	457	
PA_tika-s03_03t:457_1	Paripakkaṃ kammaṃ phussa phussa patvā patvā kāle paripakkabhāvāpādanena byantī karoti	457	
PA_tika-s03_03t:457_2	nāma. Suttaguḷeti suttavaṭṭiyaṃ. Nibbeṭhiyamānameva paletīti upamāya sattānaṃ saṃsāro	457	
PA_tika-s03_03t:457_3	anukkamena khīyateva, na tassa vaḍḍhīti dasseti paricchinnarūpattā. Nibbeṭhiyamānameva	457	
PA_tika-s03_03t:457_4	suttaguḷaṃ gacchatīti vuccati. Tañca kho suttapamāṇena, sutte pana asati kuto gacchati	457	
PA_tika-s03_03t:457_5	suttaguḷaṃ. Tenāha – “sutte khīṇe na gacchatī”ti. Tattheva tiṭṭhati suttapariyantanti	457	
PA_tika-s03_03t:457_6	adhippāyo. Kālavasenāti attani veṭhetvā ṭhitaṃ sukhadukkhaṃ yathāvuttassa kālassa	457	
PA_tika-s03_03t:457_7	vasena nibbeṭhiyamāno bālo ca paṇḍito ca paleti gacchati, nātikkamati saṃsāraṃ.	457	
PA_tika-s03_03t:458	Mahādiṭṭhisuttādivaṇṇanā niṭṭhitā.	45	
PA_tika-s03_03t:459	11-18. Antavāsuttādivaṇṇanā	45	
PA_tika-s03_03t:460_0	216-223. Ekato vaḍḍhitanimittanti ekapassena vaḍḍhitaṃ kasiṇanimittaṃ. Gāhenāti lābhī	460	
PA_tika-s03_03t:460_1	jhānacakkhunā passitvā gahaṇena. Takkenāti na lābhī takkamattena. Uppannadiṭṭhīti	460	
PA_tika-s03_03t:460_2	“loko”ti uppannadiṭṭhi. Sabbato vaḍḍhitanti samantato appamāṇakasiṇanimittaṃ. Ekamevāti	460	
PA_tika-s03_03t:460_3	“ekameva vatthū”ti uppannadiṭṭhi. Aṭṭhārasa veyyākaraṇānīti veyyākaraṇalakkhaṇappattāni	460	
PA_tika-s03_03t:460_4	aṭṭhārasa suttāni. Ekaṃ gamananti ekaṃ veyyākaraṇagamanaṃ.	460	
PA_tika-s03_03t:461	Antavāsuttādivaṇṇanā niṭṭhitā.	46	
PA_tika-s03_03t:462	2. Dutiyagamanādivaggavaṇṇanā	46	
PA_tika-s03_03t:463_0	224-301. Dukkhavasena vuttanti “iti kho, bhikkhave, dukkhe sati dukkhaṃ upādāyā”tiādidukkhavasena	463	
PA_tika-s03_03t:463_1	vuttaṃ. Tādisameva dutiyaṃ veyyākaraṇagamanaṃ. Tenāha “tatrāpi aṭṭhāraseva veyyākaraṇānī”ti.	463	
PA_tika-s03_03t:463_2	Tehīti “rūpī attā hotī”tiādinayapavattehi veyyākaraṇehi saddhiṃ. Tanti dutiyaṃ gamanaṃ.	463	
PA_tika-s03_03t:464	Ārammaṇamevāti kasiṇasaṅkhātaṃ ārammaṇameva. Takkisaddena suddhatakkikānaṃ gahaṇaṃ daṭṭhabbaṃ.	46	
PA_tika-s03_03t:465_0	Aniccadukkhavasenāti “yadaniccaṃ, taṃ dukkhaṃ, tasmiṃ sati tadupādāya evaṃ diṭṭhi	465	
PA_tika-s03_03t:465_1	uppajjatī”ti vuttaaniccadukkhavasenāti. Tehiyevāti dutiye peyyāle vuttappakārehiyeva.	465	
PA_tika-s03_03t:465_2	Tiparivaṭṭavasenāti tehiyeva chabbīsatiyā suttehi catutthapeyyāle tiparivaṭṭavasena vuttoti yojanā.	465	
PA_tika-s03_03t:466	Dutiyagamanādivaggavaṇṇanā niṭṭhitā.	46	
PA_tika-s03_03t:467	Sāratthappakāsiniyā saṃyuttanikāya-aṭṭhakathāya	46	
PA_tika-s03_03t:468	Diṭṭhisaṃyuttavaṇṇanāya līnatthappakāsanā samattā.	46	
PA_tika-s03_03t:469	4. Okkantasaṃyuttaṃ	46	
PA_tika-s03_03t:470	1-10. Cakkhusuttādivaṇṇanā	47	
PA_tika-s03_03t:471_0	302-311. Saddhādhimokkhanti saddahanavasena pavattaṃ adhimokkhaṃ, na sanniṭṭhānamattavasena	471	
PA_tika-s03_03t:471_1	pavattaṃ adhimokkhaṃ. Dassanampi sammattaṃ, taṃsijjhānavasena pavattaniyāmo sammattaniyāmo,	471	
PA_tika-s03_03t:471_2	ariyamaggo. Anantarāyataṃ dīpeti kappavināsapaṭibhāgena pavattattā. Tathā cāha “tenevāhā”tiādi.	471	
PA_tika-s03_03t:471_3	Kappasīsena bhājanalokaṃ vadati. So hi uḍḍayhati, na kappo, uḍḍayhanavelāti jhāyanavelā.	471	
PA_tika-s03_03t:471_4	Ṭhito kappo ṭhitakappo, so assa atthīti ṭhitakappī, kappaṃ ṭhapetuṃ samatthoti attho.	471	
PA_tika-s03_03t:471_5	Olokananti saccābhisamayasaṅkhātaṃ dassanaṃ. Khamanti sahanti, ñāyantīti attho.	471	
PA_tika-s03_03t:472	Cakkhusuttādivaṇṇanā niṭṭhitā.	47	
PA_tika-s03_03t:473	Okkantasaṃyuttavaṇṇanā niṭṭhitā.	47	
PA_tika-s03_03t:474	5. Uppādasaṃyuttavaṇṇanā	47	
PA_tika-s03_03t:475	312-321. Sabbaṃ pākaṭameva apubbassa abhāvato.	47	
PA_tika-s03_03t:476	Uppādasaṃyuttavaṇṇanā niṭṭhitā.	47	
PA_tika-s03_03t:477	6. Kilesasaṃyuttavaṇṇanā	47	
PA_tika-s03_03t:478_0	322-331. Esoti cakkhusmiṃ chandarāgo. Upecca kilesetīti upakkileso. Cittassāti sāmaññavacanaṃ	478	
PA_tika-s03_03t:478_1	anicchanto codako “kataracittassā”ti āha. Itaro kāmaṃ upatāpanamalīnabhāvakaraṇavasena	478	
PA_tika-s03_03t:478_2	upakkileso lokuttarassa natthi, vibādhanaṭṭho pana attheva uppattinivāraṇatoti adhippāyenāha	478	
PA_tika-s03_03t:478_3	“catubhūmakacittassā”ti. Codako “tebhūmakā”tiādinā attano adhippāyaṃ vivarati, itaro	478	
PA_tika-s03_03t:478_4	“uppattinivāraṇato”tiādinā. Ariyaphalapaṭippassaddhipahānavasena pavattiyā sabbasaṃkilesato	478	
PA_tika-s03_03t:478_5	nikkhantattā nekkhammaṃ, magganibbānānaṃ pana nekkhammabhāvo ukkaṃsato gahito evāti	478	
PA_tika-s03_03t:478_6	āha “nekkhammaninnanti navalokuttaradhammaninna”nti. Abhijānitvāti abhimukhabhāvena	478	
PA_tika-s03_03t:478_7	jānitvā. Sacchikātabbesūti paccakkhakātabbesu. Chaḷabhiññādhammesūti ariyamaggasampayuttadhammesu.	478	
PA_tika-s03_03t:479	Kilesasaṃyuttavaṇṇanā niṭṭhitā.	47	
PA_tika-s03_03t:480	7. Sāriputtasaṃyuttaṃ	48	
PA_tika-s03_03t:481	1-9. Vivekajasuttādivaṇṇanā	48	
PA_tika-s03_03t:482_0	332-340. Na evaṃ hotīti ettha “ahaṃ samāpajjāmī”ti vā, “ahaṃ samāpanno”ti vā mā hotu	482	
PA_tika-s03_03t:482_1	tadā tādisābhogābhāvato. “Ahaṃ vuṭṭhito”ti pana kasmā na hotīti? Sabbathāpi na hotveva	482	
PA_tika-s03_03t:482_2	ahaṅkārassa sabbaso pahīnattā.	482	
PA_tika-s03_03t:483	Vivekajasuttādivaṇṇanā niṭṭhitā.	48	
PA_tika-s03_03t:484	10. Sūcimukhīsuttavaṇṇanā	48	
PA_tika-s03_03t:485_0	341. Tasmiṃ vacane paṭikkhitteti – “adhomukho bhuñjasī”ti paribbājikāya vuttavacane	485	
PA_tika-s03_03t:485_1	– “na khvāhaṃ bhaginī”ti paṭikkhitte. Vādanti dosaṃ. Ubbhamukhoti uparimukho. Puratthimādikā	485	
PA_tika-s03_03t:485_2	catasso disā. Dakkhiṇapuratthimādikā catasso vidisā.	485	
PA_tika-s03_03t:486_0	Ārāmaārāmavatthuādīsu bhūmiparikammabījābhisaṅkharaṇādipaṭisaṃyuttā vijjā vatthuvijjā,	486	
PA_tika-s03_03t:486_1	tassā pana micchājīvabhāvaṃ dassetuṃ “tesa”ntiādi vuttaṃ. Tesaṃ tesaṃ attano paccayadāyakānaṃ.	486	
PA_tika-s03_03t:486_2	Tattha tattha gamananti tesaṃ sāsanaharaṇavasena taṃ taṃ gāmantaradesantaraṃ. Evamārocesīti	486	
PA_tika-s03_03t:486_3	attukkaṃsanaparavambhanarahitaṃ kaṇṇasukhaṃ pemanīyaṃ hadayaṅgamaṃ therassa dhammakathaṃ	486	
PA_tika-s03_03t:486_4	sutvā pasannamānasā evaṃ “dhammikaṃ samaṇā sakyaputtiyā”tiādinā sāsanassa guṇasaṃkittanavācaṃ kulānaṃ ārocesi.	486	
PA_tika-s03_03t:487	Sūcimukhīsuttavaṇṇanā niṭṭhitā.	48	
PA_tika-s03_03t:488	Sāriputtasaṃyuttavaṇṇanā niṭṭhitā.	48	
PA_tika-s03_03t:489	8. Nāgasaṃyuttaṃ	48	
PA_tika-s03_03t:490	1. Suddhikasuttavaṇṇanā	49	
PA_tika-s03_03t:491_0	342. Aṇḍajāti aṇḍe jātā. Vatthikoseti vatthikosasaññite jarāyupuṭe jātā. Saṃsedeti	491	
PA_tika-s03_03t:491_1	saṃsinne kilinnaṭṭhāne uppannā. Upapatitvā viyāti kutocipi avapatitvā viya nibbattā.	491	
PA_tika-s03_03t:491_2	Puggalānanti tathā vinetabbapuggalānaṃ.	491	
PA_tika-s03_03t:492	Suddhikasuttavaṇṇanā niṭṭhitā.	49	
PA_tika-s03_03t:493	2-50. Paṇītatarasuttādivaṇṇanā	49	
PA_tika-s03_03t:494_0	343-391. Vissaṭṭhakāyāti “ye cammena vā rudhirena vā aṭṭhinā vā atthikā, te sabbaṃ	494	
PA_tika-s03_03t:494_1	gaṇhantū”ti tattha nirapekkhacittatāya adhiṭṭhitasīlatāya pariccattasarīrā. Duvidhakārinoti	494	
PA_tika-s03_03t:494_2	“kālena kusalaṃ, kālena akusala”nti evaṃ kusalākusalakārino. Saha byayati pavattatīti	494	
PA_tika-s03_03t:494_3	sahabyo, sahacāro. Tassa bhāvo sahabyatā, taṃ sahabyataṃ. Adanīyato annaṃ. Khādanīyato	494	
PA_tika-s03_03t:494_4	khajjaṃ. Pātabbato pānaṃ. Nivasanīyato vatthaṃ. Nivasitabbaṃ nivāsanaṃ. Parivaritabbaṃ	494	
PA_tika-s03_03t:494_5	pāvuraṇaṃ. Yānti tenāti yānaṃ, upāhanādiyānāni. Ādisaddena vayhasivikādīnaṃ saṅgaho.	494	
PA_tika-s03_03t:494_6	Chattampi parissayātapadukkhaparirakkhaṇena maggagamanasādhananti katvā “chattupāhana”ntiādi	494	
PA_tika-s03_03t:494_7	vuttaṃ. Tena vuttaṃ “yaṃ kiñci gamanapaccaya”nti. Patthanaṃ katvā…pe… tattha nibbattanti	494	
PA_tika-s03_03t:494_8	campeyyanāgarājā viyāti daṭṭhabbaṃ.	494	
PA_tika-s03_03t:495	Paṇītatarasuttādivaṇṇanā niṭṭhitā.	49	
PA_tika-s03_03t:496	Nāgasaṃyuttavaṇṇanā niṭṭhitā.	49	
PA_tika-s03_03t:497	9. Supaṇṇasaṃyuttavaṇṇanā	49	
PA_tika-s03_03t:498_0	392-437. Pattānanti ubhosu pakkhesu pattānaṃ. Vaṇṇavantatāyāti atisayena vicittavaṇṇatāya.	498	
PA_tika-s03_03t:498_1	Atisayattho hi ayaṃ vanta-saddo. Purimanayenāti nāgasaṃyutte paṭhamasutte vuttanayena.	498	
PA_tika-s03_03t:498_2	Uddharantīti samuddato uddharanti, pathavantarapabbatantarato pana tesaṃ uddharaṇaṃ	498	
PA_tika-s03_03t:498_3	dukkarameva. Paṇītatareti balena paṇītatare, balavanteti attho. Anuddharaṇīyanāgāti	498	
PA_tika-s03_03t:498_4	ānubhāvamahantatāya ca vasanaṭṭhānaviduggatāya ca uddharituṃ asakkuṇeyyā nāgā. Te	498	
PA_tika-s03_03t:498_5	“sattavidhā”ti vatvā sarūpato vasanaṭṭhānato ca dassento “kambalassatarā”tiādimāha.	498	
PA_tika-s03_03t:498_6	Tattha kambalassatarā dhataraṭṭhāti ime jātivasena vuttā. Sattasīdantaravāsinoti	498	
PA_tika-s03_03t:498_7	sattavidhasīdasamuddavāsino. Pathaviṭṭhakāti pathavantaravāsino, tathā pabbataṭṭhakā.	498	
PA_tika-s03_03t:498_8	Te ca vimānavāsino. Te nāge koci supaṇṇo uddharituṃ na sakkotīti sambandho. Sesanti	498	
PA_tika-s03_03t:498_9	“kāyena dvayakārino”tiādīsu yaṃ vattabbaṃ, taṃ sabbaṃ nāgasaṃyutte vuttanayameva,	498	
PA_tika-s03_03t:498_10	tattha ca vuttanayeneva attho veditabboti adhippāyo.	4981	
PA_tika-s03_03t:499	Supaṇṇasaṃyuttavaṇṇanā niṭṭhitā.	49	
PA_tika-s03_03t:500	10. Gandhabbakāyasaṃyuttavaṇṇanā	50	
PA_tika-s03_03t:501_0	438-549. Mūlagandhādibhedaṃ gandhaṃ avanti apayuñjantīti gandhabbā, tesaṃ kāyo samūho	501	
PA_tika-s03_03t:501_1	gandhabbakāyo, gandhabbadevanikāyo. Cātumahārājikesu ekiyāva te daṭṭhabbā, tappariyāpannatāya	501	
PA_tika-s03_03t:501_2	tattha vā niyuttāti gandhabbakāyikā. Tesaṃ tesaṃ rukkhagacchalatānaṃ mūlaṃ paṭicca	501	
PA_tika-s03_03t:501_3	pavatto gandho mūlagandho, tasmiṃ mūlagandhe. Adhivatthāti mūlagandhaṃ adhiṭṭhāya,	501	
PA_tika-s03_03t:501_4	abhibhuyya vā vasantā. Esa nayo sesesupi. Taṃ nissāyāti taṃ mūlagandhaṃ rukkhaṃ paccayaṃ	501	
PA_tika-s03_03t:501_5	katvā nibbattā. Na kevalaṃ tattha gandho eva, mūlameva vā tesaṃ paccayoti dassento	501	
PA_tika-s03_03t:501_6	“so hī”tiādimāha. Upakappatīti nivāsaṭṭhānabhāvena viniyuñjati. Gandhagandheti gandhānaṃ	501	
PA_tika-s03_03t:501_7	gandhasamudāye. Mūlādigandhānaṃ gandheti mūlādigataavayavagandhānaṃ gandhe, timūlādigatasamudāyabhūteti	501	
PA_tika-s03_03t:501_8	attho. Pubbe hi “mūlagandhe”tiādinā rukkhānaṃ avayavagandho gahito, idha pana sabbaso	501	
PA_tika-s03_03t:501_9	gahitattā samudāyagandho veditabbo. Tenāha “yassa hi rukkhassā”tiādi. Soti so sabbo	501	
PA_tika-s03_03t:501_10	mūlādigato gandho gandhasamudāyo idha gandhagandho nāma. Tassa gandhassa gandheti	5011	
PA_tika-s03_03t:501_11	tassa samudāyagandhassa tathābhūte gandhe. Sarikkhaṃ sadisaṃ paṭidānaṃ etissāti sarikkhadānaṃ,	5011	
PA_tika-s03_03t:501_12	patthanā. Yathādhippetaphalāni sarikkhadānattāva adhippetaphalaṃ dentu, asarikkhadānaṃ	5011	
PA_tika-s03_03t:501_13	kathanti? Tampi detiyeva puññassa sabbakāmadadattāti āha “asarikkhadānampī”tiādi.	5011	
PA_tika-s03_03t:502	Gandhabbakāyasaṃyuttavaṇṇanā niṭṭhitā.	50	
PA_tika-s03_03t:503	11. Valāhakasaṃyuttavaṇṇanā	50	
PA_tika-s03_03t:504_0	550-606. Lokaṃ vālentā saṃvarantā chādentā ahanti pariyesantīti valāhā, devaputtā.	504	
PA_tika-s03_03t:504_1	Tesaṃ samūho valāhakadevakāyoti āha “valāhakakāyikā”tiādi. Sītakaraṇavalāhakāti sītaharaṇavalāhakā.	504	
PA_tika-s03_03t:504_2	Sesapadesūti uṇhavalāhakādipadesu. Eseva nayoti “uṇhakaraṇavalāhakā”tiādinā attho	504	
PA_tika-s03_03t:504_3	veditabbo. Cittaṭṭhapananti “sītaṃ hotū”ti evaṃ cittassa uppādanaṃ. Vassāneti vassakāle.	504	
PA_tika-s03_03t:504_4	Utusamuṭṭhānamevāti pākatikasītamevāti attho. Uṇhepīti uṇhakāle. Abbhamaṇḍapoti maṇḍapasadisaabbhapaṭalavitānamāha.	504	
PA_tika-s03_03t:504_5	Abbhaṃ uppajjatīti tahaṃ tahaṃ paṭalaṃ uṭṭhahati. Abbheyevāti abbhakāle eva, vassāneti	504	
PA_tika-s03_03t:504_6	attho. Atiabbhanti satapaṭalasahassapaṭalaṃ hutvā abbhuṭṭhānaṃ. Cittavesākhamāsesūti	504	
PA_tika-s03_03t:504_7	vasantakālaṃ sandhāyāha. Tadā hi viddho vigatavalāhako devo bhavituṃ yutto. Uttaradakkhiṇādīti	504	
PA_tika-s03_03t:504_8	ādi-saddena pacchimavātādiṃ saṅgaṇhāti. Pakativātoti pakatiyā sabhāvena vāyanakavāto.	504	
PA_tika-s03_03t:504_9	Taṃ utusamuṭṭhānamevāti āhārūpajīvīnaṃ sattānaṃ sādhāraṇakammūpanissayautusamuṭṭhānameva.	504	
PA_tika-s03_03t:504_10	Esa nayo utusamuṭṭhānasītuṇhavātesupi. Tampi hi āhārūpajīvīnaṃ sattānaṃ sādhāraṇakammūpanissayamevāti.	5041	
PA_tika-s03_03t:505_0	Gītanti meghagītaṃ. Saccakiriyāyāti tādisānaṃ purisavisesānaṃ saccādhiṭṭhānena. Iddhibalenāti	505	
PA_tika-s03_03t:505_1	iddhimantānaṃ iddhiānubhāvena. Vināsameghenāti kappavināsakameghena. Aññenapi kaṇhapāpikasattānaṃ	505	
PA_tika-s03_03t:505_2	pāpakammapaccayā uppannavināsameghena vuṭṭhena so so deso vinassateva.	505	
PA_tika-s03_03t:506	Valāhakasaṃyuttavaṇṇanā niṭṭhitā.	50	
PA_tika-s03_03t:507	12. Vacchagottasaṃyuttavaṇṇanā	50	
PA_tika-s03_03t:508_0	607-661. Aññāṇāti aññāṇahetu, saccapaṭicchādakasammohahetūti attho. Aṭṭhakathāyaṃ	508	
PA_tika-s03_03t:508_1	pana imameva atthaṃ hetuatthena karaṇavacanena dassetuṃ “aññāṇenā”ti vuttaṃ. Sabbānīti	508	
PA_tika-s03_03t:508_2	“aññāṇā adassanā anabhisamayā”tiādīni padāni ekādasasu suttesu āgatāni, pañcapaññāsa	508	
PA_tika-s03_03t:508_3	veyyākaraṇāni vuttāni suttesu pañcannaṃ khandhānaṃ vasena veyyākaraṇassa āgatattā.	508	
PA_tika-s03_03t:509	Vacchagottasaṃyuttavaṇṇanā niṭṭhitā.	50	
PA_tika-s03_03t:510	13. Jhānasaṃyuttaṃ	51	
PA_tika-s03_03t:511	1. Samādhimūlakasamāpattisuttavaṇṇanā	51	
PA_tika-s03_03t:512_0	662. Samādhikusaloti samādhismiṃ kusalo. Tayidaṃ samādhikosallattaṃ saha jhānaṅgayogena	512	
PA_tika-s03_03t:512_1	catubbidho jhānasamādhi, tasmā taṃ taṃ vibhāgaṃ jānantassa siddhaṃ hotīti āha – “paṭhamaṃ	512	
PA_tika-s03_03t:512_2	jhāna”ntiādi. Tattha vitakkavicārapītisukhekaggatāvasena paṭhamaṃ pañcaṅgikaṃ, pītisukhekaggatāvasena	512	
PA_tika-s03_03t:512_3	dutiyaṃ tivaṅgikaṃ, sukhekaggatāvasena tatiyaṃ duvaṅgikaṃ, upekkhekaggatāvasena catutthaṃ	512	
PA_tika-s03_03t:512_4	duvaṅgikamevāti evaṃ tasmiṃ tasmiṃ jhāne taṃtaṃaṅgānaṃ vavatthāne kusalo. Samāpattikusaloti	512	
PA_tika-s03_03t:512_5	samāpajjane kusalo. Hāsetvāti tosetvā. Kallaṃ katvāti samādhānassa paṭipakkhadhammānaṃ	512	
PA_tika-s03_03t:512_6	dūrīkaraṇena sahakārīkāraṇañca samādhānena samāpajjane cittaṃ samatthaṃ katvā. Sesapadānīti	512	
PA_tika-s03_03t:512_7	sesā tayo koṭṭhāsā. Tatiyādīsu nayesu akusalopi jhānatthāya paṭipannattā “jhāyītevā”ti vutto.	512	
PA_tika-s03_03t:513	Samādhimūlakasamāpattisuttavaṇṇanā niṭṭhitā.	51	
PA_tika-s03_03t:514	2-55. Samādhimūlakaṭhitisuttādivaṇṇanā	51	
PA_tika-s03_03t:515_0	663-716. Dutiyādisuttesu ṭhitikusaloti ettha antogadhahetuattho ṭhiti-saddo, tasmiñca	515	
PA_tika-s03_03t:515_1	pana kusaloti atthoti āha – “jhānaṃ ṭhapetuṃ akusalo”ti. Sattaṭṭhaaccharāmattanti	515	
PA_tika-s03_03t:515_2	sattaṭṭhaaccharāmattaṃ khaṇaṃ jhānaṃ ṭhapetuṃ na sakkoti adhiṭṭhānavasībhāvassa anipphāditattā.	515	
PA_tika-s03_03t:515_3	Yathāparicchedena kālena vuṭṭhātuṃ na sakkoti vuṭṭhānavasībhāvassa anipphāditattā.	515	
PA_tika-s03_03t:515_4	Kallaṃ jātaṃ assāti kallitaṃ, tasmiṃ kallite kallitabhāvena kasiṇārammaṇesu “idaṃ	515	
PA_tika-s03_03t:515_5	nāma asukassā”ti visayavasena samāpajjituṃ asakkonto na samādhismiṃ ārammaṇakusalo.	515	
PA_tika-s03_03t:515_6	Na samādhismiṃ gocarakusaloti samādhismiṃ nipphāditabbe tassa gocare kammaṭṭhānasaññite	515	
PA_tika-s03_03t:515_7	pavattiṭṭhāne bhikkhācāragocare ca satisampajaññavirahito akusalo. Keci pana “kammaṭṭhānagocaro	515	
PA_tika-s03_03t:515_8	paṭhamajjhānādikaṃ, ‘evaṃ samāpajjitabbaṃ, evaṃ bahulīkātabba’nti ajānanto tattha	515	
PA_tika-s03_03t:515_9	akusalo nāmā”ti vadanti. Kammaṭṭhānaṃ abhinīharitunti kammaṭṭhānaṃ visesabhāgiyatāya	515	
PA_tika-s03_03t:515_10	abhinīharituṃ akusalo. Sakkaccakārīti cittīkārī. Sātaccakārīti niyatakārī. Samādhissa	5151	
PA_tika-s03_03t:515_11	upakārakadhammāti appanākosallā. Samāpattiādīhīti ādi-saddena sakkaccakāripadādīnaṃyeva	5151	
PA_tika-s03_03t:515_12	saṅgaho daṭṭhabbo catukkānaṃ vuttattā. Tenāha “yojetvā catukkā vuttā”ti. Lokiyajjhānavaseneva	5151	
PA_tika-s03_03t:515_13	kathitaṃ “samādhikusalo”tiādinā nayena desanāya pavattattā. Na hi lokuttaradhammesu	5151	
PA_tika-s03_03t:515_14	akosallaṃ nāma labbhati. Yadi akosallaṃ, na kusalasaddena visesitabbatā siyāti.	5151	
PA_tika-s03_03t:516	Samādhimūlakaṭhitisuttādivaṇṇanā niṭṭhitā.	51	
PA_tika-s03_03t:517	Jhānasaṃyuttavaṇṇanā niṭṭhitā.	51	
PA_tika-s03_03t:518	Niṭṭhitā ca sāratthappakāsiniyā	51	
PA_tika-s03_03t:519	Saṃyuttanikāya-aṭṭhakathāya khandhavaggavaṇṇanā.	51	
