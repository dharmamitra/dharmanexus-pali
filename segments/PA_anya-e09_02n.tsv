segmentnr	original	folio	analyzed
PA_anya-e09_02n:0	Namo tassa bhagavato arahato sammāsambuddhassa	0	
PA_anya-e09_02n:1	Suttantapiṭaka	0	
PA_anya-e09_02n:2	Majjhimanikāya	0	
PA_anya-e09_02n:3	Mūlapaṇṇāsapāḷi	0	
PA_anya-e09_02n:4	Saṃgāyanassa pucchā vissajjanā	0	
PA_anya-e09_02n:5	Pucchā – paṭhamamahāsaṃgītikāle āvuso dhammasaṃgāhakā mahākassapādayo mahātheravarā dīghanikāyaṃ saṃgāyitvā tadanantaraṃ kiṃ nāma pāvacanaṃ saṃgāyiṃsu.	0	
PA_anya-e09_02n:6	Vissajjanā – paṭhamamahāsaṃgītikāle bhante dhammasaṃgāhakā mahākassapādayo mahātheravarā dīghanikāyaṃ saṃgāyitvā tadanantaraṃ majjhimaṃ nāma nikāyaṃ saṃgāyiṃsu.	0	
PA_anya-e09_02n:7	Pucchā – majjhimanikāyo nāma āvuso mūlapaṇṇāsako majjhima paṇṇāsako uparipaṇṇāsakoti paṇṇāsakavasena tividho, tattha kataraṃ paṇṇāsakaṃ paṭhamaṃ saṃgāyiṃsu.	0	
PA_anya-e09_02n:8	Vissajjanā – tīsu bhante paṇṇāsakesu mūlapaṇṇāsakaṃ nāma pāvacanaṃ dhammasaṃgāhakā mahātheravarā paṭhamaṃ saṃgāyiṃsu.	0	
PA_anya-e09_02n:9	Pucchā – mūlapaṇṇāsakepi āvuso pañcavaggā paṇṇāsa ca suttāni, tesu kataraṃ vaggaṃ katarañca suttaṃ paṭhamaṃ saṃgāyiṃsu.	0	
PA_anya-e09_02n:10	Vissajjanā – mūlapaṇṇāsake bhante pañcasu vaggesu paṭhamaṃ mūlapariyāyavaggaṃ paṇṇāsakesu ca suttesu paṭhamaṃ mūlapariyāyasuttaṃ saṃgāyiṃsu.	1	
PA_anya-e09_02n:11	Sādhu āvuso mayampi dāni tatoyeva paṭṭhāya saṃgītipubbaṅgamāni pucchāvissajjanakiccāni kātuṃ samārabhāma.	1	
PA_anya-e09_02n:12	Mūlapariyāyasutta	1	
PA_anya-e09_02n:13	Pucchā – tena āvuso bhagavatā jānatā passatā arahatā sammāsambuddhena mūlapariyāyasuttaṃ kattha kaṃ ārabbha kismiṃ vatthusmiṃ bhāsitaṃ.	1	
PA_anya-e09_02n:14_0	Vissajjanā – ukkaṭṭhāyaṃ bhante pañcasate brāhmaṇakulā pabbajite ārabbha bhāsitaṃ,	14	
PA_anya-e09_02n:14_1	pañcasatā bhante brāhmaṇakulā pabbajitā bhikkhū pariyattiṃ nissāya mānaṃ uppādesuṃ,	14	
PA_anya-e09_02n:14_2	tasmiṃ bhante vatthusmiṃ bhāsitaṃ.	14	
PA_anya-e09_02n:15	Pucchā – taṃ panāvuso suttaṃ bhagavatā katihi vārehi katihi ca antogadhapadehi vibhajitvā bhāsitaṃ.	1	
PA_anya-e09_02n:16	Vissajjanā – taṃ pana bhante mūlapariyāyasuttaṃ bhagavatā aṭṭhahi ca vārehi catuvīsatiyā ca antogadhapadehi vibhajitvā desitaṃ.	1	
PA_anya-e09_02n:17	Sabbāsavasutta	1	
PA_anya-e09_02n:18	Pucchā – dutiyaṃ panāvuso sabbāsavasuttaṃ bhagavatā kattha kaṃ ārabbha bhāsitaṃ.	1	
PA_anya-e09_02n:19	Vissajjanā – sabbāsavasuttaṃ pana bhante bhagavatā sāvatthiyaṃ sambahule bhikkhū ārabbha bhāsitaṃ.	1	
PA_anya-e09_02n:20	Pucchā – tatthāvuso bhagavatā āsavā katihi pakārehi vibhajitvā dassitā.	2	
PA_anya-e09_02n:21	Vissajjanā – sattahi bhante pakārehi vibhajitvā āsavā bhagavatā pakāsitā.	2	
PA_anya-e09_02n:22	Dhammadāyādasutta	2	
PA_anya-e09_02n:23	Pucchā – dhammadāyādasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	2	
PA_anya-e09_02n:24	Vissajjanā – sāvatthiyaṃ bhante sambahule bhikkhū ārabbha bhāsitaṃ, bhagavato ca bhante bhikkhusaṅghassa ca tadā mahālābhasakkāro udapādi, tasmiṃ bhante vatthusmiṃ bhāsitaṃ.	2	
PA_anya-e09_02n:25	Pucchā – tatthāvuso dve anusandhayo, tesu paṭhame anusandhimhi kathaṃ bhagavatā bhikkhūnaṃ ovādo dinno.	2	
PA_anya-e09_02n:26_0	Vissajjanā – paṭhame bhante anusandhimhi dhammadāyādā me bhikkhave bhavatha mā āmisadāyādā,	26	
PA_anya-e09_02n:26_1	atthi me tumhesu anukampā, kinti me sāvakā dhammadāyādā bhaveyyuṃ no āmisadāyādāti	26	
PA_anya-e09_02n:26_2	evamādinā bhagavatā bhikkhūnaṃ ovādo dinno.	26	
PA_anya-e09_02n:27	Dhammadāyādā me bhikkhave bhavatha mā āmisadāyādā, atthi me tumhesu anukampā kinti me sāvakā dhammadāyādā bhaveyyuṃ, no āmisadāyādā.	2	
PA_anya-e09_02n:28	Pucchā – dutiye panāvuso anusandhimhi āyasmatā sāriputtattherena dhammasenāpatinā kīdisī dhammadesanā vibhajitvā pakāsitā.	2	
PA_anya-e09_02n:29_0	Vissajjanā – dutiye pana bhante anusandhimhi āyasmatā sāriputtattherena dhammasenāpatinā	29	
PA_anya-e09_02n:29_1	satthu pavivittassa viharato sāvakānaṃ vivekaṃ ananusikkhataṃ tīhi ṭhānehi gārayutaṃ,	29	
PA_anya-e09_02n:29_2	anusikkhantānañca tīhi ṭhānehi pāsaṃsataṃ, soḷasa ca pāpake dhamme tesañca pahānāya	29	
PA_anya-e09_02n:29_3	majjhimā paṭipadā vibhajitvā pakāsitā.	29	
PA_anya-e09_02n:30	Bhayabheravasutta	3	
PA_anya-e09_02n:31	Pucchā – bhayabheravasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	3	
PA_anya-e09_02n:32_0	Vissajjanā – sāvatthiyaṃ bhante jāṇussoṇiṃ brāhmaṇaṃ ārabbha bhāsitaṃ, jāṇussoṇi	32	
PA_anya-e09_02n:32_1	bhante brāhmaṇo bhagavantaṃ upasaṅkamitvā etadavoca “ye me bho gotama kulaputtā bhavantaṃ	32	
PA_anya-e09_02n:32_2	gotamaṃ uddissa saddhā agārasmā anagāriyaṃ pabbajitā, bhavaṃ tesaṃ gotamo pubbaṅgamo, bhavaṃ	32	
PA_anya-e09_02n:33	Tesaṃ gotamo bahukāro, bhavaṃ tesaṃ gotamo samādapetā, bhoto ca pana gotamassa sā janatā diṭṭhānugatiṃ āpajjatī”ti, tasmiṃ bhante vatthusmiṃ bhāsitaṃ.	3	
PA_anya-e09_02n:34	Anaṅgaṇasutta	3	
PA_anya-e09_02n:35	Pucchā – anaṅgaṇasuttaṃ panāvuso kattha kaṃ ārabbha kena bhāsitaṃ.	3	
PA_anya-e09_02n:36	Vissajjanā – sāvatthiyaṃ bhante sambahule bhikkhū ārabbha āyasmatā sāriputtattherena dhammasenāpatinā bhāsitaṃ.	3	
PA_anya-e09_02n:37	Ākaṅkheyyasutta	3	
PA_anya-e09_02n:38	Pucchā – ākaṅkheyyasuttaṃ panāvuso bhagavatā kattha kaṃ ārabbha bhāsitaṃ.	3	
PA_anya-e09_02n:39	Vissajjanā – sāvatthiyaṃ bhante sambahule bhikkhū ārabbha bhāsitaṃ.	3	
PA_anya-e09_02n:40	Vatthasutta	4	
PA_anya-e09_02n:41	Pucchā – vatthasuttaṃ panāvuso bhagavatā kattha kaṃ ārabbha bhāsitaṃ.	4	
PA_anya-e09_02n:42	Vissajjanā – sāvatthiyaṃ bhante sambahule bhikkhū ārabbha bhāsitaṃ.	4	
PA_anya-e09_02n:43	Sallekhasutta	4	
PA_anya-e09_02n:44	Pucchā – sallekhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	4	
PA_anya-e09_02n:45_0	Vissajjanā – sāvatthiyaṃ bhante āyasmantaṃ mahācundaṃ ārabbha bhāsitaṃ, āyasmā mahācundo	45	
PA_anya-e09_02n:45_1	bhante bhagavantaṃ upasaṅkamitvā etadavoca “yā imā bhante anekavihitā diṭṭhiyo loke	45	
PA_anya-e09_02n:45_2	uppajjanti, attavādapaṭisaṃyuttā vā lokavādapaṭisaṃyuttā vā, ādimeva nu kho bhante	45	
PA_anya-e09_02n:45_3	bhikkhuno manasikaroto evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ paṭinissaggo	45	
PA_anya-e09_02n:45_4	hotī”ti, tasmiṃ bhante vatthusmiṃ bhāsitaṃ.	45	
PA_anya-e09_02n:46	Pucchā – tattha ca āvuso kati pariyāyā kati ca antogadhapadāni bhagavatā vibhajitvā pakāsitāni.	4	
PA_anya-e09_02n:47	Vissajjanā – tattha bhante pañca pariyāyā catucattālīsa ca antogadhapadāni bhagavatā vitthārena bhāsitāni.	4	
PA_anya-e09_02n:48	Sammāṭṭhisutta	4	
PA_anya-e09_02n:49	Pucchā – sammādiṭṭhisuttaṃ panāvuso kattha kaṃ ārabbha kena bhāsitaṃ.	4	
PA_anya-e09_02n:50	Vissajjanā – sāvatthiyaṃ bhante sambahule bhikkhū ārabbha āyasmatā sāriputtattherena dhammasenāpatinā bhāsitaṃ.	5	
PA_anya-e09_02n:51	Pucchā – kassa āvuso vacanaṃ.	5	
PA_anya-e09_02n:52	Vissajjanā – bhagavato bhante vacanaṃ arahato sammāsambuddhassa.	5	
PA_anya-e09_02n:53	Pucchā – kenāvuso ābhataṃ.	5	
PA_anya-e09_02n:54	Vissajjanā – paramparāya bhante ābhataṃ.	5	
PA_anya-e09_02n:55	Mahāsatipaṭṭhānasutta	5	
PA_anya-e09_02n:56_0	Pucchā – mahāsatipaṭṭhānasuttaṃ panāvuso yogāvacarānaṃ bahupakārattā dīghanikāye	56	
PA_anya-e09_02n:56_1	ca idha cāti dvīsu nikāyesu porāṇakehi saṃgītikārehi dvikkhattuṃ saṃgāyitvā vitthārena	56	
PA_anya-e09_02n:56_2	patiṭṭhāpitaṃ, taṃ amhehi dīghanikāye yathānuppattavasena pucchitañca vissajjitañca.	56	
PA_anya-e09_02n:56_3	Tathāpi yogāvacarānaṃ bahupakārattāyeva taṃ idānipi yathānuppattavasena puna pucchissāmi,	56	
PA_anya-e09_02n:56_4	taṃ panetaṃ āvuso mahāsatipaṭṭhānasuttaṃ bhagavatā kattha kaṃ ārabbha bhāsitaṃ.	56	
PA_anya-e09_02n:57	Vissajjanā – kurūsu bhante kammāsadhamme nāma kurūnaṃ nigame sambahule bhikkhū ārabbha bhāsitaṃ.	5	
PA_anya-e09_02n:58	Pucchā – kathañcāvuso tattha ānāpānassati kāyānupassanā bhagavatā vibhajitvā pakāsitā.	5	
PA_anya-e09_02n:59_0	Vissajjanā – idha bhikkhave bhikkhu araññagato vā rukkhamūlagato vā suññāgāragato	59	
PA_anya-e09_02n:59_1	vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā	59	
PA_anya-e09_02n:59_2	so satova assasati, satova passasati, dīghaṃ vā assasanto ‘dīghaṃ assasāmī’ti pajānāti,	59	
PA_anya-e09_02n:59_3	dīghaṃ vā passasanto ‘dīghaṃ passasāmī’ti pajānāti, evamādinā bhante tattha ānāpānassati	59	
PA_anya-e09_02n:59_4	kāyānupassanā bhagavatā vibhajitvā pakāsitā.	59	
PA_anya-e09_02n:60	Pucchā – kathañcāvuso tattha iriyāpathakāyānupassanā bhagavatā vibhajitvā pakāsitā.	6	
PA_anya-e09_02n:61_0	Vissajjanā – puna caparaṃ bhikkhave bhikkhu gacchanto vā gacchāmīti pajānāti, ṭhito	61	
PA_anya-e09_02n:61_1	vā ṭhitomhīti pajānāti, nisinno vā nisinnomhīti pajānāti, sayāno vā sayānomhīti pajānāti,	61	
PA_anya-e09_02n:61_2	evamādinā bhante bhagavatā iriyāpathakāyānupassanā bhāvanā vibhajitvā pakāsitā.	61	
PA_anya-e09_02n:62	Pucchā – kathañcāvuso tattha sampajaññakāyānupassanā bhagavatā vibhajitvā pakāsitā.	6	
PA_anya-e09_02n:63_0	Vissajjanā – puna caparaṃ bhikkhave bhikkhu abhikkante paṭikkante sampajānakārī hoti,	63	
PA_anya-e09_02n:63_1	ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe	63	
PA_anya-e09_02n:63_2	sampajānakārī hoti, asite pīte khāyite sāyite sampajānakārī hoti, uccārapassāvakamme	63	
PA_anya-e09_02n:63_3	sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī	63	
PA_anya-e09_02n:63_4	hoti, evamādinā bhante bhagavatā tattha sampajaññakāyānupassanā vibhajitvā pakāsitā.	63	
PA_anya-e09_02n:64	Pucchā – kathañcāvuso tattha paṭikūlamanasikārakāyānupassanā bhagavatā vibhajitvā pakāsitā.	6	
PA_anya-e09_02n:65_0	Vissajjanā – puna caparaṃ bhikkhave bhikkhu imameva kāyaṃ uddhaṃ pādatalā adho kesamatthakā	65	
PA_anya-e09_02n:65_1	tacapariyantaṃ pūraṃ nānappakārassa asucino paccavekkhati atthi imasmiṃ kāye kesālomā	65	
PA_anya-e09_02n:65_2	nakhā dantā taco evamādinā bhante tattha bhagavatā paṭikūlamanasikārakāyānupassanā	65	
PA_anya-e09_02n:65_3	vibhajitvā pakāsitā.	65	
PA_anya-e09_02n:66	Pucchā – kathañcāvuso tattha dhātumanasikārakāyānupassanā bhagavatā vibhajitvā pakāsitā.	6	
PA_anya-e09_02n:67_0	Vissajjanā – puna caparaṃ bhikkhave bhikkhu imameva kāyaṃ yathāṭhitaṃ yathāpaṇihitaṃ	67	
PA_anya-e09_02n:67_1	dhātuso paccavekkhati atthi imasmiṃ kāye pathavīdhātu āpodhātu tejodhātu vāyodhātu	67	
PA_anya-e09_02n:67_2	evamādinā bhante bhagavatā dhātumanasikārakāyānupassanā vibhajitvā pakāsitā.	67	
PA_anya-e09_02n:68	Pucchā – kathañcāvuso tattha nava sivathikakāyānupassanā bhagavatā vibhajitvā pakāsitā.	6	
PA_anya-e09_02n:69_0	Vissajjanā – puna caparaṃ bhikkhave bhikkhu seyyathāpi passeyya sarīraṃ sivathikāya	69	
PA_anya-e09_02n:69_1	chaḍḍitaṃ ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ	69	
PA_anya-e09_02n:69_2	so imameva kāyaṃ upasaṃharati “ayampi kho kāyo evaṃdhammo evaṃbhāvī evaṃanatīto”ti	69	
PA_anya-e09_02n:69_3	evamādinā bhante tattha bhagavatā nava sivathikakāyānupassanā bhāvanā vibhajitvā pakāsitā.	69	
PA_anya-e09_02n:70	Pucchā – kathañcāvuso tattha vedanānupassanā bhagavatā vibhajitvā desitā.	7	
PA_anya-e09_02n:71_0	Vissajjanā – idha bhikkhave bhikkhu sukhaṃ vā vedanaṃ vedayamāno “sukhaṃ vedanaṃ	71	
PA_anya-e09_02n:71_1	vedayāmī”ti pajānāti, dukkhaṃ vā vedanaṃ vedayamāno “dukkha vedanaṃ vedayāmī”ti pajānāti,	71	
PA_anya-e09_02n:71_2	adukkhamasukhaṃ vā vedanaṃ vedayamāno “adukkhamasukhaṃ vedanaṃ vedayāmī”ti pajānāti,	71	
PA_anya-e09_02n:71_3	evamādinā bhante tattha bhagavatā vedanānupassanā vibhajitvā pakāsitā.	71	
PA_anya-e09_02n:72	Pucchā – kathañcāvuso tattha cittānupassanā bhagavatā vibhajitvā desitā.	7	
PA_anya-e09_02n:73_0	Vissajjanā – idha bhikkhave bhikkhu sarāgaṃ vā cittaṃ “sarāgaṃ citta”nti pajānāti,	73	
PA_anya-e09_02n:73_1	vītarāgaṃ vā cittaṃ “vītarāgaṃ citta”nti pajānāti, sadosaṃ vā vītadosaṃ vā samohaṃ	73	
PA_anya-e09_02n:73_2	vā vītamohaṃ vā saṃkhittaṃ vā cittaṃ “saṃkhittaṃ citta”nti pajānāti, vikkhittaṃ vā	73	
PA_anya-e09_02n:73_3	cittaṃ “vikkhittaṃ citta”nti pajānāti, evamādinā tattha bhagavatā cittānupassanā	73	
PA_anya-e09_02n:73_4	vibhajitvā pakāsitā.	73	
PA_anya-e09_02n:74	Pucchā – kathañcāvuso tattha dhammānupassanā bhagavatā vibhajitvā desitā, taṃ saṅkhepamatteneva vissajjehi.	7	
PA_anya-e09_02n:75	Vissajjanā – idha bhikkhave bhikkhu dhammesu dhammānupassī viharati, pañcasu nīvaraṇesu evamādinā bhante tattha bhagavatā pañcahi pabbehi dhammānupassanā vibhajitvā pakāsitā.	7	
PA_anya-e09_02n:76	Cūḷasīhanādasutta	7	
PA_anya-e09_02n:77	Pucchā – cūḷanasīhanādasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	7	
PA_anya-e09_02n:78_0	Vissajjanā – sāvatthiyaṃ bhante parihīnalābhasakkāre nānātitthiye ārabbha bhāsitaṃ,	78	
PA_anya-e09_02n:78_1	nānātitthiyā bhante parihīnalābhasakkārā tesu tesu ṭhānesu parideviṃsu, catasso ca	78	
PA_anya-e09_02n:78_2	bhante parisā bhagavato ekamatthaṃ ārocesuṃ, tasmiṃ bhante vatthusmiṃ bhāsitaṃ.	78	
PA_anya-e09_02n:79	Mahāsīhanādasutta	7	
PA_anya-e09_02n:80	Pucchā – tenāvuso bhagavatā jānatā passatā arahatā sammāsambuddhena mahāsīhanādasuttaṃ kattha kaṃ ārabbha kismiṃ vatthusmiṃ bhāsitaṃ.	8	
PA_anya-e09_02n:81_0	Vissajjanā – vesāliyaṃ bhante sunakkhattaṃ licchaviputtaṃ ārabbha bhāsitaṃ, sanukkhatto	81	
PA_anya-e09_02n:81_1	bhante licchaviputto acirapakkanto hoti imasmā dhammavinayā, so vesāliyaṃ parisati	81	
PA_anya-e09_02n:81_2	evaṃ vācaṃ bhāsati “natthi samaṇassa gotamassa uttarimanussadhammā alamariyañāṇadassanaviseso,	81	
PA_anya-e09_02n:81_3	takkapariyāhataṃ samaṇo gotamo dhammaṃ deseti vīmaṃsānucaritaṃ sayaṃ paṭibhānaṃ.	81	
PA_anya-e09_02n:81_4	Yassa ca khvāssa atthāya dhammo desito, so niyyāti takkarassa sammā dukkhakkhayāyā”ti,	81	
PA_anya-e09_02n:81_5	etamatthaṃ bhante āyasmā sāriputto bhagavato ārocesi, tasmiṃ bhante vatthusmiṃ bhāsitaṃ.	81	
PA_anya-e09_02n:82_0	Pucchā – kati panāvuso tattha bhagavatā tathāgatassa tathāgatabalāni vibhajitvā pakāsitāni,	82	
PA_anya-e09_02n:82_1	yehi balehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati,	82	
PA_anya-e09_02n:82_2	brahmacakkaṃ pavatteti.	82	
PA_anya-e09_02n:83_0	Vissajjanā – dasa bhante tathāgatassa tathāgatabalāni bhagavatā vibhajitvā pakāsitāni,	83	
PA_anya-e09_02n:83_1	yehi balehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati,	83	
PA_anya-e09_02n:83_2	brahmacakkaṃ pavatteti.	83	
PA_anya-e09_02n:84_0	Pucchā – kathañcāvuso tattha bhagavatā catuverajjañāṇāni vibhajitvā pakāsitāni, yehi	84	
PA_anya-e09_02n:84_1	vesārajjehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati,	84	
PA_anya-e09_02n:84_2	brahmacakkaṃ pavatteti.	84	
PA_anya-e09_02n:85_0	Vissajjanā – khīṇāsavassa te paṭijānato ime āsavā aparikkhīṇāti tatra vata maṃ samaṇo	85	
PA_anya-e09_02n:85_1	vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessatīti	85	
PA_anya-e09_02n:85_2	nimittametaṃ sāriputta na samanupassāmi, etamahaṃ sāriputta nimittaṃ asamanupassanto	85	
PA_anya-e09_02n:85_3	khemappatto abhayappatto vesārajjappatto viharāmi. Evamādinā bhante tattha catuvesārajjañāṇāni	85	
PA_anya-e09_02n:85_4	bhagavatā vitthārena vibhajitvā pakāsitāni.	85	
PA_anya-e09_02n:86	Pucchā – kathañcāvuso tattha bhagavatā pañcagatiparicchedañāṇaṃ vibhajitvā pakāsitaṃ.	8	
PA_anya-e09_02n:87_0	Vissajjanā – pañca kho imā sāriputta gatiyo, katamā pañca, nirayo tiracchānayoni	87	
PA_anya-e09_02n:87_1	pettivisayo manussā devā, evamādinā bhante bhagavatā tattha pañcagatiparicchedakañāṇaṃ	87	
PA_anya-e09_02n:87_2	vibhajitvā pakāsitaṃ.	87	
PA_anya-e09_02n:88	Pucchā – kathañcāvuso tattha tathāgato attano paññāveyyattiyā aparihāniṃ pakāsesi.	8	
PA_anya-e09_02n:89_0	Vissajjanā – santi kho pana sāriputta eke samaṇabrāhmaṇā evaṃvādino evaṃdiṭṭhino	89	
PA_anya-e09_02n:89_1	yāvadevāyaṃ bhavaṃ puriso daharo hoti, evamādinā bhante tattha tathāgato attano paññāveyyattiyā	89	
PA_anya-e09_02n:89_2	aparihāniṃ pakāsesi.	89	
PA_anya-e09_02n:90	Mahādukkhakkhandhasutta	9	
PA_anya-e09_02n:91	Pucchā – mahādukkhakkhandhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	9	
PA_anya-e09_02n:92_0	Vissajjanā – sāvatthiyaṃ bhante aññatitthiye ārabbha bhāsitaṃ, sambahulā bhante aññatitthiyā	92	
PA_anya-e09_02n:92_1	bhikkhū etadavocuṃ “samaṇo āvuso gotamo kāmānaṃ pariññaṃ paññapeti, mayampi kāmānaṃ	92	
PA_anya-e09_02n:92_2	pariññaṃ paññapema, samaṇo āvuso gotamo rūpānaṃ vedanānaṃ pariññaṃ paññapeti, mayampi	92	
PA_anya-e09_02n:92_3	rūpānaṃ vedanānaṃ pariññaṃ paññapema, idha no āvuso ko viseso, ko adhippayāso, kiṃ	92	
PA_anya-e09_02n:92_4	nānākaraṇaṃ samaṇassa vā gotamassa amhākaṃ vā yadidaṃ dhammadesanāya vā dhammadesanaṃ	92	
PA_anya-e09_02n:92_5	anusāsaniyā vā anusāsani”nti, etamatthaṃ bhikkhū bhagavato ārocesuṃ, tasmiṃ bhante	92	
PA_anya-e09_02n:92_6	vatthusmiṃ bhāsitaṃ.	92	
PA_anya-e09_02n:93	Cūḷadukkhakkhandhasutta	9	
PA_anya-e09_02n:94	Pucchā – cūḷadukkhakkhandhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	9	
PA_anya-e09_02n:95_0	Vissajjanā – sakkesu bhante kapilavatthusmiṃ mahānāmaṃ sakkaṃ ārabbha bhāsitaṃ, mahānāmo	95	
PA_anya-e09_02n:95_1	bhante sakko bhagavantaṃ upasaṅkamitvā etadavoca “dīgharattāhaṃ bhante bhagavatā	95	
PA_anya-e09_02n:95_2	evaṃ dhammaṃ desitaṃ ājānāmi ‘lobho cittassa upakkileso, doso cittassa upakkileso,	95	
PA_anya-e09_02n:95_3	moho cittassa upakkileso’ti, evañcāhaṃ bhante bhagavatā dhammaṃ desitaṃ ājānāmi ‘lobho	95	
PA_anya-e09_02n:95_4	cittassa upakkileso, doso cittassa upakkileso, moho cittassa upakkileso’ti. Atha	95	
PA_anya-e09_02n:95_5	ca pana me ekadā lobhadhammāpi cittaṃ pariyādāya tiṭṭhanti, dosadhammāpi cittaṃ pariyādāya	95	
PA_anya-e09_02n:95_6	tiṭṭhanti, mohadhammāpi cittaṃ pariyādāya tiṭṭhanti, tassa mayhaṃ bhante evaṃ hoti	95	
PA_anya-e09_02n:95_7	‘ko su nāma me dhammo ajjhattaṃ appahino, yena me ekadā lobhadhammāpi cittaṃ pariyādāya	95	
PA_anya-e09_02n:95_8	tiṭṭhanti, dosadhammāpi cittaṃ pariyādāya tiṭṭhanti, mohadhammāpi cittaṃ pariyādāya	95	
PA_anya-e09_02n:95_9	tiṭṭhantī’ti”, tasmiṃ bhante vatthusmiṃ bhāsitaṃ.	95	
PA_anya-e09_02n:96	Anumānasutta	9	
PA_anya-e09_02n:97	Pucchā – anumānasuttaṃ panāvuso kattha kaṃ ārabbha kena bhāsitaṃ.	9	
PA_anya-e09_02n:98	Vissajjanā – bhaggesu bhante susumāragire bhesakaḷāvane āyasmatā mahāmoggallānattherena sambahule bhikkhū ārabbha bhāsitaṃ.	9	
PA_anya-e09_02n:99	Cetokhilasutta	9	
PA_anya-e09_02n:100	Pucchā – cetokhilasuttaṃ panāvuso bhagavatā kattha kaṃ ārabbha bhāsitaṃ.	10	
PA_anya-e09_02n:101	Vissajjanā – sāvatthiyaṃ bhante sambahule bhikkhū ārabbha bhāsitaṃ.	10	
PA_anya-e09_02n:102	Vanapatthasutta	10	
PA_anya-e09_02n:103	Pucchā – vanapatthasuttaṃ panāvuso bhagavatā kattha kaṃ ārabbha bhāsitaṃ.	10	
PA_anya-e09_02n:104	Vissajjanā – sāvatthiyaṃ bhante sambahule bhikkhū ārabbha bhāsitaṃ.	10	
PA_anya-e09_02n:105	Madhupiṇḍikasutta	10	
PA_anya-e09_02n:106	Pucchā – madhupiṇḍikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	10	
PA_anya-e09_02n:107_0	Vissajjanā – sakkesu bhante daṇḍapāṇiṃ sakkaṃ ārabbha bhāsitaṃ, daṇḍapāṇi bhante	107	
PA_anya-e09_02n:107_1	sakko bhagavantaṃ upasaṅkamitvā etadavoca “kiṃ vādī samaṇo kimakkhāyī”ti, tasmiṃ	107	
PA_anya-e09_02n:107_2	bhante vatthusmiṃ bhāsitaṃ.	107	
PA_anya-e09_02n:108	Dvedhāvitakkasutta	10	
PA_anya-e09_02n:109	Pucchā – dvedhāvitakkasuttaṃ panāvuso bhagavatā kattha kaṃ ārabbha bhāsitaṃ.	10	
PA_anya-e09_02n:110	Vissajjanā – sāvatthiyaṃ bhante sambahule bhikkhū ārabbha bhāsitaṃ.	11	
PA_anya-e09_02n:111	Vitakkasaṇṭhānasutta	11	
PA_anya-e09_02n:112	Pucchā – vitakkasaṇṭhānasuttaṃ panāvuso bhagavatā kattha kaṃ ārabbha bhāsitaṃ.	11	
PA_anya-e09_02n:113	Vissajjanā – sāvatthiyaṃ bhante sambahule bhikkhū ārabbha bhāsitaṃ.	11	
PA_anya-e09_02n:114	Kakacūpamasutta	11	
PA_anya-e09_02n:115	Pucchā – tenāvuso bhagavatā…pe… sammāsambuddhena kakacūpamasuttaṃ kattha kaṃ ārabbha kismiṃ vatthusmiṃ bhāsitaṃ.	11	
PA_anya-e09_02n:116_0	Vissajjanā – sāvatthiyaṃ bhante āyasmantaṃ moḷiyaphaggunaṃ ārabbha bhāsitaṃ, āyasmā	116	
PA_anya-e09_02n:116_1	bhante moḷiyaphagguno bhikkhunīhi saddhiṃ ativelaṃ saṃsaṭṭho viharati, tasmiṃ bhante	116	
PA_anya-e09_02n:116_2	vatthusmiṃ bhāsitaṃ.	116	
PA_anya-e09_02n:117	Pucchā – atha kho āvuso āyasmato moḷiyaphaggunassa taṃ bhagavato ovādaṃ sutvā kathaṃ cittaṃ uppannaṃ, kathañja bhagavā uttari bhikkhūna ovādamadāsi.	11	
PA_anya-e09_02n:118_0	Vissajjanā – atha kho bhante moḷiyaphaggunassa bhagavato imaṃ ovādaṃ sutvā bhikkhunisaṃsaggato	118	
PA_anya-e09_02n:118_1	oramissāmi viramissāmītipi cittaṃ na uppannaṃ, asaṃvarameva bhante cittaṃ uppannaṃ,	118	
PA_anya-e09_02n:118_2	bhagavā ca bhante ārādhayiṃsu vata me bhikkhave bhikkhū ekaṃ samayaṃ cittaṃ, evamādinā	118	
PA_anya-e09_02n:118_3	uttari bhikkhūnaṃ ovādamadāsi.	118	
PA_anya-e09_02n:119	Ubhato daṇḍakena cepi bhikkhave kakacena corā ocarakā aṅgamaṅgāni okanteyyuṃ.	11	
PA_anya-e09_02n:120	Alagaddūpamasutta	12	
PA_anya-e09_02n:121	Pucchā – alagaddūpamasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	12	
PA_anya-e09_02n:122_0	Vissajjanā – sāvatthiyaṃ bhante ariṭṭhaṃ bhikkhuṃ gaddhabādhipubbaṃ ārabbha bhāsitaṃ,	122	
PA_anya-e09_02n:122_1	ariṭṭhassa bhante bhikkhuno gaddhabādhipubbassa evarūpaṃ pāpakaṃ diṭṭhigataṃ uppannaṃ	122	
PA_anya-e09_02n:122_2	“tathāhaṃ bhagavatā dhammaṃ desitaṃ ājādāmi, yathā yeme antarāyikā dhammā vuttā bhagavatā,	122	
PA_anya-e09_02n:122_3	te paṭisevato nālaṃ antarāyāyā”ti, tasmiṃ bhante vatthusmiṃ bhāsitaṃ.	122	
PA_anya-e09_02n:123	Pucchā – atha kho āvuso āyasmato ariṭṭhassa gaddhabādhipubbassa kathaṃ cetaso parivitakko udapādi, kathañca bhagavā uttari bhikkhunaṃ dhammadesanaṃ pavattesi.	12	
PA_anya-e09_02n:124_0	Vissajjanā – atha kho bhante ariṭṭhassa bhikkhuno gaddhabādhipubbassa “kiñcāpi maṃ	124	
PA_anya-e09_02n:124_1	bhagavā moghapurisavādena vadesi, na kho pana me maggaphalānaṃ upanissayo na hoti,	124	
PA_anya-e09_02n:124_2	svāhaṃ ārabhitvā ghaṭṭetvā maggaphalāni nibbattessāmī”ti, evaṃ kho bhante cetaso	124	
PA_anya-e09_02n:124_3	parivitakko udapādi, bhagavā ca bhante duppaññassa alagaddūpamaṃ dassetvā alagaddūpamaṃ	124	
PA_anya-e09_02n:124_4	pariyattiñca dassetvā paññavato alagaddūpamāya ca kullūpamāya ca paññavato nissaraṇapariyattiṃ	124	
PA_anya-e09_02n:124_5	dassetvā cha ca diṭṭhiṭṭhānāni, tesañca channaṃ diṭṭhiṭṭhānānaṃ viniveṭhanākāraṃ	124	
PA_anya-e09_02n:124_6	dassetvā pariyosāne ca khandhakammaṭṭhānaṃ arahattanikūṭena dassetvā uttari bhikkhūnaṃ	124	
PA_anya-e09_02n:124_7	dhammakathaṃ pavattesi.	124	
PA_anya-e09_02n:125	Vammikasutta	12	
PA_anya-e09_02n:126	Pucchā – dhammikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	12	
PA_anya-e09_02n:127_0	Vissajjanā – sāvatthiyaṃ bhante āyasmantaṃ kumārakassapaṃ ārabbha bhāsitaṃ. Āyasmā	127	
PA_anya-e09_02n:127_1	bhante kumārakassapo bhagavantaṃ upasaṅkamitvā vammikapañhaṃ pucchi, tasmiṃ bhante	127	
PA_anya-e09_02n:127_2	vatthusmiṃ bhāsitaṃ.	127	
PA_anya-e09_02n:128	Rathavinītasutta	12	
PA_anya-e09_02n:129	Pucchā – rathavinītasuttaṃ panāvuso kattha kena bhāsitaṃ.	12	
PA_anya-e09_02n:130	Vissajjanā – sāvatthiyaṃ bhante āyasmatā ca sāriputtattherena dhammasenāpatinā āyasmatā ca puṇṇena mantāṇiputtena aññamaññaṃ pucchāvissajjanavasena bhāsitaṃ.	13	
PA_anya-e09_02n:131	Nivāpasutta	13	
PA_anya-e09_02n:132	Pucchā – nivāpasuttaṃ panāvuso bhagavatā kattha kaṃ ārabbha bhāsitaṃ.	13	
PA_anya-e09_02n:133	Vissajjanā – sāvatthiyaṃ bhante sambahule bhikkhū ārabbha bhāsitaṃ.	13	
PA_anya-e09_02n:134	Pucchā – imasmiṃ āvuso sutte ko nivāpo ko nevāpiko kā nevāpikaparisā kā migajātā kathañcetissā upamāya attho daṭṭhabbo.	13	
PA_anya-e09_02n:135_0	Vissajjanā – imasmiṃ bhante sutte nivāpoti kho bhante pañcannetaṃ kāmaguṇānaṃ adhivacanaṃ,	135	
PA_anya-e09_02n:135_1	nevāpikoti kho bhante mārassetaṃ pāpimato adhivacanaṃ, nevāpikaparisāti kho bhante	135	
PA_anya-e09_02n:135_2	māraparisāyetaṃ adhivacanaṃ, migajātāti kho bhante samaṇabrāhmaṇānametaṃ adhivacanaṃ,	135	
PA_anya-e09_02n:135_3	imasmiṃ bhante sutte etassa attho evaṃ daṭṭhabbo.	135	
PA_anya-e09_02n:136	Pāsarāsisutta	13	
PA_anya-e09_02n:137	Pucchā – kenāvuso bhagavatā…pe… sammāsambuddhena pāsarāsisuttaṃ kattha kaṃ ārabbha kismiṃ vatthusmiṃ bhāsitaṃ.	13	
PA_anya-e09_02n:138_0	Vissajjanā – sāvatthiyaṃ bhante sambahule bhikkhū ārabbha bhāsitaṃ, sambahulā bhante	138	
PA_anya-e09_02n:138_1	bhikkhū rammakassa brāhmaṇassa assame bhagavantaṃ ārabbha dhammiyā kathāya sannisīdiṃsu,	138	
PA_anya-e09_02n:138_2	tasmiṃ bhante vatthusmiṃ bhāsitaṃ.	138	
PA_anya-e09_02n:139	Pucchā – atha kho āvuso tesaṃ sambahulānaṃ bhikkhūnaṃ dhammiyā kathāya sannisinnānaṃ kīdisaṃ dhammakathaṃ kathesi.	13	
PA_anya-e09_02n:140_0	Vissajjanā – sādhu bhikkhave etaṃ kho bhikkhave tumhākaṃ patirūpaṃ kulaputtānaṃ saddhā	140	
PA_anya-e09_02n:140_1	agārasmā anagāriyaṃ pabbajitānaṃ, yaṃ tumhe dhammiyā kathāya sannisīdeyyātha, sannipatitānaṃ	140	
PA_anya-e09_02n:140_2	vo bhikkhave dvayaṃ karaṇīyaṃ dhammī vā kathā ariyo vā tuṇhībhāvo. Dvemā bhikkhave	140	
PA_anya-e09_02n:140_3	pariyesanā ariyā ca pariyesanā anariyā ca pariyesanā. Evamādinā bhante bhagavā sannipatitānaṃ	140	
PA_anya-e09_02n:140_4	tesaṃ bhikkhūnaṃ ariyapariyesanañca anariyapariyesanañca vibhajitvā desesi.	140	
PA_anya-e09_02n:141	Pucchā – kathañcāvuso bhagavā attanāpi anariyapariyesanaṃ pahāya ariyapariyesanāya pariyesitabhāvaṃ pakāsesi.	14	
PA_anya-e09_02n:142_0	Vissajjanā – ahampi sudaṃ bhikkhave pubbeva sambodhā anabhisambuddho bodhisattova	142	
PA_anya-e09_02n:142_1	samāno attanā jātidhammo samāno jātidhammaṃyeva pariyesāmi, attanā jarādhammo byādhidhammo	142	
PA_anya-e09_02n:142_2	maraṇadhammo sokadhammo saṃkilesadhammo samāno saṃkilesadhammaṃyeva pariyesāmi. Evamādinā	142	
PA_anya-e09_02n:142_3	bhante bhagavā attanāpi anariyapariyesanaṃ pahāya ariyapariyesanāya pariyesitabhāvaṃ pakāsesi.	142	
PA_anya-e09_02n:143	Pucchā – evaṃ paṭhamābhisambuddhassa āvuso bhagavato ajapālanigrodharukkhamūle nisinnassa dhammadesanāya katasanniṭṭhānassa kīdiso	14	
PA_anya-e09_02n:144	Cetaso parivitakko udapādi, kathañca dhammadesanāya cārikā ahosi, kathañca paṭhamā dhammadesanā ahosi.	14	
PA_anya-e09_02n:145_0	Vissajjanā – “kassa nu kho ahaṃ paṭhamaṃ dhammaṃ deseyyaṃ, ko imaṃ dhammaṃ khippameva	145	
PA_anya-e09_02n:145_1	ājānissatī”ti evaṃ kho bhante bhagavato paṭhamābhisambuddhassa ajapālanigrodhamūle	145	
PA_anya-e09_02n:145_2	dhammadesanāya katasanniṭṭhānassa parivitakko udapādi, atha bhante bhagavā uruvelāyaṃ	145	
PA_anya-e09_02n:145_3	yathābhirantaṃ viharitvā yena bārāṇasī, tena padasāyeva cārikaṃ pakkāmi dhammadesanāya,	145	
PA_anya-e09_02n:145_4	dveme bhikkhave antā pabbajitena na sevitabbā, katame dve, yo cāyaṃ kāmesu kāmasukhallikānuyogo	145	
PA_anya-e09_02n:145_5	hīno gāmmo pothujjaniko anariyo anattasaṃhito, evamādinā bhante bhagavato paṭhamā dhammadesanā ahosi.	145	
PA_anya-e09_02n:146	Sabbābhibhū sabbavidūhamasmi,	14	
PA_anya-e09_02n:147	Sabbadhammesu anūpalitto;	14	
PA_anya-e09_02n:148	Sabbañjaho taṇhākkhaye vimutto,	14	
PA_anya-e09_02n:149	Sayaṃ abhiññāya kamuddiseyyaṃ.	14	
PA_anya-e09_02n:150	Pucchā – kathañcāvuso bhagavā pāsarāsiupamāya taṃ desanaṃ pariniṭṭhāpesi.	15	
PA_anya-e09_02n:151_0	Vissajjanā – pañcime bhikkhave kāmaguṇā, katame pañca, cakkhuviññeyyā rūpā iṭṭhā	151	
PA_anya-e09_02n:151_1	kantā manāpā piyarūpā kāmūpasaṃhitā rajanīyā. Sotaviññeyyā saddā. Ghānaviññeyyā gandhā.	151	
PA_anya-e09_02n:151_2	Jivhāviññeyyā rasā. Kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā	151	
PA_anya-e09_02n:151_3	rajanīyā. Ime kho bhikkhave pañca kāmaguṇā. Ye hi keci bhikkhave samaṇā vā brāhmaṇā	151	
PA_anya-e09_02n:151_4	vā ime kāmaguṇe gathitā mucchitā ajjhopannā anādīnavadassāvino anissaraṇapaññā paribhuñjanti,	151	
PA_anya-e09_02n:151_5	te evamassu veditabbā “anayamāpannā byāsanamāpannā yathākāmakaraṇīyā pāpimato”, evamādinā	151	
PA_anya-e09_02n:151_6	bhante bhagavā pāsarāsiupamāya dhammadesanaṃ pariniṭṭhāpesi.	151	
PA_anya-e09_02n:152	Cūḷahatthipadopamasutta	15	
PA_anya-e09_02n:153	Pucchā – tenāvuso jānatā…pe… sammāsambuddhena cūḷahatthipadopamasuttaṃ kattha kaṃ ārabbha kismiṃ vatthusmiṃ bhāsitaṃ.	15	
PA_anya-e09_02n:154_0	Vissajjanā – sāvatthiyaṃ bhante jāṇussoṇiṃ brāhmaṇaṃ ārabbha bhāsitaṃ. Jāṇussoṇi	154	
PA_anya-e09_02n:154_1	bhante brāhmaṇo bhagavantaṃ upasaṅkamitvā yāvatako ahosi pilotikena paribbājakena	154	
PA_anya-e09_02n:154_2	saddhiṃ kathāsallāpo, taṃ sabbaṃ bhagavato ārocesi, tasmiṃ bhante vatthusmiṃ bhāsitaṃ.	154	
PA_anya-e09_02n:155	Pucchā – kathañcāvuso bhagavā hatthipadopamaṃ vitthārena paripūretvā desesi.	15	
PA_anya-e09_02n:156_0	Vissajjanā – “na kho brāhmaṇa ettāvatā hatthipadopamo vitthārena paripūro hoti, api	156	
PA_anya-e09_02n:156_1	ca brāhmaṇa yathā hatthipadopamo vitthārena paripūro hoti, taṃ suṇāhi sādhukaṃ manasikarohi	156	
PA_anya-e09_02n:156_2	bhāsissāmī”ti, evamādinā bhante bhagavā hatthipadopamaṃ paripūretvā brāhmaṇassa jāṇussoṇissa desesi.	156	
PA_anya-e09_02n:157	Mahāhatthipadopamasutta	15	
PA_anya-e09_02n:158	Pucchā – mahāhatthipadopamasuttaṃ panāvuso kattha kaṃ ārabbha kena bhāsitaṃ.	15	
PA_anya-e09_02n:159	Vissajjanā – sāvatthiyaṃ bhante sambahule bhikkhū ārabbha āyasmatā sāriputtattherena dhammasenāpatinā bhāsitaṃ.	15	
PA_anya-e09_02n:160	Mahāsāropamasutta	16	
PA_anya-e09_02n:161	Pucchā – mahāsāropamasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	16	
PA_anya-e09_02n:162	Vissajjanā – rājagahe bhante devadattaṃ ārabbha bhāsitaṃ, devadatto bhante saṅghaṃ bhinditvā ruhiruppādakammaṃ katvā acirapakkanto hoti, tasmiṃ bhante vatthusmiṃ bhāsitaṃ.	16	
PA_anya-e09_02n:163	Cūḷasāropamasutta	16	
PA_anya-e09_02n:164	Pucchā – cūḷasāropamasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	16	
PA_anya-e09_02n:165	Vissajjanā – sāvatthiyaṃ bhante piṅgalakocchaṃ brāhmaṇaṃ ārabbha bhāsitaṃ, piṅgalakoccho bhante brāhmaṇo bhagavantaṃ upasaṅkamitvā pañhaṃ pucchi, tasmiṃ bhante vatthusmiṃ bhāsitaṃ.	16	
PA_anya-e09_02n:166	Cūḷagosiṅgasutta	16	
PA_anya-e09_02n:167	Pucchā – cūḷagosiṅgasuttaṃ panāvuso bhagavatā kattha kena saddhiṃ bhāsitaṃ.	16	
PA_anya-e09_02n:168	Vissajjanā – nābhike bhante gosiṅgasālavanadāye āyasmatā anuruddhattherena saddhiṃ bhāsitaṃ.	16	
PA_anya-e09_02n:169	Mahāgosiṅgasutta	16	
PA_anya-e09_02n:170	Pucchā – mahāgosiṅgasuttaṃ panāvuso bhagavatā kattha kena saddhiṃ bhāsitaṃ.	17	
PA_anya-e09_02n:171	Vissajjanā – gosiṅgasālavanadāye bhante āyasmatā ca sāriputtattherena dhammasenāpatinā āyasmatā ca mahāmoggallānattherena saddhiṃ bhāsitaṃ.	17	
PA_anya-e09_02n:172	Mahāgopālakasutta	17	
PA_anya-e09_02n:173	Pucchā – mahāgopālakasuttaṃ panāvuso bhagavatā kattha kaṃ ārabbha bhāsitaṃ.	17	
PA_anya-e09_02n:174	Vissajjanā – sāvatthiyaṃ bhante sambahule bhikkhū ārabbha bhāsitaṃ.	17	
PA_anya-e09_02n:175	Cūḷagopālakasutta	17	
PA_anya-e09_02n:176	Pucchā – cūḷagopālakasuttaṃ panāvuso bhagavatā kattha kaṃ ārabbha bhāsitaṃ.	17	
PA_anya-e09_02n:177	Vissajjanā – vajjīsu bhante ukkacelāyaṃ gaṅgāya nadiyā tīre sambahule bhikkhū ārabbha bhāsitaṃ.	17	
PA_anya-e09_02n:178	Cūḷasaccakasutta	17	
PA_anya-e09_02n:179	Pucchā – tenāvuso jānatā…pe… sammāsambuddhena cūḷasaccakasuttaṃ kattha kaṃ ārabbha kismiṃ vatthusmiṃ bhāsitaṃ.	17	
PA_anya-e09_02n:180_0	Vissajjanā – vesāliyaṃ bhante saccakaṃ nigaṇṭhaputtaṃ ārabbha bhāsitaṃ, saccako nigaṇṭhaputto	180	
PA_anya-e09_02n:180_1	mahatiyā licchaviparisāya saddhiṃ yena bhagavā tenupasaṅkami, upasaṅkamitvā bhagavantaṃ	180	
PA_anya-e09_02n:180_2	etadavoca “kathaṃ pana bhavaṃ gotamo sāvake vineti, kathaṃ bhāgā ca pana bhoto gotamassa	180	
PA_anya-e09_02n:180_3	sāvakesu anusāsanī bahulā pavattatī”ti, atha bhante bhagavatā aniccavāde ca anattavāde	180	
PA_anya-e09_02n:180_4	ca pakāsite saccako nigaṇṭhaputto pathavīupamaṃ dassetvā attano attavādaṃ pakāsesi,	180	
PA_anya-e09_02n:180_5	tasmiṃ bhante vatthusmiṃ bhāsitaṃ.	180	
PA_anya-e09_02n:181	Pucchā – evaṃ āvuso saccakena nigaṇṭhaputtena mahāpathavīupamaṃ dassetvā attavāde pakāsite kathaṃ bhagavā taṃ attavādaṃ puna patiṭṭhāpetvā samanuyuñji samanugāhi samanubhāsi.	18	
PA_anya-e09_02n:182_0	Vissajjanā – “nanu tvaṃ aggivessana evaṃ vadesi, rūpaṃ me attā, vedanā me attā, saññā	182	
PA_anya-e09_02n:182_1	me attā, saṅkhārā me attā, viññāṇaṃ me attā”ti, evaṃ kho bhante bhagavā saccakaṃ	182	
PA_anya-e09_02n:182_2	nigaṇṭhaputtaṃ taṃ attavādaṃ patiṭṭhāpesi. Patiṭṭhāpetvā ca pana bhante bhagavā “tena	182	
PA_anya-e09_02n:182_3	hi aggivessana taññevettha paṭipucchissāmi, yathā te khameyya, tathā taṃ byākareyyāsī”ti	182	
PA_anya-e09_02n:182_4	evamādinā bhante bhagavā saccakaṃ nigaṇṭhaputtaṃ samanuyuñji samanugāhi samanubhāsi.	182	
PA_anya-e09_02n:183	Pucchā – evaṃ kho āvuso saccake nigaṇṭhaputte tuṇhībhūte adhomukhe pajjhāyante appaṭibhāne nisinne dummukho nāma licchaviputto bhagavantaṃ kiṃ vacanaṃ avoca.	18	
PA_anya-e09_02n:184_0	Vissajjanā – evaṃ bhante saccake nigaṇṭhaputte tuṇhībhūte maṅkubhūte pattakkhandhe	184	
PA_anya-e09_02n:184_1	adhomukhe pajjhāyante appaṭibhāne dummukho licchaviputto bhagavantaṃ etadavoca “upamā	184	
PA_anya-e09_02n:184_2	maṃ bhagavā paṭibhātī”ti.	184	
PA_anya-e09_02n:185	Pucchā – atha kho āvuso saccako nigaṇṭhaputto bhagavantaṃ kīdisaṃ pañhaṃ pucchi, kathañca taṃ bhagavā byākāsi.	18	
PA_anya-e09_02n:186_0	Vissajjanā – atha kho bhante saccako nigaṇṭhaputto dummukhaṃ licchaviṃ apasādetvā	186	
PA_anya-e09_02n:186_1	bhagavantaṃ sekhañca asekhañca pañhaṃ pucchi, bhagavā ca bhante “idha aggivessana	186	
PA_anya-e09_02n:186_2	mama sāvako yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ	186	
PA_anya-e09_02n:186_3	vā sukhumaṃ vā hīnaṃ vā paṇītaṃ vā yaṃ dūre santike vā” evamādinā sekhañca asekhañca	186	
PA_anya-e09_02n:186_4	puggalaṃ vibhajitvā byākāsi.	186	
PA_anya-e09_02n:187	Buddho so bhagavā bodhāya dhammaṃ deseti.	18	
PA_anya-e09_02n:188	Danto so bhagavā damathāya dhammaṃ deseti.	18	
PA_anya-e09_02n:189	Santo so bhagavā samathāya dhammaṃ deseti.	18	
PA_anya-e09_02n:190	Tiṇṇo so bhagavā taraṇāya dhammaṃ deseti.	19	
PA_anya-e09_02n:191	Parinibbuto so bhagavā parinibbānāya dhammaṃ deseti.	19	
PA_anya-e09_02n:192	Mahāsaccakasutta	19	
PA_anya-e09_02n:193	Pucchā – mahāsaccakasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	19	
PA_anya-e09_02n:194_0	Vissajjanā – vesāliyaṃ bhante saccakaṃyeva nigaṇṭhaputtaṃ ārabbha bhāsitaṃ. Saccako	194	
PA_anya-e09_02n:194_1	bhante nigaṇṭhaputto aparadivase bhagavantaṃ upasaṅkamitvā bhagavato sāvake āsajja	194	
PA_anya-e09_02n:194_2	bhāvanādvayapaṭisaṃyuttaṃ vācaṃ bhāsati, tasmiṃ bhante vatthusmiṃ bhāsitaṃ.	194	
PA_anya-e09_02n:195	Pucchā – kathañcāvuso bhagavā saccakaṃ nigaṇṭhaputtaṃ paṭipucchitvā bhāvanādvayaṃ vibhajja kathesi.	19	
PA_anya-e09_02n:196_0	Vissajjanā – atha kho bhante bhagavā “kinti pana te aggivessana kāyabhāvanā sutā”ti	196	
PA_anya-e09_02n:196_1	evamādinā saccakaṃ nigaṇṭhaputtaṃ paṭipucchitvā, kathañca aggivessana abhāvitakāyo	196	
PA_anya-e09_02n:196_2	ca hoti abhāvitacitto ca evamādinā bhāvanādvayaṃ vibhajitvā byākāsi.	196	
PA_anya-e09_02n:197_0	Pucchā – atha kho āvuso saccako nigaṇṭhaputto bhagavantaṃ kiṃ vacanaṃ avoca, kathañca	197	
PA_anya-e09_02n:197_1	bhagavā padhānakāle attanāanubhūtapubbā paramukkaṃsagatā sukhadukkhavedanāyo pakāsesi,	197	
PA_anya-e09_02n:197_2	yāpi bhagavato cittaṃ na pariyādāya aṭṭhaṃsu.	197	
PA_anya-e09_02n:198_0	Vissajjanā – atha kho bhante saccako nigaṇṭhaputto bhagavantaṃ etadavoca “na hi nūna	198	
PA_anya-e09_02n:198_1	bhoto gotamassa uppajjati, tathā rūpā sukhāvedanā, yathārūpā uppannā sukhāvedanā	198	
PA_anya-e09_02n:198_2	cittaṃ pariyādāya tiṭṭheyya, na hi nūna bhoto gotamassa uppajjati tathārūpā dukkhā	198	
PA_anya-e09_02n:198_3	vedanā, yathārūpā uppannā dukkhā vedanā cittaṃ pariyādāya tiṭṭheyyā”ti atha kho bhagavā	198	
PA_anya-e09_02n:198_4	“kiñhi no siyā aggivessana, idha me aggivessena pubbeva sambodhā anabhisambuddhassa	198	
PA_anya-e09_02n:198_5	bodhisattasseva sato etadahosi, evamādinā bhante bhagavā padhānakāle attanānubhūtapubbā	198	
PA_anya-e09_02n:198_6	paramukkaṃsagatā sukhadukkhavedanāyo vitthārena, yāpi bhagavato cittaṃ na pariyādāya aṭṭhaṃsu.	198	
PA_anya-e09_02n:199	Cūḷataṇhāsaṅkhayasutta	19	
PA_anya-e09_02n:200	Pucchā – tenāvuso bhagavatā jānatā…pe… sammāsambuddhena cūḷataṇhāsaṅkhayasuttaṃ kattha kaṃ ārabbha kismiṃ vatthusmiṃ bhāsitaṃ.	20	
PA_anya-e09_02n:201_0	Vissajjanā – sāvatthiyaṃ bhante sakkaṃ devānamindaṃ ārabbha bhāsitaṃ. Sakko bhante	201	
PA_anya-e09_02n:201_1	devānamindo bhagavantaṃ upasaṅkamitvā etadavoca “kittāvatānukho bhante bhikkhu saṃkhittena	201	
PA_anya-e09_02n:201_2	taṇhāsaṅkhayavimutto hoti accantaniṭṭho accantayogakkhemi accantabrahmacārī accantapariyosāno	201	
PA_anya-e09_02n:201_3	seṭṭho devamanussāna”nti. Tasmiṃ bhante vatthusmiṃ bhāsitaṃ.	201	
PA_anya-e09_02n:202	Kittāvatā nu kho bhante bhikkhu saṃkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyāsāno seṭṭho devamanussānaṃ –	20	
PA_anya-e09_02n:203	Mahātaṇhāsaṅkhayasutta	20	
PA_anya-e09_02n:204	Pucchā – mahātaṇhāsaṅkhayasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	20	
PA_anya-e09_02n:205_0	Vissajjanā – sāvatthiyaṃ bhante sātiṃ bhikkhuṃ kevaṭṭaputtaṃ ārabbha bhāsitaṃ. Sātissa	205	
PA_anya-e09_02n:205_1	bhante bhikkhuno kevaṭṭaputtassa evarūpaṃ pāpakaṃ diṭṭhigataṃ uppannaṃ hoti “tathāhaṃ	205	
PA_anya-e09_02n:205_2	bhagavatā dhammaṃ desitaṃ ājānāmi, yathā tadevidaṃ viññāṇaṃ sandhāvati saṃsarati	205	
PA_anya-e09_02n:205_3	anañña”nti. Tasmiṃ bhante vatthusmiṃ bhāsitaṃ.	205	
PA_anya-e09_02n:206	Pucchā – atha kho āvuso bhagavā kathaṃ bhikkhū āmantetvā ca paṭipucchitvā ca anattabhāvadīpikaṃ dhammakathaṃ kathesi.	20	
PA_anya-e09_02n:207_0	Vissajjanā – atha bhante bhagavā bhikkhū “taṃ kiṃ maññatha bhikkhave, apināyaṃ sāti	207	
PA_anya-e09_02n:207_1	bhikkhu kevaṭṭaputto usmīkatopi ismiṃ dhammavinaye”ti āmantetvā, tumhepi me bhikkhave	207	
PA_anya-e09_02n:207_2	evaṃ dhammaṃ desitaṃ ājānāthatyādinā bhikkhū paṭipucchitvā ca yaṃ yadeva bhikkhave	207	
PA_anya-e09_02n:207_3	paccayaṃ paṭicca uppajjati viññāṇaṃ, tena teneva viññāṇaṃ tveva saṅkhyaṃ gacchati,	207	
PA_anya-e09_02n:207_4	cakkhuñca paṭicca rūpe ca uppajjati viññāṇaṃ cakkhuviññāṇaṃ tveva saṅkhyaṃ gacchati,	207	
PA_anya-e09_02n:207_5	evamādinā bhante anattatādīpikaṃ dhammiṃ kathaṃ kathesi.	207	
PA_anya-e09_02n:208	Mahāassapurasutta	20	
PA_anya-e09_02n:209	Pucchā – mahāassapurasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	20	
PA_anya-e09_02n:210_0	Vissajjanā – aṅgesu bhante assapure nāma aṅgānaṃ nigame bahū manusse saddhe pasanne	210	
PA_anya-e09_02n:210_1	ārabbbha bhāsitaṃ. Bahū bhante manussā saddhā pasannā bhikkhusaṅghaṃ sakkaccaṃ upaṭṭhahiṃsu,	210	
PA_anya-e09_02n:210_2	sabbakālañca ratanattayapaṭisaṃyuttaṃ vaṇṇakathaṃyeva kathayiṃsu. Tasmiṃ bhante vatthusmiṃ bhāsitaṃ.	210	
PA_anya-e09_02n:211	Pucchā – katame āvuso tattha bhagavatā dhammā samaṇakaraṇā ca brāhmaṇakaraṇā ca uttaruttari paṇītapaṇītā desitā.	21	
PA_anya-e09_02n:212_0	Vissajjanā – hirottappā parisuddhakāyasamācāro parisuddhavacīsamācāro parisuddhamanosamācāro	212	
PA_anya-e09_02n:212_1	parisuddhājīvo indriyesu guttadvāratā bhojanemattaññutā jāgariyānuyogo satisampajaññaṃ	212	
PA_anya-e09_02n:212_2	nīvaraṇappahānaṃ cattāri ca jhānāni tisso ca vijjā ime kho bhante tattha bhagavatā	212	
PA_anya-e09_02n:212_3	samaṇakaraṇā ca brāhmaṇakaraṇā ca uttaruttari paṇītapaṇītā dhammā desitā.	212	
PA_anya-e09_02n:213	Cūḷaassapurasutta	21	
PA_anya-e09_02n:214	Pucchā – cūḷaassapurasuttaṃ panāvuso bhagavatā katta kaṃ ārabbha bhāsitaṃ.	21	
PA_anya-e09_02n:215	Vissajjanā – tasmiṃyeva bhante assapure nigame teyeva manusse saddhe pasanne ārabbha bhāsitaṃ, tasmiṃyeva bhante vatthusmiṃ bhāsitaṃ.	21	
PA_anya-e09_02n:216	Pucchā – kathañcāvuso tattha bhagavatā samaṇasāmīcippaṭipadā ca assamaṇasāmīcippaṭipadā ca vibhajitvā desitā.	21	
PA_anya-e09_02n:217_0	Vissajjanā – “kathañca bhikkhave bhikkhu na samaṇasāmīcippaṭipadaṃ paṭipanno hoti,	217	
PA_anya-e09_02n:217_1	yassa kassaci bhikkhave bhikkhuno abhijjhālussa abhijjhā appahīnā hoti, byāpannacittassa	217	
PA_anya-e09_02n:217_2	byāpādo appahīno hotī”ti evamādinā ca. Kathañca bhikkhave bhikkhu samaṇasāmīcippaṭipadaṃ	217	
PA_anya-e09_02n:217_3	paṭipanno hoti, yassa kassaci bhikkhave bhikkhuno abhijjhālussa abhijjhā pahīnā hoti,	217	
PA_anya-e09_02n:217_4	byāpannacittassa byāpādo pahīno hoti evamādinā ca bhante bhagavatā tattha samaṇasāmīcippaṭipadā	217	
PA_anya-e09_02n:217_5	ca assamaṇasāmīcippaṭipadā ca vitthārena vibhajitvā desitā.	217	
PA_anya-e09_02n:218	Sāleyyakasutta	21	
PA_anya-e09_02n:219	Pucchā – sāleyyakasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	21	
PA_anya-e09_02n:220_0	Vissajjanā – kosalesu bhante sālāyaṃ nāma brāhmaṇagāme sāleyyake brāhmaṇagahapatike	220	
PA_anya-e09_02n:220_1	ārabbha bhāsitaṃ. Sāleyyakā bhante brāhmaṇagahapatikā bhagavantaṃ upasaṅkamitvā etadavocuṃ	220	
PA_anya-e09_02n:220_2	“ko nu kho bho gotama hetu ko paccayo, yena midhekacce sattā kāyassa bhedā paraṃ	220	
PA_anya-e09_02n:220_3	maraṇā apāyaṃ duggatiṃ vinipātaṃ nirayaṃ upapajjanti, ko pana bho gotama hetu ko	220	
PA_anya-e09_02n:220_4	paccayo, yena midhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti.	220	
PA_anya-e09_02n:220_5	Tasmiṃ bhante vatthusmiṃ bhāsitaṃ.	220	
PA_anya-e09_02n:221	Verañjakasutta	22	
PA_anya-e09_02n:222	Pucchā – verañjakasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	22	
PA_anya-e09_02n:223_0	Vissajjanā – sāvatthiyaṃ bhante verañjake brāhmaṇagahapatike ārabbha bhāsitaṃ. Verañjakā	223	
PA_anya-e09_02n:223_1	bhante brāhmaṇagahapatikā bhagavantaṃ upasaṅkamitvā etadavocuṃ “ko nu kho bho gotama	223	
PA_anya-e09_02n:223_2	hetu ko paccayo, yena midhekacce sattā kāyassa bhedā paraṃ maraṇā apāyaṃ duggatiṃ	223	
PA_anya-e09_02n:223_3	vinipātaṃ nirayaṃ upapajjanti, ko pana bho gotama hetu ko paccayo, yena midhekacce	223	
PA_anya-e09_02n:223_4	sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. Tasmiṃ bhante	223	
PA_anya-e09_02n:223_5	vatthusmiṃ bhāsitaṃ.	223	
PA_anya-e09_02n:224	Mahāvedallasutta	22	
PA_anya-e09_02n:225	Pucchā – mahāvedallasuttaṃ panāvuso kattha kena bhāsitaṃ.	22	
PA_anya-e09_02n:226	Vissajjanā – sāvatthiyaṃ bhante āyasmatā mahākoṭṭhikena puṭṭhena āyasmatā sāriputtattherena dhammasenāpatinā bhāsitaṃ.	22	
PA_anya-e09_02n:227	Cūḷavedallasutta	22	
PA_anya-e09_02n:228	Pucchā – cūḷavedallasuttaṃ panāvuso kattha kena bhāsitaṃ.	22	
PA_anya-e09_02n:229	Vissajjanā – rājagahe bhante visākhena upāsakena puṭṭhāya dhammadinnāya theriyā bhāsitaṃ.	22	
PA_anya-e09_02n:230	Cūḷadhammasamādānasutta	23	
PA_anya-e09_02n:231	Pucchā – cūḷadhammasamādānasuttaṃ panāvuso bhagavatā kattha kaṃ ārabbha bhāsitaṃ.	23	
PA_anya-e09_02n:232	Vissajjanā – sāvatthiyaṃ bhante sambahule bhikkhū ārabbha bhāsitaṃ.	23	
PA_anya-e09_02n:233	Mahādhammasamādānasutta	23	
PA_anya-e09_02n:234	Pucchā – mahādhammasamādānasuttaṃ panāvuso bhagavatā kattha kaṃ ārabbha bhāsitaṃ.	23	
PA_anya-e09_02n:235	Vissajjanā – sāvatthiyaṃ bhante sambahule bhikkhū ārabbha bhāsitaṃ.	23	
PA_anya-e09_02n:236	Vīmaṃsakasutta	23	
PA_anya-e09_02n:237	Pucchā – vīmaṃsakasuttaṃ panāvuso bhagavatā kattha kaṃ ārabbha bhāsitaṃ.	23	
PA_anya-e09_02n:238	Vissajjanā – sāvatthiyaṃ bhante sambahule bhikkhū ārabbha bhāsitaṃ.	23	
PA_anya-e09_02n:239	Kosambiyasutta	23	
PA_anya-e09_02n:240	Pucchā – kosambiyasuttaṃ panāvuso kattha kaṃ ārabbha kismiṃ vatthusmiṃ bhāsitaṃ.	24	
PA_anya-e09_02n:241_0	Vissajjanā – kosambiyaṃ bhante kosambike bhikkhū ārabbha bhāsitaṃ. Kosambikā bhante	241	
PA_anya-e09_02n:241_1	bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti.	241	
PA_anya-e09_02n:241_2	Tasmiṃ bhante vatthusmiṃ bhāsitaṃ.	241	
PA_anya-e09_02n:242	Brahmanimantanikasutta	24	
PA_anya-e09_02n:243	Pucchā – brahmanimantanikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	24	
PA_anya-e09_02n:244	Vissajjanā – sāvatthiyaṃ bhante sambahule bhikkhū ārabbha bhāsitaṃ.	24	
PA_anya-e09_02n:245	Māratajjaniyasutta	24	
PA_anya-e09_02n:246	Pucchā – māratajjanīyasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	24	
PA_anya-e09_02n:247_0	Vissajjanā – sakkesu bhante susumāragire bhesakaḷāvane migadāye āyasmatā mahāmoggallānena	247	
PA_anya-e09_02n:247_1	māraṃ pāpimantaṃ ārabbha bhāsitaṃ. Māro bhante pāpimā āyasmato mahāmoggallānassa	247	
PA_anya-e09_02n:247_2	kucchigato hoti koṭṭhamanupaviṭṭho. Tasmiṃ bhante vatthusmiṃ bhāsitaṃ.	247	
PA_anya-e09_02n:248	Majjhimapaṇṇāsapāḷi	24	
PA_anya-e09_02n:249	Kandarakasutta	24	
PA_anya-e09_02n:250	Pucchā – tenāvuso jānatā…pe… sammāsambuddhena kandarakasuttaṃ kattha kaṃ ārabbha kismiṃ vatthusmiṃ bhāsitaṃ.	25	
PA_anya-e09_02n:251_0	Vissajjanā – campāyaṃ bhante gaggarāya pokkharaṇiyā tīre pessañca hatthārohaputtaṃ	251	
PA_anya-e09_02n:251_1	kandarakañca paribbājakaṃ ārabbha bhāsitaṃ, kandarako bhante paribbājako bhagavato	251	
PA_anya-e09_02n:251_2	ca bhikkhusaṅghassa ca vaṇṇaṃ abhāsi, pesso ca bhante hatthārohaputto bhagavato ca	251	
PA_anya-e09_02n:251_3	dhammadesanāya ca vaṇṇaṃ abhāsi. Tasmiṃ bhante vatthusmiṃ bhāsitaṃ.	251	
PA_anya-e09_02n:252_0	Pucchā – evaṃ kho āvuso kandarakena paribbājakena bhagavato ca bhikkhusaṅghassa ca	252	
PA_anya-e09_02n:252_1	abhippasannena vaṇṇe bhāsite kathaṃ bhagavā taṃ samanujānitvā dhammadesanārambhaṃ	252	
PA_anya-e09_02n:252_2	ārabhi, kathañca pesso hatthārohaputto bhagavato ca dhammadesanāya ca vaṇṇaṃ abhāsi,	252	
PA_anya-e09_02n:252_3	kathañca pessassa hatthārohaputtassa ajjhāsayānurūpaṃ dhammaṃ desesi.	252	
PA_anya-e09_02n:253_0	Vissajjanā – evaṃ kho bhante kandarakena paribbājakena bhagavato ca bhikkhusaṅghassa	253	
PA_anya-e09_02n:253_1	ca abhippasannena vaṇṇe bhāsite “evametaṃ kandaraka evametaṃ kandaraka” evamādinā	253	
PA_anya-e09_02n:253_2	bhagavā taṃ samanujānitvā “santi hi kandaraka bhikkhū imasmiṃ bhikkhusaṅghe arahanto	253	
PA_anya-e09_02n:253_3	khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā	253	
PA_anya-e09_02n:253_4	sammadaññā vimuttā”ti evamādinā dhammadesanaṃ samārabhi. Atha kho bhante pesso hatthārohaputto	253	
PA_anya-e09_02n:253_5	“acchariyaṃ bhante abbhutaṃ bhante yāva supaññattā cime bhante bhagavatā cattāro	253	
PA_anya-e09_02n:253_6	satipaṭṭhānā sattānaṃ visuddhiyā sokaparidevānaṃ samatikkamāya dukkhadomanassānaṃ	253	
PA_anya-e09_02n:253_7	atthaṅgamāya ñāyassa adhigamāya nibbānassa sacchikiriyāyā”ti evamādinā bhagavato	253	
PA_anya-e09_02n:253_8	ca dhammadesanāya vaṇṇaṃ abhāsi, bhagavāpi bhante “gahanañhetaṃ pessa yadidaṃ manussā,	253	
PA_anya-e09_02n:253_9	uttānakañhetaṃ pessa yadidaṃ pasavo”tiādinā pessassa hatthārohaputtassa ajjhāsayānurūpaṃ	253	
PA_anya-e09_02n:253_10	dhammakathaṃ desesi.	2531	
PA_anya-e09_02n:254_0	Pucchā – taṃ panāvuso dhammadesanaṃ sutvā pessassa hatthārohaputtassa kīdiso ānisaṃso	254	
PA_anya-e09_02n:254_1	adhigato, kathañca bhagavā taṃ puggalacatukkadesanaṃ saṃkhittena bhāsitaṃ, bhikkhūnaṃ	254	
PA_anya-e09_02n:254_2	vitthārena vibhajitvā desesi.	254	
PA_anya-e09_02n:255_0	Vissajjanā – taṃ kho pana bhante dhammaṃ sutvā pessassa hatthārohaputtassa dve ānisaṃsā	255	
PA_anya-e09_02n:255_1	adhigatā saṅghe ca pasādo satipaṭṭhānapariggahaṇūpāyo ca abhinavo. Bhagavā ca bhante	255	
PA_anya-e09_02n:255_2	taṃ puggalacatukkadesanaṃ bhikkhūhi yācito “katamo ca bhikkhave puggalo attaparitāpanānuyogamanuyutto”tiādinā	255	
PA_anya-e09_02n:255_3	saṃkhittena bhāsitaṃ, vitthārena atthaṃ avibhattaṃ. Vitthārena vibhajitvā desesi.	255	
PA_anya-e09_02n:256	Aṭṭhakanāgarasutta	25	
PA_anya-e09_02n:257	Pucchā – aṭṭhakanāgarasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	25	
PA_anya-e09_02n:258_0	Vissajjanā – vesāliyaṃ bhante veḷuvagāmake gahapatiṃ aṭṭhakanāgaraṃ ārabbha āyasmatā	258	
PA_anya-e09_02n:258_1	ānandattherena dhammabhaṇḍāgārikena bhāsitaṃ. Dasamo bhante gahapati aṭṭhakanāgaro	258	
PA_anya-e09_02n:258_2	āyasmantaṃ ānandaṃ upasaṅkamitvā etadavoca “atthi nu kho bhante ānanda tena bhagavatā	258	
PA_anya-e09_02n:258_3	jānatā passatā arahatā sammāsambuddhena ekadhammo akkhāto, yattha bhikkhuno appamattassa	258	
PA_anya-e09_02n:258_4	ātāpino pahitattassa viharato avimuttañceva cittaṃ vimuccati, aparikkhiṇā ca āsavā	258	
PA_anya-e09_02n:258_5	parikkhayaṃ gacchanti, ananuppattañca anuttaraṃ yogakkhemaṃ anupāpuṇātī”ti, tasmiṃ	258	
PA_anya-e09_02n:258_6	bhante vatthusmiṃ bhāsitaṃ.	258	
PA_anya-e09_02n:259	Sekhasutta	25	
PA_anya-e09_02n:260	Pucchā – sekhasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	26	
PA_anya-e09_02n:261_0	Vissajjanā – sakkesu bhante kapilavatthusmiṃ santhāgāre āyasmatā ānandattherena dhammabhaṇḍāgārikena	261	
PA_anya-e09_02n:261_1	kāpilavatthave sakye ārabbha bhāsitaṃ. Bhagavā bhante kāpilavatthave sakye bahudevarattiṃ	261	
PA_anya-e09_02n:261_2	dhammiyā kathāya sandassetvā samādapetvā samuttejetvā sampahaṃsetvā āyasmantaṃ ānandaṃ	261	
PA_anya-e09_02n:261_3	āmantesi “paṭibhātu taṃ ānanda kāpilavatthavānaṃ sakyānaṃ sekho pāṭipado, piṭṭhi	261	
PA_anya-e09_02n:261_4	me āgilāyati, tamahaṃ āyamissāmī”ti. Tasmiṃ bhante vatthusmiṃ bhāsitaṃ.	261	
PA_anya-e09_02n:262	Potaliyasutta	26	
PA_anya-e09_02n:263	Pucchā – potaliyasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	26	
PA_anya-e09_02n:264_0	Vissajjanā – aṅguttarāpesu bhante āpaṇe nāma aṅguttarāpānaṃ nigame potaliyaṃ gahapatiṃ	264	
PA_anya-e09_02n:264_1	paṭikkhittasabbakammantaṃ ārabbha bhāsitaṃ. Potaliyo bhante gahapati paṭikkhittasabbakammanto	264	
PA_anya-e09_02n:264_2	yena bhagavā tenupasaṅkami, upasaṅkamanto bhagavatā gahapativādena samudācariyamāno	264	
PA_anya-e09_02n:264_3	kupito anattamano bhagavantaṃ etadavoca “tayidaṃ bho gotama nacchannaṃ tayidaṃ nappatirūpaṃ,	264	
PA_anya-e09_02n:264_4	yaṃ maṃ tvaṃ gahapativādena samudācarasī”ti. Tasmiṃ bhante vatthusmiṃ bhāsitaṃ.	264	
PA_anya-e09_02n:265	Pucchā – kathañcāvuso bhagavā kāmānaṃ ādīnavaṃ vitthārena pakāsetvā ariyassa vinaye vohārasamucchedaṃ dassesi.	26	
PA_anya-e09_02n:266_0	Vissajjanā – atha bhante bhagavā ariyassa vinaye vohārasamucchedāya aṭṭha dhamme	266	
PA_anya-e09_02n:266_1	vibhajitvā “seyyathāpi gahapati kukkuro jighacchādubbalyapareto goghātakasūnaṃ paccupaṭṭhito	266	
PA_anya-e09_02n:266_2	assa” evamādinā kāmesu ādīnavaṃ dassetvā pariyosāne tīhi vijjāhi ariyassa vinaye	266	
PA_anya-e09_02n:266_3	vohārasamucchedaṃ sabbenasabbaṃ sabbathāsabbaṃ vohārasamucchedaṃ vitthārena vibhajitvā desesi.	266	
PA_anya-e09_02n:267	Jīvakasutta	26	
PA_anya-e09_02n:268	Pucchā – tenāvuso bhagavatā…pe… sammāsambuddhena jīvakasuttaṃ kattha kaṃ ārabbha kismiṃ vatthusmiṃ bhāsitaṃ.	26	
PA_anya-e09_02n:269_0	Vissajjanā – rājagahe bhante jīvakaṃ komārabhaccaṃ ārabbha bhāsitaṃ. Jīvako bhante	269	
PA_anya-e09_02n:269_1	komārabhacco bhagavantaṃ upasaṅkamitvā etadavoca “sutaṃ metaṃ bhante samaṇaṃ gotamaṃ	269	
PA_anya-e09_02n:269_2	uddissa pāṇaṃ ārabhanti, taṃ samaṇo gotamo jānaṃ uddissa kataṃ maṃsaṃ paribhuñjati	269	
PA_anya-e09_02n:269_3	paṭicca kammanti. Ye te bhante evamāhaṃsu ‘samaṇaṃ gotamaṃ uddissa pāṇaṃ ārabhanti,	269	
PA_anya-e09_02n:269_4	taṃ samaṇo gotamo jānaṃ uddissa kataṃ maṃsaṃ paribhuñjati paṭicca kamma’nti, kacci	269	
PA_anya-e09_02n:269_5	te bhante bhagavato vuttavādino na ca bhagavantaṃ abhūtena abbhācikkhanti, dhammassa	269	
PA_anya-e09_02n:269_6	cānudhammaṃ byākaronti, na ca koci sahadhammiko vādānuvādo gārayhaṃ ṭhānaṃ āgacchatī”ti.	269	
PA_anya-e09_02n:269_7	Tasmiṃ bhante vatthusmiṃ bhāsitaṃ.	269	
PA_anya-e09_02n:270	Upālisutta	27	
PA_anya-e09_02n:271	Pucchā – upālisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	27	
PA_anya-e09_02n:272_0	Vissajjanā – nāḷandāyaṃ bhante upāliṃ gahapatiṃ ārabbha bhāsitaṃ. Upāli bhante gahapati	272	
PA_anya-e09_02n:272_1	bhagavantaṃ upasaṅkamitvā etadavoca “āgamā nukhvidha bhante dīghatapassī nigaṇṭho”ti,	272	
PA_anya-e09_02n:272_2	evamādinā ca bhante upāli gahapati bhagavato paṭisandhāraṃ katvā attano ācariyassa	272	
PA_anya-e09_02n:272_3	nigaṇṭhassa nāṭaputtassa vādaṃ pakāsesi, vādaṃ vaṇṇesi. Tasmiṃ bhante vatthusmiṃ bhāsitaṃ.	272	
PA_anya-e09_02n:273	Pucchā – atha kho āvuso bhagavā upāliṃ gahapatiṃ tasmiṃ vāde kathaṃ samanuyuñjī samanugāhī samanubhāsī, kathañcassa upāyaṃ dassetvā yathābhūtaṃ atthaṃ ñāpesi.	27	
PA_anya-e09_02n:274_0	Vissajjanā – atha kho bhante bhagavā upāliṃ gahapatiṃ “sace kho tvaṃ gahapati sacce	274	
PA_anya-e09_02n:274_1	patiṭṭhāya manteyyāsi, siyā no ettha kathāsallāpo”ti upāliṃ gahapatiṃ kathaṃ samuṭṭhāpetvā	274	
PA_anya-e09_02n:274_2	“taṃ kiṃmaññasi gahapati, idhassa nigaṇṭho ābādhiko dukkhito bāñhagilāno sītodakaparikkhitto	274	
PA_anya-e09_02n:274_3	uṇhodakapaṭisevī, so sītodakaṃ alabhamāno kālaṅkareyyā”ti evamādinā bhante bhagavā	274	
PA_anya-e09_02n:274_4	cattāro upāye dassetvā upāliṃ gahapatiṃ yathābhūtamatthaṃ ñāpesi.	274	
PA_anya-e09_02n:275	Pucchā – evaṃ kho āvuso upāli gahapati bhagavatā saññāpito imasmiṃ dhammavinaye pasanno kīdisaṃ pasannākāraṃ akāsi, kathañca bhagavā taṃ puna anusāsitvā uttari vinesi.	27	
PA_anya-e09_02n:276_0	Vissajjanā – “purimenevāhaṃ bhante opammena bhagavato attamano abhiraddho, apicāhaṃ	276	
PA_anya-e09_02n:276_1	imāni bhagavato vicitrāni pañhapaṭibhānāni sotukāmo, evāhaṃ bhagavantaṃ paccanīkaṃ	276	
PA_anya-e09_02n:276_2	kātabbaṃ amaññissa”nti, evamādinā bhante upāli gahapati bhagavatā viññāpito imasmiṃ	276	
PA_anya-e09_02n:276_3	dhammavinaye pasanno pasannākāraṃ akāsi. Tattha bhagavā ca bhante “anuviccakāraṃ	276	
PA_anya-e09_02n:276_4	kho gahapati karohi, anuviccakāro tumhādisānaṃ ñātamanussānaṃ sādhu hotī”ti evamādinā	276	
PA_anya-e09_02n:276_5	puna anusāsitvā uttari yāva dhammacakkhupaṭilābhā vinesi.	276	
PA_anya-e09_02n:277	Pucchā – kathañcāvuso nigaṇṭhassa nāṭaputtassa upālissa gahapatissa nivesanaṃ gantvā āvīmaṃsanā ca upālissa gahapatissa paccuttarā kathā ca ahosi.	27	
PA_anya-e09_02n:278_0	Vissajjanā – “ummattosi tvaṃ gahapati dattosi tvaṃ gahapatī”ti evamādinā bhante nigaṇṭhassa	278	
PA_anya-e09_02n:278_1	nāṭaputtassa upālissa gahapatissa nivesanaṃ gantvā vīmaṃsā ca “bhaddikā bhante āvaṭṭanīmāyā	278	
PA_anya-e09_02n:278_2	kalyāṇī bhante āvaṭṭanīmāyāti” evamādinā upālissa gahapatissa paccuttarakathā ca ahosi.	278	
PA_anya-e09_02n:279	Dhīrassa vigatamohassa,	27	
PA_anya-e09_02n:280	Pabhinnakhīlassa vijitavijayassa;	28	
PA_anya-e09_02n:281	Anīghassa susamacittassa,	28	
PA_anya-e09_02n:282	Vuddhasīlassa sādhupaññassa;	28	
PA_anya-e09_02n:283	Vesamantarassa vimalassa,	28	
PA_anya-e09_02n:284	Bhagavato tassa sāvakohamasmiṃ.	28	
PA_anya-e09_02n:285	Akathaṃ kathissa tusitassa,	28	
PA_anya-e09_02n:286	Vantalokāmisassa muditassa;	28	
PA_anya-e09_02n:287	Katasamaṇassa manujassa,	28	
PA_anya-e09_02n:288	Antimasārīrassa narassa.	28	
PA_anya-e09_02n:289	Anopamassa virajassa,	28	
PA_anya-e09_02n:290	Bhagavato tassa sāvako hamasmi –	29	
PA_anya-e09_02n:291	Taṇhacchidassa buddhassa,	29	
PA_anya-e09_02n:292	Vītadhūmassa anupalittassa.	29	
PA_anya-e09_02n:293	Āhuneyyassa yakkhassa,	29	
PA_anya-e09_02n:294	Uttamapuggalassa atulassa;	29	
PA_anya-e09_02n:295	Mahato yasaggapattassa,	29	
PA_anya-e09_02n:296	Bhagavato tassa sāvako hamasmi –	29	
PA_anya-e09_02n:297	Kukkuravatikasutta	29	
PA_anya-e09_02n:298	Pucchā – kukkuravatikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	29	
PA_anya-e09_02n:299_0	Vissajjanā – koliyesu bhante haliddavasane nāma koliyānaṃ nigame puṇṇañca koliyaputtaṃ	299	
PA_anya-e09_02n:299_1	govatikaṃ acelañca seniyaṃ kukkuravatikaṃ ārabbha bhāsitaṃ. Puṇṇo bhante koliya putto	299	
PA_anya-e09_02n:299_2	govatiko bhagavantaṃ etadavoca “ayaṃ bhante acelo seniyo kukkuravatiko dukkarakārako	299	
PA_anya-e09_02n:299_3	chamānikkhittaṃ bhojanaṃ bhuñjati, tassa taṃ kukkuravataṃ dīgharattaṃ samattaṃ samādinnaṃ,	299	
PA_anya-e09_02n:299_4	tassa kā gati, ko abhisamparāyo”ti, tasmiṃ bhante vatthusmiṃ bhāsitaṃ.	299	
PA_anya-e09_02n:300	Abhayarājakumārasutta	30	
PA_anya-e09_02n:301	Pucchā – tenāvuso jānatā…pe… sammāsambuddhena abhayarājakumārasuttaṃ kattha kaṃ ārabbha kismiṃ vatthusmiṃ bhāsitaṃ.	30	
PA_anya-e09_02n:302_0	Vissajjanā – rājagahe me bhante abhayaṃ rājakumāraṃ ārabbha bhāsitaṃ. Abhayo bhante	302	
PA_anya-e09_02n:302_1	rājakumāro bhagavantaṃ upasaṅkamitvā etadavoca “bhāseyya nu kho bhante tathāgato	302	
PA_anya-e09_02n:302_2	taṃ vācaṃ, yā sā vācā paresaṃ appiyā amanāpā”ti, tasmiṃ bhante vatthusmiṃ bhāsitaṃ.	302	
PA_anya-e09_02n:303	Bahuvedanīyasutta	30	
PA_anya-e09_02n:304	Pucchā – bahuvedanīyasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	30	
PA_anya-e09_02n:305_0	Vissajjanā – sāvatthiyaṃ bhante āyasmantañca udāyiṃ pañcakaṅgañca thapatiṃ ārabbha	305	
PA_anya-e09_02n:305_1	bhāsitaṃ, pañcakaṅgo bhante thapati āyasmantaṃ udāyiṃ upasaṅkamitvā vedanaṃ pucchi,	305	
PA_anya-e09_02n:305_2	āyasmā bhante udāyī pañcakaṅgaṃ thapatiṃ etadavoca “tisso kho thapati vedanā vuttā	305	
PA_anya-e09_02n:305_3	bhagavatā sukhā vedanā dukkhā vedanā adukkhamasukhā vedanā”ti. Evaṃ vutte bhante	305	
PA_anya-e09_02n:305_4	pañcakaṅgo thapati āyasmantaṃ udāyiṃ etadavoca “na kho bhante udāyi tisso vedanā	305	
PA_anya-e09_02n:305_5	vuttā bhagavatā, dve vedanā vuttā bhagavatā sukhā vedanā dukkhā vedanā, yāyaṃ bhante	305	
PA_anya-e09_02n:305_6	adukkhamasukhā vedanā, santasmiṃ esā paṇīte sukhe vuttā bhagavatā”ti. Neva asakkhi	305	
PA_anya-e09_02n:305_7	kho bhante āyasmā udāyī pañcakaṅgaṃ thapatiṃ saññāpetuṃ, na pana asakkhi pañcakaṅgo	305	
PA_anya-e09_02n:305_8	thapati āyasmantaṃ udāyiṃ saññāpetuṃ. Assosi kho āyasmā ānando āyasmato udāyissa	305	
PA_anya-e09_02n:305_9	pañcakaṅgena thapatinā saddhiṃ imaṃ kathāsallāpaṃ, atha kho bhante āyasmā ānando	305	
PA_anya-e09_02n:305_10	yāvatako ahosi āyasmato udāyissa pañcakaṅgena thapatinā saddhiṃ kathāsallāpo, taṃ	3051	
PA_anya-e09_02n:305_11	sabbaṃ bhagavato ārocesi. Tasmiṃ bhante vatthusmiṃ bhāsitaṃ.	3051	
PA_anya-e09_02n:306	Apaṇṇakasutta	30	
PA_anya-e09_02n:307	Pucchā – apaṇṇakasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	30	
PA_anya-e09_02n:308_0	Vissajjanā – kosalesu bhante sālāyaṃ nāma kosalānaṃ brāhmaṇagāme sāleyyake brāhmaṇagahapatike	308	
PA_anya-e09_02n:308_1	ārabbha bhāsitaṃ. Sambahulā bhante aññatitthiyā sāleyyakānaṃ brāhmaṇagahapatikānaṃ	308	
PA_anya-e09_02n:308_2	attano attano micchādiṭṭhiyo paṭiggaṇhāpesuṃ uggaṇhāpesuṃ. Te pana bhante sāleyyakā	308	
PA_anya-e09_02n:308_3	brāhmaṇagahapatikā ekadiṭṭhiyampi patiṭṭhātuṃ na sakkhiṃsu. Tasmiṃ bhante vatthusmiṃ bhāsitaṃ.	308	
PA_anya-e09_02n:309	Pucchā – tatra āvuso bhagavatā paṭhamaṃ micchāvādo ca sammāvādo ca kathaṃ vibhajitvā pakāsito.	30	
PA_anya-e09_02n:310_0	Vissajjanā – tatra bhante bhagavatā “santi gahapatayo eke samaṇabrāhmaṇā evaṃvādino	310	
PA_anya-e09_02n:310_1	evaṃdiṭṭhino natthi dinnaṃ natthi yiṭṭhaṃ natthi hutaṃ natthi sukatadukkaṭānaṃ kammānaṃ	310	
PA_anya-e09_02n:310_2	phalaṃ vipāko”ti evamādinā paṭhamaṃ micchāvādo ca sammāvādo ca vibhajitvā pakāsito.	310	
PA_anya-e09_02n:311	Pucchā – tattha āvuso bhagavatā micchāvādīnañca doso sammāvādīnañca guṇo kathaṃ vicāretvā pakāsito.	31	
PA_anya-e09_02n:312_0	Vissajjanā – tattha bhante bhagavatā “tatra gahapatayo yete samaṇabrāhmaṇā evaṃvādino	312	
PA_anya-e09_02n:312_1	evaṃdiṭṭhino natthi dinnaṃ natthi yiṭṭhaṃ natthi hutaṃ natthi sukatadukkaṭānaṃ kammānaṃ	312	
PA_anya-e09_02n:312_2	phalaṃ vipāko”ti evamādinā bhante micchāvādīnañca doso sammāvādīnañca guṇo bhagavatā vicāretvā pakāsito.	312	
PA_anya-e09_02n:313	Pucchā – kathañcāvuso tattha bhagavatā viññuno purisapuggalassa paṭisañcikkhaṇā pakāsitā.	31	
PA_anya-e09_02n:314	Vissajjanā – tatra gahapatayo viññū puriso iti paṭisañcikkhatīti evamādinā bhante tattha bhagavatā viññuno purisapuggalassa paṭisañcikkhaṇā pakāsitā.	31	
PA_anya-e09_02n:315	Pucchā – kathañcāvuso bhagavatā aññesupi micchāvādasammāvādesu apaṇṇakapaṭipadā vicāretvā pakāsitā, taṃ saṅkhepato kathesi.	31	
PA_anya-e09_02n:316_0	Vissajjanā – yatheva bhante paṭhame vāde, evameva kho bhante akiriyavādādīsu catūsu	316	
PA_anya-e09_02n:316_1	ca micchāvādesu dosaṃ kiriyavādādīsu ca catūsu sammāvādesu guṇaṃ, tattha ca viññuno	316	
PA_anya-e09_02n:316_2	purisassa paṭisañcikkhaṇākāraṃ dassetvā bhagavatā apaṇṇakapaṭipadā pakāsitā.	316	
PA_anya-e09_02n:317	Ambalaṭṭhikarāhulovādasutta	31	
PA_anya-e09_02n:318	Pucchā – ambalaṭṭhikarāhulovādasuttaṃ panāvuso bhagavatā kattha kaṃ ārabbha bhāsitaṃ.	31	
PA_anya-e09_02n:319	Vissajjanā – rājagahe bhante āyasmantaṃ rāhulaṃ ārabbha bhāsitaṃ.	31	
PA_anya-e09_02n:320	Mahārāhulovādasutta	32	
PA_anya-e09_02n:321	Pucchā – mahārāhulovādasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	32	
PA_anya-e09_02n:322_0	Vissajjanā – sāvatthiyaṃ bhante āyasmantaṃ rāhulaṃ ārabbha bhāsitaṃ. Āyasmā bhante	322	
PA_anya-e09_02n:322_1	rāhulo bhagavato ceva attano ca attabhāvasampattiṃ nissāya gehassitaṃ chandarāgaṃ	322	
PA_anya-e09_02n:322_2	uppādesi. Tasmiṃ bhante vatthusmiṃ bhāsitaṃ.	322	
PA_anya-e09_02n:323	Cūḷamālukyasutta	32	
PA_anya-e09_02n:324	Pucchā – cūḷamālukyasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	32	
PA_anya-e09_02n:325_0	Vissajjanā – sāvatthiyaṃ bhante āyasmantaṃ mālukyaputtaṃ ārabbha bhāsitaṃ. Āyasmā	325	
PA_anya-e09_02n:325_1	bhante mālukyaputto attano pavivittassa rahogatassa paṭisallīnassa cetaso parivitakkaṃ	325	
PA_anya-e09_02n:325_2	bhagavato ārocesi. Tasmiṃ bhante vatthusmiṃ bhāsitaṃ.	325	
PA_anya-e09_02n:326	Mahāmālukyasutta	32	
PA_anya-e09_02n:327	Pucchā – mahāmālukyasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	32	
PA_anya-e09_02n:328	Vissajjanā – tasmiṃyeva bhante sāvatthiyaṃ āyasmantaṃ mahāmālukyaputtaṃ ārabbha bhāsitaṃ.	32	
PA_anya-e09_02n:329	Bhaddālisutta	32	
PA_anya-e09_02n:330	Pucchā – tenāvuso bhagavatā…pe… sammāsambuddhena bhaddālisuttaṃ kattha kaṃ ārabbha kismiṃ vatthusmiṃ bhāsitaṃ.	33	
PA_anya-e09_02n:331_0	Vissajjanā – sāvatthiyaṃ bhante āyasmantaṃ bhaddāliṃ ārabbha bhāsitaṃ. Āyasmā bhante	331	
PA_anya-e09_02n:331_1	bhaddāli bhagavatā sikkhāpade paññāpiyamāne bhikkhusaṅghe sikkhaṃ samādiyamāne anussāhaṃ	331	
PA_anya-e09_02n:331_2	pavedesi. Tasmiṃ bhante vatthusmiṃ bhāsitaṃ.	331	
PA_anya-e09_02n:332_0	Accayo maṃ bhante accagamā yathābālaṃ yathāmūḷhaṃ yathāakusalaṃ, yohaṃ bhagavatā	332	
PA_anya-e09_02n:332_1	sikkhāpade paññāpiyamāne bhikkhusaṅghe sikkhaṃ samādiyamāne anussāhaṃ pavedesiṃ,	332	
PA_anya-e09_02n:332_2	tassa me bhante bhagavā accayaṃ accayato paṭiggaṇhātu āyatiṃ saṃvarāya –	332	
PA_anya-e09_02n:333	Pucchā – atha kho āvuso āyasmā bhaddāli bhagavantaṃ kīdisaṃ pañhaṃ pucchi, kathañcassa bhagavā taṃ vibhajitvā byākāsi.	33	
PA_anya-e09_02n:334_0	Vissajjanā – atha kho bhante āyasmā bhaddāli “ko nu kho bhante hetu, ko paccayo,	334	
PA_anya-e09_02n:334_1	yena midhekaccaṃ bhikkhuṃ pasayu pasayu kāraṇaṃ karontī”ti evamādinā bhagavantaṃ	334	
PA_anya-e09_02n:334_2	pañhaṃ apucchi. Bhagavā ca bhante “idha bhaddāli ekacco bhikkhu abhiṇhāpattiko hoti,	334	
PA_anya-e09_02n:334_3	āpattibahulo” evamādinā āyasmato bhaddālissa vibhajitvā byākāsi.	334	
PA_anya-e09_02n:335	Pucchā – tadāpi kho āvuso āyasmā bhaddāli punapi bhagavantaṃ kīdisaṃ pañhaṃ pucchi, kathañcassa bhagavā tampi vibhajitvā byākāsi.	33	
PA_anya-e09_02n:336_0	Vissajjanā – tadāpi bhante āyasmā bhaddāli “ko nu kho bhante hetu, ko paccayo, yena	336	
PA_anya-e09_02n:336_1	pubbe appatarāni ceva sikkhāpadāni ahesuṃ, bahutarā ca bhikkhū aññāya saṇḍahiṃsu.	336	
PA_anya-e09_02n:336_2	Ko pana bhante hetu, ko paccayo yena etarahi bahutarāni ceva sikkhāpadāni honti appatarā	336	
PA_anya-e09_02n:336_3	ca bhikkhū aññāya saṇḍahantī”ti bhagavantaṃ punapi pañhaṃ apucchi. Bhagavā ca bhante	336	
PA_anya-e09_02n:336_4	“evametaṃ bhaddāli hoti, sattesu hāyamānesu saddhamme antaradhāyamāne bahutarāni	336	
PA_anya-e09_02n:336_5	honti appatarā ca bhikkhū aññāya saṇḍahantī”ti, evamādinā āyasmato bhaddālissa vibhajitvā vibhajitvā byākatā.	336	
PA_anya-e09_02n:337	Laṭukikopamasutta	33	
PA_anya-e09_02n:338	Pucchā – laṭukikopamasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	33	
PA_anya-e09_02n:339_0	Vissajjanā – aṅguttarāpesu bhante āpaṇe nāma aṅguttarāpānaṃ nigame āyasmantaṃ udāyiṃ	339	
PA_anya-e09_02n:339_1	ārabbha bhāsitaṃ. Āyasmā bhante udāyī bhagavantaṃ upasaṅkamitvā etadavoca “idha mayhaṃ	339	
PA_anya-e09_02n:339_2	bhante rahogatassa paṭisallīnassa evaṃ cetaso parivitakko udapādi “bahūnaṃ vata no	339	
PA_anya-e09_02n:339_3	bhagavā dukkhadhammānaṃ apahattā, bahūnaṃ vata no bhagavā sukhadhammānaṃ upahattā,	339	
PA_anya-e09_02n:339_4	bahūnaṃ vata no bhagavā akusalānaṃ dhammānaṃ apahattā, bahūnaṃ vata no bhagavā kusalānaṃ	339	
PA_anya-e09_02n:339_5	dhammānaṃ upahattā’ti”. Tasmiṃ bhante vatthusmiṃ bhāsitaṃ.	339	
PA_anya-e09_02n:340	Pucchā – atha kho āvuso bhagavā kīdisī upamāyo dassetvā bhikkhūnaṃ ovādaṃ adāsi.	34	
PA_anya-e09_02n:341	Vissajjanā – atha kho bhante bhagavā laṭukikopamaṃ hatthināgopamaṃ daliddapurisopamaṃ gahapatikopamanti catasso upamāyo dassetvā bhikkhūnaṃ ovādamadāsi.	34	
PA_anya-e09_02n:342	Pucchā – evañcāvuso bhagavā catūhi upamāhi bhikkhūnaṃ ovādaṃ datvā kathaṃ uttari dhammadesanaṃ pavaḍḍhesi.	34	
PA_anya-e09_02n:343_0	Vissajjanā – evaṃ kho bhante bhagavā catūhi upamāhi bhikkhūnaṃ ovādaṃ datvā “cattāro	343	
PA_anya-e09_02n:343_1	me udāyi puggalā santo saṃvijjamānā lokasmiṃ”nti evamādinā uttari bhikkhūnaṃ dhammakathaṃ pavaḍḍhesi.	343	
PA_anya-e09_02n:344	Cātumasutta	34	
PA_anya-e09_02n:345	Pucchā – cātumasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	34	
PA_anya-e09_02n:346_0	Vissajjanā – cātumāyaṃ bhante āyasmantānaṃ sāriputtamoggalānattherānaṃ saddhivihārike	346	
PA_anya-e09_02n:346_1	adhunā pabbajite sambahule bhikkhū ārabbha bhāsitaṃ. Sāriputtamoggallānappamukhāni	346	
PA_anya-e09_02n:346_2	bhante pañcamattāni bhikkhusatāni cātumaṃ anuppattāni honti bhagavantaṃ dassanāya,	346	
PA_anya-e09_02n:346_3	te ca āgantukā bhikkhū nevāsikehi bhikkhūhi saddhiṃ paṭisammodamānā senāsanāni paññāpayamānā	346	
PA_anya-e09_02n:346_4	pattacīvarāni paṭisāmayamānā uccāsaddā mahāsaddā ahesuṃ. Tasmiṃ bhante vatthusmiṃ bhāsitaṃ.	346	
PA_anya-e09_02n:347	Pucchā – kathañcāvuso tattha bhagavā bhikkhūnaṃ ovādaṃ adāsi.	34	
PA_anya-e09_02n:348	Vissajjanā – cattārimāni bhikkhave bhayāni udakorohante pātikaṅkhitabbānīti evamādinā bhante bhagavā tattha bhikkhūnaṃ ovādaṃ adāsi.	34	
PA_anya-e09_02n:349	Naḷakapānasutta	34	
PA_anya-e09_02n:350	Pucchā – naḷakapānasuttaṃ panāvuso bhagavatā kattha kaṃ ārabbha bhāsitaṃ.	35	
PA_anya-e09_02n:351	Vissajjanā – naḷakapāne bhante anuruddhattherappamukhe sambahule abhiññāte abhiññāte kulaputte ārabbha bhāsitaṃ.	35	
PA_anya-e09_02n:352	Goliyānisutta	35	
PA_anya-e09_02n:353	Pucchā – goliyānisuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	35	
PA_anya-e09_02n:354_0	Vissajjanā – rājagahe bhante āyasmantaṃ goliyāniṃ ārabbha āyasmatā sāriputtattherena	354	
PA_anya-e09_02n:354_1	dhammasenāpatinā bhāsitaṃ. Āyasmā bhante goliyāni āraññiko padasamācāro saṅghamajjhe	354	
PA_anya-e09_02n:354_2	osaṭo hoti kenacideva karaṇīyena, tasmiṃ bhante vatthusmiṃ bhāsitaṃ.	354	
PA_anya-e09_02n:355	Kīṭāgirisutta	35	
PA_anya-e09_02n:356	Pucchā – tenāvuso bhagavatā…pe… sammāsambuddhena kīṭāgirisuttaṃ kattha kaṃ ārabbha kismiṃ vatthusmiṃ bhāsitaṃ.	35	
PA_anya-e09_02n:357_0	Vissajjanā – kāsīsu bhante kīṭāgirismiṃ kāsīnaṃ nigame assajipunabbasuke bhikkhū	357	
PA_anya-e09_02n:357_1	ārabbha bhāsitaṃ. Assajipunabbasukā bhante bhikkhū bhikkhūhi sahadhammikaṃ vuccamānā	357	
PA_anya-e09_02n:357_2	evamāhaṃsu “mayaṃ kho āvuso sāyañceva bhuñjāma pāto ca divā ca vikāle, te mayaṃ sāyañceva	357	
PA_anya-e09_02n:357_3	bhuñjamānā pāto ca divā ca vikāle appābādhatañca sañjānāma appātaṅkatañca lahuṭṭhānañca	357	
PA_anya-e09_02n:357_4	balañca phāsuvihārañca, te mayaṃ kiṃ sandiṭṭhikaṃ hitvā kālikaṃ anudhāvissāma, sāyañceva	357	
PA_anya-e09_02n:357_5	mayaṃ bhuñjissāma pāto ca divā ca vikāle”ti. Tasmiṃ bhante vatthusmiṃ bhāsitaṃ.	357	
PA_anya-e09_02n:358	Tevijjavacchasutta	35	
PA_anya-e09_02n:359	Pucchā – tevijjavacchasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	35	
PA_anya-e09_02n:360_0	Vissajjanā – vesāliyaṃ bhante vacchagottaṃ paribbājakaṃ ārabbha bhāsitaṃ. Vacchagotto	360	
PA_anya-e09_02n:360_1	bhante paribbājako bhagavantaṃ etadavoca “sutaṃ me bhante samaṇo gotamo sabbaññū	360	
PA_anya-e09_02n:360_2	sabbadassāvī aparisesaṃ ñāṇadassanaṃ paṭijānāti, carato ca me tiṭṭhato ca suttassa	360	
PA_anya-e09_02n:360_3	ca jāgarassa ca satataṃ samitaṃ ñāṇadassanaṃ paccupaṭṭhita”nti. Ye te bhante evamāhaṃsu	360	
PA_anya-e09_02n:360_4	“samaṇo gotamo sabbaññū sabbadassāvī aparisesaṃ ñāṇadassanaṃ paṭijānāti, carato ca	360	
PA_anya-e09_02n:360_5	me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhita”nti.	360	
PA_anya-e09_02n:360_6	Kacci te bhante bhagavato vuttavādino, na ca bhagavantaṃ abhūtena abbhācikkhanti,	360	
PA_anya-e09_02n:360_7	dhammassa cānudhammaṃ byākaronti, na ca koci sahadhammiko vādānuvādo gārayhaṃ ṭhānaṃ	360	
PA_anya-e09_02n:360_8	āgacchatī”ti. Tasmiṃ bhante vatthusmiṃ bhāsitaṃ.	360	
PA_anya-e09_02n:361	Aggivacchasutta	36	
PA_anya-e09_02n:362	Pucchā – aggivacchasuttaṃ panāvuso kattha kaṃ ārabbha kismiṃ vatthusmiṃ bhāsitaṃ.	36	
PA_anya-e09_02n:363_0	Vissajjanā – sāvatthiyaṃ bhante vacchagottaṃ paribbājakaṃ bhāsitaṃ. Vacchagotto bhante	363	
PA_anya-e09_02n:363_1	paribbājako bhagavantaṃ upasaṅkamitvā “kiṃ nu kho bho gotama ‘sassato loko idameva	363	
PA_anya-e09_02n:363_2	saccaṃ moghamañña’nti evaṃdiṭṭhi bhavaṃ gotamo”ti evamādikaṃ pañhaṃ apucchi. Tasmiṃ	363	
PA_anya-e09_02n:363_3	bhante vatthusmiṃ bhāsitaṃ.	363	
PA_anya-e09_02n:364	Mahāvacchasutta	36	
PA_anya-e09_02n:365	Pucchā – mahāvacchasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	36	
PA_anya-e09_02n:366_0	Vissajjanā – rājagahe bhante vacchagottaṃyeva paribbājakaṃ ārabbha bhāsitaṃ. Vacchagotto	366	
PA_anya-e09_02n:366_1	bhante paribbājako bhagavantaṃ upasaṅkamitvā etadavoca “dīgharattāhaṃ bhotā gotamena	366	
PA_anya-e09_02n:366_2	sahakathī, sādhu me bhavaṃ gotamo saṃkhittena kusalākusalaṃ desetū”ti. Tasmiṃ bhante	366	
PA_anya-e09_02n:366_3	vatthusmiṃ bhāsitaṃ.	366	
PA_anya-e09_02n:367	Pucchā – evaṃ vutte kho āvuso vacchagotto paribbājako imasmiṃ dhammavinaye pasanno hutvā kīdisaṃ pasannākāraṃ akāsi, kathañcassa dhammābhisamayo ahosi.	36	
PA_anya-e09_02n:368_0	Vissajjanā – evaṃ vutte bhante vacchagotto paribbājako “sace hi bho gotama imaṃ dhammaṃ	368	
PA_anya-e09_02n:368_1	bhavaṃyeva gotamo ārādhako abhavissa, no ca kho bhikkhū ārādhakā abhavissaṃsu, evamidaṃ	368	
PA_anya-e09_02n:368_2	brahmacariyaṃ aparipūraṃ abhavissa tenaṅgenā”ti evamādinā imasmiṃ dhammavinaye pasanno	368	
PA_anya-e09_02n:368_3	pasannākāramakāsi. Yāva arahattañcassa dhammābhisamayo ahosi.	368	
PA_anya-e09_02n:369	Dīghanakhasutta	36	
PA_anya-e09_02n:370	Pucchā – dīghanakhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	37	
PA_anya-e09_02n:371_0	Vissajjanā – rājagahe bhante dīghanakhaṃ paribbājakaṃ ārabbha bhāsitaṃ. Dīghanakho	371	
PA_anya-e09_02n:371_1	bhante paribbājako bhagavantaṃ upasaṅkamitvā etadavoca “ahañhi bho gotama evaṃvādī	371	
PA_anya-e09_02n:371_2	evaṃdiṭṭhi sabbaṃ me nakkhamatī”ti. Tasmiṃ bhante vatthusmiṃ bhāsitaṃ.	371	
PA_anya-e09_02n:372	Pucchā – imasmiṃ ca panāvuso veyyākaraṇasmiṃ bhaññamāne kesaṃ puggalānaṃ visesādhigamo ahosi.	37	
PA_anya-e09_02n:373_0	Vissajjanā – imasmiñca pana bhante veyyākaraṇasmiṃ bhaññamāne āyasmato sāriputtassa	373	
PA_anya-e09_02n:373_1	anupādāya āsavehi cittaṃ vimucci, dīghanakhassa pana paribbājakassa tasmiṃyeva āsane	373	
PA_anya-e09_02n:373_2	virajaṃ vītamalaṃ dhammacakkhuṃ udapādi yaṃkiñci samudayadhammaṃ, sabbaṃ taṃ nirodhadhamma”nti.	373	
PA_anya-e09_02n:374	Māgaṇḍiyasutta	37	
PA_anya-e09_02n:375	Pucchā – māgaṇḍiyasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	37	
PA_anya-e09_02n:376_0	Vissajjanā – kurūsu bhante kammāsadhamme nāma kurūnaṃ nigame bhāradvāja gottassa	376	
PA_anya-e09_02n:376_1	brāhmaṇassa agyāgāre tiṇasanthārake māgaṇḍiyaṃ paribbājakaṃ ārabbha bhāsitaṃ. Māgaṇḍiyo	376	
PA_anya-e09_02n:376_2	bhante paribbājako bhagavantaṃ “bhūnahu samaṇo gotamo”ti vadesi, tasmiṃ bhante vaṭṭhusmiṃ bhāsitaṃ.	376	
PA_anya-e09_02n:377	Pucchā – kathañcāvuso bhagavā tattha māgaṇḍiyassa paribbājakassa samanuyuñjitvā samanuyuñjitvā dhammaṃ desesi.	37	
PA_anya-e09_02n:378_0	Vissajjanā – “cakkhuṃ kho māgaṇḍiya rūpārataṃ rūpasammuditaṃ, taṃ tathāgatassa dantaṃ	378	
PA_anya-e09_02n:378_1	guttaṃ rakkhitaṃ saṃvutaṃ, tassa ca saṃvarāya dhammaṃ desetī”ti evamādinā bhante	378	
PA_anya-e09_02n:378_2	tattha bhagavā māgaṇḍiyassa paribbājakassa samanuyuñjitvā samanuyuñjitvā dhammaṃ desesi.	378	
PA_anya-e09_02n:379	Pucchā – evaṃ kho āvuso māgaṇḍiyena paribbājakena “nakiñci bho gotamā”ti yathābhūtaṃ paṭissute kathaṃ bhagavā attanopi na kiñci kenacipi vattabbataṃ pakāsesi.	37	
PA_anya-e09_02n:380_0	Vissajjanā – evaṃ kho bhante māgaṇḍiyena paribbājakena nakiñci bhogotamāti yathābhūtaṃ	380	
PA_anya-e09_02n:380_1	paṭissute “ahaṃ kho pana māgaṇḍiya pubbe agāriyabhūto samāno pañcahi kāmaguṇehi samappito	380	
PA_anya-e09_02n:380_2	samaṅgībhūto paricāresiṃ cakkhuviññeyyahi rūpehi iṭṭhehi manāpehi piyarūpehi kāmūpasaṃhitehi	380	
PA_anya-e09_02n:380_3	rajanīyehī”ti evamādinā bhagavā attanopi na kiñci kenacipi vattabbataṃ pakāsesi.	380	
PA_anya-e09_02n:381	Pucchā – imasmiṃ sutte pariyosānapucchaṃ pucchissāmi imañca panāvuso dhammadesanaṃ sutvā māgaṇḍiyo paribbājako imasmiṃ dhammavinaye pasanno hutvā kīdisaṃ pasannākāramakāsi.	38	
PA_anya-e09_02n:382_0	Vissajjanā – imaṃ ca pana bhante dhammadesanaṃ sutvā māgaṇḍiyo paribbājako ‘abhikkantaṃ	382	
PA_anya-e09_02n:382_1	bho gotama abhikkantaṃ bho gotamā”ti evamādinā imasmiṃ dhammavinaye pasanno pasannākāramakāsi.	382	
PA_anya-e09_02n:383	Sandakasutta	38	
PA_anya-e09_02n:384	Pucchā – sandakasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	38	
PA_anya-e09_02n:385_0	Vissajjanā – kosambiyaṃ bhante sandakaṃ paribbājakaṃ ārabbha āyasmatā ānandattherena	385	
PA_anya-e09_02n:385_1	dhammabhaṇḍāgārikena bhāsitaṃ. Sandako bhante paribbājako āyasmantaṃ ānandaṃ etadavoca	385	
PA_anya-e09_02n:385_2	“sādhuvata bhavantaṃyeva ānandaṃ paṭibhātu sake ācariya ke dhammikathā”ti, tasmiṃ	385	
PA_anya-e09_02n:385_3	bhante vatthusmiṃ bhāsitaṃ.	385	
PA_anya-e09_02n:386	Pucchā – kathañcāvuso tattha cattāro abrahmacariyavāsā āyasmatā ānandattherena dhammabhaṇḍāgārikena vicāretvā pakāsitā.	38	
PA_anya-e09_02n:387_0	Vissajjanā – idha sandaka ekacco satthā evaṃvādī hoti evaṃdiṭṭhi natthi dinnaṃ, natthi	387	
PA_anya-e09_02n:387_1	yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃvipāko, natthi ayaṃloko,	387	
PA_anya-e09_02n:387_2	natthi paroloko, natthi mātā, natthi pitā, natthi sattā opapātikāti	387	
PA_anya-e09_02n:388	Evamādinā bhante tattha āyasmatā ānandattherena dhammabhaṇḍāgārikena cattāro abrahmacariyavāsā vicāretvā pakāsitā.	38	
PA_anya-e09_02n:389	Pucchā – kathañcāvuso tattha cattāri anassāsikāni brahmacariyāni āyasmatā ānandattherena dhammabhaṇḍāgārikena vicāretvā pakāsitāni.	38	
PA_anya-e09_02n:390_0	Vissajjanā – idha sandaka ekacco satthā sabbaññū sabbadassāvī aparisesaṃ ñāṇadassanaṃ	390	
PA_anya-e09_02n:390_1	paṭijānāti “carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ	390	
PA_anya-e09_02n:390_2	paccupaṭṭhita”nti evamādinā bhante tattha āyasmatā ānandattherena dhammabhaṇḍāgārikena	390	
PA_anya-e09_02n:390_3	cattāri anassāsikāni brahmacariyāni vibhajitvā pakāsitāni.	390	
PA_anya-e09_02n:391	Pucchā – atha	39	
PA_anya-e09_02n:392	Kho āvuso sandako paribbājako āyasmantaṃ ānandattheraṃ kathaṃ pucchi, tathañcassāyasmānandatthero byākāsi.	39	
PA_anya-e09_02n:393_0	Vissajjanā – atha kho bhante sandako paribbājako “so pana bho ānanda satthā kiṃvādī	393	
PA_anya-e09_02n:393_1	kiṃ akkhāyī”ti evamādinā āyasmantaṃ ānandattheraṃ pucchi, āyasmā ca bhante ānandatthero	393	
PA_anya-e09_02n:393_2	“idha sandaka tathāgato loke uppajjati arahaṃ sammāsambuddho vijjācaraṇasampanno”ti	393	
PA_anya-e09_02n:393_3	evamādinā sandakassa paribbājakassa vibhajitvā vibhajitvā byākāsi.	393	
PA_anya-e09_02n:394	Pucchā – imañca panāvuso dhammadesanaṃ sutvā sandako paribbājako imasmiṃ dhammavinaye pasanno kīdisaṃ pasannākāramakāsi.	39	
PA_anya-e09_02n:395_0	Vissajjanā – imañca bhante dhammadesanaṃ sutvā sandako paribbājako “acchariyaṃ bho	395	
PA_anya-e09_02n:395_1	ānanda, abbhutaṃ bho ānanda, na ca nāma sadhammokkaṃsanā bhavissati, na paradhammavambhanā,	395	
PA_anya-e09_02n:395_2	āyatane ca dhammadesanā, tāva bahukā ca niyyātāro paññāyissantī”ti evamādinā imasmiṃ	395	
PA_anya-e09_02n:395_3	dhammavinaye pasanno pasannākāramakāsi.	395	
PA_anya-e09_02n:396	Mahāsakuludāyīsutta	39	
PA_anya-e09_02n:397	Pucchā – mahāsakuludāyisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	39	
PA_anya-e09_02n:398_0	Vissajjanā – rājagahe bhante sakuludāyiṃ paribbājakaṃ ārabbha bhāsitaṃ. Sakuludāyī	398	
PA_anya-e09_02n:398_1	bhante paribbājako purimāni divasāni purimatarāni kotūhalasālāyaṃ nānātitthiyānaṃ	398	
PA_anya-e09_02n:398_2	samaṇabrāhmaṇānaṃ yāvatako ahosi bhagavantañca cha ca satthāro ārabbha kathāsallāpo,	398	
PA_anya-e09_02n:398_3	taṃ sabbaṃ bhagavato ārocesi. Tasmiṃ bhante vatthusmiṃ bhāsitaṃ.	398	
PA_anya-e09_02n:399	Samaṇamuṇḍikasutta	39	
PA_anya-e09_02n:400	Pucchā – samaṇamuṇḍikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	40	
PA_anya-e09_02n:401_0	Vissajjanā – sāvatthiyaṃ bhante uggāhamāna paribbājakaṃ samaṇamuṇḍikāputtaṃ ārabbha	401	
PA_anya-e09_02n:401_1	bhāsitaṃ. Uggāhamāno bhante paribbājako samaṇamuṇḍikāputto pañcakaṅgaṃ tapatiṃ etadavoca	401	
PA_anya-e09_02n:401_2	“catūhi kho ahaṃ gahapati dhammehi samannāgataṃ purisapuggalaṃ paññapemi sampannakusalaṃ	401	
PA_anya-e09_02n:401_3	paramakusalaṃ uttamapattipattaṃ samaṇaṃ ayojjha”nti, tasmiṃ bhante vatthusmiṃ bhāsitaṃ.	401	
PA_anya-e09_02n:402	Cūḷasakuludāyīsutta	40	
PA_anya-e09_02n:403	Pucchā – cūḷasakuludāyīsuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	40	
PA_anya-e09_02n:404_0	Vissajjanā – rājagahe bhante sakuludāyiṃ paribbājakaṃ ārabbha bhāsitaṃ, sakuludāyī	404	
PA_anya-e09_02n:404_1	bhante paribbājako bhagavantaṃ etadavoca “yadāhaṃ bhante imaṃ parisaṃ anupasaṅkanto	404	
PA_anya-e09_02n:404_2	homi, athāyaṃ parisā anekavihitaṃ tiracchānakathaṃ kathenti nisinnā hoti. Yadā ca	404	
PA_anya-e09_02n:404_3	kho ahaṃ bhante imaṃ parisaṃ upasaṅkamanto homi, athāyaṃ parisā mamaññeva mukhaṃ	404	
PA_anya-e09_02n:404_4	ullokentī nisinnā hoti ‘yaṃ no samaṇo udāyī dhammaṃ bhāsissati, taṃ sossāmā’ti, yadā	404	
PA_anya-e09_02n:404_5	pana bhante bhagavā imaṃ parisaṃ upasaṅkanto hoti, athāhañceva ayañca parisā bhagavato	404	
PA_anya-e09_02n:404_6	mukhaṃ ullokentā nisinnā homa yaṃ no bhagavā dhammaṃ bhāsissati, taṃ sossāmā”ti,	404	
PA_anya-e09_02n:404_7	tasmiṃ bhante vatthusmiṃ bhāsitaṃ.	404	
PA_anya-e09_02n:405	Vekhanasasutta	40	
PA_anya-e09_02n:406	Pucchā – vekhanasasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	40	
PA_anya-e09_02n:407_0	Vissajjanā – sāvatthiyaṃ bhante vekhanasaṃ paribbājakaṃ ārabbha bhāsitaṃ, vekhanaso	407	
PA_anya-e09_02n:407_1	bhante paribbājako bhagavato santike udānaṃ udānesi “ayaṃ paramo vaṇṇo ayaṃ paramo	407	
PA_anya-e09_02n:407_2	vaṇṇo”ti, tasmiṃ bhante vatthusmiṃ bhāsitaṃ.	407	
PA_anya-e09_02n:408	Ghaṭikārasutta	40	
PA_anya-e09_02n:409	Pucchā – ghaṭikārasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	40	
PA_anya-e09_02n:410_0	Vissajjanā – kosalesu bhante ghaṭikārassa kumbhakārassa gharavatthupadese āyasmantaṃ	410	
PA_anya-e09_02n:410_1	ānandaṃ ārabbha bhāsitaṃ. Bhagavā bhante tasmiṃ bhūmipadese sitaṃ pātvākāsi, āyasmā	410	
PA_anya-e09_02n:410_2	ca ānando bhagavantaṃ etadavoca “ko nu kho bhante hetu ko paccayo bhagavato sitassa	410	
PA_anya-e09_02n:410_3	pātukammāya, na akāraṇena tathāgatā sitaṃ pātukarontī”ti, tasmiṃ bhante vatthusmiṃ bhāsitaṃ.	410	
PA_anya-e09_02n:411	Raṭṭhapālasutta	41	
PA_anya-e09_02n:412	Pucchā – raṭṭhapālasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	41	
PA_anya-e09_02n:413_0	Vissajjanā – kurūsu bhante rājānaṃ korabyaṃ ārabbha āyasmatā raṭṭhapālattherena bhāsitaṃ.	413	
PA_anya-e09_02n:413_1	Rājā bhante korabyo āyasmantaṃ raṭṭhapālaṃ etadavoca “cattārimāni bho raṭṭhapāla	413	
PA_anya-e09_02n:413_2	pārijuññāni, yehi pārijuññehi samannāgatā idhekacce kesamassuṃ ohāretvā kāsāyāni	413	
PA_anya-e09_02n:413_3	vatthāni acchādetvā agārasmā anāgāriyaṃ pabbajantī”ti evamādikaṃ vacanaṃ avoca, tasmiṃ	413	
PA_anya-e09_02n:413_4	bhante vatthusmiṃ bhāsitaṃ.	413	
PA_anya-e09_02n:414	Pucchā – atha kho āvuso āyasmā raṭṭhapālatthero rañño korabyassa kathaṃ paṭhamaṃ dhammuddesaṃ vitthāretvā pakāsesi.	41	
PA_anya-e09_02n:415_0	Vissajjanā – atha kho bhante āyasmā raṭṭhapālatthero “taṃ kiṃ maññasi mahārāja tvaṃ	415	
PA_anya-e09_02n:415_1	vīsativassuddesikopi paṇṇavīsativassuddesikopi hatthismimpi katāvī assasmimpi katāvī	415	
PA_anya-e09_02n:415_2	rathasmimpi katāvī dhanusmimpi katāvī tharusmimpi katāvī ūrubalī bāhubalī alamatto	415	
PA_anya-e09_02n:415_3	saṅgāmāvacaro”ti evamādinā paṭhamaṃ dhammuddesaṃ vitthāretvā pakāsesi.	415	
PA_anya-e09_02n:416	Pucchā – kathaṃ panāvuso āyasmā raṭṭhapālatthero rañño korabyassa dutiyampi dhammuddesaṃ vitthāretvā pakāsesi.	41	
PA_anya-e09_02n:417	Vissajjanā – “taṃ kiṃ maññasi mahārāja, atthi te koci anusāyiko ābādho”ti evamādinā bhante āyasmā raṭṭhapālo rañño korabyassa dutiyaṃ dhammuddesaṃ vitthāretvā pakāsesi.	41	
PA_anya-e09_02n:418	Pucchā – kathaṃ panāvuso āyasmā raṭṭhapālatthero rañño korabyassa tatiyampi dhammuddesaṃ vitthāretvā pakāsesi.	41	
PA_anya-e09_02n:419_0	Vissajjanā – “taṃ kiṃ maññasi mahārāja, yathā tvaṃ etarahi pañcahi kāmaguṇehi samappito	419	
PA_anya-e09_02n:419_1	samaṅgībhūto paricāresi, lacchasi tvaṃ paratthāpi evamevāhaṃ imeheva pañcahi kāmaguṇehi	419	
PA_anya-e09_02n:419_2	samappito samaṅgībhūto paricāremī”ti evamādinā bhante āyasmā raṭṭhapālo rañño korabyassa	419	
PA_anya-e09_02n:419_3	tatiyaṃ dhammuddesaṃ vitthāretvā pakāsesi.	419	
PA_anya-e09_02n:420	Pucchā – catutthampi kho āvuso dhammuddesaṃ āyasmā raṭṭhapālatthero rañño korabyassa kathaṃ vitthāretvā pakāsesi.	42	
PA_anya-e09_02n:421	Vissajjanā – “taṃ kiṃ maññasi mahārāja, phītaṃ kuruṃ ajjhāvasasī”ti evamādinā bhante āyasmā raṭṭhapālatthero rañño korabyassa catutthaṃ dhammuddesaṃ vitthāretvā pakāsesi.	42	
PA_anya-e09_02n:422	Maghadevasutta	42	
PA_anya-e09_02n:423	Pucchā – maghadevasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	42	
PA_anya-e09_02n:424_0	Vissajjanā – mithilāyaṃ bhante maghadevaambavane āyasmantaṃ ānandaṃ ārabbha bhāsitaṃ.	424	
PA_anya-e09_02n:424_1	Bhagavā bhante aññatarasmiṃ padese sitaṃ pātvākāsi, āyasmā ānando bhagavantaṃ etadavoca	424	
PA_anya-e09_02n:424_2	“ko nu kho bhante ko paccayo bhagavato sitassa pātukammāya, na akāraṇena tathāgatā	424	
PA_anya-e09_02n:424_3	sitaṃ pātukarontī”ti, tasmiṃ bhante vatthusmiṃ bhāsitaṃ.	424	
PA_anya-e09_02n:425	Madhurasutta	42	
PA_anya-e09_02n:426	Pucchā – madhurasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	42	
PA_anya-e09_02n:427_0	Vissajjanā – madhurāyaṃ bhante rājānaṃ mādhuraṃ avantiputtaṃ ārabbha āyasmatā mahākaccānattherena	427	
PA_anya-e09_02n:427_1	bhāsitaṃ, rājā bhante mādhuro avantiputto āyasmantaṃ mahākaccānaṃ etadavoca “brahmaṇā	427	
PA_anya-e09_02n:427_2	bho kaccāna evamāhaṃsu brāhmaṇova seṭṭho vaṇṇo, hīno añño vaṇṇo. Brāhmaṇova sukko	427	
PA_anya-e09_02n:427_3	vaṇṇo, kaṇho añño vaṇṇo. Brāhmaṇāva sujjhanti, no abrāhmaṇā. Brāhmaṇāva brahmuno	427	
PA_anya-e09_02n:427_4	puttā orasā mukhato jātā brahmajā brahmanimmitā brahmadāyādāti. Idha bhavaṃ kaccāno	427	
PA_anya-e09_02n:427_5	kimakkhāyī”ti. Tasmiṃ bhante vatthusmiṃ bhāsitaṃ.	427	
PA_anya-e09_02n:428	Bodhirājakumārasutta	42	
PA_anya-e09_02n:429	Pucchā – bodhirājakumārasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	42	
PA_anya-e09_02n:430_0	Vissajjanā – bhaggesu bhante susumāragire bodhiṃ rājakumāraṃ ārabbha bhāsitaṃ. Bodhi	430	
PA_anya-e09_02n:430_1	bhante rājakumāro bhagavantaṃ etadavoca “mayaṃ kho bhante evaṃ hoti. Na kho sukhena	430	
PA_anya-e09_02n:430_2	sukhaṃ adhigantabbaṃ, dukkhena kho sukhaṃ adhigantabba”nti, tasmiṃ bhante vatthusmiṃ bhāsitaṃ.	430	
PA_anya-e09_02n:431	Pucchā – evaṃ vutte kho āvuso bodhi rājakumāro bhagavantaṃ kathaṃ pucchi, kathañcassa bhagavā byākāsi.	43	
PA_anya-e09_02n:432_0	Vissajjanā – evaṃ vutte bhante bodhirājakumāro bhagavantaṃ etadavoca “kīva cirena	432	
PA_anya-e09_02n:432_1	nu kho bhante bhikkhu tathāgataṃ vināyakaṃ labhamāno yassatthāya kulaputtā sammadeva	432	
PA_anya-e09_02n:432_2	agārasmā anagāriyaṃ pabbajanti, tadanuttaraṃ brahmacariyapariyosānaṃ diṭṭheva dhamme	432	
PA_anya-e09_02n:432_3	sayaṃ abhiññā sacchikatvā upasampajja vihareyyā”ti, bhagavā ca bhante “tena hi rājakumāra	432	
PA_anya-e09_02n:432_4	taṃyevettha paṭipucchissāmi, yathā te khameyya, tathā naṃ byākareyyāsī”ti, evamādinā vibhajitvā byākāsi.	432	
PA_anya-e09_02n:433	Pucchā – imañca panāvuso dhammadesanaṃ sutvā bodhirājakumāro imissaṃ dhammadesanāyaṃ pasanno kīdisaṃ pasannākāramakāsi.	43	
PA_anya-e09_02n:434_0	Vissajjanā – imañca pana bhante dhammadesanaṃ sutvā bodhirājakumāro “aho buddho aho	434	
PA_anya-e09_02n:434_1	dhammo aho dhammassa svākkhātatā, yatra hi nāma sāyamanusiṭṭho, pāto visesaṃ adhigamissati,	434	
PA_anya-e09_02n:434_2	pātamanusiṭṭho sāyaṃ visesaṃ adhigamissatī”ti evamādinā imissaṃ dhammadesanāyaṃ pasanno pasannākāramakāsi.	434	
PA_anya-e09_02n:435	Aṅgulimālasutta	43	
PA_anya-e09_02n:436	Pucchā – aṅgulimālasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	43	
PA_anya-e09_02n:437_0	Vissajjanā – sāvatthiyaṃ bhante āyasmantaṃ aṅgulimālattheraṃ ārabbha bhāsitaṃ. Āyasmā	437	
PA_anya-e09_02n:437_1	bhante aṅgulimālatthero bhagavantaṃ etadavoca “idhāhaṃ bhante pubbaṇhasamayaṃ nivāsetvā	437	
PA_anya-e09_02n:437_2	pattacīvaramādāya sāvatthiṃ piṇḍāya pāvisiṃ, addasaṃ kho ahaṃ bhante sāvatthiyaṃ	437	
PA_anya-e09_02n:437_3	sapadānaṃ piṇḍāya caramāno aññataraṃ itthiṃ mūḷhagabbhaṃ vighātagabbhaṃ disvāna mayhaṃ	437	
PA_anya-e09_02n:437_4	etadahosi “kilissanti vata bho sattā, kilissanti vata bho sattā”ti, tasmiṃ bhante	437	
PA_anya-e09_02n:437_5	vatthusmiṃ bhāsitaṃ.	437	
PA_anya-e09_02n:438	Piyajātikasutta	43	
PA_anya-e09_02n:439	Pucchā – piyajātikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	43	
PA_anya-e09_02n:440_0	Vissajjanā – sāvatthiyaṃ bhante aññataraṃ gahapatiṃ ārabbha bhāsitaṃ, sāvatthiyaṃ	440	
PA_anya-e09_02n:440_1	bhante aññatarassa gahapatissa ekaputtako piyo manāpo kālaṅkato hoti, tassa kālaṃ	440	
PA_anya-e09_02n:440_2	kiriyāya neva kammantā paṭibhanti, na bhattaṃ paṭibhāti, so āḷāhanaṃ gantvā kandati	440	
PA_anya-e09_02n:440_3	“kahaṃ ekaputtaka kahaṃ ekaputtakā”ti, tasmiṃ bhante vatthusmiṃ bhāsitaṃ.	440	
PA_anya-e09_02n:441	Bāhitikasutta	44	
PA_anya-e09_02n:442	Pucchā – bāhitika suttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	44	
PA_anya-e09_02n:443_0	Vissajjanā – sāvatthiyaṃ bhante rājānaṃ pasenadiṃ kosalaṃ ārabbha āyasmatā ānandattherena	443	
PA_anya-e09_02n:443_1	dhammabhaṇḍāgārikena bhāsitaṃ. Rājā bhante pasenadi kosalo āyasmantaṃ ānandaṃ etadavoca	443	
PA_anya-e09_02n:443_2	“kiṃ nu kho bhante ānanda sobhagavā tathārūpaṃ kāyasamācāraṃ samācareyya, yvassa	443	
PA_anya-e09_02n:443_3	kāyasamācāro opārambho samaṇehi brāhmaṇehī”ti, tasmiṃ bhante vatthusmiṃ bhāsitaṃ.	443	
PA_anya-e09_02n:444	Dhammacetiyasutta	44	
PA_anya-e09_02n:445	Pucchā – dhammacetiyasuttaṃ panāvuso bhagavatā kattha kena saddhiṃ bhāsitaṃ.	44	
PA_anya-e09_02n:446	Vissajjanā – sakkesu bhante medāḷupe nāma sakyānaṃ nigame raññā pasenadinā kosalena saddhiṃ bhāsitaṃ.	44	
PA_anya-e09_02n:447	Kaṇṇakatthalasutta	44	
PA_anya-e09_02n:448	Pucchā – kaṇṇakatthalasuttaṃ panāvuso bhagavatā kattha kena saddhiṃ bhāsitaṃ.	44	
PA_anya-e09_02n:449	Vissajjanā – uruññāyaṃ bhante kaṇṇakatthale migadāye raññā pasenadinā kosalena saddhiṃ bhāsitaṃ.	44	
PA_anya-e09_02n:450	Brahmāyusutta	45	
PA_anya-e09_02n:451	Pucchā – tenāvuso bhagavatā…pe… sammāsambuddhena brahmāyusuttaṃ kattha kaṃ ārabbha kismiṃ vatthusmiṃ bhāsitaṃ.	45	
PA_anya-e09_02n:452_0	Vissajjanā – videhesu bhante mithilāyaṃ maghadevaambavane brahmāyuṃ brāhmaṇaṃ ārabbha	452	
PA_anya-e09_02n:452_1	bhāsitaṃ. Brahmāyu bhante brāhmaṇo bhagavantaṃ upasaṅkamitvā aṭṭhapañhāni pucchi,	452	
PA_anya-e09_02n:452_2	tasmiṃ bhante vatthusmiṃ bhāsitaṃ.	452	
PA_anya-e09_02n:453	Pucchā – tattha āvuso uttaro māṇavo kathaṃ bhagavato dvattiṃsamahāpurisalakkhaṇehi samannāgatataṃ attano ācariyassa brahmāyussa brāhmaṇassa sampaṭivedesi.	45	
PA_anya-e09_02n:454_0	Vissajjanā – tattha bhante uttaro māṇavo “suppatiṭṭhitapādo kho pana so bhavaṃ gotamo,	454	
PA_anya-e09_02n:454_1	idampi tassa bhoto gotamassa mahāpurisassa mahāpurisalakkhaṇaṃ bhavatī”ti evamādinā	454	
PA_anya-e09_02n:454_2	bhagavato dvattiṃsamahāpurisalakkhaṇehi samannāgatataṃ attano ācariyassa brahmāyussa	454	
PA_anya-e09_02n:454_3	brāhmaṇassa sampaṭivedesi.	454	
PA_anya-e09_02n:455	Pucchā – aparampi āvuso uttaro māṇavo bhagavato gamanakāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.	45	
PA_anya-e09_02n:456_0	Vissajjanā – aparampi bhante uttaro māṇavo bhagavato gamanakāle paṭhamaṃ dakkhiṇaṃ	456	
PA_anya-e09_02n:456_1	pāduddharaṇādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.	456	
PA_anya-e09_02n:457	Pucchā – aparampi āvuso uttaro māṇavo bhagavato antaragharaṃ pavisanakāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.	45	
PA_anya-e09_02n:458_0	Vissajjanā – aparampi bhante uttaro māṇavo bhagavato antaragharaṃ pavisanakāle na	458	
PA_anya-e09_02n:458_1	kāyassa unnamanādikaṃ pāsādikaṃ disvā ca sallakkhetvā ca attano ācariyassa brahmāyussa	458	
PA_anya-e09_02n:458_2	brāhmaṇassa sampaṭivedesi.	458	
PA_anya-e09_02n:459	Pucchā – aparampi āvuso uttaro māṇavo bhagavato bhojanakāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.	45	
PA_anya-e09_02n:460_0	Vissajjanā – aparampi bhante uttaro māṇavo bhagavato bhojanakāle pattodakādikaṃ paṭiggahaṇādikāle	460	
PA_anya-e09_02n:460_1	na pattassa unnamanādikaṃ bhagavato pāsādikaṃ ākāraṃ disvā ca sallakkhetvā ca attano	460	
PA_anya-e09_02n:460_2	ācariyassa brahmāyussa brāhmaṇassa sampaṭivedesi.	460	
PA_anya-e09_02n:461	Pucchā – aparampi āvuso uttaro māṇavo bhagavato bhuttāvikāle kīdisaṃ pāsādikaṃ ākāraṃ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.	46	
PA_anya-e09_02n:462_0	Vissajjanā – aparampi bhante uttaro māṇavo bhagavato bhuttāvikāle pattodanādikaṃ	462	
PA_anya-e09_02n:462_1	paṭiggaṇhādikāle na pattassa unnamanādikaṃ pāsādikaṃ ākāraṃ disvā ca sallakkhetvā	462	
PA_anya-e09_02n:462_2	ca attano ācariyassa brahmāyussa brāhmaṇassa sampaṭivedesi.	462	
PA_anya-e09_02n:463_0	Pucchā – aparampi āvuso uttaro māṇavo bhagavato cīvaradhāraṇe ca ārāmagatakāle ca	463	
PA_anya-e09_02n:463_1	dhammadesanākāle ca sabbairiyāpathesu ca kīdisaṃ pāsādikaṃ ākāraṃ disvā ca sallakkhetvā	463	
PA_anya-e09_02n:463_2	ca attano ācariyassa brahmāyussa brāhmaṇassa sampaṭivedesi.	463	
PA_anya-e09_02n:464_0	Vissajjanā – aparampi bhante uttaro māṇavo bhagavato cīvaradhāraṇakāle ca ārāmagatakāle	464	
PA_anya-e09_02n:464_1	ca sabbesu ca iriyāpathesu na accukkaṭṭhādikaṃ pāsādikaṃ ākāraṃ disvā ca sallakkhetvā	464	
PA_anya-e09_02n:464_2	ca attano ācariyassa brahmāyussa brāhmaṇassa sampaṭivedesi.	464	
PA_anya-e09_02n:465	Pucchā – kathañcāvuso brahmāyu brahmaṇo bhagavantaṃ pucchi, kathañcassa bhagavā byākāsi.	46	
PA_anya-e09_02n:466_0	Vissajjanā – “kathaṃ kho brāhmaṇo hoti, kathaṃ bhavati vedagū. Tevijjo bho kathaṃ	466	
PA_anya-e09_02n:466_1	hoti, sottiyo kinti vuccati. Arahaṃ bho kathaṃ hoti, kathaṃ bhavati kevalī. Muni	466	
PA_anya-e09_02n:466_2	ca bho kathaṃ hoti, buddho kinti pavuccatī”ti – evaṃ kho bhante brahmāyu brāhmaṇo	466	
PA_anya-e09_02n:466_3	bhagavantaṃ pañhaṃ apucchi. Bhagavā bhante–	466	
PA_anya-e09_02n:467	“Pubbenivāsaṃ yo vedi, saggāpāyañca passati;	46	
PA_anya-e09_02n:468	Atho jātikkhayaṃ patto, abhiññāvosito muni;	46	
PA_anya-e09_02n:469	Cittaṃ visuddhaṃ jānāti, muttaṃ rāgehi sabbaso;	46	
PA_anya-e09_02n:470	Pahīnajātimaraṇo, brahmacariyassa kevalī;	47	
PA_anya-e09_02n:471	Pāragū sabbadhammānaṃ, buddho tādī pavuccatī”ti –	47	
PA_anya-e09_02n:472	Evaṃ kho bhante bhagavā brahmāyussa brāhmaṇassa vibhajitvā byākāsi.	47	
PA_anya-e09_02n:473	Pucchā – imañca panāvuso bhagavato byākaraṇaṃ sutvā brahmāyu brāhmaṇo bhagavati kīdisaṃ nipaccakāraṃ akāsi, kathañcassa bhagavā punapi anupubbiṃ dhammakathaṃ kathesi.	47	
PA_anya-e09_02n:474_0	Vissajjanā – imañca pana bhante bhagavato byākaraṇaṃ sutvā brahmāyu brāhmaṇo uṭṭhāyāsanā	474	
PA_anya-e09_02n:474_1	ekaṃsaṃ uttarāsaṅgaṃ karitvā bhagavato pādesu sirasā nipatitvā bhagavato pādāni mukhena	474	
PA_anya-e09_02n:474_2	ca paricumbati, pāṇīhi ca parisambāhati, nāmañca sāveti “brahmāyu ahaṃ bho gotama	474	
PA_anya-e09_02n:474_3	brāhmaṇo, brahmāyu ahaṃ bho gotama brāhmaṇo”ti, evaṃ paramanipaccakāraṃ akāsi, bhagavā	474	
PA_anya-e09_02n:474_4	ca bhante dānakathaṃ sīlakathaṃ saggakathaṃ kāmānaṃ ādīnavaṃ okāraṃ saṃkilesaṃ nekkhamme	474	
PA_anya-e09_02n:474_5	ānisaṃsaṃ pakāsesi, evaṃ kho bhante brahmāyussa brāhmaṇassa bhagavā anupubbiṃ kathaṃ kathesi.	474	
PA_anya-e09_02n:475	Pucchā – imañca panāvuso dammadesanaṃ sutvā brahmāyussa brāhmaṇassa kīdiso dhammābhisamayo ahosi.	47	
PA_anya-e09_02n:476_0	Vissajjanā – imañca pana bhante dhammadesanaṃ sutvā brahmāyussa brāhmaṇassa tasmiṃyeva	476	
PA_anya-e09_02n:476_1	āsane virajaṃ vītamalaṃ dhammacakkhuṃ udapādi “yaṃkiñci samudayadhammaṃ sabbaṃ taṃ nirodhadhamma”nti.	476	
PA_anya-e09_02n:477	Selasutta	47	
PA_anya-e09_02n:478	Pucchā – selasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	47	
PA_anya-e09_02n:479_0	Vissajjanā – aṅguttarāpesu bhante āpaṇe nāma aṅguttarāpānaṃ nigameselaṃ brāhmaṇaṃ	479	
PA_anya-e09_02n:479_1	ārabbha bhāsitaṃ. Selo bhante brāhmaṇo sapariso bhagavantaṃ upasaṅkamitvā bhagavantaṃ	479	
PA_anya-e09_02n:479_2	sammukhā sāruppāhi gāthāhi abhitthavi, tasmiṃ bhante vatthusmiṃ bhāsitaṃ.	479	
PA_anya-e09_02n:480	Paripuṇṇakāyo suruci, sujāto cārudassano;	48	
PA_anya-e09_02n:481	Suvaṇṇavaṇṇosi bhagavā, susukkadāṭhosi vīriyavā;	48	
PA_anya-e09_02n:482	Narassa hi sujātassa, ye bhavanti viyañcanā;	48	
PA_anya-e09_02n:483	Sabbe te tava kāyasmiṃ, mahāpurisalakkhaṇā.	48	
PA_anya-e09_02n:484	Assalāyanasutta	48	
PA_anya-e09_02n:485	Pucchā – assalāyanasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	48	
PA_anya-e09_02n:486_0	Vissajjanā – sāvatthiyaṃ bhante assalāyanaṃ māṇavaṃ ārabbha bhāsitaṃ, assalāyano	486	
PA_anya-e09_02n:486_1	bhante māṇavo mahatā brāhmaṇagaṇena saddhiṃ bhagavantaṃ upasaṅkamitvā etadavoca “brāhmaṇā	486	
PA_anya-e09_02n:486_2	bho gotama evamāhaṃsu ‘brāhmaṇova seṭṭho vaṇṇo, hīno añño vaṇṇo. Brāhmaṇova sukko	486	
PA_anya-e09_02n:486_3	vaṇṇo, kaṇho añño vaṇṇo. Brāhmaṇāva sujjhanti, no abrāhmaṇā. Brāhmaṇāva brahmuno	486	
PA_anya-e09_02n:486_4	puttā orasā mukhato jātā brahmajā brahmanimmitā brahmadāyādā’ti, idha bhavaṃ gotamo	486	
PA_anya-e09_02n:486_5	kimāhā”ti, tasmiṃ bhante vatthusmiṃ bhāsitaṃ.	486	
PA_anya-e09_02n:487	Ghoṭamukhasutta	48	
PA_anya-e09_02n:488	Pucchā – ghoṭamukhasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	48	
PA_anya-e09_02n:489_0	Vissajjanā – bārāṇasiyaṃ bhante khemiyambavane ghoṭamukhaṃ brāhmaṇaṃ ārabbha āyasmatā	489	
PA_anya-e09_02n:489_1	udenena bhāsitaṃ. Ghoṭamukho bhante brāhmaṇo āyasmantaṃ udenaṃ caṅkamantaṃ anucaṅkamamāno	489	
PA_anya-e09_02n:489_2	evamāha “ambho samaṇa natthi dhammiko paribbajo, evaṃ me ettha hoti, tañca kho bhavantarūpānaṃ	489	
PA_anya-e09_02n:489_3	vā adassanā, yo vā panettha dhammā”ti, tasmiṃ bhante vatthusmiṃ bhāsitaṃ.	489	
PA_anya-e09_02n:490	Caṅkīsutta	49	
PA_anya-e09_02n:491	Pucchā – tenāvuso bhagavatā…pe… sammāsambuddhena caṅkīsuttaṃ kattha kaṃ ārabbha kismiṃ vatthusmiṃ bhāsitaṃ.	49	
PA_anya-e09_02n:492_0	Vissajjanā – kosalesu bhante opāsāde nāma kosalānaṃ nigame kāpaṭikaṃ māṇavaṃ ārabbha	492	
PA_anya-e09_02n:492_1	bhāsitaṃ, kāpaṭiko bhante māṇavo bhagavantaṃ etadavoca “yadidaṃ bho gotama brāhmaṇānaṃ	492	
PA_anya-e09_02n:492_2	porāṇaṃ mantapadaṃ itihitihaparamparāya piṭakasampadāya, tattha ca brāhmaṇā ekaṃsena	492	
PA_anya-e09_02n:492_3	niṭṭhaṃ gacchanti ‘idameva saccaṃ moghamañña’nti, idha bhavaṃ gotamo kimāhā”ti, tasmiṃ	492	
PA_anya-e09_02n:492_4	bhante vatthusmiṃ bhāsitaṃ.	492	
PA_anya-e09_02n:493	Esukārīsutta	49	
PA_anya-e09_02n:494	Pucchā – esukārīsuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	49	
PA_anya-e09_02n:495_0	Vissajjanā – sāvatthiyaṃ bhante esukāriṃ brāhmaṇaṃ ārabbha bhāsitaṃ, esukārī bhante	495	
PA_anya-e09_02n:495_1	brāhmaṇo bhagavantaṃ upasaṅkamitvā etadavoca “brāhmaṇā bho gotama catasso pāricariyā	495	
PA_anya-e09_02n:495_2	paññapenti, brāhmaṇassa pāricariyaṃ paññapenti, khattiyassa pāricariyaṃ paññapenti,	495	
PA_anya-e09_02n:495_3	vessassa pāricariyaṃ paññapenti, suddassa pāricariyaṃ paññapentī”ti, tasmiṃ bhante	495	
PA_anya-e09_02n:495_4	vatthusmiṃ bhāsitaṃ.	495	
PA_anya-e09_02n:496	Dhanañjānisutta	49	
PA_anya-e09_02n:497	Pucchā – dhanañjānisuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	49	
PA_anya-e09_02n:498_0	Vissajjanā – rājagahe bhante dhanañjāniṃ brāhmaṇaṃ ārabbha āyasmatā sāriputtattherena	498	
PA_anya-e09_02n:498_1	dhammasenāpatinā bhāsitaṃ, dhanañjāni bhante brāhmaṇo pamādavihāraṃ vihāsi, tasmiṃ	498	
PA_anya-e09_02n:498_2	bhante vatthusmiṃ bhāsitaṃ.	498	
PA_anya-e09_02n:499	Pucchā – atha kho āvuso āyasmā sāriputtatthero dhammasenāpati kathaṃ dhanañjāniṃ brāhmaṇaṃ pucchi, kathañca so āyasmato sāriputtattherassa dhammasenāpatissa ārocesi.	49	
PA_anya-e09_02n:500_0	Vissajjanā – “kaccāsi dhanañjāni appamatto”ti, evaṃ kho bhante āyasmā sāriputtatthero	500	
PA_anya-e09_02n:500_1	dhammasenāpati dhanañjāniṃ brāhmaṇaṃ pucchi, dhanañjāni ca bhante brāhmaṇo “kuto	500	
PA_anya-e09_02n:500_2	bho sāriputta amhākaṃ appamādo, yesaṃ no mātāpitaro posetabbā”ti, evamādinā āyasmato	500	
PA_anya-e09_02n:500_3	sāriputtassa dhammasenāpatissa ārocesi.	500	
PA_anya-e09_02n:501	Pucchā – evaṃ vutte kho āvuso āyasmā sāriputtatthero dhammasenāpati dhanañjānissa brāhmaṇassa kīdisaṃ dhammakathaṃ kathesi.	50	
PA_anya-e09_02n:502_0	Vissajjanā – evaṃ vutte bhante āyasmā sāriputtatthero dhammasenāpati “taṃ kiṃ maññasi	502	
PA_anya-e09_02n:502_1	dhanañjāni, idhekacco mātāpitūnaṃ hetu adhammacārī visamacārī assa, tamenaṃ adhammacariyā	502	
PA_anya-e09_02n:502_2	visamacariyāhetu nirayaṃ nirayapālā upakaḍḍheyyu”nti, evamādinā dhanañjānissa brāhmaṇassa	502	
PA_anya-e09_02n:502_3	dhammakathaṃ kathesi.	502	
PA_anya-e09_02n:503	Pucchā – puna pi āvuso āyasmā sāriputtatthero dhammasenāpati kathaṃ dhanañjānissa brāhmaṇassa aparenapi pariyāyena anusāsaniṃ adāsi.	50	
PA_anya-e09_02n:504_0	Vissajjanā – punapi bhante āyasmā sāriputtatthero dhammasenāpati “taṃ kiṃ maññasi	504	
PA_anya-e09_02n:504_1	dhanañjāni, yo vā mātāpitūnaṃ hetu adhammacārī visamacārī assa, yo vā mātāpitūnaṃ	504	
PA_anya-e09_02n:504_2	hetu dhammacārī samacārī assa, katamaṃ seyyo”ti, evamādinā dhanañjānissa brāhmaṇassa	504	
PA_anya-e09_02n:504_3	aparenapi pariyāyena ovādamadāsi.	504	
PA_anya-e09_02n:505	Pucchā – aparabhāge pi āvuso āyasmā sāriputtatthero dhammasenāpati kathaṃ dhanañjānissa brāhmaṇassa maraṇasamaye dhammakathaṃ kathesi, kathañcassa abhisamparāyo ahosi.	50	
PA_anya-e09_02n:506_0	Vissajjanā – aparabhāge pi bhante āyasmā sāriputtatthero dhammasenāpati dhanañjānissa	506	
PA_anya-e09_02n:506_1	brāhmaṇassa maraṇasamayepi cattāro brahmavihāre desesi, dhanañjāni ca bhante brāhmaṇo	506	
PA_anya-e09_02n:506_2	kāyassa bhedā paraṃ maraṇā brahmalokūpago ahosi.	506	
PA_anya-e09_02n:507	Vāseṭṭhasutta	50	
PA_anya-e09_02n:508	Pucchā – vāseṭṭhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	50	
PA_anya-e09_02n:509	Vissajjanā – icchānaṅgale bhante vāseṭṭhaṃ māṇavaṃ ārabbha bhāsitaṃ. Vāseṭṭho bhante māṇavo bhagavantaṃ gāthāhi ajjhabhāsi –	50	
PA_anya-e09_02n:510	“Anuññātapaṭiññātā, tevijjā mayamasmubho;	51	
PA_anya-e09_02n:511	Ahaṃ pokkharasātissa, tārukkhassāyaṃ māṇavo.	51	
PA_anya-e09_02n:512	Tevijjānaṃ yadakkhātaṃ, tatra kevalinesmase;	51	
PA_anya-e09_02n:513	Padakasmā veyyākaraṇā, jappe ācariyasādisā;	51	
PA_anya-e09_02n:514	Tesaṃ no jātivādasmiṃ, vivādo atthi gotama.	51	
PA_anya-e09_02n:515	Jātiyā brāhmaṇo hoti, bhāradvājo iti bhāsati;	51	
PA_anya-e09_02n:516	Ahañca kammunā brūmi, evaṃ jānāhi cakkhuma.	51	
PA_anya-e09_02n:517	Tena sakkoma ñāpetuṃ, aññaṃmaññaṃ mayaṃ ubho;	51	
PA_anya-e09_02n:518	Bhavantaṃ puṭṭhumāgamā, sambuddhaṃ iti vissutaṃ.	51	
PA_anya-e09_02n:519	Candaṃ yathā khayātītaṃ, pecca pañjalikā janā;	51	
PA_anya-e09_02n:520	Vandanā namassanti, evaṃ lokasmiṃ gotamaṃ.	52	
PA_anya-e09_02n:521	Cakkhuṃ loke samuppannaṃ, mayaṃ pucchāma gotamaṃ;	52	
PA_anya-e09_02n:522	Jātiyā brāhmaṇo hoti, udāhu bhavati kammunā;	52	
PA_anya-e09_02n:523	Ajānataṃ no pabrūhi, yathā jānemu brāhmaṇanti.	52	
PA_anya-e09_02n:524	Tasmiṃ bhante vatthusmiṃ bhāsitaṃ.	52	
PA_anya-e09_02n:525	Subhasutta	52	
PA_anya-e09_02n:526	Pucchā – subhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	52	
PA_anya-e09_02n:527_0	Vissajjanā – sāvatthiyaṃ bhante subhaṃ māṇavaṃ todeyyaputtaṃ ārabbha bhāsitaṃ. Subho	527	
PA_anya-e09_02n:527_1	bhante māṇavo todeyyaputto bhagavantaṃ upasaṅkamitvā etadavoca “brāhmaṇā bho gotama	527	
PA_anya-e09_02n:527_2	evamāhaṃsu’ gahaṭṭho ārādhako hoti ñāyaṃ dhammaṃ kusalaṃ, na pabbajito ārādhako hoti	527	
PA_anya-e09_02n:527_3	ñāyaṃ dhammaṃ kusalanti, idha bhavaṃ gotamo kimāhā”ti, tasmiṃ bhante vatthusmiṃ bhāsitaṃ.	527	
PA_anya-e09_02n:528	Pucchā – puna pi āvuso subho māṇavo todeyyaputto kathaṃ bhagavantaṃ pucchi, kathañca bhagavā vibhajja byākāsi.	52	
PA_anya-e09_02n:529_0	Vissajjanā – “brāhmaṇā bho gotama evamāhaṃsu ‘mahaṭṭhamidaṃ mahākiccaṃ mahādhikaraṇaṃ	529	
PA_anya-e09_02n:529_1	mahāsamārambhaṃ, gharāvāsakammaṭṭhānaṃ mahapphalaṃ hoti. Appaṭṭhamidaṃ appakiccaṃ	529	
PA_anya-e09_02n:529_2	appādhikaraṇaṃ appasamārambhaṃ, pabbajjā kammaṭṭhānaṃ appaphalaṃ hotī’ti. Idha bhavaṃ	529	
PA_anya-e09_02n:529_3	gotamo kimāhā”ti. Evaṃ kho bhante subho māṇavo todeyyaputto punapi bhagavantaṃ pucchi.	529	
PA_anya-e09_02n:529_4	Bhagavā ca bhante “etthāpi kho ahaṃ māṇava vibhajjavādā, nāhamettha ekaṃsavādoti”	529	
PA_anya-e09_02n:529_5	evamādinā vibhajja byākāsi.	529	
PA_anya-e09_02n:530	Saṅgāravasutta	53	
PA_anya-e09_02n:531	Pucchā – saṅgāravasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	53	
PA_anya-e09_02n:532_0	Vissajjanā – kosalesu bhante cañcalikappe nāma gāme saṅgāravaṃ māṇavaṃ ārabbha bhāsitaṃ,	532	
PA_anya-e09_02n:532_1	saṅgāravo bhante māṇavo bhagavantaṃ etadavoca “santi kho bho gotama eke samaṇabrāhmaṇā	532	
PA_anya-e09_02n:532_2	diṭṭhadhammābhiññāvosānapāramippattā ādibrahmacariyaṃ paṭijānanti. Tatra bho gotama	532	
PA_anya-e09_02n:532_3	ye te samaṇabrāhmaṇā diṭṭhadhammābhiññāvosānapāramippattā ādibrahmacariyaṃ paṭijānanti,	532	
PA_anya-e09_02n:532_4	tesaṃ bhavaṃ gotamo katamo”ti, tasmiṃ bhante vatthusmiṃ bhāsitaṃ.	532	
PA_anya-e09_02n:533	Devadahasutta	53	
PA_anya-e09_02n:534	Pucchā – tenāvuso bhagavatā jānatā passatā arahatā sammāsambuddhena devadahasuttaṃ kattha kaṃ ārabbha bhāsitaṃ.	53	
PA_anya-e09_02n:535	Vissajjanā – sakkesu bhante devadahe nāma sakyānaṃ nigame samma hule bhikkhū ārabbha bhāsitaṃ.	53	
PA_anya-e09_02n:536	Pañcattayasutta	53	
PA_anya-e09_02n:537	Pucchā – pañcattayasuttaṃ panāvuso bhagavatā kattha kaṃ ārabbha bhāsitaṃ.	53	
PA_anya-e09_02n:538	Vissajjanā – sāvatthiyaṃ bhante sambahule bhikkhū ārabbha bhāsitaṃ.	53	
PA_anya-e09_02n:539	Kintisutta	53	
PA_anya-e09_02n:540	Pucchā – kintisuttaṃ panāvuso bhagavatā kattha kaṃ ārabbha bhāsitaṃ.	54	
PA_anya-e09_02n:541	Vissajjanā – pisinārāyaṃ bhante baliharaṇe nāma vanasaṇḍe sambahule bhikkhū ārabbha bhāsitaṃ.	54	
PA_anya-e09_02n:542	Pucchā – tattha āvuso bhagavā kathaṃ paṭhamaṃ bhikkhū paṭipucchitvā ovādamadāsi, yo bahujanassa atthāya hitāya sukhāya saṃvattati.	54	
PA_anya-e09_02n:543_0	Vissajjanā – tattha bhante bhagavā “kinti vo bhikkhave mayi hoti, cīvarahetu vā samaṇo	543	
PA_anya-e09_02n:543_1	gotamo dhammaṃ deseti, piṇḍapātahetu vā, senāsanahetu vā, itibhavābhavahetu vā samaṇo	543	
PA_anya-e09_02n:543_2	gotamo dhammaṃ desetī”ti bhikkhū pucchitvā “tasmātiha bhikkhave ye vo mayā dhammā	543	
PA_anya-e09_02n:543_3	abhiññā desitā. Seyyathidaṃ, cattāro satipaṭṭhānā cattāro sammappadhānā cattāro iddhipādā	543	
PA_anya-e09_02n:543_4	pañcindriyāni pañca balāni satta bojjhaṅgā ariyo aṭṭhaṅgiko maggo. Tattha sabbeheva	543	
PA_anya-e09_02n:543_5	samaggehi sammodamānehi avivadamānehi sikkhitabbaṃ” evamādinā bhante bhikkhūnaṃ ovādamadāsi.	543	
PA_anya-e09_02n:544	Pucchā – kathañcāvuso bhagavā tattha dutiyampi bhikkhūnaṃ ovādaṃ adāsi. Yo bahujanassa atthāya hitāya sukhāya saṃvattati.	54	
PA_anya-e09_02n:545_0	Vissajjanā – tattha bhante bhagavā “tesañca vo bhikkhave samaggānaṃ sammodamānānaṃ	545	
PA_anya-e09_02n:545_1	avivadamānānaṃ sikkhataṃ siyā aññatarassa bhikkhuno āpatti, siyā vītikkamo. Tatra	545	
PA_anya-e09_02n:545_2	bhikkhave na codanāya taritabbaṃ puggalo upaparikkhitabbo”ti evamādinā bhikkhūnaṃ	545	
PA_anya-e09_02n:545_3	dutiyampi ovādamadāsi.	545	
PA_anya-e09_02n:546	Pucchā – kathañcāvuso bhagavā tattha tatiyampi bhikkhūnaṃ ovādaṃ adāsi, yo bahujanassa atthāya hitāya sukhāya saṃvattati.	54	
PA_anya-e09_02n:547_0	Vissajjanā – “tesañca vo bhikkhave samaggānaṃ sammodamānānaṃ avivadamānānaṃ sikkhataṃ	547	
PA_anya-e09_02n:547_1	aññamaññassa vacīsaṃhāro uppajjeyya diṭṭhipaḷāso cetaso āghāto appaccayo anabhiraddhī”ti	547	
PA_anya-e09_02n:547_2	evamādinā bhante bhagavā tattha tatiyampi bhikkhūnaṃ ovādamadāsi.	547	
PA_anya-e09_02n:548	Pucchā – tenāvuso bhikkhunā evaṃ satthu ovādānusāsanikārinā āyasmā nu te bhikkhu akusalā vuṭṭhāpetvā kusale patiṭṭhāpetīti parehi puṭṭhena kathaṃ sammā byākaramānena byākātabbaṃ.	54	
PA_anya-e09_02n:549_0	Vissajjanā – “idhāhaṃ āvuso yena bhagavā tenupasaṅkamiṃ, tassa me bhagavā dhammaṃ	549	
PA_anya-e09_02n:549_1	desesi, tāhaṃ dhammaṃ sutvā tesaṃ bhikkhūnaṃ abhāsiṃ, taṃ te bhikkhū dhammaṃ sutvā	549	
PA_anya-e09_02n:549_2	akusalā vuṭṭhahiṃsu kusale patiṭṭhahiṃsū”ti. Evaṃ kho bhante tena bhikkhunā evaṃ	549	
PA_anya-e09_02n:549_3	satthu ovādānusāsanikārinā parehi puṭṭhena sammā byākaramānena byākātabbaṃ.	549	
PA_anya-e09_02n:550	Sāmagāmasutta	55	
PA_anya-e09_02n:551	Pucchā – sāmagāmasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	55	
PA_anya-e09_02n:552_0	Vissajjanā – sakkesu bhante sāmagāme nāma sakyānaṃ nigame āyasmantañca ānandaṃ āyasmantañca	552	
PA_anya-e09_02n:552_1	cundaṃ ārabbha bhāsitaṃ, āyasmā ca bhante ānando āyasmā ca cundo yena bhagavā tenupasaṅkamisu,	552	
PA_anya-e09_02n:552_2	upasaṅkamitvā bhagavantaṃ abhivādetvā ekamantaṃ nisīdiṃsu, ekamantaṃ nisinno kho	552	
PA_anya-e09_02n:552_3	āyasmā ānando bhagavantaṃ etadavoca “ayaṃ bhante cundo samaṇuddeso evamāha ‘nigaṇṭho	552	
PA_anya-e09_02n:552_4	bhante nāṭaputto pāvāyaṃ adhunā kālaṅkato, tassa kālaṅkiriyāya bhinnā nigaṇṭhā dvedhikajātā	552	
PA_anya-e09_02n:552_5	bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti…pe…	552	
PA_anya-e09_02n:552_6	bhinnathūpe appaṭisaraṇe’ti. Tassa mayhaṃ bhante evaṃ hoti ‘māheva bhagavato accayena	552	
PA_anya-e09_02n:552_7	saṅghe vivādo uppajji, svāssa vivādo bahujanaahitāya bahujanaasukhāya bahuno janassa	552	
PA_anya-e09_02n:552_8	anatthāya ahitāya dukkhāya devamanussāna’nti”. Tasmiṃ bhante vatthusmiṃ bhāsitaṃ.	552	
PA_anya-e09_02n:553	Sunakkhattasutta	55	
PA_anya-e09_02n:554	Pucchā – sunakkhattasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	55	
PA_anya-e09_02n:555_0	Vissajjanā – vesāliyaṃ bhante sunakkhattaṃ licchaviputtaṃ ārabbha bhāsitaṃ, sunakkhatto	555	
PA_anya-e09_02n:555_1	bhante licchaviputto bhagavantaṃ upasaṅkamitvā etadavoca “sutaṃ metaṃ bhante sambahulehi	555	
PA_anya-e09_02n:555_2	kira bhikkhūhi bhagavato santike aññā byākatā khīṇā jāti, vusitaṃ brahmacariyaṃ,	555	
PA_anya-e09_02n:555_3	kataṃ karaṇīyaṃ, nāparaṃ itthattāyāti pajānāmāti. Kacci te bhante bhikkhū sammadeva	555	
PA_anya-e09_02n:555_4	aññaṃ byākaṃsu, udāhu santetthekacce bhikkhū adhimānena aññaṃ byākaṃsū”ti, tasmiṃ	555	
PA_anya-e09_02n:555_5	bhante vatthusmiṃ bhāsitaṃ.	555	
PA_anya-e09_02n:556	Āneñjasappāyasutta	55	
PA_anya-e09_02n:557	Pucchā – āneñjasappāyasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	55	
PA_anya-e09_02n:558	Vissajjanā – kurūsu bhante kammāsadhamme nāma kurūnaṃ nigame sambahule bhikkhū ārabbha bhāsitaṃ.	55	
PA_anya-e09_02n:559	Gaṇakammoggallānasutta	55	
PA_anya-e09_02n:560	Pucchā – gaṇakamoggallānasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	56	
PA_anya-e09_02n:561_0	Vissajjanā – sāvatthiyaṃ bhante gaṇakamoggallānaṃ brāhmaṇaṃ ārabbha bhāsitaṃ, gaṇakamoggallāno	561	
PA_anya-e09_02n:561_1	bhante brāhmaṇo bhagavantaṃ upasaṅkamitvā etadavoca “seyyāthāpi bho gotama imassa	561	
PA_anya-e09_02n:561_2	migāramātupāsādassa dissati anupubbasikkhā anupubbakiriyā anupubbapaṭipadā yadidaṃ	561	
PA_anya-e09_02n:561_3	yāva pacchimasopānakaḷevarā…pe… sakkā nukho bho gotama imasmimpi dhammavinaye evameva	561	
PA_anya-e09_02n:561_4	anupubbasikkhā anupubbakiriyā anupubbapaṭipadā paññapetu”nti, tasmiṃ bhante vatthusmiṃ bhāsitaṃ.	561	
PA_anya-e09_02n:562	Pucchā – evaṃ vutte kho āvuso gaṇakamoggallāno brāhmaṇo bhagavantaṃ kiṃ avoca, kathañcassa bhagavā byākāsi.	56	
PA_anya-e09_02n:563_0	Vissajjanā – evaṃ vutte bhante gaṇakamoggallāno brāhmaṇo bhagavantaṃ etadavoca “kiṃ	563	
PA_anya-e09_02n:563_1	nu kho bhoto gotamassa sāvakā bhotā gotamena evaṃ ovadīyamānā evaṃ anusāsīyamānā	563	
PA_anya-e09_02n:563_2	sabbe accantaṃ niṭṭhaṃ nibbānaṃ ārodhenti, udāhu ekacce nārādhentī”ti, bhagavā ca	563	
PA_anya-e09_02n:563_3	bhante “appekacce kho brāhmaṇa mama sāvakā mayā evaṃ ovadīyamānā evaṃ anusāsīyamānā	563	
PA_anya-e09_02n:563_4	accantaṃ niṭṭhaṃ nibbānaṃ ārādhenti, ekacce nārādhentī”ti evamādinā gaṇakamoggallānassa	563	
PA_anya-e09_02n:563_5	brāhmaṇassa byākāsi.	563	
PA_anya-e09_02n:564	Pucchā – imañca panāvuso dhammadesanaṃ sutvā gaṇako moggallāno imasmiṃ dhammavinaye pasanno kīdisaṃ pasannākāramakāsi.	56	
PA_anya-e09_02n:565_0	Vissajjanā – imañca pana bhante dhammadesanaṃ sutvā gaṇakamoggallāno brāhmaṇo “ye	565	
PA_anya-e09_02n:565_1	me bho gotama puggalā asaddhā jīvikatthā na saddhā agārasmā anagāriyaṃ pabbajitā”ti	565	
PA_anya-e09_02n:565_2	evamādinā imasmiṃ dhammavinaye pasanno pasannākāramakāsi.	565	
PA_anya-e09_02n:566	Gopakamoggallānasutta	56	
PA_anya-e09_02n:567	Pucchā – gopakamoggallānasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	56	
PA_anya-e09_02n:568_0	Vissajjanā – rājagahe bhante gopakamoggallānaṃ brāhmaṇaṃ ārabbha āyasmatā ānandattherena	568	
PA_anya-e09_02n:568_1	dhammabhaṇḍāgārikena bhāsitaṃ, gopakamoggallāno bhante brāhmaṇo āyasmantaṃ ānandaṃ	568	
PA_anya-e09_02n:568_2	etadavoca “atthi nu kho bho ānanda ekabhikkhupi tehi dhammehi sabbena sabbaṃ sabbathā	568	
PA_anya-e09_02n:568_3	sabbaṃ samannāgato, yehi dhammehi samannāgato so bhavaṃ gotamo ahosi arahaṃ sammāsambuddho”ti,	568	
PA_anya-e09_02n:568_4	tasmiṃ bhante vatthusmiṃ bhāsitaṃ.	568	
PA_anya-e09_02n:569_0	Pucchā – kathañcāvuso tattha āyasmatā ānandattherena dhammabhaṇḍāgārikena bhikkhuno	569	
PA_anya-e09_02n:569_1	pasādanīyā dhammā pakāsitā, ye tena bhagavatā jānatā passatā arahatā sammāsambuddhena	569	
PA_anya-e09_02n:569_2	akkhātā. Yehi ca samannāgataṃ bhikkhuṃ aññe bhikkhū sakkareyyuṃ garuṃ kareyyuṃ māneyyuṃ	569	
PA_anya-e09_02n:569_3	pūjeyyuṃ sakkatvā garuṃ katvā upanissāya vihareyyuṃ.	569	
PA_anya-e09_02n:570_0	Vissajjanā – idha brāhmaṇa bhikkhu sīlavā hoti, pātimokkhasaṃvarasaṃvuto viharati	570	
PA_anya-e09_02n:570_1	ācāragocarasampanno aṇumattesu vajjesu bhayadassāvī, samādāya sikkhati sikkhāpadesu,	570	
PA_anya-e09_02n:570_2	bahussuto hoti sutadharo sutasannicayo, yeme dhammā ādikalyāṇā majjhekalyāṇā pariyosānakalyāṇā	570	
PA_anya-e09_02n:570_3	sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpassa	570	
PA_anya-e09_02n:570_4	dhammā bahussutā honti dhātā vacasā paricitā manasānupekkhitā diṭṭhiyā suppaṭividdhāti	570	
PA_anya-e09_02n:570_5	evamādinā bhante tattha āyasmatā ānandattherena dhammabhaṇḍāgārikena dasa pasādanīyā	570	
PA_anya-e09_02n:570_6	dhammā pakāsitā. Ye tena bhagatā jānatā passatā arahatā sammāsambuddhena akkhātā,	570	
PA_anya-e09_02n:570_7	yehi samannāgataṃ bhikkhuṃ etarahi bhikkhū sakkareyyuṃ garuṃ kareyyuṃ māneyyuṃ pūjeyyuṃ	570	
PA_anya-e09_02n:570_8	sakkatvā garuṃ katvā upanissāya vihareyyuṃ.	570	
PA_anya-e09_02n:571_0	Pucchā – evaṃ vutte kho āvuso vassakāro brāhmaṇo magadhamahāmatto kīdisaṃ pasaṃsāvacanaṃ	571	
PA_anya-e09_02n:571_1	kathesi, kathañcassa āyasmā ānandatthero dhammabhaṇḍāgāriko taṃ vacanaṃ paṭisodhetvā pakāsesi.	571	
PA_anya-e09_02n:572_0	Vissajjanā – evaṃ vutte vassakāro brāhmaṇo magadhamahāmatto upanandaṃ senāpatiṃ āmantesi	572	
PA_anya-e09_02n:572_1	“taṃ kiṃ maññasi bhavaṃ senāpati, yadi me bhonto sakkātabbaṃ sakkaronti, garuṃ kātabbaṃ	572	
PA_anya-e09_02n:572_2	garuṃ karonti, mānetabbaṃ mānenti, pūjetabbaṃ pūjentī”ti evamādikaṃ pasaṃsāvacanaṃ	572	
PA_anya-e09_02n:572_3	kathesi, āyasmā ca bhante ānando “na ca kho brāhmaṇa so bhagavā sabbaṃ jhānaṃ vaṇṇesi,	572	
PA_anya-e09_02n:572_4	napi so bhagavā sabbaṃ jhānaṃ na vaṇṇesī”ti evamādinā taṃ vacanaṃ paṭisodhetvā pakāsesi.	572	
PA_anya-e09_02n:573	Mahāpuṇṇamasutta	57	
PA_anya-e09_02n:574	Pucchā – mahāpuṇṇamasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	57	
PA_anya-e09_02n:575	Vissajjanā – sāvatthiyaṃ bhante aññataraṃ saṭṭhimattānaṃ padhānīyabhikkhūnaṃ saṅghattheraṃ bhikkhuṃ ārabbha bhāsitaṃ, aññataro bhante	57	
PA_anya-e09_02n:576_0	Saṭṭhimattānaṃ padhānīyabhikkhūnaṃ saṅghatthero bhikkhu uṭṭhāyāsanā ekaṃsaṃ cīvaraṃ	576	
PA_anya-e09_02n:576_1	katvā yena bhagavā tenañjaliṃ paṇāmetvā bhagavantaṃ etadavoca “puccheyyāhaṃ bhante	576	
PA_anya-e09_02n:576_2	bhagavantaṃ kiñcideva desaṃ, sace me bhagavā okāsaṃ karoti pañhassa veyyākaraṇāyā”ti,	576	
PA_anya-e09_02n:576_3	tasmiṃ bhante vatthusmiṃ bhāsitaṃ.	576	
PA_anya-e09_02n:577	Cūḷapuṇṇamasutta	57	
PA_anya-e09_02n:578	Pucchā – cūḷapuṇṇamasuttaṃ panāvuso bhagavatā kattha kaṃ ārabbha bhāsitaṃ.	57	
PA_anya-e09_02n:579	Vissajjanā – sāvatthiyaṃ bhante sambahule bhikkhū ārabbha bhāsitaṃ.	57	
PA_anya-e09_02n:580	Pucchā – kathañcāvuso tattha bhagavatā asappurisaaṅgāni vibhajitvā pakāsitāni.	58	
PA_anya-e09_02n:581_0	Vissajjanā – asappuriso bhikkhave assaddhammasamannāgato hoti, asappurisabhatti hoti,	581	
PA_anya-e09_02n:581_1	asappurisacintī hoti, asappurisamantī hoti, asappurisavāco hoti, asappurisakammanto	581	
PA_anya-e09_02n:581_2	hoti, asappurisadiṭṭhi hoti, asappurisadānaṃ detīti evamādinā bhante tattha bhagavatā	581	
PA_anya-e09_02n:581_3	aṭṭha asappurisaaṅgāni vibhajitvā pakāsitāni.	581	
PA_anya-e09_02n:582	Pucchā – kathaṃ panāvuso bhagavatā tattha sappurisaaṅgāni vibhajitvā pakāsitāni.	58	
PA_anya-e09_02n:583_0	Vissajjanā – sappuriso bhikkhave saddhammasamannāgato hoti, sappurisabhatti hoti,	583	
PA_anya-e09_02n:583_1	sappurisacintī hoti, sappurisamantī hoti, sappurisavāco hoti, sappurisakammanto hoti,	583	
PA_anya-e09_02n:583_2	sappurisadiṭṭhi hoti, sappurisadānaṃ detīti evamādinā bhante bhagavatā tattha aṭṭhavidhāni	583	
PA_anya-e09_02n:583_3	sappurisaṅgāni vibhajitvā pakāsitāni.	583	
PA_anya-e09_02n:584	Anupadasutta	58	
PA_anya-e09_02n:585	Pucchā – anupadasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	58	
PA_anya-e09_02n:586_0	Vissajjanā – sāvatthiyaṃ bhante sambahule bhikkhū ārabbha bhāsitaṃ, sambahulā bhante	586	
PA_anya-e09_02n:586_1	bhikkhū āyasmato sāriputtassa dhammasenāpatissa sabhāgā tasmiṃ samaye sannipatiṃsu,	586	
PA_anya-e09_02n:586_2	tasmiṃ bhante vatthusmiṃ bhāsitaṃ.	586	
PA_anya-e09_02n:587	Pucchā – kathañcāvuso tattha bhagavatā āyasmato sāriputtassa dhammasenāpatissa anupadadhammavipassanā vitthārena vibhajitvā pakāsitā.	58	
PA_anya-e09_02n:588_0	Vissajjanā – paṇḍito bhikkhave sāriputto mahāpañño bhikkhave sāriputto puthupañño	588	
PA_anya-e09_02n:588_1	bhikkhave sāriputto hāsapañño bhikkhave sāriputto tikkhapañño bhikkhave sāriputto	588	
PA_anya-e09_02n:588_2	javanapañño bhikkhave sāriputto nibbedhikapañño bhikkhave sāriputto sāriputto bhikkhave	588	
PA_anya-e09_02n:588_3	aḍḍhamāsaṃ anupadadhammavipassanaṃ vipassatīti evamādinā bhante tattha bhagavatā	588	
PA_anya-e09_02n:588_4	āyasmato sāriputtassa dhammasenāpatissa anupadadhammavipassanā vitthārena pakāsitā.	588	
PA_anya-e09_02n:589	Chabbisodhanasutta	58	
PA_anya-e09_02n:590	Pucchā – tenāvuso…pe… sammāsambuddhena chabbisodhanasuttaṃ kattha kaṃ ārabbha bhāsitaṃ.	59	
PA_anya-e09_02n:591	Vissajjanā – sāvatthiyaṃ bhante sambahule bhikkhū ārabbha bhāsitaṃ.	59	
PA_anya-e09_02n:592	Sappurisasutta	59	
PA_anya-e09_02n:593	Pucchā – sappurisasuttaṃ panāvuso bhagavatā kattha kaṃ ārabbha bhāsitaṃ.	59	
PA_anya-e09_02n:594	Vissajjanā – sāvatthiyaṃ bhante sambahule bhikkhū ārabbha bhāsitaṃ.	59	
PA_anya-e09_02n:595	Sevitabbāsevitabbasutta	59	
PA_anya-e09_02n:596	Pucchā – sevitabbāsevitabbasuttaṃ panāvuso bhagavatā kattha kaṃ ārabbha kena saddhiṃ bhāsitaṃ.	59	
PA_anya-e09_02n:597	Vissajjanā – sāvatthiyaṃ bhante sambahule bhikkhū ārabbha āyasmatā sāriputtattherena dhammasenāpatinā saddhiṃ bhāsitaṃ.	59	
PA_anya-e09_02n:598	Bahudhātukasutta	59	
PA_anya-e09_02n:599	Pucchā – bahudhātukasuttaṃ panāvuso kattha kaṃ ārabbha bhāsitaṃ.	59	
PA_anya-e09_02n:600	Vissajjanā – sāvatthiyaṃ bhante sambahule bhikkhū ārabbha bhāsitaṃ.	60	
PA_anya-e09_02n:601	Isigilisutta	60	
PA_anya-e09_02n:602	Pucchā – isigilisuttaṃ panāvuso bhagavatā kattha kaṃ ārabbha bhāsitaṃ.	60	
PA_anya-e09_02n:603	Vissajjanā – rājagahe bhante isigilismiṃ pabbate sambahule bhikkhū ārabbha bhāsitaṃ.	60	
PA_anya-e09_02n:604	Mahācattārīsakasutta	60	
PA_anya-e09_02n:605	Pucchā – mahācattārīsakasuttaṃ panāvuso bhagavatā kattha kaṃ ārabbha bhāsitaṃ.	60	
PA_anya-e09_02n:606	Vissajjanā – sāvatthiyaṃ bhante sambahule bhikkhū ārabbha bhāsitaṃ.	60	
PA_anya-e09_02n:607	Ānāpānassatisutta	60	
PA_anya-e09_02n:608	Pucchā – ānāpānassatisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	60	
PA_anya-e09_02n:609_0	Vissajjanā – sāvatthiyaṃ bhante sambahule bhikkhū ārabbha bhāsitaṃ, therā bhante	609	
PA_anya-e09_02n:609_1	bhikkhū nave bhikkhū ovadanti anusāsanti, appekacce therā bhikkhū dasapi bhikkhū	609	
PA_anya-e09_02n:609_2	ovadanti anusāsanti, appekacce therā bhikkhū vīsampi bhikkhū ovadanti anusāsanti,	609	
PA_anya-e09_02n:609_3	appekacce therā bhikkhū tiṃsampi bhikkhū ovadanti anusāsanti, appekacce therā bhikkhū	609	
PA_anya-e09_02n:609_4	cattārīsampi bhikkhū ovadanti anusāsanti, te ca bhante navā bhikkhū therehi bhikkhūhi	609	
PA_anya-e09_02n:609_5	ovadiyamānā anusāsiyamānā uḷāraṃ pubbenāparaṃ visesaṃ jānanti, tasmiṃ bhante vatthusmiṃ bhāsitaṃ.	609	
PA_anya-e09_02n:610	Kāyagatāsatisutta	61	
PA_anya-e09_02n:611	Pucchā – kāyagatāsatisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	61	
PA_anya-e09_02n:612_0	Vissajjanā – sāvatthiyaṃ bhante sambahule bhikkhū ārabbha bhāsitaṃ, sambahulānaṃ	612	
PA_anya-e09_02n:612_1	bhante bhikkhūnaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ	612	
PA_anya-e09_02n:612_2	sannipatitānaṃ ayamantarakathā udapādi “acchariyaṃ āvuso, abbhutaṃ āvuso, yāvañcidaṃ	612	
PA_anya-e09_02n:612_3	tena bhagavatā jānatā passatā arahatā sammāsambuddhena kāyagatāsati bhāvitā bahulīkatā	612	
PA_anya-e09_02n:612_4	mahapphalā vuttā mahānisaṃsā”ti, tasmiṃ bhante vatthusmiṃ bhāsitaṃ.	612	
PA_anya-e09_02n:613	Saṅkhārūpapattisutta	61	
PA_anya-e09_02n:614	Pucchā – saṅkhārūpapattisuttaṃ panāvuso bhagavatā kattha kaṃ ārabbha bhāsitaṃ.	61	
PA_anya-e09_02n:615	Vissajjanā – sāvatthiyaṃ bhante sambahule bhikkhū ārabbha bhāsitaṃ.	61	
PA_anya-e09_02n:616	Pucchā – kathañcāvuso tattha bhagavatā saṅkhārūpapattiyo vibhajitvā pakāsitā.	61	
PA_anya-e09_02n:617_0	Vissajjanā – idha bhikkhave bhikkhu saddhāya samannāgato hoti, sīlena samannāgato	617	
PA_anya-e09_02n:617_1	hoti, sutena samannāgato hoti, cāgena samannāgato hoti, paññāya samannāgato hoti,	617	
PA_anya-e09_02n:617_2	tassa evaṃ hoti “aho vatāhaṃ kāyassa bhedā paraṃ maraṇā khattiyamahāsālānaṃ sahabyataṃ	617	
PA_anya-e09_02n:617_3	upapajjeyya”nti evamādinā bhante tattha bhagavatā saṅkhārūpapattiyo vibhajitvā pakāsitā.	617	
PA_anya-e09_02n:618	Cūḷasuññatasutta	61	
PA_anya-e09_02n:619	Pucchā – cūḷasuññatasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	61	
PA_anya-e09_02n:620_0	Vissajjanā – sāvatthiyaṃ bhante āyasmantaṃ ānandaṃ ārabbha bhāsitaṃ, āyasmā bhante	620	
PA_anya-e09_02n:620_1	ānando sāyanhasamayaṃ paṭisallānā vuṭṭhito bhagavantaṃ etadavoca “ekamidaṃ bhante	620	
PA_anya-e09_02n:620_2	samayaṃ bhagavā sakkesu viharati nagarakaṃ nāma sakyānaṃ nigamo, tattha me bhante	620	
PA_anya-e09_02n:620_3	bhagavato sammukhā sutaṃ, sammukhā paṭiggahitaṃ, suññatāvihārenāhaṃ ānanda etarahi	620	
PA_anya-e09_02n:620_4	bahulaṃ viharāmīti kacci metaṃ bhante sussutaṃ suggahitaṃ sumanasikataṃ sūpadhārita”nti,	620	
PA_anya-e09_02n:620_5	tasmiṃ bhante vatthusmiṃ bhāsitaṃ.	620	
PA_anya-e09_02n:621	Mahāsuññatasutta	62	
PA_anya-e09_02n:622	Pucchā – mahāsuññatasuttaṃ panāvuto bhagavatā kattha kaṃ ārabbha kismiṃ vatthusmiṃ bhāsitaṃ.	62	
PA_anya-e09_02n:623_0	Vissajjanā – sakkesu bhante kapilavatthusmiṃ āyasmantaṃ ānandaṃ ārabbha bhāsitaṃ,	623	
PA_anya-e09_02n:623_1	āyasmā bhante ānando sambahulehi bhikkhūhi saddhiṃ ghaṭāya sakkassa vihāre cīvarakammaṃ	623	
PA_anya-e09_02n:623_2	karoti, tasmiṃ bhante vatthusmiṃ bhāsitaṃ.	623	
PA_anya-e09_02n:624	Acchariyaabbhutasutta	62	
PA_anya-e09_02n:625	Pucchā – acchariyaabbhutasuttaṃ panāvuso bhagavatā kattha kaṃ ārabbha kismiṃ vatthusmiṃ kena saddhiṃ bhāsitaṃ.	62	
PA_anya-e09_02n:626_0	Vissajjanā – sāvatthiyaṃ bhante sambahule bhikkhū ārabbha āyasmatā ānandattherena	626	
PA_anya-e09_02n:626_1	dhammabhaṇḍāgārikena saddhiṃ bhāsitaṃ. Sambahulānaṃ bhante bhikkhūnaṃ pacchābhattaṃ	626	
PA_anya-e09_02n:626_2	piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarakathā	626	
PA_anya-e09_02n:626_3	udapādi “acchariyaṃ āvuso, abbhutaṃ āvuso tathāgatassa mahiddhikatā mahānubhāvatā.	626	
PA_anya-e09_02n:626_4	Yatra hi nāma tathāgato atīte buddhe parinibbute chinnapapañce chinnavaṭume pariyādinnavaṭṭe	626	
PA_anya-e09_02n:626_5	sabbadukkhavītivatte jānissati. Evaṃjaccā te bhagavanto ahesuṃ itipi, evaṃnāmā te	626	
PA_anya-e09_02n:626_6	bhagavanto ahesuṃ itipi, evaṃgottā te bhagavanto ahesuṃ itipi, evaṃsīlā te bhagavanto	626	
PA_anya-e09_02n:626_7	ahesuṃ itipi, evaṃdhammā te bhagavanto ahesuṃ itipi, evaṃpaññā te bhagavanto ahesuṃ	626	
PA_anya-e09_02n:626_8	itipi, evaṃvihārī te bhagavanto ahesuṃ itipi, evaṃvimuttā te bhagavanto ahesuṃ itipī”ti,	626	
PA_anya-e09_02n:626_9	tasmiṃ bhante vatthusmiṃ bhāsitaṃ.	626	
PA_anya-e09_02n:627	Bākulasutta	62	
PA_anya-e09_02n:628	Pucchā – bākulasuttaṃ panāvuso kattha kaṃ ārabbha kena bhāsitaṃ.	62	
PA_anya-e09_02n:629	Vissajjanā – rājagahe bhante acelaṃ kassapaṃ ārabbha āyasmatā bākulattherena bhāsitaṃ.	62	
PA_anya-e09_02n:630	Dantabhūmisutta	63	
PA_anya-e09_02n:631	Pucchā – dantabhūmisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	63	
PA_anya-e09_02n:632_0	Vissajjanā – rājagahe bhante jayasenaṃ rājakumāraṃ ārabbha bhāsitaṃ. Jayaseno bhante	632	
PA_anya-e09_02n:632_1	rājakumāro aciravataṃ samaṇuddesaṃ upasaṅkamitvā etadavoca “sutaṃ metaṃ bho aggivessana	632	
PA_anya-e09_02n:632_2	idha bhikkhu appamatto ātāpī pahitatto viharanto phuseyya cittassa ekaggata”nti,	632	
PA_anya-e09_02n:632_3	tasmiṃ bhante vatthusmiṃ bhāsitaṃ.	632	
PA_anya-e09_02n:633	Pucchā – kathañcāvuso tattha bhagavatā aciravatassa samaṇuddesassa samassāsetvā dhammadesanānayo pakāsito.	63	
PA_anya-e09_02n:634_0	Vissajjanā – taṃ kutettha aggivessana labbhā, yaṃ taṃ nekkhammena ñātabbaṃ nekkhammena	634	
PA_anya-e09_02n:634_1	daṭṭhabbaṃ nekkhammena pattabbaṃ nekkhammena sacchikātabbaṃ, taṃ vata jayaseno rājakumāro	634	
PA_anya-e09_02n:634_2	kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno	634	
PA_anya-e09_02n:634_3	kāmapariyosanāya ussuko ussati vā dakkhati vā sacchi vā karissatīti netaṃ ṭhānaṃ	634	
PA_anya-e09_02n:634_4	vijjatīti evaṃ kho bhante bhagavato aciravatassa samaṇuddesassa samassāsetvā, seyyathāpissu	634	
PA_anya-e09_02n:634_5	aggivessana dve hatthidammā vā assadammāvā godammā vā sudantā suvinītāti evamādinā	634	
PA_anya-e09_02n:634_6	bhante bhagavatā aciravatassa samaṇuddesassa desanānayo pakāsito.	634	
PA_anya-e09_02n:635	Pucchā – kathañcāvuso tattha bhagavā dve upamāyo dassetvā tatuttari dhammadesanaṃ pavaḍḍheti.	63	
PA_anya-e09_02n:636	Vissajjanā – seyyathāpi aggivessana rājākhattiyo muddhāvasitto nāgavanikaṃ āmantetīti evamādinā bhante bhagavā uttaripi dhammadesanaṃ pavaḍḍhesi.	63	
PA_anya-e09_02n:637	Bhūmijasutta	63	
PA_anya-e09_02n:638	Pucchā – tenāvuso…pe… sammāsambuddhena bhūmijasuttaṃ kattha kaṃ ārabbha kismiṃ vatthusmiṃ bhāsitaṃ.	63	
PA_anya-e09_02n:639_0	Vissajjanā – rājagahe bhante jayasenaṃ rājakumāraṃ ārabbha bhāsitaṃ, jayaseno bhante	639	
PA_anya-e09_02n:639_1	rājakumāro āyasmantaṃ bhūmijaṃ etadavoca “santi bho bhūmija eke samaṇabrāhmaṇā evaṃvādino	639	
PA_anya-e09_02n:639_2	evaṃdiṭṭhino ‘āsañcepi karitvā brahmacariyaṃ caranti, abhabbā phalassa adhigamāya.	639	
PA_anya-e09_02n:639_3	Anāsañcepi karitvā brahmacariyaṃ caranti, abhabbā phalassa adhigamāya. Āsañca anāsañcepi	639	
PA_anya-e09_02n:639_4	karitvā brahmacariyaṃ caranti, abhabbā phalassa adhigamāya. Nevāsaṃ nānāsañcepi karitvā	639	
PA_anya-e09_02n:639_5	brahmacariyaṃ caranti, ābhabbā phalassa adhigamāyā’ti. Idha bhoto bhūmijassa satthā	639	
PA_anya-e09_02n:639_6	kiṃvādī kimakkhāyī”ti tasmiṃ bhante vatthusmiṃ bhāsitaṃ.	639	
PA_anya-e09_02n:640	Pucchā – kathañcāvuso tattha bhagavatā āyasmato bhūmijattherassa taṃ byākaraṇaṃ samanujānitvā tatuttari dhammadesanānayo paripūretvā pakāsito.	64	
PA_anya-e09_02n:641_0	Vissajjanā – taggha tvaṃ bhūmija evaṃ puṭṭho evaṃ byākaramāno vuttavādī ceva me hosi,	641	
PA_anya-e09_02n:641_1	na ca maṃ abhūtena abbhācikkhasi, evamādinā bhante bhagavatā āyasmato bhūmijassa	641	
PA_anya-e09_02n:641_2	taṃ vacanaṃ samanujānitvā “yehi kehici bhūmija samaṇā vā brāhmaṇā vā micchādiṭṭhino	641	
PA_anya-e09_02n:641_3	micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino,	641	
PA_anya-e09_02n:641_4	te āsañcepi karitvā brahmacariyaṃ caranti, abhabbā phalassa adhigamāyā”ti evamādinā	641	
PA_anya-e09_02n:641_5	bhante bhagavatā āyasmato bhūmijassa uttari desanānayo paripūretvā pakāsito.	641	
PA_anya-e09_02n:642	Anuruddhasutta	64	
PA_anya-e09_02n:643	Pucchā – anuruddhasuttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.	64	
PA_anya-e09_02n:644_0	Vissajjanā – sāvatthiyaṃ bhante pañcakaṅgaṃ thapatiṃ ārabbha āyasmatā anuruddhattherena	644	
PA_anya-e09_02n:644_1	bhāsitaṃ, pañcakaṅgo bhante thapati āyasmantaṃ anuruddhaṃ etadavoca “idha maṃ bhante	644	
PA_anya-e09_02n:644_2	therā bhikkhū upasaṅkamitvā evamāhaṃsu ‘appamāṇaṃ gahapati cetovimuttiṃ bhāvehī’ti,	644	
PA_anya-e09_02n:644_3	ekacce therā evamāhaṃsu ‘mahaggataṃ gahapati cetovimuttiṃ bhāvehī”ti, yā cāyaṃ bhante	644	
PA_anya-e09_02n:644_4	appamāṇā cetovimutti yā ca mahaggatā cetovimutti, ime dhammā nānatthā ceva nānābyañjanā	644	
PA_anya-e09_02n:644_5	ca, udāhu ekatthā byañjanameva nānanti” tasmiṃ bhante vatthusmiṃ bhāsitaṃ.	644	
PA_anya-e09_02n:645	Upakkilesasutta	64	
PA_anya-e09_02n:646	Pucchā – upakkilesasuttaṃ panāvuso bhagavatā kattha kaṃ ārabbha bhāsitaṃ.	64	
PA_anya-e09_02n:647	Vissajjanā – pācīnavaṃsadāye bhante āyasmantaṃ anuruddhattheraṃ ārabbha bhāsitaṃ.	64	
PA_anya-e09_02n:648	Bālapaṇḍitasutta	64	
PA_anya-e09_02n:649	Pucchā – bālapaṇḍitasuttaṃ panāvuso bhagavatā kattha kaṃ ārabbha bhāsitaṃ.	64	
PA_anya-e09_02n:650	Vissajjanā – sāvatthiyaṃ bhante sambahule bhikkhū ārabbha bhāsitaṃ.	65	
PA_anya-e09_02n:651	Pucchā – kathañcāvuso tattha bhagavatā bālassa bālalakkhaṇāni ca bālassa diṭṭheva dhamme dukkhadomanassappaṭisaṃvedanā ca pakāsitā.	65	
PA_anya-e09_02n:652_0	Vissajjanā – tīṇimāni bhikkhave bālassa bālalakkhaṇāni bālanimittāni bālāpadānāni.	652	
PA_anya-e09_02n:652_1	Katamāni tīṇi. Idha bhikkhave bālo duccintitacintī ca hoti dubbhāsitabhāsī ca dukkaṭakammakārī	652	
PA_anya-e09_02n:652_2	cāti evamādinā bhante tattha bhagavatā bālassa bālalakkhaṇāni ca bālassa diṭṭheva	652	
PA_anya-e09_02n:652_3	dhamme dukkhadomanassappaṭisaṃvedanā ca pakāsitā.	652	
PA_anya-e09_02n:653	Pucchā – kathañcāvuso tattha bhagavatā bālassa samparāyo ca tattha niraye bālassa dukkhadomanassapaṭisaṃvedanā ca pakāsitā.	65	
PA_anya-e09_02n:654_0	Vissajjanā – sa kho so bhikkhave bālo kāyena duccaritaṃ caritvā vācāya duccaritaṃ	654	
PA_anya-e09_02n:654_1	caritvā manasā duccaritaṃ caritvā kāyassa bhedāparaṃ maraṇā apāyaṃ duggatiṃ vinipātaṃ	654	
PA_anya-e09_02n:654_2	nirayaṃ upapajjatīti evamādinā bhante tattha bhagavatā bālassa samparāyo ca tattha	654	
PA_anya-e09_02n:654_3	ca bālassa niraye dukkhadomanassappaṭisaṃvedanā pakāsitā.	654	
PA_anya-e09_02n:655	Pucchā – kathañcāvuso tattha bhagavatā bālassa tiracchānayoniyaṃ dukkhadomanassapaṭisaṃvedanā pakāsitā.	65	
PA_anya-e09_02n:656_0	Vissajjanā – santi bhikkhave tiracchānagatā pāṇā tiṇabhakkhā te allānipi tiṇāni sukkhānipi	656	
PA_anya-e09_02n:656_1	tiṇāni dantullehakaṃ khādantīti evamādinā bhante tattha bhagavatā bālassa tiracchānayoniyaṃ	656	
PA_anya-e09_02n:656_2	dukkhadomanassappaṭisaṃvedanā pakāsitā.	656	
PA_anya-e09_02n:657	Pucchā – kathañcāvuso tattha bhagavatā bālena sakiṃ vinipātagatena puna manussattadullabhatā pakāsitā.	65	
PA_anya-e09_02n:658_0	Vissajjanā – seyyathāpi bhikkhave puriso ekacchiggalaṃ yugaṃ mahāsamudde pakkhipeyya,	658	
PA_anya-e09_02n:658_1	tamenaṃ puratthimo vāto pacchimena saṃhareyyāti evamādinā bhante tattha bhagavatā	658	
PA_anya-e09_02n:658_2	bālena sakiṃ vinipātagatena puna manussattassa dullabhatā pakāsitā.	658	
PA_anya-e09_02n:659	Pucchā – kathañcāvuso tattha bhagavatā bālassa kadāci karahaci dīghassa addhuno accayena manussattaṃ āgatassapi dukkhabahulatā pakāsitā.	65	
PA_anya-e09_02n:660_0	Vissajjanā – sa kho so bhikkhave bālo sace kadāci karahaci dīghassa addhuno accayena	660	
PA_anya-e09_02n:660_1	manussattaṃ āgacchatīti evamādinā bhante tattha bhagavatā bālassa kadāci karahaci	660	
PA_anya-e09_02n:660_2	dīghassa addhuno accayena manussattaṃ āgatassapi dukkhabahulatā pakāsitā.	660	
PA_anya-e09_02n:661	Pucchā – kathañcāvuso tattha bhagavatā paṇḍitassa paṇḍitalakkhaṇāni ca paṇḍitassa diṭṭheva dhamme sukhasomanassappaṭisaṃvedanā ca pakāsitā.	66	
PA_anya-e09_02n:662_0	Vissajjanā – tīṇimāni bhikkhave paṇḍitassa paṇḍitalakkhaṇāni paṇḍitanimittāni paṇḍitāpadānāni.	662	
PA_anya-e09_02n:662_1	Katamāni tīṇi. Idha bhikkhave paṇḍito sucintitacintī ca hoti subhāsitabhāsī ca sukatakammakārī	662	
PA_anya-e09_02n:662_2	cāti evamādinā bhante tattha bhagavatā	662	
PA_anya-e09_02n:663	Paṇḍitassa paṇḍitalakkhaṇāni ca diṭṭheva dhamme paṇḍitassa sukhasomanassapaṭisaṃvedanā ca pakāsitā.	66	
PA_anya-e09_02n:664	Pucchā – kathañcāvuso tattha bhagavatā paṇḍitassa samparāyo ca tattha sagge sukhasomanassappaṭisaṃvedanā ca pakāsitā.	66	
PA_anya-e09_02n:665_0	Vissajjanā – sa kho so bhikkhave paṇḍito kāyena sucaritaṃ caritvā vācāya manasā sucaritaṃ	665	
PA_anya-e09_02n:665_1	caritvā kāyassa bhedā paraṃ maraṇā sugatiṃ saggaṃ lokaṃ upapajjatīti evamādinā bhante	665	
PA_anya-e09_02n:665_2	tattha bhagavatā paṇḍitassa samparāyo ca sagge ca paṇḍitassa sukhasomanassappanisaṃvedanā pakāsitā.	665	
PA_anya-e09_02n:666	Pucchā – kathañcāvuso tattha bhagavatā paṇḍitassa kadāci karahaci dīghassa addhuno accayena manussattaṃ āgatassapi sukhabahulatā pakāsitā.	66	
PA_anya-e09_02n:667_0	Vissajjanā – sa kho so bhikkhave paṇḍito sace kadāci karahaci dīghassa addhuno accayena	667	
PA_anya-e09_02n:667_1	manussattaṃ āgacchati, yāni tāni uccākulāni khattiyamahāsālakulaṃ vā brāhmaṇamahāsālakulaṃ	667	
PA_anya-e09_02n:667_2	vā gahapatimahāsālakulaṃ vā tathārūpe kule paccājāyatīti evamādinā bhante tattha	667	
PA_anya-e09_02n:667_3	bhagavatā paṇḍitassa kadāci karahaci dīghassa addhuno accayena manussattaṃ āgatassapi	667	
PA_anya-e09_02n:667_4	sukhabahulatā pakāsitā.	667	
PA_anya-e09_02n:668	Cūḷakammavibhaṅgasutta	66	
PA_anya-e09_02n:669	Pucchā – tenāvuso jānatā passatā…pe… sammāsambuddhena cūḷakammavibhaṅgasuttaṃ kattha kaṃ ārabbha kismiṃ vatthusmiṃ bhāsitaṃ.	66	
PA_anya-e09_02n:670_0	Vissajjanā – sāvatthiyaṃ bhante subhaṃ māṇavaṃ todeyyaputtaṃ ārabbha bhāsitaṃ. Subho	670	
PA_anya-e09_02n:670_1	bhante māṇavo todeyyaputto bhagavantaṃ upasaṅkamitvā etadavoca “ko nu kho bho gotama	670	
PA_anya-e09_02n:670_2	hetu ko paccayo, yena manussānaṃyeva sataṃ manussabhūtānaṃ dissanti hīnappaṇītatā.	670	
PA_anya-e09_02n:670_3	Dissanti hi bho gotama manussā appāyukā, dissanti dīghāyukā. Dissanti bavhābādhā,	670	
PA_anya-e09_02n:670_4	dissanti appābādhā. Dissanti dubbaṇṇā, dissanti vaṇṇavanto. Dissanti appesakkhā,	670	
PA_anya-e09_02n:670_5	dissanti mahesakkhā. Dissanti appabhogā, dissanti mahābhogā. Dissanti nīcakulīnā,	670	
PA_anya-e09_02n:670_6	dissanti uccākulīnā. Dissanti duppaññā, dissanti paññavanto. Ko nu kho bho gotama	670	
PA_anya-e09_02n:670_7	hetu ko paccayo, yena manussānaṃyeva sataṃ manussabhūtānaṃ dissanti hīnappaṇītatā”ti	670	
PA_anya-e09_02n:670_8	tasmiṃ bhante vatthusmiṃ bhāsitaṃ.	670	
PA_anya-e09_02n:671	Pucchā – kathañcāvuso tattha bhagavatā sattānaṃ dīghāyukaappāyukasaṃvattanakakammāni vibhajitvā pakāsitāni.	67	
PA_anya-e09_02n:672_0	Vissajjanā – idha māṇava ekacco itthī vā puriso vā pāṇātipātī hoti, luddo lohitapāṇi	672	
PA_anya-e09_02n:672_1	hatapahate niviṭṭho adayāpanno pāṇabhūtesūti evamādinā bhante tattha bhagavatā appāyukadīghāyukasaṃvattanakāni	672	
PA_anya-e09_02n:672_2	kammāni vibhajitvā pakāsitāni.	672	
PA_anya-e09_02n:673	Pucchā – kathañcāvuso tattha bhagavatā sattānaṃ appābādhabavhābādhasaṃvattanakakammāni vibhajitvā pakāsitāni.	67	
PA_anya-e09_02n:674_0	Vissajjanā – idha māṇava ekacco itthī vā puriso vā sattānaṃ viheṭṭhakajātiko hoti	674	
PA_anya-e09_02n:674_1	pāṇinā vā leḍḍunāvā daṇḍenavā satthena vāti evamādinā bhante tattha bhagavatā sattānaṃ	674	
PA_anya-e09_02n:674_2	appābādhabavhābādhasaṃvattanakakammāni vibhajitvā pakāsitāni.	674	
PA_anya-e09_02n:675	Pucchā – kathañcāvuso tattha bhagavatā sattānaṃ suvaṇṇadubbaṇṇasaṃvattanakakammāni vibhajitvā pakāsitāni.	67	
PA_anya-e09_02n:676_0	Vissajjanā – idha māṇava ekacco itthī vā puriso vā kodhano hoti upāyāsabahulo, appampi	676	
PA_anya-e09_02n:676_1	vutto samāno abhisajjati kuppati byāpajjati patiṭṭhiyati, kopañca dosañca appaccayañca	676	
PA_anya-e09_02n:676_2	pātukarotīti evamādinā bhante tattha bhagavatā sattānaṃ suvaṇṇadubbaṇṇasaṃvattanakakammāni	676	
PA_anya-e09_02n:676_3	vibhajitvā pakāsitāni.	676	
PA_anya-e09_02n:677	Pucchā – kathañcāvuso tattha bhagavatā sattānaṃ mahesakkha appesakkhasaṃvattanakakammāni vibhajitvā pakāsitāni.	67	
PA_anya-e09_02n:678_0	Vissajjanā – idha māṇava ekacco itthī vā puriso vā issāmanako hoti, paralābhasakkāra	678	
PA_anya-e09_02n:678_1	garukāra mānanavandana pūjāsu issati upadussati issaṃ bandhatīti evamādinā bhante	678	
PA_anya-e09_02n:678_2	tattha bhagavatā sattānaṃ appesakkhamahesakkhasaṃvattanakāni kammāni vibhajitvā pakāsitāni.	678	
PA_anya-e09_02n:679	Pucchā – kathañcāvuso tattha bhagavatā mahābhogaappabhogasaṃvattanakakammāni vibhajitvā pakāsitāni.	67	
PA_anya-e09_02n:680_0	Vissajjanā – idha māṇava ekacco itthī vā puriso vā na dātā hoti, samaṇassa vā brāhmaṇassa	680	
PA_anya-e09_02n:680_1	vā annaṃ pānaṃ vattaṃ yānaṃ mālāgandha vilepanaṃ seyyavasathapadīpeyyanti evamādinā	680	
PA_anya-e09_02n:680_2	bhante tattha bhagavatā mahābhogaappabhogasaṃvattanakakammāni vibhajitvā pakāsitāni.	680	
PA_anya-e09_02n:681	Pucchā – kathañcāvuso tattha bhagavatā sattānaṃ uccākulīna nīcakulīnasaṃvattanakakammāni vibhajitvā pakāsitāni.	68	
PA_anya-e09_02n:682_0	Vissajjanā – idha māṇava ekacco itthī vā puriso vā thaddho hoti atimāni abhivādetabbaṃ	682	
PA_anya-e09_02n:682_1	na abhivādeti, paccuṭṭhātabbaṃ na paccuṭṭheti, āsanārahassa na āsanaṃ deti, maggārahassa	682	
PA_anya-e09_02n:682_2	na maggaṃ deti, sakkātabbaṃ na sakkaroti, garukātabbaṃ na garukaroti, mānetabbaṃ	682	
PA_anya-e09_02n:682_3	māneti, pūjetabbaṃ na pūjetīti evamādinā bhante tattha bhagavatā sattānaṃ uccākulīna	682	
PA_anya-e09_02n:682_4	nīcakulīnasaṃvattanakakammāni vibhajitvā pakāsitāni.	682	
PA_anya-e09_02n:683	Pucchā – kathañcāvuso tattha bhagavatā sattānaṃ mahāpaññaduppaññasaṃvattanakakammāni vibhajitvā pakāsitāni.	68	
PA_anya-e09_02n:684_0	Vissajjanā – idha māṇava ekacco itthī vā puriso vā samaṇaṃ vā brāhmaṇaṃ vā upasaṅkamitvā	684	
PA_anya-e09_02n:684_1	na paripucchitā hoti “kiṃ bhante kusalaṃ, kiṃ akusalaṃ. Kiṃ sāvajjaṃ, kiṃ anavajjaṃ.	684	
PA_anya-e09_02n:684_2	Kiṃ sevitabbaṃ, kiṃ na sevitabbaṃ. Kiṃ me karīyamānaṃ dīgharattaṃ ahitāya dukkhāya	684	
PA_anya-e09_02n:684_3	hoti, kiṃ vā pana me karīyamānaṃ dīgharattaṃ hitāya sukhāya hotī”ti evamādinā bhante	684	
PA_anya-e09_02n:684_4	tattha bhagavatā sattānaṃ mahāpaññaduppaññasaṃvattanakakammāni vibhajitvā pakāsitāni.	684	
PA_anya-e09_02n:685	Indriyabhāvanāsu	68	
PA_anya-e09_02n:686	Pucchā – indriyabhāvanāsuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.	68	
PA_anya-e09_02n:687_0	Vissajjanā – gajaṅgalāyaṃ bhante uttaraṃ nāma māṇavaṃ pārāsiviyantevāsiṃ ārabbha	687	
PA_anya-e09_02n:687_1	bhāsitaṃ, uttaro bhante māṇavo pārāsiviyantevāsī bhagavatā puṭṭho bhagavantaṃ etadavoca	687	
PA_anya-e09_02n:687_2	“idha bho gotama cakkhunā rūpaṃ na passati, sotena saddaṃ na suṇāti. Evaṃ kho bho	687	
PA_anya-e09_02n:687_3	gotama deseti pārāsiviyo brāhmaṇo sāvakānaṃ indriyabhāvana”nti. Tasmiṃ bhante vatthusmiṃ bhāsitaṃ.	687	
