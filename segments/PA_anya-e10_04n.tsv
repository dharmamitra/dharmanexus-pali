segmentnr	original	folio	analyzed
PA_anya-e10_04n:0	Namo tassa bhagavato arahato sammāsambuddhassa	0	
PA_anya-e10_04n:1	Mahārahanīti	0	
PA_anya-e10_04n:2	Paṇḍitakathā	0	
PA_anya-e10_04n:4	Mahāraharahaṃ sakya,	0	
PA_anya-e10_04n:5	Muniṃ nīvaraṇā taṇhā;	0	
PA_anya-e10_04n:6	Muttaṃ muttaṃ sudassanaṃ,	0	
PA_anya-e10_04n:7	Vande bodhivaraṃ varaṃ.	0	
PA_anya-e10_04n:9	Muninā munināgena,	0	
PA_anya-e10_04n:10	Duṭṭhapabbajjitā jitā;	1	
PA_anya-e10_04n:11	Yathā yathāasaddhamma-	1	
PA_anya-e10_04n:12	Puraṇā puraṇādayo.	1	
PA_anya-e10_04n:14	Tathā tathāgatovādā,	1	
PA_anya-e10_04n:15	Nugate lokanītiyaṃ;	1	
PA_anya-e10_04n:16	Katayogena vidūnā,	1	
PA_anya-e10_04n:17	Jeyyovānattha kārino.	1	
PA_anya-e10_04n:19	Nitīdha jantunaṃ sāro,	1	
PA_anya-e10_04n:20	Mittācariyāca pītarā;	2	
PA_anya-e10_04n:21	Nītimā subuddhi byatto,	2	
PA_anya-e10_04n:22	Sutavā atthadassimā.	2	
PA_anya-e10_04n:24	Kaviheraññakā katvā,	2	
PA_anya-e10_04n:25	Suttattaṃ satthakañcanaṃ;	2	
PA_anya-e10_04n:26	Gajjapajjādyālaṅkāraṃ,	2	
PA_anya-e10_04n:27	Karontīdha manorammaṃ.	2	
PA_anya-e10_04n:29	Vutyaṃ visadañāṇassa,	2	
PA_anya-e10_04n:30	Ñāto atthotarassa na;	3	
PA_anya-e10_04n:31	Surappabhāya ādāso,	3	
PA_anya-e10_04n:32	Chāyaṃ disse na mākare.	3	
PA_anya-e10_04n:34	Mahātejopi tejoyaṃ,	3	
PA_anya-e10_04n:35	Mattikaṃ namudukaṃkaro;	3	
PA_anya-e10_04n:36	Āpo āpeti mudukaṃ,	3	
PA_anya-e10_04n:37	Sādhuvācāca kakkhaḷaṃ.	3	
PA_anya-e10_04n:39	Mudunāva ripuṃ jeti,	3	
PA_anya-e10_04n:40	Mudunā jeti dāruṇaṃ;	4	
PA_anya-e10_04n:41	Nosiddhaṃ mudunā kiñci,	4	
PA_anya-e10_04n:42	Yatvato mudunā jaye.	4	
PA_anya-e10_04n:44	Candanaṃ sītalaṃ loke,	4	
PA_anya-e10_04n:45	Tato candaṃva sītalaṃ;	4	
PA_anya-e10_04n:46	Candanacandasītamhā,	4	
PA_anya-e10_04n:47	Vākyaṃ sādhusubhāsitaṃ.	4	
PA_anya-e10_04n:49	Pattakalloditaṃ appaṃ,	4	
PA_anya-e10_04n:50	Vākyaṃ subhāsitaṃ bhave;	5	
PA_anya-e10_04n:51	Khudditassa kadannaṃpi,	5	
PA_anya-e10_04n:52	Suttaṃ sāduraso siyā.	5	
PA_anya-e10_04n:54	Satthakāpi bahūvācā,	5	
PA_anya-e10_04n:55	Nādarā bahubhāṇino;	5	
PA_anya-e10_04n:56	Sopakāramudāsīnaṃ,	5	
PA_anya-e10_04n:57	Nanudiṭṭhaṃ nadījalaṃ.	5	
PA_anya-e10_04n:59	Saṃsāravisarukkhassa,	5	
PA_anya-e10_04n:60	Dvayamevāmataṃphalaṃ;	6	
PA_anya-e10_04n:61	Subhāsitassasārādo,	6	
PA_anya-e10_04n:62	Sādhūhirasamāgamo.	6	
PA_anya-e10_04n:64	Pāsāṇachattaṃ garukaṃ,	6	
PA_anya-e10_04n:65	Tato devānacikkhanā;	6	
PA_anya-e10_04n:66	Tato vuḍḍhānamovādo,	6	
PA_anya-e10_04n:67	Tato buddhassa sāsanaṃ;	6	
PA_anya-e10_04n:69	Tulaṃ sallahukaṃ loke,	6	
PA_anya-e10_04n:70	Tato capalajātiko;	7	
PA_anya-e10_04n:71	Tatonovādiko tato,	7	
PA_anya-e10_04n:72	Yati dhammepamādako.	7	
PA_anya-e10_04n:74	Aha gacchati hāyantī,	7	
PA_anya-e10_04n:75	Sattānamidha jīvitaṃ;	7	
PA_anya-e10_04n:76	Tasmāhi māpamattatvaṃ,	7	
PA_anya-e10_04n:77	Gacchantu jinasāsane.	7	
PA_anya-e10_04n:79	Paṇḍitassa pasaṃsāya,	7	
PA_anya-e10_04n:80	Daṇḍobālena dīyate;	8	
PA_anya-e10_04n:81	Paṇḍito paṇḍiteneva,	8	
PA_anya-e10_04n:82	Vaṇṇitova suvaṇṇito.	8	
PA_anya-e10_04n:84	Satesu jāyate sūro,	8	
PA_anya-e10_04n:85	Sahassesuca paṇḍito;	8	
PA_anya-e10_04n:86	Vuttā satasahassesu,	8	
PA_anya-e10_04n:87	Dātā bhavativā navā.	8	
PA_anya-e10_04n:89	Bhūpattaṃca paṇḍitattañca,	8	
PA_anya-e10_04n:90	Nevatulyaṃ kadācipi;	9	
PA_anya-e10_04n:91	Sadesepūjito rājā,	9	
PA_anya-e10_04n:92	Buddho sabbatthapūjito.	9	
PA_anya-e10_04n:94	Kvātibhāro samatthānaṃ,	9	
PA_anya-e10_04n:95	Kiṃdūro byavahārinaṃ;	9	
PA_anya-e10_04n:96	Kovideso savijjānaṃ,	9	
PA_anya-e10_04n:97	Koparo piyavādinaṃ.	9	
PA_anya-e10_04n:99	Nanu te yevasantā no,	9	
PA_anya-e10_04n:100	Sāgarā nakulācalā;	10	
PA_anya-e10_04n:101	Appampi mariyādaṃ ye,	10	
PA_anya-e10_04n:102	Saṃvaṭṭevi jahantino.	10	
PA_anya-e10_04n:104	Palayetītamariyādā,	10	
PA_anya-e10_04n:105	Bhavantikira sāgarā;	10	
PA_anya-e10_04n:106	Mariyādātikaṃ sādhu,	10	
PA_anya-e10_04n:107	Naicchanti palayepi.	10	
PA_anya-e10_04n:109	Sataṃ dīghāyukaṃ sabba,	10	
PA_anya-e10_04n:110	Sattānaṃ sukhakāraṇaṃ;	11	
PA_anya-e10_04n:111	Asataṃpana sabbesaṃ,	11	
PA_anya-e10_04n:112	Dukkhahetu nasaṃsayo.	11	
PA_anya-e10_04n:114	Pāmokkhe sujane sante,	11	
PA_anya-e10_04n:115	Sabbepi sujanā janā;	11	
PA_anya-e10_04n:116	Jātekasmiṃsāragandhe,	11	
PA_anya-e10_04n:117	Sabbe gandhamayā dumā.	11	
PA_anya-e10_04n:119	Attanā yadi ekena,	11	
PA_anya-e10_04n:120	Vinatena mahājanā;	12	
PA_anya-e10_04n:121	Vinayaṃ yanti sabbepi,	12	
PA_anya-e10_04n:122	Ko taṃ nāseyya paṇḍito.	12	
PA_anya-e10_04n:124	Sarīrassa guṇānañca,	12	
PA_anya-e10_04n:125	Dūramaccanta mantaraṃ;	12	
PA_anya-e10_04n:126	Sarīraṃ khaṇaviddhaṃsi,	12	
PA_anya-e10_04n:127	Kappantiṭṭhāyino guṇā.	12	
PA_anya-e10_04n:129	Yadi niccamaniccena,	12	
PA_anya-e10_04n:130	Nimalaṃ malavāhinā;	13	
PA_anya-e10_04n:131	Yo so kāyena labhetha,	13	
PA_anya-e10_04n:132	Kiṃnaladdhaṃ bhave nukiṃ.	13	
PA_anya-e10_04n:134	Dhammatthakāmamokkhānaṃ,	13	
PA_anya-e10_04n:135	Pāṇaṃ saṃsiddhikāraṇaṃ;	13	
PA_anya-e10_04n:136	Tannighātā kinnahataṃ,	13	
PA_anya-e10_04n:137	Rakkhanā kinnarakkhitaṃ.	13	
PA_anya-e10_04n:139	Attā bandhu manussassa,	13	
PA_anya-e10_04n:140	Ripu attāva jantunaṃ;	14	
PA_anya-e10_04n:141	Attāva niyato ñāti,	14	
PA_anya-e10_04n:142	Attāva niyato ripu.	14	
PA_anya-e10_04n:144	Attanoparicāgena,	14	
PA_anya-e10_04n:145	Yaṃsitamanurakkhanaṃ;	14	
PA_anya-e10_04n:146	Karonti sajjanāyeva,	14	
PA_anya-e10_04n:147	Na taṃ nītimatā mataṃ.	14	
PA_anya-e10_04n:149	Tiṇāni bhūmirudakaṃ,	14	
PA_anya-e10_04n:150	Catutthī vākyasuṭṭhutā;	15	
PA_anya-e10_04n:151	Etāni hi sataṃgehe,	15	
PA_anya-e10_04n:152	Nochindante kadācipi.	15	
PA_anya-e10_04n:154	Ambuṃ pivantino najjo,	15	
PA_anya-e10_04n:155	Rukkho khādatino phalaṃ;	15	
PA_anya-e10_04n:156	Megho kvacipi no sassaṃ,	15	
PA_anya-e10_04n:157	Paratthāya sataṃdhanaṃ.	15	
PA_anya-e10_04n:159	Sataṃ pharusavācāhi,	15	
PA_anya-e10_04n:160	Nayāti vikatiṃ mano;	16	
PA_anya-e10_04n:161	Tiṇukkāhi nasakkāva,	16	
PA_anya-e10_04n:162	Tāpetuṃ sāgare jalaṃ.	16	
PA_anya-e10_04n:164	Sampatyaṃ mahattaṃceto,	16	
PA_anya-e10_04n:165	Bhavatyuppalakomalaṃ;	16	
PA_anya-e10_04n:166	Vippatyañca mahāsele,	16	
PA_anya-e10_04n:167	Silāsaṅghādakakkaso.	16	
PA_anya-e10_04n:169	Atthaṃ mahantamāpajja,	16	
PA_anya-e10_04n:170	Vijjaṃ sampattimevaca;	17	
PA_anya-e10_04n:171	Careyyāmānathaddhoyo,	17	
PA_anya-e10_04n:172	Paṇḍito so pavuccati.	17	
PA_anya-e10_04n:174	Nālabbhamabhipatthenti,	17	
PA_anya-e10_04n:175	Naṭṭhampi nacasocare;	17	
PA_anya-e10_04n:176	Vippatyañca namuyhanti,	17	
PA_anya-e10_04n:177	Yenarā teva paṇḍito.	17	
PA_anya-e10_04n:179	Gaṇṭhiṭṭhāne ekapade,	17	
PA_anya-e10_04n:180	Nātimaññeyya paṇḍito;	18	
PA_anya-e10_04n:181	Kiṃ akko veḷupabbhāro,	18	
PA_anya-e10_04n:182	Timahādīpabhānudo.	18	
PA_anya-e10_04n:184	Guṇadosesumekena,	18	
PA_anya-e10_04n:185	Natthi koci vivajjito;	18	
PA_anya-e10_04n:186	Sukhumālassa padumassa,	18	
PA_anya-e10_04n:187	Naḷā bhavati kakkasā.	18	
PA_anya-e10_04n:189	Sumahantāni satthāni,	18	
PA_anya-e10_04n:190	Dhārayanto bahussutā;	19	
PA_anya-e10_04n:191	Chettāro saṃsayānantu,	19	
PA_anya-e10_04n:192	Kilante lobhamohatā.	19	
PA_anya-e10_04n:194	Dosampi saguṇe disvā,	19	
PA_anya-e10_04n:195	Guṇavādī vadantino;	19	
PA_anya-e10_04n:196	Na loko vijjamānampi,	19	
PA_anya-e10_04n:197	Cande passati lañchanaṃ.	19	
PA_anya-e10_04n:199	Nipuṇe sutameseyya,	19	
PA_anya-e10_04n:200	Vicinitvā sutatthiko;	20	
PA_anya-e10_04n:201	Bhattaṃ hukkhaliyaṃ pakkaṃ,	20	
PA_anya-e10_04n:202	Bhājanaṃpi tathā bhave.	20	
PA_anya-e10_04n:204	Guṇā kubbanti dūtattaṃ,	20	
PA_anya-e10_04n:205	Dūrepi vasataṃ sataṃ;	20	
PA_anya-e10_04n:206	Ketake gandha ghāsāya,	20	
PA_anya-e10_04n:207	Gacchanti bhamarā sayaṃ.	20	
PA_anya-e10_04n:209	Paṇḍito sutasampanno,	20	
PA_anya-e10_04n:210	Yatthaatthīti cesuto;	21	
PA_anya-e10_04n:211	Mahussāhena taṃṭhānaṃ,	21	
PA_anya-e10_04n:212	Gantabbaṃ sutaresinā.	21	
PA_anya-e10_04n:214	Sabbasutaṃ madhīyetha,	21	
PA_anya-e10_04n:215	Hīnamukkaṭṭha majjhimaṃ;	21	
PA_anya-e10_04n:216	Sabbassaatthaṃ jāneyya,	21	
PA_anya-e10_04n:217	Naca sabbaṃ payojaye;	21	
PA_anya-e10_04n:218	Hoti tādisakokālo,	21	
PA_anya-e10_04n:219	Yattha atthāvahaṃ sutaṃ.	21	
PA_anya-e10_04n:221	Ṭhito cirattanaṃ nīre,	22	
PA_anya-e10_04n:222	Sakkharo nantaraṃsuto;	22	
PA_anya-e10_04n:223	Dabbho nīrantike jāto,	22	
PA_anya-e10_04n:224	Sabbakālantaraṃsuto.	22	
PA_anya-e10_04n:226	Vasuṃ gaṇhanti dūraṭṭhā,	22	
PA_anya-e10_04n:227	Pabbate ratanocite;	22	
PA_anya-e10_04n:228	Na milakkhā samīpaṭṭhā,	22	
PA_anya-e10_04n:229	Evaṃ bālā bahussute.	22	
PA_anya-e10_04n:231	Hiraññena migānaṃva,	23	
PA_anya-e10_04n:232	Susīlaṃpi asīlino;	23	
PA_anya-e10_04n:233	Adhammikassa dhammena,	23	
PA_anya-e10_04n:234	Bālānaṃpi sutena kiṃ.	23	
PA_anya-e10_04n:236	Sutena hadayaṭṭhena,	23	
PA_anya-e10_04n:237	Khalo nevasusīlavā;	23	
PA_anya-e10_04n:238	Madhunā koṭaraṭṭhena,	23	
PA_anya-e10_04n:239	Nimbo kiṃ madhurāyate.	23	
PA_anya-e10_04n:241	Sakiṃpi viññu dhīrena,	24	
PA_anya-e10_04n:242	Karoti sahasaṅgamaṃ;	24	
PA_anya-e10_04n:243	Attatthañca paratthañca,	24	
PA_anya-e10_04n:244	Nibbānantaṃ sukhaṃ labhe.	24	
PA_anya-e10_04n:246	Haṃso majjhe nakākānaṃ,	24	
PA_anya-e10_04n:247	Sīho gunnaṃ nasobhati;	24	
PA_anya-e10_04n:248	Gadrabhānaṃ turaṅgono,	24	
PA_anya-e10_04n:249	Bālānañca napaṇḍito.	24	
PA_anya-e10_04n:251	Ākiṇṇopi asabbhīva,	25	
PA_anya-e10_04n:252	Asaṃsaṭṭhova bhaddako;	25	
PA_anya-e10_04n:253	Bahunā sannajātena,	25	
PA_anya-e10_04n:254	Gacche nummattakenidha.	25	
PA_anya-e10_04n:256	Nadītire khatekūpe,	25	
PA_anya-e10_04n:257	Araṇītālavaṇṭake;	25	
PA_anya-e10_04n:258	Navade āpādi natthīti,	25	
PA_anya-e10_04n:259	Mukheca vacanaṃ tathā.	25	
PA_anya-e10_04n:261	Sutasanniccayā dhīrā,	26	
PA_anya-e10_04n:262	Tuṇhibhūtā apucchitā;	26	
PA_anya-e10_04n:263	Puṇṇā subhāsitenāpi,	26	
PA_anya-e10_04n:264	Ghaṇḍādyaghaṭitāyathā.	26	
PA_anya-e10_04n:266	Apuṭṭho paṇḍito bherī,	26	
PA_anya-e10_04n:267	Pajjunno hoti pucchito;	26	
PA_anya-e10_04n:268	Bālo puṭṭho apuṭṭhoca,	26	
PA_anya-e10_04n:269	Bahuṃ vikattate sadā.	26	
PA_anya-e10_04n:271	Sampannaguṇā laṅkāro,	27	
PA_anya-e10_04n:272	Sabbasatta hitāvaho;	27	
PA_anya-e10_04n:273	Nacareyya parattatthaṃ,	27	
PA_anya-e10_04n:274	Kuto so paṇḍito bhave.	27	
PA_anya-e10_04n:276	Saparatthaṃ care dhīro,	27	
PA_anya-e10_04n:277	Asakkonto sakaṃ care;	27	
PA_anya-e10_04n:278	Tathāpica asakkonto,	27	
PA_anya-e10_04n:279	Pāpāttānaṃ viyojaye.	27	
PA_anya-e10_04n:281	Bālecummattake bhūpe,	28	
PA_anya-e10_04n:282	Gurumātāpitūsvapi;	28	
PA_anya-e10_04n:283	Nadosaṃ kariyā pañño,	28	
PA_anya-e10_04n:284	Saṅgheca jeṭṭhabhātari.	28	
PA_anya-e10_04n:286	Atthanāsaṃ manotāpaṃ,	28	
PA_anya-e10_04n:287	Ghareduccaritānica;	28	
PA_anya-e10_04n:288	Vañcanaṃ avamānañca,	28	
PA_anya-e10_04n:289	Matimā napakāsaye.	28	
PA_anya-e10_04n:291	Paradānaṃ janettīva,	29	
PA_anya-e10_04n:292	Leṭṭuva paradabbakaṃ;	29	
PA_anya-e10_04n:293	Attāva sabbabhūtāni,	29	
PA_anya-e10_04n:294	Yo passati so passati.	29	
PA_anya-e10_04n:296	Parūpavāde padhiro,	29	
PA_anya-e10_04n:297	Paravajjesvalocano;	29	
PA_anya-e10_04n:298	Paṅgulo aññanārīsu,	29	
PA_anya-e10_04n:299	Dussakappesvacetano.	29	
PA_anya-e10_04n:301	Sabbaṃ suṇāti sotena,	30	
PA_anya-e10_04n:302	Sabbaṃ passati cakkhunā;	30	
PA_anya-e10_04n:303	Nacadiṭṭhaṃ sutaṃ dhīro,	30	
PA_anya-e10_04n:304	Sabbaṃ uccitumarahati.	30	
PA_anya-e10_04n:306	Cakkhumassa yathāandho,	30	
PA_anya-e10_04n:307	Sotavā padhiroyathā;	30	
PA_anya-e10_04n:308	Paññāvāssa yathāmūgo,	30	
PA_anya-e10_04n:309	Balavā dubbaloriva;	30	
PA_anya-e10_04n:310	Atha atthesamuppanne,	31	
PA_anya-e10_04n:311	Sayetha matasāyitaṃ.	31	
PA_anya-e10_04n:313	Pāpamitte vivajjetvā,	31	
PA_anya-e10_04n:314	Bhajeyyu ttamapuggalaṃ;	31	
PA_anya-e10_04n:315	Ovādecassa tiṭṭheyya,	31	
PA_anya-e10_04n:316	Patthento acalaṃsukhaṃ.	31	
PA_anya-e10_04n:318	Sususā sutavaḍḍhanaṃ,	31	
PA_anya-e10_04n:319	Sutaṃ paññāyavaḍḍhanaṃ;	31	
PA_anya-e10_04n:320	Paññāya atthaṃ jānāti,	32	
PA_anya-e10_04n:321	Ñāto attho sukhāvaho.	32	
PA_anya-e10_04n:323	Pāmojja karaṇaṃ ṭhānaṃ,	32	
PA_anya-e10_04n:324	Pasaṃsāvahanaṃsukhaṃ;	32	
PA_anya-e10_04n:325	Phalānisaṃso bhāveti,	32	
PA_anya-e10_04n:326	Vahanto porissaṃdhuraṃ.	32	
PA_anya-e10_04n:328	Atisītaṃ atiuṇhaṃ,	32	
PA_anya-e10_04n:329	Atisāya midaṃahu;	32	
PA_anya-e10_04n:330	Iti visaṭṭha kammante,	33	
PA_anya-e10_04n:331	Khaṇā accanti māṇave.	33	
PA_anya-e10_04n:333	Yoca sītañca uṇhañca,	33	
PA_anya-e10_04n:334	Tiṇātiyo namaññati;	33	
PA_anya-e10_04n:335	Karaṃ purisa kiccāni,	33	
PA_anya-e10_04n:336	So sukhā navihāyati.	33	
PA_anya-e10_04n:338	Yasalābhaṃ jigīsantaṃ,	33	
PA_anya-e10_04n:339	Naraṃ vajjenti dūrato;	33	
PA_anya-e10_04n:340	Apatthetvāna te tasmā,	34	
PA_anya-e10_04n:341	Taṃmaggaṃ maggaye budho.	34	
PA_anya-e10_04n:343	Desamosajja gacchanti,	34	
PA_anya-e10_04n:344	Sīhā sappurisā gajā;	34	
PA_anya-e10_04n:345	Tattheva nidhanaṃ yanti,	34	
PA_anya-e10_04n:346	Kākā kāpurisā migā.	34	
PA_anya-e10_04n:348	Yasmiṃdese nasammāro,	34	
PA_anya-e10_04n:349	Napiti nacabandhavā;	34	
PA_anya-e10_04n:350	Nacavijjāgamo koci,	35	
PA_anya-e10_04n:351	Natattha vasatī vasse.	35	
PA_anya-e10_04n:353	Dhanavā gaṇako rājā,	35	
PA_anya-e10_04n:354	Nadī vejjā imejanā;	35	
PA_anya-e10_04n:355	Yattha pañca navijjante,	35	
PA_anya-e10_04n:356	Na tatthavasatī vase.	35	
PA_anya-e10_04n:358	Asanaṃ bhayamantānaṃ,	35	
PA_anya-e10_04n:359	Maccānaṃ maraṇaṃ bhayaṃ;	35	
PA_anya-e10_04n:360	Uttamānantusabbesaṃ,	36	
PA_anya-e10_04n:361	Avamānaṃ paraṃ bhayaṃ.	36	
PA_anya-e10_04n:363	Amānanā yattha siyā,	36	
PA_anya-e10_04n:364	Santānaṃ avamānanā;	36	
PA_anya-e10_04n:365	Hīnasamānanāvāpi,	36	
PA_anya-e10_04n:366	Na tatthavasati vase.	36	
PA_anya-e10_04n:368	Yatthālasoca dakkhoca,	36	
PA_anya-e10_04n:369	Sūro bhīruca pūjito;	36	
PA_anya-e10_04n:370	Na santā tattha vassanti,	37	
PA_anya-e10_04n:371	Avisesakarena ko.	37	
PA_anya-e10_04n:373	Dukkho nivāso sambādhe,	37	
PA_anya-e10_04n:374	Ṭhāne asucisaṅkaṭe;	37	
PA_anya-e10_04n:375	Tato rimhipiyānante,	37	
PA_anya-e10_04n:376	Tatoca akataññunaṃ.	37	
PA_anya-e10_04n:378	Siṅgīnaṃ pañcahatthena,	37	
PA_anya-e10_04n:379	Satena vājinaṃ caje;	37	
PA_anya-e10_04n:380	Hatthīnantu sahassena,	38	
PA_anya-e10_04n:381	Desacāgena dujjane.	38	
PA_anya-e10_04n:383	Caje ekaṃ kulassatthaṃ,	38	
PA_anya-e10_04n:384	Gāmassatthaṃ kulaṃ caje;	38	
PA_anya-e10_04n:385	Gāmaṃ janapadassatthaṃ;	38	
PA_anya-e10_04n:386	Attatthaṃ pathavī caje.	38	
PA_anya-e10_04n:388	Calatyekenapādena,	38	
PA_anya-e10_04n:389	Tiṭṭhatyekena paṇḍito;	38	
PA_anya-e10_04n:390	Asamikhyaparaṃṭhānaṃ,	39	
PA_anya-e10_04n:391	Pubbamāyanaṃnacaje.	39	
PA_anya-e10_04n:393	Ṭhānabhaṭṭhā nasobhanti,	39	
PA_anya-e10_04n:394	Dantākesāna khānarā;	39	
PA_anya-e10_04n:395	Matimā itiviññāya,	39	
PA_anya-e10_04n:396	Saṭhānaṃ nacaje lahuṃ.	39	
PA_anya-e10_04n:398	Caje dhanaṃ aṅgavarassahetu,	39	
PA_anya-e10_04n:399	Aṅgaṃ caje jivitaṃ rakkhamāno;	39	
PA_anya-e10_04n:400	Aṅgaṃ dhanaṃ jivitañcāpi sabbaṃ,	40	
PA_anya-e10_04n:401	Caje naro dhamma manussaranto.	40	
PA_anya-e10_04n:403	Sotaṃ suteneva na kuṇḍalena,	40	
PA_anya-e10_04n:404	Dānena pāṇī natu kaṅkaṇena;	40	
PA_anya-e10_04n:405	Ābhāti kāyo purisuttamassa,	40	
PA_anya-e10_04n:406	Paropakārena na candanena.	40	
PA_anya-e10_04n:407	Sambhedakathā	40	
PA_anya-e10_04n:409	Sattha kappavicārena,	40	
PA_anya-e10_04n:410	Kālo gacchati dhīmataṃ;	41	
PA_anya-e10_04n:411	Byasanena asādhūnaṃ,	41	
PA_anya-e10_04n:412	Niddāya kalahenavā.	41	
PA_anya-e10_04n:414	Sokaṭhānasahassāni,	41	
PA_anya-e10_04n:415	Bhayaṭhānasatānica;	41	
PA_anya-e10_04n:416	Divasedivase muḷhaṃ,	41	
PA_anya-e10_04n:417	Āvīsanti napaṇḍitaṃ.	41	
PA_anya-e10_04n:419	Atidīgho mahāmuḷho,	41	
PA_anya-e10_04n:420	Majjhimoca vicakkhaṇo;	42	
PA_anya-e10_04n:421	Vāsudevaṃ purakkhitvā,	42	
PA_anya-e10_04n:422	Sabbevāmanakā saṭṭhā.	42	
PA_anya-e10_04n:424	Na loke sobhate muḷho,	42	
PA_anya-e10_04n:425	Kevalattapasaṃsako;	42	
PA_anya-e10_04n:426	Api sampihite kūpe,	42	
PA_anya-e10_04n:427	Katavijjo pakāsate.	42	
PA_anya-e10_04n:429	Madantadamanaṃ satthaṃ,	42	
PA_anya-e10_04n:430	Khalānaṃ kurute madaṃ;	43	
PA_anya-e10_04n:431	Cakkhusaṅkhārakaṃ tejaṃ,	43	
PA_anya-e10_04n:432	Uluṅkāna mivandhakaṃ.	43	
PA_anya-e10_04n:434	Atyappamapi sādhūnaṃ,	43	
PA_anya-e10_04n:435	Silālekheva tiṭṭhate;	43	
PA_anya-e10_04n:436	Jalelekheva nīcānaṃ,	43	
PA_anya-e10_04n:437	Yaṃ kataṃ taṃpi nassati.	43	
PA_anya-e10_04n:439	Dabbamappaṃpi sādhūnaṃ,	43	
PA_anya-e10_04n:440	Jalaṃ kūpeva nissayo;	44	
PA_anya-e10_04n:441	Bahuttaṃpi asādhūnaṃ,	44	
PA_anya-e10_04n:442	Naca vāriva aṇṇave.	44	
PA_anya-e10_04n:444	Duṭṭhacitto panāhissa,	44	
PA_anya-e10_04n:445	Kodho pāsāṇalikkhito;	44	
PA_anya-e10_04n:446	Kujjhitabbe sujanassa,	44	
PA_anya-e10_04n:447	Jalelekhā ciraṭṭhito.	44	
PA_anya-e10_04n:449	Bālassa jīvitaṃ pāpaṃ,	44	
PA_anya-e10_04n:450	Mitarassi taraṃ bhave;	45	
PA_anya-e10_04n:451	Janakāyassa rājāva,	45	
PA_anya-e10_04n:452	Rājadhammova rājunaṃ.	45	
PA_anya-e10_04n:454	Sappādānaṃ balī sīho,	45	
PA_anya-e10_04n:455	Puḷāvako tato kippīlikā,	45	
PA_anya-e10_04n:456	Narā tato balī rājā,	45	
PA_anya-e10_04n:457	Sabbesa mantako balī.	45	
PA_anya-e10_04n:459	Bhūpoṇṇava ggi thī sippi,	45	
PA_anya-e10_04n:460	Abhijjhālucapuggalo;	46	
PA_anya-e10_04n:461	Etesaṃpi mahicchānaṃ,	46	
PA_anya-e10_04n:462	Mahicchitā aniccatā.	46	
PA_anya-e10_04n:464	Niddāluko asantuṭṭho,	46	
PA_anya-e10_04n:465	Akataññūca bhīruko;	46	
PA_anya-e10_04n:466	Sakkuṇantina sācāraṃ,	46	
PA_anya-e10_04n:467	Sikkhituṃ te kadācipi.	46	
PA_anya-e10_04n:469	Niddālu kāmarāmoca,	46	
PA_anya-e10_04n:470	Sukhito bhogavālaso;	47	
PA_anya-e10_04n:471	Nicchanto kammarāmo ca,	47	
PA_anya-e10_04n:472	Sattete satthavajjitā.	47	
PA_anya-e10_04n:474	Samiddho dhanadhaññena,	47	
PA_anya-e10_04n:475	Kaṭṭho dakatiṇaggihi;	47	
PA_anya-e10_04n:476	Sabbato duggatenaṭṭho,	47	
PA_anya-e10_04n:477	Tasmā nadukkataṃ kare.	47	
PA_anya-e10_04n:479	Puññapāpaphalaṃ yo ce,	47	
PA_anya-e10_04n:480	Nasaddhahati saccato;	48	
PA_anya-e10_04n:481	So ve khippaṃva attānaṃ,	48	
PA_anya-e10_04n:482	Ādāsatalamānaye.	48	
PA_anya-e10_04n:484	Samparāyikamatthaṃ yo,	48	
PA_anya-e10_04n:485	Nasaddhahati cepiso;	48	
PA_anya-e10_04n:486	Āvāse sagga gāmīnaṃ,	48	
PA_anya-e10_04n:487	Mākkabhe kiṃnapassati.	48	
PA_anya-e10_04n:489	Mahantaṃ vaṭṭarukkhādiṃ,	48	
PA_anya-e10_04n:490	Khuddabījaṃ bahūphalaṃ;	49	
PA_anya-e10_04n:491	Sakkhikatvā udikkheyya,	49	
PA_anya-e10_04n:492	Puññapāpakaro naro.	49	
PA_anya-e10_04n:494	Yassa sallahukaṃ hoti,	49	
PA_anya-e10_04n:495	Gurusakkāramānanaṃ;	49	
PA_anya-e10_04n:496	Tassa sallahukāyeva,	49	
PA_anya-e10_04n:497	Vijjāsampattisampadā.	49	
PA_anya-e10_04n:499	Upajjhācariyānañca,	49	
PA_anya-e10_04n:500	Mātāpitūnamevaca;	50	
PA_anya-e10_04n:501	Sakkaccaṃ yonupaṭṭhāti,	50	
PA_anya-e10_04n:502	Suto tassapitādiso.	50	
PA_anya-e10_04n:504	Dese dese kulānīca,	50	
PA_anya-e10_04n:505	Desedese ca bandhavo;	50	
PA_anya-e10_04n:506	Tādisaṃ sahajā yattha,	50	
PA_anya-e10_04n:507	Desaṃ passāminevatu.	50	
PA_anya-e10_04n:509	Puttaṃvā bhātaraṃ duṭṭhaṃ,	50	
PA_anya-e10_04n:510	Anusāseyya nojahe;	51	
PA_anya-e10_04n:511	Kiṃnu chejjaṃ karaṃpādaṃ,	51	
PA_anya-e10_04n:512	Littaṃ asucinā siyā;	51	
PA_anya-e10_04n:514	Bahuputte pitāeko,	51	
PA_anya-e10_04n:515	Avassaṃ poseti sadā;	51	
PA_anya-e10_04n:516	Bahuputtā nasakkonti,	51	
PA_anya-e10_04n:517	Posetuṃ pitarekakaṃ.	51	
PA_anya-e10_04n:519	Atijātamanujātaṃ,	51	
PA_anya-e10_04n:520	Puttamicchanti paṇḍitā;	52	
PA_anya-e10_04n:521	Avajātaṃ naicchanti,	52	
PA_anya-e10_04n:522	Yohoti kulagandhano.	52	
PA_anya-e10_04n:524	Pañcaṭhānāni sampassaṃ,	52	
PA_anya-e10_04n:525	Puttamicchanti paṇḍitā;	52	
PA_anya-e10_04n:526	Jātovā no bharissati,	52	
PA_anya-e10_04n:527	Kiccaṃvā no karissati.	52	
PA_anya-e10_04n:529	Kulavaṃso ciraṃ tiṭṭhe,	52	
PA_anya-e10_04n:530	Dāyajjaṃ paṭipaccati;	53	
PA_anya-e10_04n:531	Athavāpana petānaṃ,	53	
PA_anya-e10_04n:532	Dakkhiṇaṃnupadassati.	53	
PA_anya-e10_04n:534	Antojāto dhanakkīto,	53	
PA_anya-e10_04n:535	Dāsabyopagato sayaṃ;	53	
PA_anya-e10_04n:536	Dāsākaramarānīto,	53	
PA_anya-e10_04n:537	Ccevante catudhā siyuṃ.	53	
PA_anya-e10_04n:539	Dāsā pañceva corayya-	53	
PA_anya-e10_04n:540	Sakhañātyattasadisā;	54	
PA_anya-e10_04n:541	Tathā viññūhi viññeyyā,	54	
PA_anya-e10_04n:542	Mittādārāca bandhavā.	54	
PA_anya-e10_04n:544	Tayova paṇḍitā satthe,	54	
PA_anya-e10_04n:545	Ahamevātivādīca,	54	
PA_anya-e10_04n:546	Ahamapiti vādīca,	54	
PA_anya-e10_04n:547	Nāhantica imetayo.	54	
PA_anya-e10_04n:549	Vinā satthaṃ nagaccheyya,	54	
PA_anya-e10_04n:550	Sūro saṅkāmabhūmiyaṃ;	55	
PA_anya-e10_04n:551	Paṇḍitaddhagū vāṇijjo,	55	
PA_anya-e10_04n:552	Videsagamano tathā.	55	
PA_anya-e10_04n:554	Sammā upaparikkhitvā,	55	
PA_anya-e10_04n:555	Akkharesu padesuca;	55	
PA_anya-e10_04n:556	Coraghāto siyā sisso,	55	
PA_anya-e10_04n:557	Guru coraṭṭakārako.	55	
PA_anya-e10_04n:559	Sādhuttaṃ sujanasamāgamā khalānaṃ,	55	
PA_anya-e10_04n:560	Sādhūnaṃ nakhalasamāgamā khalattaṃ;	56	
PA_anya-e10_04n:561	Āmodaṃkusumabhavaṃdadhātibhūmi,	56	
PA_anya-e10_04n:562	Bhūgandhaṃ naca kusumāni dhārayanti.	56	
PA_anya-e10_04n:564	Saṭṭhena mittaṃ kalusena dhammaṃ,	56	
PA_anya-e10_04n:565	Paropatāpena samiddhibhāvaṃ;	56	
PA_anya-e10_04n:566	Sukhena vijjaṃ pharusena nāriṃ,	56	
PA_anya-e10_04n:567	Icchanti ye te navapaṇḍitāva.	56	
PA_anya-e10_04n:568	Mittakathā	56	
PA_anya-e10_04n:570	Katvāna kusalaṃkammaṃ,	57	
PA_anya-e10_04n:571	Katvācā kusalaṃ pure;	57	
PA_anya-e10_04n:572	Sukhitadukkhitā honti,	57	
PA_anya-e10_04n:573	So bālo yo napassati.	57	
PA_anya-e10_04n:575	Sayaṃkatena pāpena,	57	
PA_anya-e10_04n:576	Aniṭṭhaṃ labhate phalaṃ;	57	
PA_anya-e10_04n:577	Te me so me janentīti,	57	
PA_anya-e10_04n:578	Punāguṃ kurute jaḷo.	57	
PA_anya-e10_04n:580	Kālakhepena hāpeti,	58	
PA_anya-e10_04n:581	Dānasīlādikaṃ jaḷo;	58	
PA_anya-e10_04n:582	Athirampi thiraṃ maññe,	58	
PA_anya-e10_04n:583	Attānaṃ sassatīsamaṃ.	58	
PA_anya-e10_04n:585	Bālova pāpakaṃ katvā,	58	
PA_anya-e10_04n:586	Nataṃchaṭṭetumussahe;	58	
PA_anya-e10_04n:587	Kiṃ byagghatādi gacchanto,	58	
PA_anya-e10_04n:588	Padaṃ makkhetumussahe.	58	
PA_anya-e10_04n:590	Paranassanato naṭṭho,	59	
PA_anya-e10_04n:591	Pureva paranāsako;	59	
PA_anya-e10_04n:592	Sīghaṃvā dassanaṃ yāti,	59	
PA_anya-e10_04n:593	Tiṇaṃ pāsādajjhāpakaṃ.	59	
PA_anya-e10_04n:595	Bhojanā methunā niddā,	59	
PA_anya-e10_04n:596	Gave poseca vijjati;	59	
PA_anya-e10_04n:597	Vijjā viseso posassa,	59	
PA_anya-e10_04n:598	Tatohīno gosamo bhave.	59	
PA_anya-e10_04n:600	Muḷhasisso padesena,	60	
PA_anya-e10_04n:601	Kunārībharaṇenaca;	60	
PA_anya-e10_04n:602	Khalasatthūhisaṃyogā,	60	
PA_anya-e10_04n:603	Paṇḍitopyavasīdati.	60	
PA_anya-e10_04n:605	Dvecimekaṇṭakā tikkhā,	60	
PA_anya-e10_04n:606	Sarīrasobhitā kāme;	60	
PA_anya-e10_04n:607	Nidhano yoca kāmeti,	60	
PA_anya-e10_04n:608	Yocakuppatyanissāro.	60	
PA_anya-e10_04n:610	Nidhanocāpi kāmeti,	61	
PA_anya-e10_04n:611	Dubbalo kalahaṃpiyo;	61	
PA_anya-e10_04n:612	Mandasattho vivādatthi,	61	
PA_anya-e10_04n:613	Tividhaṃ muḷhalakkhaṇaṃ.	61	
PA_anya-e10_04n:615	Appasuto sute appe,	61	
PA_anya-e10_04n:616	Bahuṃmaññati mānavo;	61	
PA_anya-e10_04n:617	Sindhudakama passanto,	61	
PA_anya-e10_04n:618	Kūpetoyaṃva maṇḍuko.	61	
PA_anya-e10_04n:620	Tadamināpi jānāti,	62	
PA_anya-e10_04n:621	Sobbhesu padaresuca;	62	
PA_anya-e10_04n:622	Sunantā yanti kusumbhā,	62	
PA_anya-e10_04n:623	Tuṇhīyanti mahodadhi.	62	
PA_anya-e10_04n:625	Yaṃ ūnakaṃ taṃ sunati,	62	
PA_anya-e10_04n:626	Yaṃ pūraṃ santameva taṃ;	62	
PA_anya-e10_04n:627	Aḍḍhakumbhūpamo bālo,	62	
PA_anya-e10_04n:628	Rahato pūrova paṇḍito.	62	
PA_anya-e10_04n:630	Budhehibhāsamānopi,	63	
PA_anya-e10_04n:631	Khalo bahutaketavo;	63	
PA_anya-e10_04n:632	Ghaṃsiyamāno aṅgāro,	63	
PA_anya-e10_04n:633	Nilamattaṃ nagacchati.	63	
PA_anya-e10_04n:635	Cārutā paradārāya,	63	
PA_anya-e10_04n:636	Dhanaṃ lokatappatiyā;	63	
PA_anya-e10_04n:637	Pasutaṃ sādhunāsāya,	63	
PA_anya-e10_04n:638	Khale khalatarā guṇā.	63	
PA_anya-e10_04n:640	Ito hassataraṃ loke,	64	
PA_anya-e10_04n:641	Kiñci tassa navijjati;	64	
PA_anya-e10_04n:642	Dujjanotica yaṃāha,	64	
PA_anya-e10_04n:643	Sajjanaṃ dujjano sayaṃ.	64	
PA_anya-e10_04n:645	Rogaṇḍacaṅkuro tejo,	64	
PA_anya-e10_04n:646	Visamassataro ghaṇo;	64	
PA_anya-e10_04n:647	Avināsiya samanti,	64	
PA_anya-e10_04n:648	Na khaloca sanissayaṃ.	64	
PA_anya-e10_04n:650	Navinā paravādena,	65	
PA_anya-e10_04n:651	Ramante dujjanā khalu;	65	
PA_anya-e10_04n:652	Na sā sabbarase bhutvā,	65	
PA_anya-e10_04n:653	Vinā vacce natussati.	65	
PA_anya-e10_04n:655	Tappate yāti sandhānaṃ,	65	
PA_anya-e10_04n:656	Davo bhavati vanataṃ;	65	
PA_anya-e10_04n:657	Muduṃ dujjanacittaṃ kiṃ,	65	
PA_anya-e10_04n:658	Lohena upamīyate.	65	
PA_anya-e10_04n:660	Tasmā dujjanasaṃsaggaṃ,	66	
PA_anya-e10_04n:661	Āsīvisa mivoragaṃ;	66	
PA_anya-e10_04n:662	Ārakā parivajjeyya,	66	
PA_anya-e10_04n:663	Bhūtikāmo vicakkhaṇo.	66	
PA_anya-e10_04n:665	Dujjanena hi saṃsaggo,	66	
PA_anya-e10_04n:666	Sattutāpi nayujjate;	66	
PA_anya-e10_04n:667	Tatto dahati aṅgāro,	66	
PA_anya-e10_04n:668	Santātu kālataṃkaro.	66	
PA_anya-e10_04n:670	Dujjano vajjanīyova,	67	
PA_anya-e10_04n:671	Vijjāyālaṅkatopi ce;	67	
PA_anya-e10_04n:672	Maṇinā laṅkato santo,	67	
PA_anya-e10_04n:673	Sappo kiṃ nabhayaṅkaro.	67	
PA_anya-e10_04n:675	Aggino dahato dāyaṃ,	67	
PA_anya-e10_04n:676	Sakhābhavati māluto;	67	
PA_anya-e10_04n:677	Sova dīpaṃtu nāseti,	67	
PA_anya-e10_04n:678	Khale nattheva mittatā.	67	
PA_anya-e10_04n:680	Nasmase katapāpamhi,	68	
PA_anya-e10_04n:681	Nasmase alikavādini;	68	
PA_anya-e10_04n:682	Nasmasettatthapaññamhi,	68	
PA_anya-e10_04n:683	Atisantepi nasmase.	68	
PA_anya-e10_04n:685	Māretuṃ kittakā sakkā,	68	
PA_anya-e10_04n:686	Dujjanā gagaṇūpamā;	68	
PA_anya-e10_04n:687	Māritā kodhacittetu,	68	
PA_anya-e10_04n:688	Mārito honti dujjanā.	68	
PA_anya-e10_04n:690	Bhūmi kaṇṭakasaṃkiṇṇā,	69	
PA_anya-e10_04n:691	Chādituṃ nevasakyate;	69	
PA_anya-e10_04n:692	Upāhana mattakena,	69	
PA_anya-e10_04n:693	Channā bhavati medanī.	69	
PA_anya-e10_04n:695	Sattā sadāpasevanti,	69	
PA_anya-e10_04n:696	Sodakaṃ vāpiādikaṃ;	69	
PA_anya-e10_04n:697	Sabhogaṃ sadhanañcevaṃ,	69	
PA_anya-e10_04n:698	Tucchāce te jahanti te.	69	
PA_anya-e10_04n:700	Dhanahīnaṃ caje mitto,	70	
PA_anya-e10_04n:701	Puttadārā sahodarā;	70	
PA_anya-e10_04n:702	Atthavantaṃva sevanti,	70	
PA_anya-e10_04n:703	Attho loke mahāsakhā.	70	
PA_anya-e10_04n:705	Na rūpinī na paññāṇo,	70	
PA_anya-e10_04n:706	Nakulīno padhānatā;	70	
PA_anya-e10_04n:707	Kāle vipattisampatte,	70	
PA_anya-e10_04n:708	Dhanimāva visesatā.	70	
PA_anya-e10_04n:710	Kalyāṇamittaṃ kantāraṃ,	71	
PA_anya-e10_04n:711	Yuddhaṃ sabhāyaṃ bhāsituṃ;	71	
PA_anya-e10_04n:712	Asatthā gantu micchanti,	71	
PA_anya-e10_04n:713	Muḷhā tecaturojanā.	71	
PA_anya-e10_04n:715	Ahitā paṭisedhoca,	71	
PA_anya-e10_04n:716	Hitesuca payojanaṃ;	71	
PA_anya-e10_04n:717	Byasanesva pariccāgo,	71	
PA_anya-e10_04n:718	Saṅkhepā mittalakkhaṇaṃ.	71	
PA_anya-e10_04n:720	Āture byasanepatte,	72	
PA_anya-e10_04n:721	Dubbhikkhe sattu viggahe;	72	
PA_anya-e10_04n:722	Rājadvāre susāneca,	72	
PA_anya-e10_04n:723	Yo tiṭṭhati sabandhavo.	72	
PA_anya-e10_04n:725	So bandhu yo hiteyutto,	72	
PA_anya-e10_04n:726	So pitā yo tu posako;	72	
PA_anya-e10_04n:727	So ñāti yatra visāso,	72	
PA_anya-e10_04n:728	Sā bhariyā yatra nibbūti.	72	
PA_anya-e10_04n:730	Hitesino sumittoca,	73	
PA_anya-e10_04n:731	Viññūca dullabhā janā;	73	
PA_anya-e10_04n:732	Yatho sadhaṃca sāduṃca,	73	
PA_anya-e10_04n:733	Rogahārīca sujano.	73	
PA_anya-e10_04n:735	Agaruko anālasso,	73	
PA_anya-e10_04n:736	Asaṭṭhoca saccavā suci;	73	
PA_anya-e10_04n:737	Aluddho atthakāmoca,	73	
PA_anya-e10_04n:738	Ediso suhaduttamo.	73	
PA_anya-e10_04n:740	Yo dhuvāni pariccajja,	74	
PA_anya-e10_04n:741	Adhūvānyupasevati;	74	
PA_anya-e10_04n:742	Dhuvāpi tassa nassanti,	74	
PA_anya-e10_04n:743	Adhuvesu kathāvakā.	74	
PA_anya-e10_04n:745	Luddhamatthenagaṇheyya,	74	
PA_anya-e10_04n:746	Thaddha mañjalikammunā;	74	
PA_anya-e10_04n:747	Chandānuvattiyā muḷhaṃ,	74	
PA_anya-e10_04n:748	Yathābhūtena paṇḍitaṃ.	74	
PA_anya-e10_04n:750	Uttamaṃ pāṇipātena,	75	
PA_anya-e10_04n:751	Sūraṃ bhedena vijaye;	75	
PA_anya-e10_04n:752	Nicaṃ dabbapadānena,	75	
PA_anya-e10_04n:753	Vikkamena samaṃ jaye.	75	
PA_anya-e10_04n:755	Yassayassa hi yobhāvo,	75	
PA_anya-e10_04n:756	Tenatena hi taṃnaraṃ;	75	
PA_anya-e10_04n:757	Anupavissa medhāvī,	75	
PA_anya-e10_04n:758	Khippamattavasaṃ naye.	75	
PA_anya-e10_04n:760	Yena icchati sambandhaṃ,	76	
PA_anya-e10_04n:761	Tena tīṇi nakāraye;	76	
PA_anya-e10_04n:762	Vivāda matthasambandhaṃ,	76	
PA_anya-e10_04n:763	Parokkhe dāradassanaṃ.	76	
PA_anya-e10_04n:765	Accābhikkhaṇasaṃsaggā,	76	
PA_anya-e10_04n:766	Asammosaraṇenaca;	76	
PA_anya-e10_04n:767	Etena mittā jīranti,	76	
PA_anya-e10_04n:768	Akāle yācanāyaca.	76	
PA_anya-e10_04n:770	Tasmā nābhikkhaṇaṃ gacche,	77	
PA_anya-e10_04n:771	Nacagacche cirāciraṃ;	77	
PA_anya-e10_04n:772	Kālena yācaṃ yāceyya,	77	
PA_anya-e10_04n:773	Evaṃ mittā najīraye.	77	
PA_anya-e10_04n:775	Ete bhiyyo samaṃ yanti,	77	
PA_anya-e10_04n:776	Sandhi tesaṃ najīrati;	77	
PA_anya-e10_04n:777	Yo adhippannaṃ sahati,	77	
PA_anya-e10_04n:778	Yoca jānāti desanaṃ.	77	
PA_anya-e10_04n:780	Sace santā vivādanti,	78	
PA_anya-e10_04n:781	Khippaṃ sandhiraye puna;	78	
PA_anya-e10_04n:782	Bālā pattāva bhijjanti,	78	
PA_anya-e10_04n:783	Na te samathamajjhaguṃ.	78	
PA_anya-e10_04n:785	Yenamittena saṃsaggo,	78	
PA_anya-e10_04n:786	Yogakkhemo vihīyati;	78	
PA_anya-e10_04n:787	Pubbeva jjhābhavantassa,	78	
PA_anya-e10_04n:788	Rakkhe akkhiva paṇḍito.	78	
PA_anya-e10_04n:790	Yenamittena saṃsaggā,	79	
PA_anya-e10_04n:791	Yogakkhemo pavaḍḍhati;	79	
PA_anya-e10_04n:792	Kareyyattasamaṃ vutti,	79	
PA_anya-e10_04n:793	Sabbakiccesu paṇḍito.	79	
PA_anya-e10_04n:795	Guṇo sabbaññutulyopi,	79	
PA_anya-e10_04n:796	Sīdate ko anissayo;	79	
PA_anya-e10_04n:797	Anaggha mapimāṇikkaṃ,	79	
PA_anya-e10_04n:798	Hemaṃ nissāya sobhate.	79	
PA_anya-e10_04n:800	Pabbepabbe kamenucchu,	80	
PA_anya-e10_04n:801	Visesarasivaggato;	80	
PA_anya-e10_04n:802	Tathā sumittiko sādhu,	80	
PA_anya-e10_04n:803	Viparitova dujjano.	80	
PA_anya-e10_04n:805	Teneva muninā vuttaṃ,	80	
PA_anya-e10_04n:806	Yekecilokiyādhammā;	80	
PA_anya-e10_04n:807	Tathā nibbānagāmīno,	80	
PA_anya-e10_04n:808	Santi lokuttarādhammā.	80	
PA_anya-e10_04n:810	Kalyāṇamitta 1 māgamma,	81	
PA_anya-e10_04n:811	Sabbe te honti pāṇinaṃ;	81	
PA_anya-e10_04n:812	Tasmā kalyāṇamittesu,	81	
PA_anya-e10_04n:813	Kātabbo ādaro sadā.	81	
PA_anya-e10_04n:815	Yo ve kataññū katavediko dhiro,	81	
PA_anya-e10_04n:816	Kalyāṇamitto daḷhabhattica hoti;	81	
PA_anya-e10_04n:817	Dukkhitassa sakkaccaṃ kareti kiccaṃ,	81	
PA_anya-e10_04n:818	Tathāvidhaṃ sappurisāti vadanti.	81	
PA_anya-e10_04n:820	Yassahi dhammaṃ puriso vijaññā,	82	
PA_anya-e10_04n:821	Yecassa kaṅkhaṃ vinayanti santo;	82	
PA_anya-e10_04n:822	Tañhissa dīpañca parāyanañca,	82	
PA_anya-e10_04n:823	Na tena mittaṃ jirayetha pañño.	82	
PA_anya-e10_04n:824	Nāyakakathā	82	
PA_anya-e10_04n:826	Kassako vāṇijomacco,	82	
PA_anya-e10_04n:827	Samaṇo sutasīlavā;	82	
PA_anya-e10_04n:828	Tesu vipulajātesu,	82	
PA_anya-e10_04n:829	Raṭṭhaṃpi vipulaṃ siyā.	82	
PA_anya-e10_04n:831	Tesu dubbalajātesu,	83	
PA_anya-e10_04n:832	Raṭṭhaṃpi dubbalaṃ siyā;	83	
PA_anya-e10_04n:833	Tasmā raṭṭhaṃpi vipulaṃ,	83	
PA_anya-e10_04n:834	Dhāraye raṭṭhasāravā.	83	
PA_anya-e10_04n:836	Mahārukkhassa phalino,	83	
PA_anya-e10_04n:837	Āmaṃ chindati yo phalaṃ;	83	
PA_anya-e10_04n:838	Rasañcassa najānāti,	83	
PA_anya-e10_04n:839	Bījañcassa vinassati.	83	
PA_anya-e10_04n:841	Mahārukkhupamaṃ raṭṭhaṃ,	84	
PA_anya-e10_04n:842	Yo adhammena sāsati;	84	
PA_anya-e10_04n:843	Rasañcassa najānāti,	84	
PA_anya-e10_04n:844	Raṭṭhañcāpi vinassati.	84	
PA_anya-e10_04n:846	Mahārukkhassa phalino,	84	
PA_anya-e10_04n:847	Pakkaṃ chindati yo phalaṃ;	84	
PA_anya-e10_04n:848	Rasañcassa vijānāti,	84	
PA_anya-e10_04n:849	Bījañcassa nanassati.	84	
PA_anya-e10_04n:851	Mahārukkhupamaṃ raṭṭhaṃ,	85	
PA_anya-e10_04n:852	Dhammena yo pasāsati;	85	
PA_anya-e10_04n:853	Rasañcassa vijānāti,	85	
PA_anya-e10_04n:854	Raṭṭhañcāpi nanassati.	85	
PA_anya-e10_04n:856	Janappadañca yorājā,	85	
PA_anya-e10_04n:857	Adhammena pasāsati;	85	
PA_anya-e10_04n:858	Sabbo sadhihi sorājā,	85	
PA_anya-e10_04n:859	Viruddho hoti khattiyo.	85	
PA_anya-e10_04n:861	Tatheva nigame hiṃsaṃ,	86	
PA_anya-e10_04n:862	Ye yuttā kayavikkaye;	86	
PA_anya-e10_04n:863	Suṅkadānabalīkāre,	86	
PA_anya-e10_04n:864	Sa kosena virujjhati.	86	
PA_anya-e10_04n:866	Mahāravarakhettesu,	86	
PA_anya-e10_04n:867	Saṅga, me katanissame;	86	
PA_anya-e10_04n:868	Ussite hiṃsayaṃ rājā,	86	
PA_anya-e10_04n:869	Sabalena virujjhati.	86	
PA_anya-e10_04n:871	Tatheva isayo hiṃso,	87	
PA_anya-e10_04n:872	Saṃyame brahmacāriyo;	87	
PA_anya-e10_04n:873	Adhammacāri khattīyo,	87	
PA_anya-e10_04n:874	So saggena virujjhati.	87	
PA_anya-e10_04n:876	Sayaṃkatā naparena,	87	
PA_anya-e10_04n:877	Mahānajjo juvakatā;	87	
PA_anya-e10_04n:878	Issarena tathā raññā,	87	
PA_anya-e10_04n:879	Saraṭṭhe adhipaccatā.	87	
PA_anya-e10_04n:881	Pāpaṃvāpi hi puññaṃvā,	88	
PA_anya-e10_04n:882	Padhāno yaṃ karotice;	88	
PA_anya-e10_04n:883	Lokopevaṃ karotyeva,	88	
PA_anya-e10_04n:884	Taṃ vijāneyya paṇḍito.	88	
PA_anya-e10_04n:886	Kacchapīnañca macchīnaṃ,	88	
PA_anya-e10_04n:887	Kukkuṭīnañca dhenūnaṃ;	88	
PA_anya-e10_04n:888	Puttaposā yathāhoti,	88	
PA_anya-e10_04n:889	Tathā maccesu rājūnaṃ.	88	
PA_anya-e10_04n:891	Anāyakā vinassanti,	89	
PA_anya-e10_04n:892	Nassanti bahunāyakā;	89	
PA_anya-e10_04n:893	Thīnāyakā vinassanti,	89	
PA_anya-e10_04n:894	Nassanti susunāyakā.	89	
PA_anya-e10_04n:896	Bahuvo yattha netāro,	89	
PA_anya-e10_04n:897	Sabbe paṇḍitamānino;	89	
PA_anya-e10_04n:898	Sabbe mahattamicchanti,	89	
PA_anya-e10_04n:899	Kataṃ nesaṃ vinassati.	89	
PA_anya-e10_04n:901	Nodayāya vināsāya,	90	
PA_anya-e10_04n:902	Bahunāyakatā bhūsaṃ;	90	
PA_anya-e10_04n:903	Nomilanti vinassanti,	90	
PA_anya-e10_04n:904	Padmā nyakkehisattahi.	90	
PA_anya-e10_04n:906	Asantuṭṭho yatī naṭṭho,	90	
PA_anya-e10_04n:907	Santuṭṭhoca mahīpati;	90	
PA_anya-e10_04n:908	Salajjā gaṇikā naṭṭhā,	90	
PA_anya-e10_04n:909	Nilajjātu kulaṅganā.	90	
PA_anya-e10_04n:911	Na gaṇassa ggato gacche,	91	
PA_anya-e10_04n:912	Siddhe kamme samaṃphalaṃ;	91	
PA_anya-e10_04n:913	Kammavippatti cehoti,	91	
PA_anya-e10_04n:914	Mukharo tatra haññate.	91	
PA_anya-e10_04n:916	Padhiro ca tapassīni,	91	
PA_anya-e10_04n:917	Sūro raṇavaṇo tathā;	91	
PA_anya-e10_04n:918	Majjapo patithī rājā,	91	
PA_anya-e10_04n:919	Ete nasaddahāmahaṃ.	91	
PA_anya-e10_04n:921	Jāneyya pesane bhaccaṃ,	92	
PA_anya-e10_04n:922	Bandhavāpi bhayāgate;	92	
PA_anya-e10_04n:923	Āpadāsu tathā mittaṃ,	92	
PA_anya-e10_04n:924	Dārañca vibhavakkhaye.	92	
PA_anya-e10_04n:926	Raṇā paccāgataṃ sūraṃ,	92	
PA_anya-e10_04n:927	Dhanañca gharamāgataṃ;	92	
PA_anya-e10_04n:928	Jiṇṇa mannaṃ pasaṃseyya,	92	
PA_anya-e10_04n:929	Dārañca gatayobbanaṃ.	92	
PA_anya-e10_04n:931	Saddhāpemesu santesu,	93	
PA_anya-e10_04n:932	Nagaṇe māsakaṃ sataṃ;	93	
PA_anya-e10_04n:933	Saddhāvemesva santesu,	93	
PA_anya-e10_04n:934	Māsakaṃpi sataṃ gaṇe.	93	
PA_anya-e10_04n:936	Adantadamanaṃ dānaṃ,	93	
PA_anya-e10_04n:937	Dānaṃ sabbatthasādhakaṃ;	93	
PA_anya-e10_04n:938	Dānena piyavācena,	93	
PA_anya-e10_04n:939	Unnamanti namantica.	93	
PA_anya-e10_04n:941	Dānaṃ sinehabhesajjaṃ,	94	
PA_anya-e10_04n:942	Maccheraṃ dussanosadhaṃ;	94	
PA_anya-e10_04n:943	Dānaṃ yasassabhosajjaṃ,	94	
PA_anya-e10_04n:944	Maccheraṃ kappanosadhaṃ.	94	
PA_anya-e10_04n:946	Dubbhikkhe annadātaṃca,	94	
PA_anya-e10_04n:947	Subhikkheca hiraññadaṃ;	94	
PA_anya-e10_04n:948	Bhayecābhayatādānaṃ,	94	
PA_anya-e10_04n:949	Saggepi bahu maññate.	94	
PA_anya-e10_04n:951	Sataṃcakkhu sataṃkaṇṇā,	95	
PA_anya-e10_04n:952	Nāyakassa sutā sadā;	95	
PA_anya-e10_04n:953	Tathāpi andhapadhīro;	95	
PA_anya-e10_04n:954	Esā nāyakadhammatā.	95	
PA_anya-e10_04n:956	Khamā jāgariyu ṭṭhānaṃ,	95	
PA_anya-e10_04n:957	Saṃvibhāgo dayikkhaṇā;	95	
PA_anya-e10_04n:958	Nāyakassa guṇāete,	95	
PA_anya-e10_04n:959	Icchitabbā hitatthinā.	95	
PA_anya-e10_04n:961	Paribhūto mudū hoti,	96	
PA_anya-e10_04n:962	Atitikkhoca veravā;	96	
PA_anya-e10_04n:963	Etañcaubhayaṃ ñatvā,	96	
PA_anya-e10_04n:964	Anumajjhaṃ samācare.	96	
PA_anya-e10_04n:966	Nekantamudunā sakkā,	96	
PA_anya-e10_04n:967	Ekantatikhiṇenavā;	96	
PA_anya-e10_04n:968	Attaṃ mahante ṭhapetuṃ,	96	
PA_anya-e10_04n:969	Tasmā ubhaya mācare.	96	
PA_anya-e10_04n:971	Piṭṭhito kkaṃ niseveyya,	97	
PA_anya-e10_04n:972	Kucchinātu hutāsanaṃ;	97	
PA_anya-e10_04n:973	Sāmikaṃ sabbabhāvena,	97	
PA_anya-e10_04n:974	Paralokaṃ amāyāya.	97	
PA_anya-e10_04n:976	Naseve pharusaṃsāmiṃ,	97	
PA_anya-e10_04n:977	Taṃpi sevena macchariṃ;	97	
PA_anya-e10_04n:978	Tato paggaṇhakaṃseve,	97	
PA_anya-e10_04n:979	Seve niggaṇhakaṃ tato;	97	
PA_anya-e10_04n:981	Na sā rājā yo ajeyyaṃ jināti,	98	
PA_anya-e10_04n:982	Na so sakhāyo sakhāraṃ jināti;	98	
PA_anya-e10_04n:983	Na sā bhariyā patino virodhati,	98	
PA_anya-e10_04n:984	Na te vuttā ye nabharanti jiṇṇakaṃ.	98	
PA_anya-e10_04n:986	Na sā sabhā yattha nasanti santo,	98	
PA_anya-e10_04n:987	Na te santo ye navadanti dhammaṃ;	98	
PA_anya-e10_04n:988	Rāgañca dosañca pahāya mohaṃ,	98	
PA_anya-e10_04n:989	Dhammaṃ bhaṇantāva bhavanti santo.	98	
PA_anya-e10_04n:991	Sutassa rakkhā satatābhiyogo;	99	
PA_anya-e10_04n:992	Kulassa vattaṃ purisassa vijjā;	99	
PA_anya-e10_04n:993	Rañño pamādo pasamodhanassa,	99	
PA_anya-e10_04n:994	Thīnantu jānāmi na jātu rakkhaṃ.	99	
PA_anya-e10_04n:995	Itthikathā	99	
PA_anya-e10_04n:997	Namātarā dhītuyā vāpi,	99	
PA_anya-e10_04n:998	Bhagīniyā vicakkhaṇo;	99	
PA_anya-e10_04n:999	Navivittāsane mante,	99	
PA_anya-e10_04n:1000	Nārī māyāvinīnanu.	100	
PA_anya-e10_04n:1002	Vijjutānañca lolattaṃ,	100	
PA_anya-e10_04n:1003	Satthānañcatitikkhaṇaṃ;	100	
PA_anya-e10_04n:1004	Sīghataṃ vāyutejānaṃ,	100	
PA_anya-e10_04n:1005	Anukubbanti nāriyo.	100	
PA_anya-e10_04n:1007	Dviguṇo thīna māhāro,	100	
PA_anya-e10_04n:1008	Buddhicāpi catugguṇo;	100	
PA_anya-e10_04n:1009	Chaguṇo hoti vāyāmo,	100	
PA_anya-e10_04n:1010	Kāmotva ṭṭha guṇobhave.	101	
PA_anya-e10_04n:1012	Ekamekāyaitthīyā,	101	
PA_anya-e10_04n:1013	Aṭṭhaṭṭhapatino siyuṃ;	101	
PA_anya-e10_04n:1014	Sūrāca balavantoca,	101	
PA_anya-e10_04n:1015	Sabbākāmarasāharā;	101	
PA_anya-e10_04n:1016	Kareyya navame chandaṃ,	101	
PA_anya-e10_04n:1017	Unnattā hi napūrati.	101	
PA_anya-e10_04n:1019	Lapanti saddhimaññena,	101	
PA_anya-e10_04n:1020	Passantaññaṃ savibbhamā;	102	
PA_anya-e10_04n:1021	Cittakaṃ cintayantaññaṃ,	102	
PA_anya-e10_04n:1022	Nārīnaṃnāma ko piyo.	102	
PA_anya-e10_04n:1024	Jivhāsahassiko yo hi,	102	
PA_anya-e10_04n:1025	Jīve vassasataṃ naro;	102	
PA_anya-e10_04n:1026	Tena nikammuno vutto,	102	
PA_anya-e10_04n:1027	Thīdoso kiṃkhayaṃgato.	102	
PA_anya-e10_04n:1029	Aggi āpo thiyo muḷho,	102	
PA_anya-e10_04n:1030	Sappo rājakulānica;	103	
PA_anya-e10_04n:1031	Payatanāpagantabbo,	103	
PA_anya-e10_04n:1032	Maccupāṇaharāniti.	103	
PA_anya-e10_04n:1034	Itthīnaṃ dujjanā nañca,	103	
PA_anya-e10_04n:1035	Visāsonopapajjate;	103	
PA_anya-e10_04n:1036	Vīsassa siṅgino roga,	103	
PA_anya-e10_04n:1037	Nadīrājakulassaca.	103	
PA_anya-e10_04n:1039	Satthaṃ sunicchitamatīpi vicintanīyaṃ,	103	
PA_anya-e10_04n:1040	Svārādhitopya vanipo parisaṅkanīyo;	104	
PA_anya-e10_04n:1041	Hatthaṅgatāpi yuvatīparirakkhanīyā,	104	
PA_anya-e10_04n:1042	Satthāvanīpayuvatīsu kutovasitthaṃ.	104	
PA_anya-e10_04n:1044	Ayuttakammāraddhanaṃ virodho,	104	
PA_anya-e10_04n:1045	Saṅghassa yuddhañca mahābalehi;	104	
PA_anya-e10_04n:1046	Vissāsakammaṃ pamādāsu niccaṃ,	104	
PA_anya-e10_04n:1047	Dvārānimaccussa vadanti paññā.	104	
PA_anya-e10_04n:1049	Vātaṃ jālena naro parāmase,	104	
PA_anya-e10_04n:1050	Osiñce sāgaraṃ ekapāṇinā;	105	
PA_anya-e10_04n:1051	Sakenatālena janeyya ghosaṃ,	105	
PA_anya-e10_04n:1052	Yo sabbabhāvaṃ pamadāsu osaje.	105	
PA_anya-e10_04n:1054	Itthīpi hi ekacciyā,	105	
PA_anya-e10_04n:1055	Seyyā vuttāva muninā;	105	
PA_anya-e10_04n:1056	Bhaṇḍāna muttamaṃ itthī,	105	
PA_anya-e10_04n:1057	Aggupaṭṭhāyikātica.	105	
PA_anya-e10_04n:1059	Yo naṃ bharati sabbadā,	105	
PA_anya-e10_04n:1060	Niccaṃ ātāpi ussuko;	106	
PA_anya-e10_04n:1061	Sabbakāmaharaṃ posaṃ,	106	
PA_anya-e10_04n:1062	Bhattāraṃ nātimaññati.	106	
PA_anya-e10_04n:1064	Nācāpi sotthi bhattāraṃ,	106	
PA_anya-e10_04n:1065	Issācārena rosaye;	106	
PA_anya-e10_04n:1066	Bhattuca garunosabbe,	106	
PA_anya-e10_04n:1067	Paṭipūjeti paṇḍito.	106	
PA_anya-e10_04n:1069	Uṭṭhāyikā anālāsā,	106	
PA_anya-e10_04n:1070	Saṅgahitaparijjanā;	107	
PA_anya-e10_04n:1071	Bhattu manāpaṃ carati,	107	
PA_anya-e10_04n:1072	Bhattakaṃ anurakkhati.	107	
PA_anya-e10_04n:1074	Evaṃ vattati yānārī,	107	
PA_anya-e10_04n:1075	Bhattuchandavasānugā;	107	
PA_anya-e10_04n:1076	Manāpānāma tedevā,	107	
PA_anya-e10_04n:1077	Yattha sā upapajjati.	107	
PA_anya-e10_04n:1079	Kokilānaṃ saro rūpaṃ,	107	
PA_anya-e10_04n:1080	Nārīrūpaṃ patibbataṃ;	108	
PA_anya-e10_04n:1081	Vijjā rūpa marūpānaṃ,	108	
PA_anya-e10_04n:1082	Khamā rūpaṃ tapassīnaṃ.	108	
PA_anya-e10_04n:1084	Āneya kulajaṃ pañño,	108	
PA_anya-e10_04n:1085	Virūpamapi kaññakaṃ;	108	
PA_anya-e10_04n:1086	Hīnāyapi surūpāya,	108	
PA_anya-e10_04n:1087	Vivāhaṃsadisaṃ kare.	108	
PA_anya-e10_04n:1089	Visamhāmatamādeyya,	108	
PA_anya-e10_04n:1090	Amajjamhāpikañcanaṃ;	109	
PA_anya-e10_04n:1091	Nicamhāpyuttamāvijjā,	109	
PA_anya-e10_04n:1092	Ratanitthīpidukulā.	109	
PA_anya-e10_04n:1094	Bālitthī makkhikātuṇḍaṃ,	109	
PA_anya-e10_04n:1095	Isīnañca kamaṇḍaluṃ;	109	
PA_anya-e10_04n:1096	Setambu phalaṃ tambulaṃ,	109	
PA_anya-e10_04n:1097	Nocchiṭṭhamupajāyate.	109	
PA_anya-e10_04n:1099	Bālakko paṇṇadhūmoca,	109	
PA_anya-e10_04n:1100	Vuddhitthī pallalodakaṃ;	110	
PA_anya-e10_04n:1101	Āyukkhayakaraṃ niccaṃ,	110	
PA_anya-e10_04n:1102	Rattoca dadhibhojanaṃ.	110	
PA_anya-e10_04n:1104	Thiyo seveyya naccantaṃ,	110	
PA_anya-e10_04n:1105	Sāduṃ bhuñjeyyanāhitaṃ;	110	
PA_anya-e10_04n:1106	Pūjaye mānaye vuddhe,	110	
PA_anya-e10_04n:1107	Guruṃ māyāya nobhaje.	110	
PA_anya-e10_04n:1109	Ācāro kula mākhyāti,	110	
PA_anya-e10_04n:1110	Desa mākhyāti bhāsitaṃ;	111	
PA_anya-e10_04n:1111	Sambhavo pema mākhyāti,	111	
PA_anya-e10_04n:1112	Deha mākhyātibhojanaṃ.	111	
PA_anya-e10_04n:1114	Dehītivacanādvārā,	111	
PA_anya-e10_04n:1115	Dehaṭṭhāpañcadevatā;	111	
PA_anya-e10_04n:1116	Sajja niyanti dhī kitti,	111	
PA_anya-e10_04n:1117	Hirī sirī matīpica.	111	
PA_anya-e10_04n:1119	Dehītivacanaṃ dukkhaṃ,	111	
PA_anya-e10_04n:1120	Natthītivacanaṃ tathā;	112	
PA_anya-e10_04n:1121	Vākyaṃdehītinatthīti,	112	
PA_anya-e10_04n:1122	Mābhaveyya bhavebhave.	112	
PA_anya-e10_04n:1124	Bodhayanti nayācanti,	112	
PA_anya-e10_04n:1125	Dehīti pacchimājanā;	112	
PA_anya-e10_04n:1126	Passa vatthumadānassa,	112	
PA_anya-e10_04n:1127	Mābhavatūti īdiso.	112	
PA_anya-e10_04n:1129	Mahā atyappakaṃ yāti,	112	
PA_anya-e10_04n:1130	Niguṇe guṇavāpiha;	113	
PA_anya-e10_04n:1131	Aṭṭhānaṭṭheyyabhāvena,	113	
PA_anya-e10_04n:1132	Gajindoiva dabbake.	113	
PA_anya-e10_04n:1134	Mahantaṃ nissayaṃkatvā,	113	
PA_anya-e10_04n:1135	Khuddopyatimahā bhave;	113	
PA_anya-e10_04n:1136	Hemapabbatamāpajja,	113	
PA_anya-e10_04n:1137	Sovaṇṇākira pakkhino.	113	
PA_anya-e10_04n:1139	Bahūna mappasārānaṃ,	113	
PA_anya-e10_04n:1140	Ekibhāvo hidujjayo;	114	
PA_anya-e10_04n:1141	Tiṇena vaṭṭate rajju,	114	
PA_anya-e10_04n:1142	Tāya nāgopi bandhate.	114	
PA_anya-e10_04n:1144	Asahāyo samatthopi,	114	
PA_anya-e10_04n:1145	Tejasi kiṃ karissati;	114	
PA_anya-e10_04n:1146	Nivātasaṇṭhito aggi,	114	
PA_anya-e10_04n:1147	Sayamevūpasammati.	114	
PA_anya-e10_04n:1149	Khantuṃ tapanajotejo,	114	
PA_anya-e10_04n:1150	Sakkāhoti na vaṇṇajo;	115	
PA_anya-e10_04n:1151	Bhūpādīhi katodaṇḍo,	115	
PA_anya-e10_04n:1152	Sakkāhoti na bhaccajo.	115	
PA_anya-e10_04n:1154	Thīsaṃsagge kutosuddho,	115	
PA_anya-e10_04n:1155	Maṃsabhakkhe kutodayā;	115	
PA_anya-e10_04n:1156	Surāpāṇe kutosaccaṃ,	115	
PA_anya-e10_04n:1157	Pakodhamhi kutotapo.	115	
PA_anya-e10_04n:1159	Thīyā guyhaṃ nasaṃseyya,	115	
PA_anya-e10_04n:1160	Amittassaca paṇḍito;	116	
PA_anya-e10_04n:1161	Yocā missena saṃhīro,	116	
PA_anya-e10_04n:1162	Hadayattheno yonaro.	116	
PA_anya-e10_04n:1164	Guyhamattha	116	
PA_anya-e10_04n:1165	Sambodhayati yonaro;	116	
PA_anya-e10_04n:1166	Mantabhedabhayā tassa,	116	
PA_anya-e10_04n:1167	Dāsabhūto titikkhati.	116	
PA_anya-e10_04n:1169	Vahe amitta khandhena,	116	
PA_anya-e10_04n:1170	Yāvakāle anāgate;	117	
PA_anya-e10_04n:1171	Tamheva cāgate kāle,	117	
PA_anya-e10_04n:1172	Bhinde ghaṭami vuppale.	117	
PA_anya-e10_04n:1174	Khalaṃ sālaṃ pasuṃ khettaṃ,	117	
PA_anya-e10_04n:1175	Gantvācassa abhikkhaṇaṃ;	117	
PA_anya-e10_04n:1176	Mitaṃ dhaññaṃ nidhāpeyya,	117	
PA_anya-e10_04n:1177	Mitañca pācaye ghare.	117	
PA_anya-e10_04n:1179	Kodhaṃ lobhaṃ madaṃ mānaṃ,	117	
PA_anya-e10_04n:1180	Tandiṃ missaṃ pamattakaṃ;	118	
PA_anya-e10_04n:1181	Soṇṭhaṃniddhālukaṃ makkhaṃ,	118	
PA_anya-e10_04n:1182	Maccherañca jahe budho.	118	
PA_anya-e10_04n:1184	Kodho abbhantare jāto,	118	
PA_anya-e10_04n:1185	Dhūvaṃ nāseti kodhanaṃ;	118	
PA_anya-e10_04n:1186	Vatthālaṅkārapuṇṇāyaṃ,	118	
PA_anya-e10_04n:1187	Mañjūsāyaṃ sikhīyathā.	118	
PA_anya-e10_04n:1189	Uppajjate sace kodho;	118	
PA_anya-e10_04n:1190	Āvajje kakacūpamaṃ;	119	
PA_anya-e10_04n:1191	Uppajje ce rase taṇhā,	119	
PA_anya-e10_04n:1192	Puttamaṃsūpamaṃ sare.	119	
PA_anya-e10_04n:1194	Guṇa maddhisamaṃ makkhe,	119	
PA_anya-e10_04n:1195	Parena kalahe sati;	119	
PA_anya-e10_04n:1196	Addhisamaṃ pakāseti,	119	
PA_anya-e10_04n:1197	Aṇumattaṃvavajjakaṃ.	119	
PA_anya-e10_04n:1199	Tasseva tena pāpīyo,	119	
PA_anya-e10_04n:1200	Yo kuddhaṃ paṭikujjhati;	120	
PA_anya-e10_04n:1201	Kuddha mapaṭikujjhanto,	120	
PA_anya-e10_04n:1202	Saṅgāmaṃ jeti dujjayaṃ.	120	
PA_anya-e10_04n:1204	Rāgonāma manosallaṃ,	120	
PA_anya-e10_04n:1205	Guṇatthavaratakkaro;	120	
PA_anya-e10_04n:1206	Rāhu vijjāsasaṅkassa,	120	
PA_anya-e10_04n:1207	Tapodhanahutāsano.	120	
PA_anya-e10_04n:1209	Pamādo jāyate madā,	120	
PA_anya-e10_04n:1210	Pamādā jāyate khayo;	121	
PA_anya-e10_04n:1211	Khayā padosā jāyanti,	121	
PA_anya-e10_04n:1212	Madaṃ kiṃ najahe budho.	121	
PA_anya-e10_04n:1214	Namanti phalinorukkhā,	121	
PA_anya-e10_04n:1215	Namanti vibudhājanā;	121	
PA_anya-e10_04n:1216	Sukkhakaṭṭhañca muḷhoca,	121	
PA_anya-e10_04n:1217	Bhijjateva nanamanti.	121	
PA_anya-e10_04n:1219	Ṭhāne vuddhāna mokāsaṃ,	121	
PA_anya-e10_04n:1220	Dade vuddhāpacāyiko;	122	
PA_anya-e10_04n:1221	Nanu tālo ajīvopi,	122	
PA_anya-e10_04n:1222	Samīpa ññe paronato.	122	
PA_anya-e10_04n:1224	Garukātabbaposesu,	122	
PA_anya-e10_04n:1225	Niccavuttiṃ karoti yo;	122	
PA_anya-e10_04n:1226	Nicattaṃ so pahantāna,	122	
PA_anya-e10_04n:1227	Uttamatte patiṭṭhati.	122	
PA_anya-e10_04n:1229	Yattha posaṃ najānanti,	122	
PA_anya-e10_04n:1230	Jātiyā vinayena vā;	123	
PA_anya-e10_04n:1231	Na tattha mānaṃ kariyā,	123	
PA_anya-e10_04n:1232	Vasa maññātakejane.	123	
PA_anya-e10_04n:1234	Aññātavāsaṃ vasatā,	123	
PA_anya-e10_04n:1235	Jātavedasamenāpi;	123	
PA_anya-e10_04n:1236	Khamitabbaṃ sapaññena,	123	
PA_anya-e10_04n:1237	Api dāsassa tajjitaṃ.	123	
PA_anya-e10_04n:1239	Dhanadhaññāpayogesu,	123	
PA_anya-e10_04n:1240	Tathā vijjāgamesuca;	124	
PA_anya-e10_04n:1241	Dūteca byavahāreca,	124	
PA_anya-e10_04n:1242	Cattalajjo sadā bhave.	124	
PA_anya-e10_04n:1244	Nahi koci kate kicce,	124	
PA_anya-e10_04n:1245	Kattāraṃ sammapekkhate;	124	
PA_anya-e10_04n:1246	Tasmā sabbānikammāni,	124	
PA_anya-e10_04n:1247	Sāvasesāni kāraye.	124	
PA_anya-e10_04n:1249	Iṇaseso aggiseso,	124	
PA_anya-e10_04n:1250	Sattuseso tayoime;	125	
PA_anya-e10_04n:1251	Punappunaṃpi vaḍḍhanti,	125	
PA_anya-e10_04n:1252	Tasmā sesaṃ nakāraye.	125	
PA_anya-e10_04n:1254	Natthi vijjāsamaṃ vittaṃ,	125	
PA_anya-e10_04n:1255	Natthi byādhisamo ripu;	125	
PA_anya-e10_04n:1256	Natthi attasamaṃ pemaṃ,	125	
PA_anya-e10_04n:1257	Natthi kammaparaṃ balaṃ.	125	
PA_anya-e10_04n:1259	Attanā kurute lakkhī,	125	
PA_anya-e10_04n:1260	Alakkhīcāpi attanā;	126	
PA_anya-e10_04n:1261	Nahi lakkhī alakkhīca,	126	
PA_anya-e10_04n:1262	Añño aññassa kurute.	126	
PA_anya-e10_04n:1264	Sayaṃ āyaṃ vayaṃ raññā,	126	
PA_anya-e10_04n:1265	Sayaṃ jaññā katākataṃ;	126	
PA_anya-e10_04n:1266	Attanāva bhavakkheyya,	126	
PA_anya-e10_04n:1267	Katāni akatānica.	126	
PA_anya-e10_04n:1269	Upakāraṃ hiteneva,	126	
PA_anya-e10_04n:1270	Sattunā sattu muddhare;	127	
PA_anya-e10_04n:1271	Pādalaggaṃ karaṭṭhena,	127	
PA_anya-e10_04n:1272	Kaṇṭakena kaṇṭakaṃ.	127	
PA_anya-e10_04n:1274	Name namantassa bhaje bhajantaṃ,	127	
PA_anya-e10_04n:1275	Kiccāni krupassa kareyya kiccaṃ;	127	
PA_anya-e10_04n:1276	Nā natthakāmassa kareyya atthaṃ,	127	
PA_anya-e10_04n:1277	Asambhajantaṃpi nasambhajeyya.	127	
PA_anya-e10_04n:1279	Caje cajantaṃ navataṃ kariyā,	127	
PA_anya-e10_04n:1280	Apetacittena nasambhajeyya;	128	
PA_anya-e10_04n:1281	Dijo dumaṃ khīṇaphala mañatvā,	128	
PA_anya-e10_04n:1282	Aññaṃ sapekkheyya mahāti loko.	128	
