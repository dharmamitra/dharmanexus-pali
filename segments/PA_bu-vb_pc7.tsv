segmentnr	original	folio	analyzed
PA_bu-vb_pc7:0.1	Theravāda Vinaya	0	
PA_bu-vb_pc7:0.2	Mahāvibhaṅga	0	
PA_bu-vb_pc7:0.3	Pācittiyakaṇḍa	0	
PA_bu-vb_pc7:0.4	Musāvādavagga	0	
PA_bu-vb_pc7:0.5	7. Dhammadesanāsikkhāpada	0	
PA_bu-vb_pc7:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_pc7:1.2	Tena kho pana samayena āyasmā udāyī sāvatthiyaṁ kulūpako hoti, bahukāni kulāni upasaṅkamati.	1	
PA_bu-vb_pc7:1.3	Atha kho āyasmā udāyī pubbaṇhasamayaṁ nivāsetvā pattacīvaramādāya yena aññataraṁ kulaṁ tenupasaṅkami.	1	
PA_bu-vb_pc7:1.4	Tena kho pana samayena gharaṇī nivesanadvāre nisinnā hoti, gharasuṇhā āvasathadvāre nisinnā hoti.	1	
PA_bu-vb_pc7:1.5	Atha kho āyasmā udāyī yena gharaṇī tenupasaṅkami; upasaṅkamitvā gharaṇiyā upakaṇṇake dhammaṁ desesi.	1	
PA_bu-vb_pc7:1.6	Atha kho gharasuṇhāya etadahosi—	1	
PA_bu-vb_pc7:1.7	“kiṁ nu kho so samaṇo sassuyā jāro udāhu obhāsatī”ti?	1	
PA_bu-vb_pc7:1.8	Atha kho āyasmā udāyī gharaṇiyā upakaṇṇake dhammaṁ desetvā yena gharasuṇhā tenupasaṅkami; upasaṅkamitvā gharasuṇhāya upakaṇṇake dhammaṁ desesi.	1	
PA_bu-vb_pc7:1.9	Atha kho gharaṇiyā etadahosi—	1	
PA_bu-vb_pc7:1.10	“kiṁ nu kho so samaṇo gharasuṇhāya jāro udāhu obhāsatī”ti?	1	
PA_bu-vb_pc7:1.11	Atha kho āyasmā udāyī gharasuṇhāya upakaṇṇake dhammaṁ desetvā pakkāmi.	1	
PA_bu-vb_pc7:1.12	Atha kho gharaṇī gharasuṇhaṁ etadavoca—	1	
PA_bu-vb_pc7:1.13	“he je, kiṁ te eso samaṇo avocā”ti?	1	
PA_bu-vb_pc7:1.14	“Dhammaṁ me, ayye, desesi”.	1	
PA_bu-vb_pc7:1.15	“Ayyāya pana kiṁ avocā”ti?	1	
PA_bu-vb_pc7:1.16	“Mayhampi dhammaṁ desesī”ti.	1	
PA_bu-vb_pc7:1.17	Tā ujjhāyanti khiyyanti vipācenti—	1	
PA_bu-vb_pc7:1.18	“kathañhi nāma ayyo udāyī upakaṇṇake dhammaṁ desessati.	1	
PA_bu-vb_pc7:1.19	Nanu nāma vissaṭṭhena vivaṭena dhammo desetabbo”ti?	1	
PA_bu-vb_pc7:1.20	Assosuṁ kho bhikkhū tāsaṁ itthīnaṁ ujjhāyantīnaṁ khiyyantīnaṁ vipācentīnaṁ.	1	
PA_bu-vb_pc7:1.21	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_pc7:1.22	“kathañhi nāma āyasmā udāyī mātugāmassa dhammaṁ desessatī”ti.	1	
PA_bu-vb_pc7:1.23	Atha kho te bhikkhū āyasmantaṁ udāyiṁ anekapariyāyena vigarahitvā bhagavato etamatthaṁ ārocesuṁ …pe…	1	
PA_bu-vb_pc7:1.24	“saccaṁ kira tvaṁ, udāyi, mātugāmassa dhammaṁ desesī”ti?	1	
PA_bu-vb_pc7:1.25	“Saccaṁ, bhagavā”ti.	1	
PA_bu-vb_pc7:1.26	Vigarahi buddho bhagavā …pe…	1	
PA_bu-vb_pc7:1.27	kathañhi nāma tvaṁ, moghapurisa, mātugāmassa dhammaṁ desessasi.	1	
PA_bu-vb_pc7:1.28	Netaṁ moghapurisa, appasannānaṁ vā pasādāya …pe…	1	
PA_bu-vb_pc7:1.29	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pc7:1.30.1	“Yo pana bhikkhu mātugāmassa dhammaṁ deseyya pācittiyan”ti.	1	
PA_bu-vb_pc7:1.31	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	1	
PA_bu-vb_pc7:2.1	Tena kho pana samayena upāsikā bhikkhū passitvā etadavocuṁ—	2	
PA_bu-vb_pc7:2.2	“iṅghāyyā, dhammaṁ desethā”ti.	2	
PA_bu-vb_pc7:2.3	“Na, bhaginī, kappati mātugāmassa dhammaṁ desetun”ti.	2	
PA_bu-vb_pc7:2.4	“Iṅghāyyā, chappañcavācāhi dhammaṁ desetha, sakkā ettakenapi dhammo aññātun”ti.	2	
PA_bu-vb_pc7:2.5	“Na, bhaginī, kappati mātugāmassa dhammaṁ desetun”ti.	2	
PA_bu-vb_pc7:2.6	Kukkuccāyantā na desesuṁ.	2	
PA_bu-vb_pc7:2.7	Upāsikā ujjhāyanti khiyyanti vipācenti—	2	
PA_bu-vb_pc7:2.8	“kathañhi nāma, ayyā, amhehi yācīyamānā dhammaṁ na desessantī”ti.	2	
PA_bu-vb_pc7:2.9	Assosuṁ kho bhikkhū tāsaṁ upāsikānaṁ ujjhāyantīnaṁ khiyyantīnaṁ vipācentīnaṁ.	2	
PA_bu-vb_pc7:2.10	Atha kho te bhikkhū bhagavato etamatthaṁ ārocesuṁ.	2	
PA_bu-vb_pc7:2.11	Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—	2	
PA_bu-vb_pc7:2.12	“anujānāmi, bhikkhave, mātugāmassa chappañcavācāhi dhammaṁ desetuṁ.	2	
PA_bu-vb_pc7:2.13	Evañca pana, bhikkhave, imaṁ sikkhāpadaṁ uddiseyyātha—	2	
PA_bu-vb_pc7:2.14.1	“Yo pana bhikkhū mātugāmassa uttarichappañcavācāhi dhammaṁ deseyya, pācittiyan”ti.	2	
PA_bu-vb_pc7:2.15	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	2	
PA_bu-vb_pc7:3.1_0	Tena kho pana samayena chabbaggiyā bhikkhū—“bhagavatā anuññātaṁ mātugāmassa chappañcavācāhi	3	
PA_bu-vb_pc7:3.1_1	dhammaṁ desetun”ti te aviññuṁ purisaviggahaṁ upanisīdāpetvā mātugāmassa uttarichappañcavācāhi dhammaṁ desenti.	3	
PA_bu-vb_pc7:3.2	Ye te bhikkhū appicchā …pe… te ujjhāyanti khiyyanti vipācenti—	3	
PA_bu-vb_pc7:3.3	“kathañhi nāma chabbaggiyā bhikkhū aviññuṁ purisaviggahaṁ upanisīdāpetvā mātugāmassa uttarichappañcavācāhi dhammaṁ desessantī”ti.	3	
PA_bu-vb_pc7:3.4	Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṁ ārocesuṁ …pe…	3	
PA_bu-vb_pc7:3.5	“saccaṁ kira tumhe, bhikkhave, aviññuṁ purisaviggahaṁ upanisīdāpetvā mātugāmassa uttarichappañcavācāhi dhammaṁ desethā”ti?	3	
PA_bu-vb_pc7:3.6	“Saccaṁ, bhagavā”ti.	3	
PA_bu-vb_pc7:3.7	Vigarahi buddho bhagavā …pe…	3	
PA_bu-vb_pc7:3.8	kathañhi nāma tumhe, moghapurisā, aviññuṁ purisaviggahaṁ upanisīdāpetvā mātugāmassa uttarichappañcavācāhi dhammaṁ desessatha.	3	
PA_bu-vb_pc7:3.9	Netaṁ, moghapurisā, appasannānaṁ vā pasādāya …pe…	3	
PA_bu-vb_pc7:3.10	evañca pana, bhikkhave, imaṁ sikkhāpadaṁ uddiseyyātha—	3	
PA_bu-vb_pc7:3.11.1	“Yo pana bhikkhu mātugāmassa uttarichappañcavācāhi dhammaṁ deseyya, aññatra viññunā purisaviggahena, pācittiyan”ti.	3	
PA_bu-vb_pc7:4.1.1	Yo panāti	4	
PA_bu-vb_pc7:4.1.2	yo yādiso …pe…	4	
PA_bu-vb_pc7:4.1.3	bhikkhūti	4	
PA_bu-vb_pc7:4.1.4	…pe… ayaṁ imasmiṁ atthe adhippeto bhikkhūti.	4	
PA_bu-vb_pc7:4.1.5	Mātugāmo nāma	4	
PA_bu-vb_pc7:4.1.6	manussitthī; na yakkhī na petī na tiracchānagatā; viññū, paṭibalā subhāsitadubbhāsitaṁ duṭṭhullāduṭṭhullaṁ ājānituṁ.	4	
PA_bu-vb_pc7:4.1.7	Uttarichappañcavācāhīti	4	
PA_bu-vb_pc7:4.1.8	atirekachappañcavācāhi.	4	
PA_bu-vb_pc7:4.1.9	Dhammo nāma	4	
PA_bu-vb_pc7:4.1.10	buddhabhāsito, sāvakabhāsito, isibhāsito, devatābhāsito, atthūpasañhito, dhammūpasañhito.	4	
PA_bu-vb_pc7:4.1.11	Deseyyāti	4	
PA_bu-vb_pc7:4.1.12	padena deseti, pade pade āpatti pācittiyassa.	4	
PA_bu-vb_pc7:4.1.13	Akkharāya deseti, akkharakkharāya āpatti pācittiyassa.	4	
PA_bu-vb_pc7:4.1.14	Aññatra viññunā purisaviggahenāti	4	
PA_bu-vb_pc7:4.1.15	ṭhapetvā viññuṁ purisaviggahaṁ.	4	
PA_bu-vb_pc7:4.1.16	Viññū nāma purisaviggaho,	4	
PA_bu-vb_pc7:4.1.17	paṭibalo hoti subhāsitadubbhāsitaṁ duṭṭhullāduṭṭhullaṁ ājānituṁ.	4	
PA_bu-vb_pc7:4.2.1	Mātugāme mātugāmasaññī uttarichappañcavācāhi dhammaṁ deseti, aññatra viññunā purisaviggahena, āpatti pācittiyassa.	4	
PA_bu-vb_pc7:4.2.2	Mātugāme vematiko uttarichappañcavācāhi dhammaṁ deseti, aññatra viññunā purisaviggahena, āpatti pācittiyassa.	4	
PA_bu-vb_pc7:4.2.3	Mātugāme amātugāmasaññī uttarichappañcavācāhi dhammaṁ deseti, aññatra viññunā purisaviggahena, āpatti pācittiyassa.	4	
PA_bu-vb_pc7:4.2.4	Yakkhiyā vā petiyā vā paṇḍakassa vā tiracchānagatamanussaviggahitthiyā vā uttarichappañcavācāhi dhammaṁ deseti, aññatra viññunā purisaviggahena, āpatti dukkaṭassa.	4	
PA_bu-vb_pc7:4.2.5	Amātugāme mātugāmasaññī, āpatti dukkaṭassa.	4	
PA_bu-vb_pc7:4.2.6	Amātugāme vematiko, āpatti dukkaṭassa.	4	
PA_bu-vb_pc7:4.2.7	Amātugāme amātugāmasaññī, anāpatti.	4	
PA_bu-vb_pc7:4.3.1	Anāpatti—	4	
PA_bu-vb_pc7:4.3.2	viññunā purisaviggahena,	4	
PA_bu-vb_pc7:4.3.3	chappañcavācāhi dhammaṁ deseti,	4	
PA_bu-vb_pc7:4.3.4	ūnakachappañcavācāhi dhammaṁ deseti,	4	
PA_bu-vb_pc7:4.3.5	uṭṭhahitvā puna nisīditvā deseti,	4	
PA_bu-vb_pc7:4.3.6	mātugāmo uṭṭhahitvā puna nisīdati tasmiṁ deseti,	4	
PA_bu-vb_pc7:4.3.7	aññassa mātugāmassa deseti,	4	
PA_bu-vb_pc7:4.3.8	pañhaṁ pucchati,	4	
PA_bu-vb_pc7:4.3.9	pañhaṁ puṭṭho katheti,	4	
PA_bu-vb_pc7:4.3.10	aññassatthāya bhaṇantaṁ mātugāmo suṇāti,	4	
PA_bu-vb_pc7:4.3.11	ummattakassa,	4	
PA_bu-vb_pc7:4.3.12	ādikammikassāti.	4	
PA_bu-vb_pc7:4.3.13	Dhammadesanāsikkhāpadaṁ niṭṭhitaṁ sattamaṁ.	4	
