segmentnr	original	folio	analyzed
PA_atk-vin01_a:0	Namo tassa bhagavato arahato sammāsambuddhassa	0	
PA_atk-vin01_a:1	Vinayapiṭake	0	
PA_atk-vin01_a:2	Pārājikakaṇḍa-aṭṭhakathā (paṭhamo bhāgo)	0	
PA_atk-vin01_a:3	Ganthārambhakathā	0	
PA_atk-vin01_a:4	Yo kappakoṭīhipi appameyyaṃ;	0	
PA_atk-vin01_a:5	Kālaṃ karonto atidukkarāni;	0	
PA_atk-vin01_a:6	Khedaṃ gato lokahitāya nātho;	0	
PA_atk-vin01_a:7	Namo mahākāruṇikassa tassa.	0	
PA_atk-vin01_a:8	Asambudhaṃ buddhanisevitaṃ yaṃ;	0	
PA_atk-vin01_a:9	Bhavābhavaṃ gacchati jīvaloko;	0	
PA_atk-vin01_a:10	Namo avijjādikilesajāla-	1	
PA_atk-vin01_a:11	Viddhaṃsino dhammavarassa tassa.	1	
PA_atk-vin01_a:12	Guṇehi yo sīlasamādhipaññā-	1	
PA_atk-vin01_a:13	Vimuttiñāṇappabhutīhi yutto;	1	
PA_atk-vin01_a:14	Khettaṃ janānaṃ kusalatthikānaṃ;	1	
PA_atk-vin01_a:15	Tamariyasaṅghaṃ sirasā namāmi.	1	
PA_atk-vin01_a:16	Iccevamaccantanamassaneyyaṃ;	1	
PA_atk-vin01_a:17	Namassamāno ratanattayaṃ yaṃ;	1	
PA_atk-vin01_a:18	Puññābhisandaṃ vipulaṃ alatthaṃ;	1	
PA_atk-vin01_a:19	Tassānubhāvena hatantarāyo.	1	
PA_atk-vin01_a:20	Yasmiṃ ṭhite sāsanamaṭṭhitassa;	2	
PA_atk-vin01_a:21	Patiṭṭhitaṃ hoti susaṇṭhitassa;	2	
PA_atk-vin01_a:22	Taṃ vaṇṇayissaṃ vinayaṃ amissaṃ;	2	
PA_atk-vin01_a:23	Nissāya pubbācariyānubhāvaṃ.	2	
PA_atk-vin01_a:24	Kāmañca pubbācariyāsabhehi;	2	
PA_atk-vin01_a:25	Ñāṇambuniddhotamalāsavehi;	2	
PA_atk-vin01_a:26	Visuddhavijjāpaṭisambhidehi;	2	
PA_atk-vin01_a:27	Saddhammasaṃvaṇṇanakovidehi.	2	
PA_atk-vin01_a:28	Sallekhiye nosulabhūpamehi;	2	
PA_atk-vin01_a:29	Mahāvihārassa dhajūpamehi;	2	
PA_atk-vin01_a:30	Saṃvaṇṇitoyaṃ vinayo nayehi;	3	
PA_atk-vin01_a:31	Cittehi sambuddhavaranvayehi.	3	
PA_atk-vin01_a:32	Saṃvaṇṇanā sīhaḷadīpakena;	3	
PA_atk-vin01_a:33	Vākyena esā pana saṅkhatattā;	3	
PA_atk-vin01_a:34	Na kiñci atthaṃ abhisambhuṇāti;	3	
PA_atk-vin01_a:35	Dīpantare bhikkhujanassa yasmā.	3	
PA_atk-vin01_a:36	Tasmā imaṃ pāḷinayānurūpaṃ;	3	
PA_atk-vin01_a:37	Saṃvaṇṇanaṃ dāni samārabhissaṃ;	3	
PA_atk-vin01_a:38	Ajjhesanaṃ buddhasirivhayassa;	3	
PA_atk-vin01_a:39	Therassa sammā samanussaranto.	3	
PA_atk-vin01_a:40	Saṃvaṇṇanaṃ tañca samārabhanto;	4	
PA_atk-vin01_a:41	Tassā mahāaṭṭhakathaṃ sarīraṃ;	4	
PA_atk-vin01_a:42	Katvā mahāpaccariyaṃ tatheva;	4	
PA_atk-vin01_a:43	Kurundināmādisu vissutāsu.	4	
PA_atk-vin01_a:44	Vinicchayo aṭṭhakathāsu vutto;	4	
PA_atk-vin01_a:45	Yo yuttamatthaṃ apariccajanto;	4	
PA_atk-vin01_a:46	Tatopi antogadhatheravādaṃ;	4	
PA_atk-vin01_a:47	Saṃvaṇṇanaṃ samma samārabhissaṃ.	4	
PA_atk-vin01_a:48	Taṃ me nisāmentu pasannacittā;	4	
PA_atk-vin01_a:49	Therā ca bhikkhū navamajjhimā ca;	4	
PA_atk-vin01_a:50	Dhammappadīpassa tathāgatassa;	5	
PA_atk-vin01_a:51	Sakkacca dhammaṃ patimānayantā.	5	
PA_atk-vin01_a:52	Buddhena dhammo vinayo ca vutto;	5	
PA_atk-vin01_a:53	Yo tassa puttehi tatheva ñāto;	5	
PA_atk-vin01_a:54	So yehi tesaṃ matimaccajantā;	5	
PA_atk-vin01_a:55	Yasmā pure aṭṭhakathā akaṃsu.	5	
PA_atk-vin01_a:56	Tasmā hi yaṃ aṭṭhakathāsu vuttaṃ;	5	
PA_atk-vin01_a:57	Taṃ vajjayitvāna pamādalekhaṃ;	5	
PA_atk-vin01_a:58	Sabbampi sikkhāsu sagāravānaṃ;	5	
PA_atk-vin01_a:59	Yasmā pamāṇaṃ idha paṇḍitānaṃ.	5	
PA_atk-vin01_a:60	Tato ca bhāsantarameva hitvā;	6	
PA_atk-vin01_a:61	Vitthāramaggañca samāsayitvā;	6	
PA_atk-vin01_a:62	Vinicchayaṃ sabbamasesayitvā;	6	
PA_atk-vin01_a:63	Tantikkamaṃ kiñci avokkamitvā.	6	
PA_atk-vin01_a:64	Suttantikānaṃ vacanānamatthaṃ;	6	
PA_atk-vin01_a:65	Suttānurūpaṃ paridīpayantī;	6	
PA_atk-vin01_a:66	Yasmā ayaṃ hessati vaṇṇanāpi;	6	
PA_atk-vin01_a:67	Sakkacca tasmā anusikkhitabbāti.	6	
PA_atk-vin01_a:68	Bāhiranidānakathā	6	
PA_atk-vin01_a:69_0	Tattha taṃ vaṇṇayissaṃ vinayanti vuttattā vinayo tāva vavatthapetabbo. Tenetaṃ vuccati	69	
PA_atk-vin01_a:69_1	– “vinayo nāma idha sakalaṃ vinayapiṭakaṃ adhippeta”nti. Saṃvaṇṇanatthaṃ panassa ayaṃ mātikā –	69	
PA_atk-vin01_a:70	Vuttaṃ yena yadā yasmā, dhāritaṃ yena cābhataṃ;	7	
PA_atk-vin01_a:71	Yatthappatiṭṭhitacetametaṃ vatvā vidhiṃ tato.	7	
PA_atk-vin01_a:72	Tenātiādipāṭhassa, atthaṃ nānappakārato;	7	
PA_atk-vin01_a:73	Dassayanto karissāmi, vinayassatthavaṇṇananti.	7	
PA_atk-vin01_a:74_0	Tattha vuttaṃ yena yadā yasmāti idaṃ tāva vacanaṃ “tena samayena buddho bhagavā verañjāyaṃ	74	
PA_atk-vin01_a:74_1	viharatī”ti evamādivacanaṃ sandhāya vuttaṃ. Idañhi buddhassa bhagavato attapaccakkhavacanaṃ	74	
PA_atk-vin01_a:74_2	na hoti, tasmā vattabbametaṃ “idaṃ vacanaṃ kena vuttaṃ, kadā vuttaṃ, kasmā ca vutta”nti?	74	
PA_atk-vin01_a:74_3	Āyasmatā upālittherena vuttaṃ, tañca pana paṭhamamahāsaṅgītikāle.	74	
PA_atk-vin01_a:75	Paṭhamamahāsaṅgītikathā	7	
PA_atk-vin01_a:76_0	Paṭhamamahāsaṅgīti nāma cesā kiñcāpi pañcasatikasaṅgītikkhandhake vuttā, nidānakosallatthaṃ	76	
PA_atk-vin01_a:76_1	pana idhāpi iminā nayena veditabbā. Dhammacakkappavattanañhi ādiṃ katvā yāva subhaddaparibbājakavinayanā	76	
PA_atk-vin01_a:76_2	katabuddhakicce kusinārāyaṃ upavattane mallānaṃ sālavane yamakasālānamantare visākhapuṇṇamadivase	76	
PA_atk-vin01_a:76_3	paccūsasamaye anupādisesāya nibbānadhātuyā parinibbute bhagavati lokanāthe, bhagavato	76	
PA_atk-vin01_a:76_4	parinibbāne sannipatitānaṃ sattannaṃ bhikkhusatasahassānaṃ saṅghatthero āyasmā mahākassapo	76	
PA_atk-vin01_a:76_5	sattāhaparinibbute bhagavati, subhaddena vuḍḍhapabbajitena “alaṃ, āvuso, mā socittha,	76	
PA_atk-vin01_a:76_6	mā paridevittha, sumuttā mayaṃ tena mahāsamaṇena; upaddutā ca homa – ‘idaṃ vo kappati,	76	
PA_atk-vin01_a:76_7	idaṃ vo na kappatī’ti! Idāni pana mayaṃ yaṃ icchissāma taṃ karissāma, yaṃ na icchissāma	76	
PA_atk-vin01_a:76_8	na taṃ karissāmā”ti vuttavacanamanussaranto “ṭhānaṃ kho panetaṃ vijjati yaṃ pāpabhikkhū	76	
PA_atk-vin01_a:76_9	atītasatthukaṃ pāvacananti maññamānā pakkhaṃ labhitvā nacirasseva saddhammaṃ antaradhāpeyyuṃ,	76	
PA_atk-vin01_a:76_10	yāva ca dhammavinayo tiṭṭhati tāva anatītasatthukameva pāvacanaṃ hoti. Vuttañhetaṃ bhagavatā –	761	
PA_atk-vin01_a:77	‘Yo vo, ānanda, mayā dhammo ca vinayo ca desito paññatto, so vo mamaccayena satthā’ti.	7	
PA_atk-vin01_a:78	“Yaṃnūnāhaṃ dhammañca vinayañca saṅgāyeyyaṃ, yathayidaṃ sāsanaṃ addhaniyaṃ assa ciraṭṭhitikaṃ.	7	
PA_atk-vin01_a:79	Yaṃ cāhaṃ bhagavatā –	7	
PA_atk-vin01_a:80	‘Dhāressasi pana me tvaṃ, kassapa, sāṇāni paṃsukūlāni nibbasanānī’ti vatvā cīvare sādhāraṇaparibhogena ceva,	8	
PA_atk-vin01_a:81_0	‘Ahaṃ, bhikkhave, yāvade ākaṅkhāmi vivicceva kāmehi…pe… paṭhamaṃ jhānaṃ upasampajja	81	
PA_atk-vin01_a:81_1	viharāmi; kassapopi, bhikkhave, yāvade ākaṅkhati vivicceva kāmehi…pe… paṭhamaṃ jhānaṃ	81	
PA_atk-vin01_a:81_2	upasampajja viharatī’ti –	81	
PA_atk-vin01_a:82_0	Evamādinā nayena navānupubbavihārachaḷabhiññāppabhede uttarimanussadhamme attanā	82	
PA_atk-vin01_a:82_1	samasamaṭṭhapanena ca anuggahito, tassa kimaññaṃ āṇaṇyaṃ bhavissati; nanu maṃ bhagavā	82	
PA_atk-vin01_a:82_2	rājā viya sakakavacaissariyānuppadānena attano kulavaṃsappatiṭṭhāpakaṃ puttaṃ ‘saddhammavaṃsappatiṭṭhāpako	82	
PA_atk-vin01_a:82_3	me ayaṃ bhavissatī’ti mantvā iminā asādhāraṇena anuggahena anuggahesī”ti cintayanto	82	
PA_atk-vin01_a:82_4	dhammavinayasaṅgāyanatthaṃ bhikkhūnaṃ ussāhaṃ janesi. Yathāha –	82	
PA_atk-vin01_a:83_0	“Atha kho āyasmā mahākassapo bhikkhū āmantesi – ‘ekamidāhaṃ, āvuso, samayaṃ pāvāya	83	
PA_atk-vin01_a:83_1	kusināraṃ addhānamaggappaṭipanno mahatā bhikkhusaṅghena saddhiṃ pañcamattehi bhikkhusatehī”ti	83	
PA_atk-vin01_a:83_2	sabbaṃ subhaddakaṇḍaṃ vitthārato veditabbaṃ.	83	
PA_atk-vin01_a:84	Tato paraṃ āha –	8	
PA_atk-vin01_a:85_0	“Handa mayaṃ, āvuso, dhammañca vinayañca saṅgāyeyyāma. Pure adhammo dippati, dhammo	85	
PA_atk-vin01_a:85_1	paṭibāhiyyati; avinayo dippati, vinayo paṭibāhiyyati. Pure adhammavādino balavanto	85	
PA_atk-vin01_a:85_2	honti, dhammavādino dubbalā honti; avinayavādino balavanto honti, vinayavādino dubbalā hontī”ti.	85	
PA_atk-vin01_a:86_0	Bhikkhū āhaṃsu – “tena hi, bhante, thero bhikkhū uccinatū”ti. Thero sakalanavaṅgasatthusāsanapariyattidhare	86	
PA_atk-vin01_a:86_1	puthujjana-sotāpanna-sakadāgāmi-anāgāmi-sukkhavipassakakhīṇāsavabhikkhū anekasate	86	
PA_atk-vin01_a:86_2	anekasahasse ca vajjetvā tipiṭakasabbapariyattippabhedadhare paṭisambhidāppatte mahānubhāve	86	
PA_atk-vin01_a:86_3	yebhuyyena bhagavatā etadaggaṃ āropite tevijjādibhede khīṇāsavabhikkhūyeva ekūnapañcasate	86	
PA_atk-vin01_a:86_4	pariggahesi. Ye sandhāya idaṃ vuttaṃ – “atha kho āyasmā mahākassapo ekenūnāpañcaarahantasatāni uccinī”ti.	86	
PA_atk-vin01_a:87_0	Kissa pana thero ekenūnamakāsīti? Āyasmato ānandattherassa okāsakaraṇatthaṃ. Tena	87	
PA_atk-vin01_a:87_1	hāyasmatā sahāpi vināpi na sakkā dhammasaṅgīti kātuṃ, so hāyasmā sekkho sakaraṇīyo,	87	
PA_atk-vin01_a:87_2	tasmā sahāpi na sakkā; yasmā panassa kiñci dasabaladesitaṃ suttageyyādikaṃ bhagavato	87	
PA_atk-vin01_a:87_3	asammukhā paṭiggahitaṃ nāma natthi, tasmā vināpi na sakkā. Yadi evaṃ sekkhopi samāno	87	
PA_atk-vin01_a:87_4	dhammasaṅgītiyā bahukārattā therena uccinitabbo assa. Atha kasmā na uccinitoti? Parūpavādavivajjanato.	87	
PA_atk-vin01_a:87_5	Thero hi āyasmante ānande ativiya vissattho ahosi, tathā hi naṃ sirasmiṃ palitesu	87	
PA_atk-vin01_a:87_6	jātesupi “na vāyaṃ kumārako mattamaññāsī”ti kumārakavādena ovadati. Sakyakulappasuto	87	
PA_atk-vin01_a:87_7	cāyaṃ āyasmā tathāgatassa bhātā cūḷapituputto. Tatra hi bhikkhū chandāgamanaṃ viya	87	
PA_atk-vin01_a:87_8	maññamānā “bahū asekkhapaṭisambhidāppatte bhikkhū ṭhapetvā ānandaṃ sekkhapaṭisambhidāppattaṃ	87	
PA_atk-vin01_a:87_9	thero uccinī”ti upavadeyyuṃ, taṃ parūpavādaṃ parivajjento “ānandaṃ vinā saṅgīti na	87	
PA_atk-vin01_a:87_10	sakkā kātuṃ, bhikkhūnaṃyeva anumatiyā gahessāmī”ti na uccini.	871	
PA_atk-vin01_a:88	Atha sayameva bhikkhū ānandassatthāya theraṃ yāciṃsu. Yathāha –	8	
PA_atk-vin01_a:89_0	“Bhikkhū āyasmantaṃ mahākassapaṃ etadavocuṃ – ‘ayaṃ, bhante, āyasmā ānando kiñcāpi	89	
PA_atk-vin01_a:89_1	sekkho abhabbo chandā dosā mohā bhayā agatiṃ gantuṃ, bahu cānena bhagavato santike	89	
PA_atk-vin01_a:89_2	dhammo ca vinayo ca pariyatto; tena hi, bhante, thero āyasmantampi ānandaṃ uccinatū’ti.	89	
PA_atk-vin01_a:89_3	Atha kho āyasmā mahākassapo āyasmantampi ānandaṃ uccinī”ti.	89	
PA_atk-vin01_a:90	Evaṃ bhikkhūnaṃ anumatiyā uccinitena tenāyasmatā saddhiṃ pañca therasatāni ahesuṃ.	9	
PA_atk-vin01_a:91_0	Atha kho therānaṃ bhikkhūnaṃ etadahosi – “kattha nu kho mayaṃ dhammañca vinayañca	91	
PA_atk-vin01_a:91_1	saṅgāyeyyāmā”ti. Atha kho therānaṃ bhikkhūnaṃ etadahosi – “rājagahaṃ kho mahāgocaraṃ	91	
PA_atk-vin01_a:91_2	pahūtasenāsanaṃ, yaṃnūna mayaṃ rājagahe vassaṃ vasantā dhammañca vinayañca saṅgāyeyyāma,	91	
PA_atk-vin01_a:91_3	na aññe bhikkhū rājagahe vassaṃ upagaccheyyu”nti. Kasmā pana nesaṃ etadahosi? Idaṃ	91	
PA_atk-vin01_a:91_4	amhākaṃ thāvarakammaṃ, koci visabhāgapuggalo saṅghamajjhaṃ pavisitvā ukkoṭeyyāti.	91	
PA_atk-vin01_a:91_5	Athāyasmā mahākassapo ñattidutiyena kammena sāvesi, taṃ saṅgītikkhandhake vuttanayeneva ñātabbaṃ.	91	
PA_atk-vin01_a:92_0	Atha tathāgatassa parinibbānato sattasu sādhukīḷanadivasesu sattasu ca dhātupūjādivasesu	92	
PA_atk-vin01_a:92_1	vītivattesu “aḍḍhamāso atikkanto, idāni gimhānaṃ diyaḍḍho māso seso, upakaṭṭhā vassūpanāyikā”ti	92	
PA_atk-vin01_a:92_2	mantvā mahākassapatthero “rājagahaṃ, āvuso, gacchāmā”ti upaḍḍhaṃ bhikkhusaṅghaṃ gahetvā	92	
PA_atk-vin01_a:92_3	ekaṃ maggaṃ gato. Anuruddhattheropi upaḍḍhaṃ gahetvā ekaṃ maggaṃ gato. Ānandatthero	92	
PA_atk-vin01_a:92_4	pana bhagavato pattacīvaraṃ gahetvā bhikkhusaṅghaparivuto sāvatthiṃ gantvā rājagahaṃ	92	
PA_atk-vin01_a:92_5	gantukāmo yena sāvatthi tena cārikaṃ pakkāmi. Ānandattherena gatagataṭṭhāne mahāparidevo	92	
PA_atk-vin01_a:92_6	ahosi – “bhante ānanda, kuhiṃ satthāraṃ ṭhapetvā āgatosī”ti. Anupubbena pana sāvatthiṃ	92	
PA_atk-vin01_a:92_7	anuppatte there bhagavato parinibbānadivase viya mahāparidevo ahosi.	92	
PA_atk-vin01_a:93_0	Tatra sudaṃ āyasmā ānando aniccatādipaṭisaṃyuttāya dhammiyā kathāya taṃ mahājanaṃ	93	
PA_atk-vin01_a:93_1	saññāpetvā jetavanaṃ pavisitvā dasabalena vasitagandhakuṭiyā dvāraṃ vivaritvā mañcapīṭhaṃ	93	
PA_atk-vin01_a:93_2	nīharitvā papphoṭetvā gandhakuṭiṃ sammajjitvā milātamālākacavaraṃ chaḍḍetvā mañcapīṭhaṃ	93	
PA_atk-vin01_a:93_3	atiharitvā puna yathāṭhāne ṭhapetvā bhagavato ṭhitakāle karaṇīyaṃ vattaṃ sabbamakāsi.	93	
PA_atk-vin01_a:93_4	Atha thero bhagavato parinibbānato pabhuti ṭhānanisajjabahulattā ussannadhātukaṃ	93	
PA_atk-vin01_a:93_5	kāyaṃ samassāsetuṃ dutiyadivase khīravirecanaṃ pivitvā vihāreyeva nisīdi. Yaṃ sandhāya	93	
PA_atk-vin01_a:93_6	subhena māṇavena pahitaṃ māṇavakaṃ etadavoca –	93	
PA_atk-vin01_a:94	“Akālo kho, māṇavaka, atthi me ajja bhesajjamattā pītā, appeva nāma svepi upasaṅkameyyāmā”ti.	9	
PA_atk-vin01_a:95	Dutiyadivase cetakattherena pacchāsamaṇena gantvā subhena māṇavena puṭṭho dīghanikāye subhasuttaṃnāma dasamaṃ suttamabhāsi.	9	
PA_atk-vin01_a:96_0	Atha thero jetavanavihāre khaṇḍaphullappaṭisaṅkharaṇaṃ kārāpetvā upakaṭṭhāya vassūpanāyikāya	96	
PA_atk-vin01_a:96_1	rājagahaṃ gato. Tathā mahākassapatthero anuruddhatthero ca sabbaṃ bhikkhusaṅghaṃ	96	
PA_atk-vin01_a:96_2	gahetvā rājagahameva gato.	96	
PA_atk-vin01_a:97_0	Tena kho pana samayena rājagahe aṭṭhārasa mahāvihārā honti. Te sabbepi chaḍḍitapatitauklāpā	97	
PA_atk-vin01_a:97_1	ahesuṃ. Bhagavato hi parinibbāne sabbe bhikkhū attano attano pattacīvaraṃ gahetvā	97	
PA_atk-vin01_a:97_2	vihāre ca pariveṇe ca chaḍḍetvā agamaṃsu. Tattha therā bhagavato vacanapūjanatthaṃ	97	
PA_atk-vin01_a:97_3	titthiyavādaparimocanatthañca “paṭhamaṃ māsaṃ khaṇḍaphullappaṭisaṅkharaṇaṃ karomā”ti	97	
PA_atk-vin01_a:97_4	cintesuṃ. Titthiyā hi evaṃ vadeyyuṃ – “samaṇassa gotamassa sāvakā satthari ṭhiteyeva	97	
PA_atk-vin01_a:97_5	vihāre paṭijaggiṃsu, parinibbute chaḍḍesu”nti. Tesaṃ vādaparimocanatthañca cintesunti	97	
PA_atk-vin01_a:97_6	vuttaṃ hoti. Vuttampi hetaṃ –	97	
PA_atk-vin01_a:98_0	“Atha kho therānaṃ bhikkhūnaṃ etadahosi – ‘bhagavatā kho, āvuso, khaṇḍaphullappaṭisaṅkharaṇaṃ	98	
PA_atk-vin01_a:98_1	vaṇṇitaṃ. Handa mayaṃ, āvuso, paṭhamaṃ māsaṃ khaṇḍaphullappaṭisaṅkharaṇaṃ karoma,	98	
PA_atk-vin01_a:98_2	majjhimaṃ māsaṃ sannipatitvā dhammañca vinayañca saṅgāyissāmā”ti.	98	
PA_atk-vin01_a:99_0	Te dutiyadivase gantvā rājadvāre aṭṭhaṃsu. Ajātasattu rājā āgantvā vanditvā “kiṃ,	99	
PA_atk-vin01_a:99_1	bhante, āgatatthā”ti attanā kattabbakiccaṃ paṭipucchi. Therā aṭṭhārasa mahāvihārapaṭisaṅkharaṇatthāya	99	
PA_atk-vin01_a:99_2	hatthakammaṃ paṭivedesuṃ. “Sādhu, bhante”ti rājā hatthakammakārake manusse adāsi.	99	
PA_atk-vin01_a:99_3	Therā paṭhamaṃ māsaṃ sabbavihāre paṭisaṅkharāpetvā rañño ārocesuṃ – “niṭṭhitaṃ, mahārāja,	99	
PA_atk-vin01_a:99_4	vihārapaṭisaṅkharaṇaṃ. Idāni dhammavinayasaṅgahaṃ karomā”ti. “Sādhu, bhante, vissatthā	99	
PA_atk-vin01_a:99_5	karotha. Mayhaṃ āṇācakkaṃ, tumhākaṃ dhammacakkaṃ hotu. Āṇāpetha, bhante, kiṃ karomī”ti?	99	
PA_atk-vin01_a:99_6	“Saṅgahaṃ karontānaṃ bhikkhūnaṃ sannisajjaṭṭhānaṃ, mahārājā”ti. “Kattha karomi, bhante”ti?	99	
PA_atk-vin01_a:99_7	“Vebhārapabbatapasse sattapaṇṇiguhādvāre kātuṃ yuttaṃ, mahārājā”ti. “Sādhu, bhante”ti	99	
PA_atk-vin01_a:99_8	kho rājā ajātasattu vissakammunā nimmitasadisaṃ suvibhattabhittitthambhasopānaṃ nānāvidhamālākammalataākammavicittaṃ	99	
PA_atk-vin01_a:99_9	abhibhavantamiva rājabhavanavibhūtiṃ avahasantamiva devavimānasiriṃ siriyā niketamiva	99	
PA_atk-vin01_a:99_10	ekanipātatitthamiva ca devamanussanayanavihaṅgānaṃ lokarāmaṇeyyakamiva sampiṇḍitaṃ	991	
PA_atk-vin01_a:99_11	daṭṭhabbasāramaṇḍaṃ maṇḍapaṃ kārāpetvā vividhakusumadāma-olambaka-viniggalantacāruvitānaṃ	991	
PA_atk-vin01_a:99_12	ratanavicittamaṇikoṭṭimatalamiva ca naṃ nānāpupphūpahāravicittasupariniṭṭhitabhūmikammaṃ	991	
PA_atk-vin01_a:99_13	brahmavimānasadisaṃ alaṅkaritvā tasmiṃ mahāmaṇḍape pañcasatānaṃ bhikkhūnaṃ anagghāni	991	
PA_atk-vin01_a:99_14	pañca kappiyapaccattharaṇasatāni paññāpetvā dakkhiṇabhāgaṃ nissāya uttarābhimukhaṃ	991	
PA_atk-vin01_a:99_15	therāsanaṃ maṇḍapamajjhe puratthābhimukhaṃ buddhassa bhagavato āsanārahaṃ dhammāsanaṃ	991	
PA_atk-vin01_a:99_16	paññāpetvā dantakhacitaṃ bījaniñcettha ṭhapetvā bhikkhusaṅghassa ārocāpesi – “niṭṭhitaṃ,	991	
PA_atk-vin01_a:99_17	bhante, mama kicca”nti.	991	
PA_atk-vin01_a:100_0	Tasmiṃ kho pana samaye ekacce bhikkhū āyasmantaṃ ānandaṃ sandhāya evamāhaṃsu – “imasmiṃ	100	
PA_atk-vin01_a:100_1	bhikkhusaṅghe eko bhikkhu vissagandhaṃ vāyanto vicaratī”ti. Thero taṃ sutvā “imasmiṃ	100	
PA_atk-vin01_a:100_2	bhikkhusaṅghe añño vissagandhaṃ vāyanto vicaraṇakabhikkhu nāma natthi, addhā ete	100	
PA_atk-vin01_a:100_3	maṃ sandhāya vadantī”ti saṃvegaṃ āpajji. Ekacce bhikkhū āyasmantaṃ ānandaṃ āhaṃsu	100	
PA_atk-vin01_a:100_4	– “sve, āvuso, sannipāto tvañca sekkho sakaraṇīyo, tena te na yuttaṃ sannipātaṃ gantuṃ, appamatto hohī”ti.	100	
PA_atk-vin01_a:101_0	Atha kho āyasmā ānando – “sve sannipāto, na kho pana metaṃ patirūpaṃ yvāhaṃ sekkho	101	
PA_atk-vin01_a:101_1	samāno sannipātaṃ gaccheyya”nti bahudeva rattiṃ kāyagatāyasatiyā vītināmetvā rattiyā	101	
PA_atk-vin01_a:101_2	paccūsasamayaṃ caṅkamā orohitvā vihāraṃ pavisitvā “nipajjissāmī”ti kāyaṃ āvajjesi.	101	
PA_atk-vin01_a:101_3	Dve pādā bhūmito muttā, appattañca sīsaṃ bimbohanaṃ, etasmiṃ antare anupādāya āsavehi	101	
PA_atk-vin01_a:101_4	cittaṃ vimucci. Ayañhi āyasmā caṅkamena bahi vītināmetvā visesaṃ nibbattetuṃ asakkonto	101	
PA_atk-vin01_a:101_5	cintesi – “nanu maṃ bhagavā etadavoca – ‘katapuññosi tvaṃ, ānanda, padhānamanuyuñja;	101	
PA_atk-vin01_a:101_6	khippaṃ hohisi anāsavo’ti. Buddhānañca kathādoso nāma natthi. Mama accāraddhaṃ vīriyaṃ	101	
PA_atk-vin01_a:101_7	tena me cittaṃ uddhaccāya saṃvattati. Handāhaṃ vīriyasamathaṃ yojemī”ti caṅkamā orohitvā	101	
PA_atk-vin01_a:101_8	pādadhovanaṭṭhāne ṭhatvā pāde dhovitvā vihāraṃ pavisitvā mañcake nisīditvā “thokaṃ	101	
PA_atk-vin01_a:101_9	vissamissāmī”ti kāyaṃ mañcake upanāmesi. Dve pādā bhūmito muttā, sīsañca bimbohanaṃ	101	
PA_atk-vin01_a:101_10	asampattaṃ. Etasmiṃ antare anupādāya āsavehi cittaṃ vimuttaṃ, catuiriyāpathavirahitaṃ	1011	
PA_atk-vin01_a:101_11	therassa arahattaṃ ahosi. Tena imasmiṃ sāsane anipanno anisinno aṭṭhito acaṅkamanto	1011	
PA_atk-vin01_a:101_12	“ko bhikkhu arahattaṃ patto”ti vutte “ānandatthero”ti vattuṃ vaṭṭati.	1011	
PA_atk-vin01_a:102_0	Atha kho therā bhikkhū dutiyadivase katabhattakiccā pattacīvaraṃ paṭisāmetvā dhammasabhāyaṃ	102	
PA_atk-vin01_a:102_1	sannipatitā. Ānandatthero pana attano arahattappattiṃ ñāpetukāmo bhikkhūhi saddhiṃ	102	
PA_atk-vin01_a:102_2	na gato. Bhikkhū yathāvuḍḍhaṃ attano attano pattāsane nisīdantā ānandattherassa āsanaṃ	102	
PA_atk-vin01_a:102_3	ṭhapetvā nisinnā. Tattha kehici “etamāsanaṃ kassā”ti vutte “ānandattherassā”ti. “Ānando	102	
PA_atk-vin01_a:102_4	pana kuhiṃ gato”ti? Tasmiṃ samaye thero cintesi – “idāni mayhaṃ gamanakālo”ti. Tato	102	
PA_atk-vin01_a:102_5	attano ānubhāvaṃ dassento pathaviyaṃ nimujjitvā attano āsaneyeva attānaṃ dassesi.	102	
PA_atk-vin01_a:102_6	Ākāsenāgantvā nisīdītipi eke.	102	
PA_atk-vin01_a:103_0	Evaṃ nisinne tasmiṃ āyasmante mahākassapatthero bhikkhū āmantesi – “āvuso, kiṃ paṭhamaṃ	103	
PA_atk-vin01_a:103_1	saṅgāyāma, dhammaṃ vā vinayaṃ vā”ti? Bhikkhū āhaṃsu – “bhante mahākassapa, vinayo	103	
PA_atk-vin01_a:103_2	nāma buddhasāsanassa āyu, vinaye ṭhite sāsanaṃ ṭhitaṃ hoti; tasmā paṭhamaṃ vinayaṃ	103	
PA_atk-vin01_a:103_3	saṅgāyāmā”ti,. “Kaṃ dhuraṃ katvā”ti? “Āyasmantaṃ upāli”nti. “Kiṃ ānando nappahotī”ti?	103	
PA_atk-vin01_a:103_4	“No nappahoti; api ca kho pana sammāsambuddho dharamānoyeva vinayapariyattiṃ nissāya	103	
PA_atk-vin01_a:103_5	āyasmantaṃ upāliṃ etadagge ṭhapesi – ‘etadaggaṃ, bhikkhave, mama sāvakānaṃ bhikkhūnaṃ	103	
PA_atk-vin01_a:103_6	vinayadharānaṃ yadidaṃ upālī’ti. Tasmā upālittheraṃ pucchitvā vinayaṃ saṅgāyāmā”ti.	103	
PA_atk-vin01_a:103_7	Tato thero vinayaṃ pucchanatthāya attanāva attānaṃ sammanni. Upālittheropi vissajjanatthāya	103	
PA_atk-vin01_a:103_8	sammanni. Tatrāyaṃ pāḷi –	103	
PA_atk-vin01_a:104	“Atha kho āyasmā mahākassapo saṅghaṃ ñāpesi –	10	
PA_atk-vin01_a:105	“Suṇātu me, āvuso, saṅgho. Yadi saṅghassa pattakallaṃ, ahaṃ upāliṃ vinayaṃ puccheyya’nti.	10	
PA_atk-vin01_a:106	“Āyasmāpi upāli saṅghaṃ ñāpesi –	10	
PA_atk-vin01_a:107	“Suṇātu me, bhante, saṅgho. Yadi saṅghassa pattakallaṃ, ahaṃ āyasmatā mahākassapena vinayaṃ puṭṭho vissajjeyya”nti.	10	
PA_atk-vin01_a:108_0	Evaṃ attanāva attānaṃ sammannitvā āyasmā upāli uṭṭhāyāsanā ekaṃsaṃ cīvaraṃ katvā	108	
PA_atk-vin01_a:108_1	there bhikkhū vanditvā dhammāsane nisīdi, dantakhacitaṃ bījaniṃ gahetvā. Tato āyasmā	108	
PA_atk-vin01_a:108_2	mahākassapo therāsane nisīditvā āyasmantaṃ upāliṃ vinayaṃ pucchi – “paṭhamaṃ, āvuso	108	
PA_atk-vin01_a:108_3	upāli, pārājikaṃ kattha paññatta”nti? “Vesāliyaṃ, bhante”ti. “Kaṃ ārabbhā”ti? “Sudinnaṃ	108	
PA_atk-vin01_a:108_4	kalandaputtaṃ ārabbhā”ti. “Kismiṃ vatthusmi”nti? “Methunadhamme”ti.	108	
PA_atk-vin01_a:109_0	Atha kho āyasmā mahākassapo āyasmantaṃ upāliṃ paṭhamassa pārājikassa vatthumpi pucchi,	109	
PA_atk-vin01_a:109_1	nidānampi pucchi, puggalampi pucchi, paññattimpi pucchi, anupaññattimpi pucchi, āpattimpi	109	
PA_atk-vin01_a:109_2	pucchi, anāpattimpi pucchi; yathā ca paṭhamassa tathā dutiyassa tathā tatiyassa tathā	109	
PA_atk-vin01_a:109_3	catutthassa pārājikassa vatthumpi pucchi…pe… anāpattimpi pucchi. Puṭṭho puṭṭho upālitthero	109	
PA_atk-vin01_a:109_4	vissajjesi. Tato imāni cattāri pārājikāni “pārājikakaṇḍaṃ nāma ida”nti saṅgahaṃ āropetvā	109	
PA_atk-vin01_a:109_5	ṭhapesuṃ. Terasa saṅghādisesāni “terasaka”nti ṭhapesuṃ. Dve sikkhāpadāni “aniyatānī”ti	109	
PA_atk-vin01_a:109_6	ṭhapesuṃ. Tiṃsa sikkhāpadāni “nissaggiyapācittiyānī”ti ṭhapesuṃ. Dvenavuti sikkhāpadāni	109	
PA_atk-vin01_a:109_7	“pācittiyānī”ti ṭhapesuṃ. Cattāri sikkhāpadāni “pāṭidesanīyānī”ti ṭhapesuṃ. Pañcasattati	109	
PA_atk-vin01_a:109_8	sikkhāpadāni “sekhiyānī”ti ṭhapesuṃ. Satta dhamme “adhikaraṇasamathā”ti ṭhapesuṃ.	109	
PA_atk-vin01_a:110_0	Evaṃ mahāvibhaṅgaṃ saṅgahaṃ āropetvā bhikkhunīvibhaṅge aṭṭha sikkhāpadāni “pārājikakaṇḍaṃ	110	
PA_atk-vin01_a:110_1	nāma ida”nti ṭhapesuṃ. Sattarasa sikkhāpadāni “sattarasaka”nti ṭhapesuṃ. Tiṃsa sikkhāpadāni	110	
PA_atk-vin01_a:110_2	“nissaggiyapācittiyānī”ti ṭhapesuṃ. Chasaṭṭhisatasikkhāpadāni “pācittiyānī”ti ṭhapesuṃ.	110	
PA_atk-vin01_a:110_3	Aṭṭha sikkhāpadāni “pāṭidesanīyānī”ti ṭhapesuṃ. Pañcasattati sikkhāpadāni “sekhiyānī”ti	110	
PA_atk-vin01_a:110_4	ṭhapesuṃ. Satta dhamme “adhikaraṇasamathā”ti ṭhapesuṃ. Evaṃ bhikkhunīvibhaṅgaṃ saṅgahaṃ	110	
PA_atk-vin01_a:110_5	āropetvā eteneva upāyena khandhakaparivārepi āropesuṃ. Evametaṃ saubhatovibhaṅgakhandhakaparivāraṃ	110	
PA_atk-vin01_a:110_6	vinayapiṭakaṃ saṅgahamārūḷhaṃ sabbaṃ mahākassapatthero pucchi, upālitthero vissajjesi.	110	
PA_atk-vin01_a:110_7	Pucchāvissajjanapariyosāne pañca arahantasatāni saṅgahaṃ āropitanayeneva gaṇasajjhāyamakaṃsu.	110	
PA_atk-vin01_a:110_8	Vinayasaṅgahāvasāne upālitthero dantakhacitaṃ bījaniṃ nikkhipitvā dhammāsanā orohitvā	110	
PA_atk-vin01_a:110_9	vuḍḍhe bhikkhū vanditvā attano pattāsane nisīdi.	110	
PA_atk-vin01_a:111_0	Vinayaṃ saṅgāyitvā dhammaṃ saṅgāyitukāmo āyasmā mahākassapo bhikkhū pucchi – “dhammaṃ	111	
PA_atk-vin01_a:111_1	saṅgāyantehi kaṃ puggalaṃ dhuraṃ katvā dhammo saṅgāyitabbo”ti? Bhikkhū “ānandattheraṃ	111	
PA_atk-vin01_a:111_2	dhuraṃ katvā”ti āhaṃsu.	111	
PA_atk-vin01_a:112	Atha kho āyasmā mahākassapo saṅghaṃ ñāpesi –	11	
PA_atk-vin01_a:113	“Suṇātu me, āvuso, saṅgho. Yadi saṅghassa pattakallaṃ, ahaṃ ānandaṃ dhammaṃ puccheyya”nti.	11	
PA_atk-vin01_a:114	Atha kho āyasmā ānando saṅghaṃ ñāpesi –	11	
PA_atk-vin01_a:115	“Suṇātu me, bhante, saṅgho yadi saṅghassa pattakallaṃ, ahaṃ āyasmatā mahākassapena dhammaṃ puṭṭho vissajjeyya”nti.	11	
PA_atk-vin01_a:116_0	Atha kho āyasmā ānando uṭṭhāyāsanā ekaṃsaṃ cīvaraṃ katvā there bhikkhū vanditvā dhammāsane	116	
PA_atk-vin01_a:116_1	nisīdi dantakhacitaṃ bījaniṃ gahetvā. Atha mahākassapatthero ānandattheraṃ dhammaṃ	116	
PA_atk-vin01_a:116_2	pucchi – “brahmajālaṃ, āvuso ānanda, kattha bhāsita”nti? “Antarā ca, bhante, rājagahaṃ	116	
PA_atk-vin01_a:116_3	antarā ca nāḷandaṃ rājāgārake ambalaṭṭhikāya”nti. “Kaṃ ārabbhā”ti? “Suppiyañca paribbājakaṃ,	116	
PA_atk-vin01_a:116_4	brahmadattañca māṇava”nti. “Kismiṃ vatthusmi”nti? “Vaṇṇāvaṇṇe”ti. Atha kho āyasmā	116	
PA_atk-vin01_a:116_5	mahākassapo āyasmantaṃ ānandaṃ brahmajālassa nidānampi pucchi, puggalampi pucchi,	116	
PA_atk-vin01_a:116_6	vatthumpi pucchi. “Sāmaññaphalaṃ panāvuso ānanda, kattha bhāsita”nti? ‘Rājagahe,	116	
PA_atk-vin01_a:116_7	bhante, jīvakambavane”ti. “Kena saddhi”nti? “Ajātasattunā vedehiputtena saddhi”nti.	116	
PA_atk-vin01_a:116_8	Atha kho āyasmā mahākassapo āyasmantaṃ ānandaṃ sāmaññaphalassa nidānampi pucchi,	116	
PA_atk-vin01_a:116_9	puggalampi pucchi. Eteneva upāyena pañca nikāye pucchi.	116	
PA_atk-vin01_a:117_0	Pañcanikāyā nāma – dīghanikāyo, majjhimanikāyo, saṃyuttanikāyo, aṅguttaranikāyo,	117	
PA_atk-vin01_a:117_1	khuddakanikāyoti. Tattha khuddakanikāyo nāma – cattāro nikāye ṭhapetvā, avasesaṃ	117	
PA_atk-vin01_a:117_2	buddhavacanaṃ. Tattha vinayo āyasmatā upālittherena vissajjito, sesakhuddakanikāyo	117	
PA_atk-vin01_a:117_3	cattāro ca nikāyā ānandattherena. Tadetaṃ sabbampi buddhavacanaṃ rasavasena ekavidhaṃ,	117	
PA_atk-vin01_a:117_4	dhammavinayavasena duvidhaṃ, paṭhamamajjhimapacchimavasena tividhaṃ; tathā piṭakavasena,	117	
PA_atk-vin01_a:117_5	nikāyavasena pañcavidhaṃ, aṅgavasena navavidhaṃ, dhammakkhandhavasena caturāsītisahassavidhanti veditabbaṃ.	117	
PA_atk-vin01_a:118_0	Kathaṃ rasavasena ekavidhaṃ? Yañhi bhagavatā anuttaraṃ sammāsambodhiṃ abhisambujjhitvā	118	
PA_atk-vin01_a:118_1	yāva anupādisesāya nibbānadhātuyā parinibbāyati, etthantare pañcacattālīsavassāni	118	
PA_atk-vin01_a:118_2	devamanussanāgayakkhādayo anusāsantena paccavekkhantena vā vuttaṃ, sabbaṃ taṃ ekarasaṃ	118	
PA_atk-vin01_a:118_3	vimuttirasameva hoti. Evaṃ rasavasena ekavidhaṃ.	118	
PA_atk-vin01_a:119_0	Kathaṃ dhammavinayavasena duvidhaṃ? Sabbameva cetaṃ dhammo ceva vinayo cāti saṅkhyaṃ	119	
PA_atk-vin01_a:119_1	gacchati. Tattha vinayapiṭakaṃ vinayo, avasesaṃ buddhavacanaṃ dhammo; tenevāha –	119	
PA_atk-vin01_a:119_2	“yaṃnūna mayaṃ, āvuso, dhammañca vinayañca saṅgāyeyyāmā”ti. “Ahaṃ upāliṃ vinayaṃ	119	
PA_atk-vin01_a:119_3	puccheyyaṃ, ānandaṃ dhammaṃ puccheyya”nti ca evaṃ dhammavinayavasena duvidhaṃ.	119	
PA_atk-vin01_a:120	Kathaṃ paṭhamamajjhimapacchimavasena tividhaṃ? Sabbameva hidaṃ paṭhamabuddhavacanaṃ, majjhimabuddhavacanaṃ, pacchimabuddhavacananti tippabhedaṃ hoti. Tattha –	12	
PA_atk-vin01_a:121	“Anekajātisaṃsāraṃ, sandhāvissaṃ anibbisaṃ;	12	
PA_atk-vin01_a:122	Gahakāraṃ gavesanto, dukkhā jāti punappunaṃ.	12	
PA_atk-vin01_a:123	“Gahakāraka diṭṭhosi, puna gehaṃ na kāhasi;	12	
PA_atk-vin01_a:124	Sabbā te phāsukā bhaggā, gahakūṭaṃ visaṅkhataṃ;	12	
PA_atk-vin01_a:125	Visaṅkhāragataṃ cittaṃ, taṇhānaṃ khayamajjhagā”ti. ;	12	
PA_atk-vin01_a:126	Idaṃ paṭhamabuddhavacanaṃ.	12	
PA_atk-vin01_a:127_0	Keci “yadā have pātubhavanti dhammā”ti khandhake udānagāthaṃ āhu. Esā pana pāṭipadadivase	127	
PA_atk-vin01_a:127_1	sabbaññubhāvappattassa somanassamayañāṇena paccayākāraṃ paccavekkhantassa uppannā	127	
PA_atk-vin01_a:127_2	udānagāthāti veditabbā.	127	
PA_atk-vin01_a:128	Yaṃ pana parinibbānakāle abhāsi – “handa dāni, bhikkhave, āmantayāmi vo, vayadhammā saṅkhārā, appamādena sampādethā”ti idaṃ pacchimabuddhavacanaṃ.	12	
PA_atk-vin01_a:129	Ubhinnamantare yaṃ vuttaṃ etaṃ majjhimabuddhavacananti. Evaṃ paṭhamamajjhimapacchimavasena tividhaṃ.	12	
PA_atk-vin01_a:130_0	Kathaṃ piṭakavasena tividhaṃ? Sabbampi hetaṃ vinayapiṭakaṃ suttantapiṭakaṃ abhidhammapiṭakanti	130	
PA_atk-vin01_a:130_1	tippabhedameva hoti. Tattha paṭhamasaṅgītiyaṃ saṅgītañca asaṅgītañca sabbampi samodhānetvā	130	
PA_atk-vin01_a:130_2	ubhayāni pātimokkhāni, dve vibhaṅgāni, dvāvīsati khandhakāni, soḷasaparivārāti idaṃ vinayapiṭakaṃ nāma.	130	
PA_atk-vin01_a:131_0	Brahmajālādi catuttiṃsasuttasaṅgaho dīghanikāyo, mūlapariyāyasuttādi diyaḍḍhasatadvesuttasaṅgaho	131	
PA_atk-vin01_a:131_1	majjhimanikāyo, oghataraṇasuttādi sattasuttasahassa sattasata dvāsaṭṭhisuttasaṅgaho	131	
PA_atk-vin01_a:131_2	saṃyuttanikāyo, cittapariyādānasuttādi navasuttasahassa pañcasata sattapaññāsasuttasaṅgaho	131	
PA_atk-vin01_a:131_3	aṅguttaranikāyo, khuddakapāṭha-dhammapada-udāna-itivuttaka-suttanipāta-vimānavatthu-petavatthu-theragāthā-therīgāthā-jātakaniddesa-paṭisambhidā-apadāna-buddhavaṃsa-cariyāpiṭakavasena	131	
PA_atk-vin01_a:131_4	pannarasappabhedo khuddakanikāyoti idaṃ suttantapiṭakaṃ nāma.	131	
PA_atk-vin01_a:132	Dhammasaṅgaho, vibhaṅgo, dhātukathā, puggalapaññatti, kathāvatthu, yamakaṃ, paṭṭhānanti idaṃ abhidhammapiṭakaṃ nāma. Tattha –	13	
PA_atk-vin01_a:133	Vividhavisesanayattā, vinayanato ceva kāyavācānaṃ;	13	
PA_atk-vin01_a:134	Vinayatthavidūhi ayaṃ, vinayo vinayoti akkhāto.	13	
PA_atk-vin01_a:135_0	Vividhā hi ettha pañcavidha pātimokkhuddesa pārājikādi sattaāpattikkhandhamātikā	135	
PA_atk-vin01_a:135_1	vibhaṅgādippabhedā nayā, visesabhūtā ca daḷhīkammasithilakaraṇappayojanā anupaññattinayā,	135	
PA_atk-vin01_a:135_2	kāyikavācasikaajjhācāranisedhanato cesa kāyaṃ vācañca vineti, tasmā vividhanayattā	135	
PA_atk-vin01_a:135_3	visesanayattā kāyavācānañca vinayanato “vinayo”ti akkhāto. Tenetametassa vacanatthakosallatthaṃ vuttaṃ –	135	
PA_atk-vin01_a:136	“Vividhavisesanayattā, vinayanato ceva kāyavācānaṃ;	13	
PA_atk-vin01_a:137	Vinayatthavidūhi ayaṃ, vinayo vinayoti akkhāto”ti.	13	
PA_atk-vin01_a:138	Itaraṃ pana –	13	
PA_atk-vin01_a:139	Atthānaṃ sūcanato, suvuttato savanatotha sūdanato;	13	
PA_atk-vin01_a:140	Suttāṇā suttasabhāgato ca, suttanti akkhātaṃ.	14	
PA_atk-vin01_a:141_0	Tañhi attatthaparatthādibhede atthe sūceti, suvuttā cettha atthā veneyyajjhāsayānulomena	141	
PA_atk-vin01_a:141_1	vuttattā. Savati cetaṃ atthe sassamiva phalaṃ pasavatīti vuttaṃ hoti. Sūdati cetaṃ	141	
PA_atk-vin01_a:141_2	dhenuviya khīraṃ, paggharatīti vuttaṃ hoti. Suṭṭhu ca ne tāyati rakkhatīti vuttaṃ	141	
PA_atk-vin01_a:141_3	hoti. Suttasabhāgañcetaṃ, yathā hi tacchakānaṃ suttaṃ pamāṇaṃ hoti; evametampi viññūnaṃ.	141	
PA_atk-vin01_a:141_4	Yathā ca suttena saṅgahitāni pupphāni na vikiriyanti na viddhaṃsiyanti; evametena	141	
PA_atk-vin01_a:141_5	saṅgahitā atthā. Tenetametassa vacanatthakosallatthaṃ vuttaṃ –	141	
PA_atk-vin01_a:142	“Atthānaṃ sūcanato, suvuttato savanatotha sūdanato;	14	
PA_atk-vin01_a:143	Suttāṇā suttasabhāgato ca, suttanti akkhāta”nti.	14	
PA_atk-vin01_a:144	Itaro pana –	14	
PA_atk-vin01_a:145	Yaṃ ettha vuḍḍhimanto, salakkhaṇā pūjitā paricchinnā;	14	
PA_atk-vin01_a:146	Vuttādhikā ca dhammā, abhidhammo tena akkhāto.	14	
PA_atk-vin01_a:147_0	Ayañhi abhisaddo vuḍḍhilakkhaṇapūjitaparicchinnādhikesu dissati. Tathāhesa – “bāḷhā	147	
PA_atk-vin01_a:147_1	me āvuso dukkhā vedanā abhikkamanti no paṭikkamantī”tiādīsu vuḍḍhiyaṃ āgato. “Yā	147	
PA_atk-vin01_a:147_2	tā rattiyo abhiññātā abhilakkhitā”tiādīsu lakkhaṇe. “Rājābhirājā manujindo”tiādīsu	147	
PA_atk-vin01_a:147_3	pūjite. “Paṭibalo vinetuṃ abhidhamme abhivinaye”tiādīsu paricchinne. Aññamaññasaṅkaravirahite	147	
PA_atk-vin01_a:147_4	dhamme ca vinaye cāti vuttaṃ hoti. “Abhikkantena vaṇṇenā”tiādīsu adhike.	147	
PA_atk-vin01_a:148_0	Ettha ca “rūpūpapattiyā maggaṃ bhāveti, mettāsahagatena cetasā ekaṃ disaṃ pharitvā	148	
PA_atk-vin01_a:148_1	viharatī”tiādinā nayena vuḍḍhimantopi dhammā vuttā. “Rūpārammaṇaṃ vā saddārammaṇaṃ	148	
PA_atk-vin01_a:148_2	vā”tiādinā nayena ārammaṇādīhi lakkhaṇīyattā salakkhaṇāpi. “Sekkhā dhammā, asekkhā	148	
PA_atk-vin01_a:148_3	dhammā, lokuttarā dhammā”tiādinā nayena pūjitāpi pūjārahāti adhippāyo. “Phasso hoti	148	
PA_atk-vin01_a:148_4	vedanā hotī”tiādinā nayena sabhāvaparicchinnattā paricchinnāpi. “Mahaggatā dhammā,	148	
PA_atk-vin01_a:148_5	appamāṇā dhammā, anuttarā dhammā”tiādinā nayena adhikāpi dhammā vuttā. Tenetametassa	148	
PA_atk-vin01_a:148_6	vacanatthakosallatthaṃ vuttaṃ –	148	
PA_atk-vin01_a:149	“Yaṃ ettha vuḍḍhimanto, salakkhaṇā pūjitā paricchinnā;	14	
PA_atk-vin01_a:150	Vuttādhikā ca dhammā, abhidhammo tena akkhāto”ti.	15	
PA_atk-vin01_a:151	Yaṃ panettha avisiṭṭhaṃ, taṃ –	15	
PA_atk-vin01_a:152	Piṭakaṃ piṭakatthavidū, pariyattibbhājanatthato āhu;	15	
PA_atk-vin01_a:153	Tena samodhānetvā, tayopi vinayādayo ñeyyā.	15	
PA_atk-vin01_a:154_0	Pariyattipi hi “mā piṭakasampadānenā”tiādīsu piṭakanti vuccati. “Atha puriso āgaccheyya	154	
PA_atk-vin01_a:154_1	kudālapiṭakaṃ ādāyā”tiādīsu yaṃ kiñci bhājanampi. Tasmā piṭakaṃ piṭakatthavidū, pariyattibbhājanatthato āhu.	154	
PA_atk-vin01_a:155_0	Idāni tena samodhānetvā tayopi vinayādayo ñeyyāti. Tena evaṃ duvidhatthena piṭakasaddena	155	
PA_atk-vin01_a:155_1	saha samāsaṃ katvā vinayo ca so piṭakañca pariyattibhāvato tassa tassa atthassa bhājanato	155	
PA_atk-vin01_a:155_2	cāti vinayapiṭakaṃ, yathāvutteneva nayena suttantañca taṃ piṭakañcāti suttantapiṭakaṃ,	155	
PA_atk-vin01_a:155_3	abhidhammo ca so piṭakañcāti abhidhammapiṭakanti evamete tayopi vinayādayo ñeyyā.	155	
PA_atk-vin01_a:156	Evaṃ ñatvā ca punapi tesveva piṭakesu nānappakārakosallatthaṃ –	15	
PA_atk-vin01_a:157	Desanāsāsanakathā, bhedaṃ tesu yathārahaṃ;	15	
PA_atk-vin01_a:158	Sikkhāpahānagambhīra, bhāvañca paridīpaye.	15	
PA_atk-vin01_a:159	Pariyattibhedaṃ sampattiṃ, vipattiṃ cāpi yaṃ yahiṃ;	15	
PA_atk-vin01_a:160	Pāpuṇāti yathā bhikkhu, tampi sabbaṃ vibhāvaye.	16	
PA_atk-vin01_a:161_0	Tatrāyaṃ paridīpanā vibhāvanā ca, etāni hi tīṇi piṭakāni yathākkamaṃ āṇā vohāra paramatthadesanā	161	
PA_atk-vin01_a:161_1	yathāparādha-yathānuloma-yathādhammasāsanāni, saṃvarāsaṃvaradiṭṭhiviniveṭhanāmarūpaparicchedakathāti ca vuccanti.	161	
PA_atk-vin01_a:162_0	Ettha hi vinayapiṭakaṃ āṇārahena bhagavatā āṇābāhullato desitattā āṇādesanā, suttantapiṭakaṃ	162	
PA_atk-vin01_a:162_1	vohārakusalena bhagavatā vohārabāhullato desitattā vohāradesanā, abhidhammapiṭakaṃ	162	
PA_atk-vin01_a:162_2	paramatthakusalena bhagavatā paramatthabāhullato desitattā paramatthadesanāti vuccati.	162	
PA_atk-vin01_a:163_0	Tathā paṭhamaṃ ye te pacurāparādhā sattā te yathāparādhaṃ ettha sāsitāti yathāparādhasāsanaṃ,	163	
PA_atk-vin01_a:163_1	dutiyaṃ anekajjhāsayānusayacariyādhimuttikā sattā yathānulomaṃ ettha sāsitāti yathānulomasāsanaṃ,	163	
PA_atk-vin01_a:163_2	tatiyaṃ dhammapuñjamatte “ahaṃ mamā”ti saññino sattā yathādhammaṃ ettha sāsitāti	163	
PA_atk-vin01_a:163_3	yathādhammasāsananti vuccati.	163	
PA_atk-vin01_a:164_0	Tathā paṭhamaṃ ajjhācārapaṭipakkhabhūto saṃvarāsaṃvaro ettha kathitoti saṃvarāsaṃvarakathā,	164	
PA_atk-vin01_a:164_1	dutiyaṃ dvāsaṭṭhidiṭṭhipaṭipakkhabhūtā diṭṭhiviniveṭhanā ettha kathitāti diṭṭhiviniveṭhanakathā,	164	
PA_atk-vin01_a:164_2	tatiyaṃ rāgādipaṭipakkhabhūto nāmarūpaparicchedo ettha kathitoti nāmarūpaparicchedakathāti vuccati.	164	
PA_atk-vin01_a:165_0	Tīsupi ca cetesu tisso sikkhā, tīṇi pahānāni, catubbidho ca gambhīrabhāvo veditabbo.	165	
PA_atk-vin01_a:165_1	Tathā hi – vinayapiṭake visesena adhisīlasikkhā vuttā, suttantapiṭake adhicittasikkhā,	165	
PA_atk-vin01_a:165_2	abhidhammapiṭake adhipaññāsikkhā.	165	
PA_atk-vin01_a:166_0	Vinayapiṭake ca vītikkamappahānaṃ kilesānaṃ, vītikkamapaṭipakkhattā sīlassa. Suttantapiṭake	166	
PA_atk-vin01_a:166_1	pariyuṭṭhānappahānaṃ, pariyuṭṭhānapaṭipakkhattā samādhissa. Abhidhammapiṭake anusayappahānaṃ	166	
PA_atk-vin01_a:166_2	anusayapaṭipakkhattā paññāya.	166	
PA_atk-vin01_a:167	Paṭhame ca tadaṅgappahānaṃ kilesānaṃ, itaresu vikkhambhanasamucchedappahānāni. Paṭhame ca duccaritasaṃkilesassa pahānaṃ, itaresu taṇhādiṭṭhisaṃkilesānaṃ.	16	
PA_atk-vin01_a:168_0	Ekamekasmiñcettha catubbidhopi dhammatthadesanāpaṭivedhagambhīrabhāvo veditabbo.	168	
PA_atk-vin01_a:168_1	Tattha dhammoti pāḷi. Atthoti tassāyevattho. Desanāti tassā manasāvavatthāpitāya	168	
PA_atk-vin01_a:168_2	pāḷiyā desanā. Paṭivedhoti pāḷiyā pāḷiatthassa ca yathābhūtāvabodho. Tīsupi cetesu	168	
PA_atk-vin01_a:168_3	ete dhammatthadesanāpaṭivedhā yasmā sasādīhi viya mahāsamuddo mandabuddhīhi dukkhogāhā	168	
PA_atk-vin01_a:168_4	alabbhaneyyapatiṭṭhā ca, tasmā gambhīrā. Evaṃ ekamekasmiṃ ettha catubbidhopi gambhīrabhāvo veditabbo.	168	
PA_atk-vin01_a:169_0	Aparo nayo – dhammoti hetu. Vuttaṃ hetaṃ – “hetumhi ñāṇaṃ dhammapaṭisambhidā”ti.	169	
PA_atk-vin01_a:169_1	Atthoti hetuphalaṃ. Vuttaṃ hetaṃ – “hetuphale ñāṇaṃ atthapaṭisambhidā”ti. Desanāti	169	
PA_atk-vin01_a:169_2	paññatti, yathādhammaṃ dhammābhilāpoti adhippāyo. Paṭivedhoti abhisamayo, so ca lokiyalokuttaro	169	
PA_atk-vin01_a:169_3	visayato asammohato ca atthānurūpaṃ dhammesu, dhammānurūpaṃ atthesu, paññattipathānurūpaṃ	169	
PA_atk-vin01_a:169_4	paññattīsu avabodho.	169	
PA_atk-vin01_a:170_0	Idāni yasmā etesu piṭakesu yaṃ yaṃ dhammajātaṃ vā atthajātaṃ vā, yā cāyaṃ yathā yathā	170	
PA_atk-vin01_a:170_1	ñāpetabbo attho sotūnaṃ ñāṇassa abhimukho hoti, tathā tathā tadatthajotikā desanā,	170	
PA_atk-vin01_a:170_2	yo cettha aviparītāvabodhasaṅkhāto paṭivedho sabbametaṃ anupacitakusalasambhārehi	170	
PA_atk-vin01_a:170_3	duppaññehi sasādīhi viya mahāsamuddo dukkhogāhaṃ alabbhaneyyapatiṭṭhañca, tasmā gambhīraṃ.	170	
PA_atk-vin01_a:170_4	Evampi ekamekasmiṃ ettha catubbidhopi gambhīrabhāvo veditabbo.	170	
PA_atk-vin01_a:171	Ettāvatā ca –	17	
PA_atk-vin01_a:172	“Desanā-sāsanakathā, bhedaṃ tesu yathārahaṃ;	17	
PA_atk-vin01_a:173	Sikkhāpahānagambhīrabhāvañca paridīpaye”ti.	17	
PA_atk-vin01_a:174	Ayaṃ gāthā vuttatthā hoti.	17	
PA_atk-vin01_a:175	“Pariyattibhedaṃ sampattiṃ, vipattiñcāpi yaṃ yahiṃ;	17	
PA_atk-vin01_a:176	Pāpuṇāti yathā bhikkhu, tampi sabbaṃ vibhāvaye”ti.	17	
PA_atk-vin01_a:177	Ettha pana tīsu piṭakesu tividho pariyattibhedo daṭṭhabbo. Tisso hi pariyattiyo – alagaddūpamā, nissaraṇatthā, bhaṇḍāgārikapariyattīti.	17	
PA_atk-vin01_a:178_0	Tattha yā duggahitā upārambhādihetu pariyāpuṭā, ayaṃ alagaddūpamā. Yaṃ sandhāya vuttaṃ	178	
PA_atk-vin01_a:178_1	– “seyyathāpi, bhikkhave, puriso alagaddatthiko alagaddagavesī alagaddapariyesanaṃ	178	
PA_atk-vin01_a:178_2	caramāno, so passeyya mahantaṃ alagaddaṃ. Tamenaṃ bhoge vā naṅguṭṭhe vā gaṇheyya.	178	
PA_atk-vin01_a:178_3	Tassa so alagaddo paṭiparivattitvā hatthe vā bāhāya vā aññatarasmiṃ vā aṅgapaccaṅge	178	
PA_atk-vin01_a:178_4	ḍaṃseyya. So tatonidānaṃ maraṇaṃ vā nigaccheyya, maraṇamattaṃ vā dukkhaṃ. Taṃ kissa	178	
PA_atk-vin01_a:178_5	hetu? Duggahitattā, bhikkhave, alagaddassa. Evameva kho, bhikkhave, idhekacce moghapurisā	178	
PA_atk-vin01_a:178_6	dhammaṃ pariyāpuṇanti suttaṃ…pe… vedallaṃ. Te taṃ dhammaṃ pariyāpuṇitvā tesaṃ dhammānaṃ	178	
PA_atk-vin01_a:178_7	paññāya atthaṃ na upaparikkhanti. Tesaṃ te dhammā paññāya atthaṃ anupaparikkhataṃ	178	
PA_atk-vin01_a:178_8	na nijjhānaṃ khamanti. Te upārambhānisaṃsā ceva dhammaṃ pariyāpuṇanti itivādappamokkhānisaṃsā	178	
PA_atk-vin01_a:178_9	ca. Yassa catthāya dhammaṃ pariyāpuṇanti, tañcassa atthaṃ nānubhonti. Tesaṃ te dhammā	178	
PA_atk-vin01_a:178_10	duggahitā dīgharattaṃ ahitāya dukkhāya saṃvattanti. Taṃ kissa hetu? Duggahitattā,	1781	
PA_atk-vin01_a:178_11	bhikkhave, dhammāna”nti.	1781	
PA_atk-vin01_a:179_0	Yā pana suggahitā sīlakkhandhādipāripūriṃyeva ākaṅkhamānena pariyāpuṭā na upārambhādi	179	
PA_atk-vin01_a:179_1	hetu, ayaṃ nissaraṇatthā. Yaṃ sandhāya vuttaṃ – “tesaṃ te dhammā suggahitā dīgharattaṃ	179	
PA_atk-vin01_a:179_2	hitāya sukhāya saṃvattanti. Taṃ kissa hetu? Suggahitattā, bhikkhave, dhammāna”nti.	179	
PA_atk-vin01_a:180_0	Yaṃ pana pariññātakkhandho pahīnakileso bhāvitamaggo paṭividdhākuppo sacchikatanirodho	180	
PA_atk-vin01_a:180_1	khīṇāsavo kevalaṃ paveṇīpālanatthāya vaṃsānurakkhaṇatthāya pariyāpuṇāti, ayaṃ bhaṇḍāgārikapaayattīti.	180	
PA_atk-vin01_a:181_0	Vinaye pana suppaṭipanno bhikkhu sīlasampattiṃ nissāya tisso vijjā pāpuṇāti, tāsaṃyeva	181	
PA_atk-vin01_a:181_1	ca tattha pabhedavacanato. Sutte suppaṭipanno samādhisampadaṃ nissāya cha abhiññā	181	
PA_atk-vin01_a:181_2	pāpuṇāti, tāsaṃyeva ca tattha pabhedavacanato. Abhidhamme suppaṭipanno paññāsampadaṃ	181	
PA_atk-vin01_a:181_3	nissāya catasso paṭisambhidā pāpuṇāti, tāsañca tattheva pabhedavacanato. Evametesu	181	
PA_atk-vin01_a:181_4	suppaṭipanno yathākkamena imaṃ vijjāttayachaḷabhiññācatupaṭisambhidābhedaṃ sampattiṃ pāpuṇāti.	181	
PA_atk-vin01_a:182_0	Vinaye pana duppaṭipanno anuññātasukhasamphassaattharaṇapāvuraṇādiphassasāmaññato	182	
PA_atk-vin01_a:182_1	paṭikkhittesu upādinnaphassādīsu anavajjasaññī hoti. Vuttampi hetaṃ – “tathāhaṃ bhagavatā	182	
PA_atk-vin01_a:182_2	dhammaṃ desitaṃ ājānāmi, yathā yeme antarāyikā dhammā vuttā bhagavatā, te paṭisevato	182	
PA_atk-vin01_a:182_3	nālaṃ antarāyāyā”ti tato dussīlabhāvaṃ pāpuṇāti. Sutte duppaṭipanno “cattārome, bhikkhave,	182	
PA_atk-vin01_a:182_4	puggalā santo saṃvijjamānā”tiādīsu adhippāyaṃ ajānanto duggahitaṃ gaṇhāti. Yaṃ sandhāya	182	
PA_atk-vin01_a:182_5	vuttaṃ – “attanā duggahitena amhe ceva abbhācikkhati, attānañca khanati, bahuñca	182	
PA_atk-vin01_a:182_6	apuññaṃ pasavatī”ti tato micchādiṭṭhitaṃ pāpuṇāti. Abhidhamme duppaṭipanno dhammacintaṃ	182	
PA_atk-vin01_a:182_7	atidhāvanto acinteyyānipi cinteti, tato cittakkhepaṃ pāpuṇāti. Vuttaṃ hetaṃ – “cattārimāni,	182	
PA_atk-vin01_a:182_8	bhikkhave, acinteyyāni na cintetabbāni, yāni cintento ummādassa vighātassa bhāgī	182	
PA_atk-vin01_a:182_9	assā”ti. Evametesu duppaṭipanno yathākkamena imaṃ dussīlabhāvamicchādiṭṭhitā cittakkhepabhedaṃ	182	
PA_atk-vin01_a:182_10	vipattiṃ pāpuṇātīti.	1821	
PA_atk-vin01_a:183	Ettāvatā ca –	18	
PA_atk-vin01_a:184	“Pariyattibhedaṃ sampattiṃ, vipattiṃ cāpi yaṃ yahiṃ;	18	
PA_atk-vin01_a:185	Pāpuṇāti yathā bhikkhu, tampi sabbaṃ vibhāvaye”ti.	18	
PA_atk-vin01_a:186	Ayampi gāthā vuttatthā hoti. Evaṃ nānappakārato piṭakāni ñatvā tesaṃ vasenetaṃ buddhavacanaṃ tividhanti ñātabbaṃ.	18	
PA_atk-vin01_a:187_0	Kathaṃ nikāyavasena pañcavidhaṃ? Sabbameva cetaṃ dīghanikāyo, majjhimanikāyo, saṃyuttanikāyo,	187	
PA_atk-vin01_a:187_1	aṅguttaranikāyo, khuddakanikāyoti pañcappabhedaṃ hoti. Tattha katamo dīghanikāyo?	187	
PA_atk-vin01_a:187_2	Tivaggasaṅgahāni brahmajālādīni catuttiṃsa suttāni.	187	
PA_atk-vin01_a:188	Catuttiṃseva suttantā, tivaggo yassa saṅgaho;	18	
PA_atk-vin01_a:189	Esa dīghanikāyoti, paṭhamo anulomiko.	18	
PA_atk-vin01_a:190_0	Kasmā panesa dīghanikāyoti vuccati? Dīghappamāṇānaṃ suttānaṃ samūhato nivāsato ca,	190	
PA_atk-vin01_a:190_1	samūhanivāsā hi nikāyoti vuccanti. “Nāhaṃ, bhikkhave, aññaṃ ekanikāyampi samanupassāmi	190	
PA_atk-vin01_a:190_2	evaṃ cittaṃ; yathayidaṃ, bhikkhave, tiracchānagatā pāṇā; poṇikanikāyo, cikkhallikanikāyo”ti	190	
PA_atk-vin01_a:190_3	evamādīni cettha sādhakāni sāsanato ca lokato ca. Evaṃ sesānampi nikāyabhāve vacanattho veditabbo.	190	
PA_atk-vin01_a:191	Katamo majjhimanikāyo? Majjhimappamāṇāni pañcadasavaggasaṅgahāni mūlapariyāyasuttādīni diyaḍḍhasataṃ dve ca suttāni.	19	
PA_atk-vin01_a:192	Diyaḍḍhasataṃ suttantā, dve ca suttāni yattha so;	19	
PA_atk-vin01_a:193	Nikāyo majjhimo pañca-dasavaggapariggaho.	19	
PA_atk-vin01_a:194	Katamo saṃyuttanikāyo? Devatāsaṃyuttādivasena ṭhitāni oghataraṇādīni satta suttasahassāni satta ca suttasatāni dvāsaṭṭhi ca suttāni.	19	
PA_atk-vin01_a:195	Satta suttasahassāni, satta suttasatāni ca;	19	
PA_atk-vin01_a:196	Dvāsaṭṭhi ceva suttantā, eso saṃyuttasaṅgaho.	19	
PA_atk-vin01_a:197	Katamo aṅguttaranikāyo? Ekekaaṅgātirekavasena ṭhitāni cittapariyādānādīni nava suttasahassāni pañca suttasatāni sattapaññāsañca suttāni.	19	
PA_atk-vin01_a:198	Nava suttasahassāni, pañca suttasatāni ca;	19	
PA_atk-vin01_a:199	Sattapaññāsa suttāni, saṅkhyā aṅguttare ayaṃ.	19	
PA_atk-vin01_a:200	Katamo khuddakanikāyo? Sakalaṃ vinayapiṭakaṃ abhidhammapiṭakaṃ khuddakapāṭhādayo ca pubbe nidassitā pannarasabhedā ṭhapetvā cattāro nikāye avasesaṃ buddhavacananti.	20	
PA_atk-vin01_a:201	Ṭhapetvā caturopete, nikāye dīghaādike;	20	
PA_atk-vin01_a:202	Tadaññaṃ buddhavacanaṃ, nikāyo khuddako matoti.	20	
PA_atk-vin01_a:203	Evaṃ nikāyavasena pañcavidhaṃ.	20	
PA_atk-vin01_a:204_0	Kathaṃ aṅgavasena navavidhaṃ? Sabbameva hidaṃ suttaṃ, geyyaṃ, veyyākaraṇaṃ, gāthā,	204	
PA_atk-vin01_a:204_1	udānaṃ, itivuttakaṃ, jātakaṃ, abbhutadhammaṃ, vedallanti navappabhedaṃ hoti. Tattha	204	
PA_atk-vin01_a:204_2	ubhatovibhaṅganiddesakhandhakaparivārā suttanipāte maṅgalasutta-ratanasutta-nālakasutta-tuvaṭṭakasuttāni	204	
PA_atk-vin01_a:204_3	aññampi ca suttanāmakaṃ tathāgatavacanaṃ suttanti veditabbaṃ. Sabbampi sagāthakaṃ	204	
PA_atk-vin01_a:204_4	suttaṃ geyyanti veditabbaṃ. Visesena saṃyuttake sakalopi sagāthāvaggo, sakalaṃ abhidhammapiṭakaṃ,	204	
PA_atk-vin01_a:204_5	niggāthakaṃ suttaṃ, yañca aññampi aṭṭhahi aṅgehi asaṅgahitaṃ buddhavacanaṃ taṃ veyyākaraṇanti	204	
PA_atk-vin01_a:204_6	veditabbaṃ. Dhammapadaṃ, theragāthā, therīgāthā, suttanipāte nosuttanāmikā suddhikagāthā	204	
PA_atk-vin01_a:204_7	ca gāthāti veditabbā. Somanassañāṇamayikagāthāpaṭisaṃyuttā dvāsīti suttantā udānanti	204	
PA_atk-vin01_a:204_8	veditabbaṃ. “Vuttañhetaṃ bhagavatā”tiādinayappavattā dasuttarasatasuttantā itivuttakanti	204	
PA_atk-vin01_a:204_9	veditabbaṃ. Apaṇṇakajātakādīni paññāsādhikāni pañca jātakasatāni jātakanti veditabbaṃ.	204	
PA_atk-vin01_a:204_10	“Cattārome, bhikkhave, acchariyā abbhutā dhammā ānande”ti -ādinayappavattā sabbepi	2041	
PA_atk-vin01_a:204_11	acchariyaabbhutadhammapaṭisaṃyuttā suttantā abbhutadhammanti veditabbaṃ. Cūḷavedalla-mahāvedalla-sammādiṭṭhi-sakkapañha-saṅkhārabhājaniya-mahāpuṇṇamasuttādayo	2041	
PA_atk-vin01_a:204_12	sabbepi vedañca tuṭṭhiñca laddhā laddhā pucchitasuttantā vedallanti veditabbaṃ. Evaṃ	2041	
PA_atk-vin01_a:204_13	aṅgavasena navavidhaṃ.	2041	
PA_atk-vin01_a:205	Kathaṃ dhammakkhandhavasena caturāsītisahassavidhaṃ? Sabbameva cetaṃ buddhavacanaṃ –	20	
PA_atk-vin01_a:206	“Dvāsīti buddhato gaṇhiṃ, dve sahassāni bhikkhuto;	20	
PA_atk-vin01_a:207	Caturāsīti sahassāni, ye me dhammā pavattino”ti. ;	20	
PA_atk-vin01_a:208_0	Evaṃ paridīpitadhammakkhandhavasena caturāsītisahassappabhedaṃ hoti. Tattha ekānusandhikaṃ	208	
PA_atk-vin01_a:208_1	suttaṃ eko dhammakkhandho. Yaṃ anekānusandhikaṃ tattha anusandhivasena dhammakkhandhagaṇanā.	208	
PA_atk-vin01_a:208_2	Gāthābandhesu pañhāpucchanaṃ eko dhammakkhandho, vissajjanaṃ eko. Abhidhamme ekamekaṃ	208	
PA_atk-vin01_a:208_3	tika-duka-bhājanaṃ, ekamekañca cittavārabhājanaṃ, eko dhammakkhandho. Vinaye atthi	208	
PA_atk-vin01_a:208_4	vatthu, atthi mātikā, atthi padabhājanīyaṃ, atthi antarāpatti, atthi āpatti, atthi	208	
PA_atk-vin01_a:208_5	anāpatti, atthi paricchedo; tattha ekameko koṭṭhāso, ekameko dhammakkhandhoti veditabbo.	208	
PA_atk-vin01_a:208_6	Evaṃ dhammakkhandhavasena caturāsītisahassavidhaṃ.	208	
PA_atk-vin01_a:209_0	Evametaṃ abhedato rasavasena ekavidhaṃ, bhedato dhammavinayādivasena duvidhādibhedaṃ	209	
PA_atk-vin01_a:209_1	buddhavacanaṃ saṅgāyantena mahākassapappamukhena vasīgaṇena “ayaṃ dhammo, ayaṃ vinayo;	209	
PA_atk-vin01_a:209_2	idaṃ paṭhamabuddhavacanaṃ, idaṃ majjhimabuddhavacanaṃ, idaṃ pacchimabuddhavacanaṃ;	209	
PA_atk-vin01_a:209_3	idaṃ vinayapiṭakaṃ, idaṃ suttantapiṭakaṃ, idaṃ abhidhammapiṭakaṃ; ayaṃ dīghanikāyo…pe…	209	
PA_atk-vin01_a:209_4	ayaṃ khuddakanikāyo; imāni suttādīni navaṅgāni, imāni caturāsītidhammakkhandhasahassānī”ti	209	
PA_atk-vin01_a:209_5	imaṃ pabhedaṃ vavatthapetvāva saṅgītaṃ. Na kevalañca ettakameva, aññampi uddānasaṅgaha-vaggasaṅgahapeyyālasaṅgaha-ekakanipāta-dukanipātādinipātasaṅgaha-saṃyuttasaṅgaha-paṇṇāsasaṅgahādianekavidhaṃ	209	
PA_atk-vin01_a:209_6	tīsu piṭakesu sandissamānaṃ saṅgahappabhedaṃ vavatthapetvāeva sattahi māsehi saṅgītaṃ.	209	
PA_atk-vin01_a:209_7	Saṅgītipariyosāne cassa – “idaṃ mahākassapattherena dasabalassa sāsanaṃ pañcavassasahassaparimāṇaṃ	209	
PA_atk-vin01_a:209_8	kālaṃ pavattanasamatthaṃ kata”nti sañjātappamodā sādhukāraṃ viya dadamānā ayaṃ mahāpathavī	209	
PA_atk-vin01_a:209_9	udakapariyantaṃ katvā anekappakāraṃ kampi saṅkampi sampakampi sampavedhi, anekāni	209	
PA_atk-vin01_a:209_10	ca acchariyāni pāturahesunti ayaṃ paṭhamamahāsaṅgītināma. Yā loke –	2091	
PA_atk-vin01_a:210	Satehi pañcahi katā, tena pañcasatāti ca;	21	
PA_atk-vin01_a:211	Thereheva katattā ca, therikāti pavuccatīti.	21	
PA_atk-vin01_a:212_0	Imissā pana paṭhamamahāsaṅgītiyā pavattamānāya vinayaṃ pucchantena āyasmatā mahākassapena	212	
PA_atk-vin01_a:212_1	“paṭhamaṃ, āvuso upāli, pārājikaṃ kattha paññatta”nti evamādivacanapariyosāne “vatthumpi	212	
PA_atk-vin01_a:212_2	pucchi, nidānampi pucchi, puggalampi pucchī”ti ettha nidāne pucchite taṃ nidānaṃ	212	
PA_atk-vin01_a:212_3	ādito pabhuti vitthāretvā yena ca paññattaṃ, yasmā ca paññattaṃ, sabbametaṃ kathetukāmena	212	
PA_atk-vin01_a:212_4	āyasmatā upālittherena vuttaṃ “tena samayena buddho bhagavā verañjāyaṃ viharatī”ti	212	
PA_atk-vin01_a:212_5	sabbaṃ vattabbaṃ. Evamidaṃ āyasmatā upālittherena vuttaṃ, tañca pana “paṭhamamahāsaṅgītikāle	212	
PA_atk-vin01_a:212_6	vutta”nti veditabbaṃ. Ettāvatā ca “idaṃ vacanaṃ kena vuttaṃ, kadā vutta”nti etesaṃ	212	
PA_atk-vin01_a:212_7	padānaṃ attho pakāsito hoti.	212	
PA_atk-vin01_a:213_0	Idāni kasmā vuttanti ettha vuccate, yasmā ayamāyasmatā mahākassapattherena nidānaṃ	213	
PA_atk-vin01_a:213_1	puṭṭho tasmānena taṃ nidānaṃ ādito pabhuti vitthāretuṃ vuttanti. Evamidaṃ āyasmatā	213	
PA_atk-vin01_a:213_2	upālittherena paṭhamamahāsaṅgītikāle vadantenāpi iminā kāraṇena vuttanti veditabbaṃ.	213	
PA_atk-vin01_a:213_3	Ettāvatā ca vuttaṃ yena yadā yasmāti imesaṃ mātikāpadānaṃ attho pakāsito hoti.	213	
PA_atk-vin01_a:214_0	Idāni dhāritaṃ yena cābhataṃ, yatthappatiṭṭhitaṃ cetametaṃ vatvā vidhiṃ tatoti etesaṃ	214	
PA_atk-vin01_a:214_1	atthappakāsanatthaṃ idaṃ vuccati. Taṃ panetaṃ “tena samayena buddho bhagavā verañjāyaṃ	214	
PA_atk-vin01_a:214_2	viharatī”ti evamādivacanapaṭimaṇḍitanidānaṃ vinayapiṭakaṃ kena dhāritaṃ, kenābhataṃ,	214	
PA_atk-vin01_a:214_3	kattha patiṭṭhitanti? Vuccate – ādito tāva idaṃ bhagavato sammukhā āyasmatā upālittherena	214	
PA_atk-vin01_a:214_4	dhāritaṃ, tassa sammukhato aparinibbute tathāgate chaḷabhiññādibhedehi anekehi bhikkhusahassehi	214	
PA_atk-vin01_a:214_5	parinibbute tathāgate mahākassapappamukhehi dhammasaṅgāhakattherehi. Kenābhatanti?	214	
PA_atk-vin01_a:214_6	Jambudīpe tāva upālittheramādiṃ katvā ācariyaparamparāya yāva tatiyasaṅgīti tāva	214	
PA_atk-vin01_a:214_7	ābhataṃ. Tatrāyaṃ ācariyaparamparā –	214	
PA_atk-vin01_a:215	Upāli dāsako ceva, soṇako siggavo tathā;	21	
PA_atk-vin01_a:216	Tisso moggaliputto ca, pañcete vijitāvino.	21	
PA_atk-vin01_a:217	Paramparāya vinayaṃ, dīpe jambusirivhaye;	21	
PA_atk-vin01_a:218	Acchijjamānamānesuṃ, tatiyo yāva saṅgaho.	21	
PA_atk-vin01_a:219	Āyasmā hi upāli imaṃ vinayavaṃsaṃ vinayatantiṃ vinayapaveṇiṃ bhagavato	21	
PA_atk-vin01_a:220_0	Sammukhā uggahetvā bahūnaṃ bhikkhūnaṃ hadaye patiṭṭhāpesi. Tassa hāyasmato santike	220	
PA_atk-vin01_a:220_1	vinayavaṃsaṃ uggahetvā vinaye pakataññutaṃ pattesu puggalesu puthujjana-sotāpanna-sakadāgāmi-anāgāmino	220	
PA_atk-vin01_a:220_2	gaṇanapathaṃ vītivattā, khīṇāsavānaṃ sahassamekaṃ ahosi. Dāsakattheropi tasseva saddhivihāriko	220	
PA_atk-vin01_a:220_3	ahosi, so upālittherassa sammukhā uggahetvā tatheva vinayaṃ vācesi. Tassāpi āyasmato	220	
PA_atk-vin01_a:220_4	santike uggahetvā vinaye pakataññutaṃ pattā puthujjanādayo gaṇanapathaṃ vītivattā,	220	
PA_atk-vin01_a:220_5	khīṇāsavānaṃ sahassameva ahosi. Soṇakattheropi dāsakattherassa saddhivihāriko ahosi,	220	
PA_atk-vin01_a:220_6	sopi attano upajjhāyassa dāsakattherassa sammukhā uggahetvā tatheva vinayaṃ vācesi.	220	
PA_atk-vin01_a:220_7	Tassāpi āyasmato santike uggahetvā vinaye pakataññutaṃ pattā puthujjanādayo gaṇanapathaṃ	220	
PA_atk-vin01_a:220_8	vītivattā, khīṇāsavānaṃ sahassameva ahosi. Siggavattheropi soṇakattherassa saddhivihāriko	220	
PA_atk-vin01_a:220_9	ahosi, sopi attano upajjhāyassa soṇakattherassa santike vinayaṃ uggahetvā arahantasahassassa	220	
PA_atk-vin01_a:220_10	dhuraggāho ahosi. Tassa panāyasmato santike uggahetvā vinaye pakataññutaṃ pattā puthujjana-sotāpannasakadāgāmi-anāgāminopi	2201	
PA_atk-vin01_a:220_11	khīṇāsavāpi ettakāni satānīti vā ettakāni sahassānīti vā aparicchinnā ahesuṃ. Tadā	2201	
PA_atk-vin01_a:220_12	kira jambudīpe atimahābhikkhusamudāyo ahosi. Moggaliputtatissattherassa pana ānubhāvo	2201	
PA_atk-vin01_a:220_13	tatiyasaṅgītiyaṃ pākaṭo bhavissati. Evamidaṃ vinayapiṭakaṃ jambudīpe tāva imāya ācariyaparamparāya	2201	
PA_atk-vin01_a:220_14	yāva tatiyasaṅgīti tāva ābhatanti veditabbaṃ.	2201	
PA_atk-vin01_a:221	Paṭhamamahāsaṅgītikathā niṭṭhitā.	22	
PA_atk-vin01_a:222	Dutiyasaṅgītikathā	22	
PA_atk-vin01_a:223	Dutiyasaṅgītivijānanatthaṃ pana ayamanukkamo veditabbo. Yadā hi –	22	
PA_atk-vin01_a:224	Saṅgāyitvāna saddhammaṃ, jotayitvā ca sabbadhi;	22	
PA_atk-vin01_a:225	Yāva jīvitapariyantaṃ, ṭhatvā pañcasatāpi te.	22	
PA_atk-vin01_a:226	Khīṇāsavā jutīmanto, therā kassapaādayo;	22	
PA_atk-vin01_a:227	Khīṇasnehapadīpāva, nibbāyiṃsu anālayā.	22	
PA_atk-vin01_a:228_0	Athānukkamena gacchantesu rattindivesu vassasataparinibbute bhagavati vesālikā vajjiputtakā	228	
PA_atk-vin01_a:228_1	bhikkhū vesāliyaṃ “kappati siṅgīloṇakappo, kappati dvaṅgulakappo, kappati gāmantarakappo,	228	
PA_atk-vin01_a:228_2	kappati āvāsakappo, kappati anumatikappo, kappati āciṇṇakappo, kappati amathitakappo,	228	
PA_atk-vin01_a:228_3	kappati jaḷogiṃ pātuṃ, kappati adasakaṃ nisīdanaṃ, kappati jātarūparajata”nti imāni	228	
PA_atk-vin01_a:228_4	dasa vatthūni dīpesuṃ. Tesaṃ susunāgaputto kāḷāsoko nāma rājā pakkho ahosi.	228	
PA_atk-vin01_a:229_0	Tena kho pana samayena āyasmā yaso kākaṇḍakaputto vajjīsu cārikaṃ caramāno “vesālikā	229	
PA_atk-vin01_a:229_1	kira vajjiputtakā bhikkhū vesāliyaṃ dasa vatthūni dīpentī”ti sutvā “na kho panetaṃ	229	
PA_atk-vin01_a:229_2	patirūpaṃ yvāhaṃ dasabalassa sāsanavipattiṃ sutvā appossukko bhaveyyaṃ. Handāhaṃ	229	
PA_atk-vin01_a:229_3	adhammavādino niggahetvā dhammaṃ dīpemī”ti cintento yena vesālī tadavasari. Tatra	229	
PA_atk-vin01_a:229_4	sudaṃ āyasmā yaso kākaṇḍakaputto vesāliyaṃ viharati mahāvane kūṭāgārasālāyaṃ.	229	
PA_atk-vin01_a:230_0	Tena kho pana samayena vesālikā vajjiputtakā bhikkhū tadahuposathe kaṃsapātiṃ udakena	230	
PA_atk-vin01_a:230_1	pūretvā majjhe bhikkhusaṅghassa ṭhapetvā āgatāgate vesālike upāsake evaṃ vadanti	230	
PA_atk-vin01_a:230_2	– “dethāvuso, saṅghassa kahāpaṇampi aḍḍhampi pādampi māsakarūpampi, bhavissati saṅghassa	230	
PA_atk-vin01_a:230_3	parikkhārena karaṇīya”nti sabbaṃ tāva vattabbaṃ, yāva “imāya pana vinayasaṅgītiyā	230	
PA_atk-vin01_a:230_4	satta bhikkhusatāni anūnāni anadhikāni ahesuṃ, tasmā ayaṃ dutiyasaṅgīti sattasatikāti vuccatī”ti.	230	
PA_atk-vin01_a:231_0	Evaṃ tasmiñca sannipāte dvādasa bhikkhusatasahassāni sannipatiṃsu āyasmatā yasena	231	
PA_atk-vin01_a:231_1	samussāhitā. Tesaṃ majjhe āyasmatā revatena puṭṭhena sabbakāmittherena vinayaṃ vissajjentena	231	
PA_atk-vin01_a:231_2	tāni dasa vatthūni vinicchitāni, adhikaraṇaṃ vūpasamitaṃ. Atha therā “puna dhammañca	231	
PA_atk-vin01_a:231_3	vinayañca saṅgāyissāmā”ti tipiṭakadhare pattapaṭisambhide sattasate bhikkhū uccinitvā	231	
PA_atk-vin01_a:231_4	vesāliyaṃ vālikārāme sannipatitvā mahākassapattherena saṅgāyitasadisameva sabbaṃ	231	
PA_atk-vin01_a:231_5	sāsanamalaṃ sodhetvā puna piṭakavasena nikāyavasena aṅgavasena dhammakkhandhavasena	231	
PA_atk-vin01_a:231_6	ca sabbaṃ dhammañca vinayañca saṅgāyiṃsu. Ayaṃ saṅgīti aṭṭhahi māsehi niṭṭhitā. Yā loke –	231	
PA_atk-vin01_a:232	Satehi sattahi katā, tena sattasatāti ca;	23	
PA_atk-vin01_a:233	Pubbe kataṃ upādāya, dutiyāti ca vuccatīti.	23	
PA_atk-vin01_a:234	Sā panāyaṃ –	23	
PA_atk-vin01_a:235	Yehi therehi saṅgītā, saṅgīti tesu vissutā;	23	
PA_atk-vin01_a:236	Sabbakāmī ca sāḷho ca, revato khujjasobhito.	23	
PA_atk-vin01_a:237	Yaso ca sāṇasambhūto, ete saddhivihārikā;	23	
PA_atk-vin01_a:238	Therā ānandatherassa, diṭṭhapubbā tathāgataṃ.	23	
PA_atk-vin01_a:239	Sumano vāsabhagāmī ca, ñeyyā saddhivihārikā;	23	
PA_atk-vin01_a:240	Dve ime anuruddhassa, diṭṭhapubbā tathāgataṃ.	24	
PA_atk-vin01_a:241	Dutiyo pana saṅgīto, yehi therehi saṅgaho;	24	
PA_atk-vin01_a:242	Sabbepi pannabhārā te, katakiccā anāsavāti.	24	
PA_atk-vin01_a:243	Ayaṃ dutiyasaṅgīti.	24	
PA_atk-vin01_a:244_0	Evamimaṃ dutiyasaṅgītiṃ saṅgāyitvā therā “uppajjissati nu kho anāgatepi sāsanassa	244	
PA_atk-vin01_a:244_1	evarūpaṃ abbuda”nti olokayamānā imaṃ addasaṃsu – “ito vassasatassa upari aṭṭhārasame	244	
PA_atk-vin01_a:244_2	vasse pāṭaliputte dhammāsoko nāma rājā uppajjitvā sakalajambudīpe rajjaṃ kāressati.	244	
PA_atk-vin01_a:244_3	So buddhasāsane pasīditvā mahantaṃ lābhasakkāraṃ pavattayissati. Tato titthiyā lābhasakkāraṃ	244	
PA_atk-vin01_a:244_4	patthayamānā sāsane pabbajitvā sakaṃ sakaṃ diṭṭhiṃ paridīpessanti. Evaṃ sāsane mahantaṃ	244	
PA_atk-vin01_a:244_5	abbudaṃ uppajjissatī”ti. Atha nesaṃ etadahosi – “kinnu kho mayaṃ etasmiṃ abbude uppanne	244	
PA_atk-vin01_a:244_6	sammukhā bhavissāma, na bhavissāmā”ti. Atha te sabbeva tadā attano asammukhabhāvaṃ	244	
PA_atk-vin01_a:244_7	ñatvā “ko nu kho taṃ adhikaraṇaṃ vūpasametuṃ samattho bhavissatī”ti sakalaṃ manussalokaṃ	244	
PA_atk-vin01_a:244_8	chakāmāvacaradevalokañca olokentā na kañci disvā brahmaloke tissaṃ nāma mahābrahmānaṃ	244	
PA_atk-vin01_a:244_9	addasaṃsu parittāyukaṃ uparibrahmalokūpapattiyā bhāvitamaggaṃ. Disvāna nesaṃ etadahosi	244	
PA_atk-vin01_a:244_10	– “sace mayaṃ etassa brahmuno manussaloke nibbattanatthāya ussāhaṃ kareyyāma, addhā	2441	
PA_atk-vin01_a:244_11	esa moggalibrāhmaṇassa gehe paṭisandhiṃ gahessati. Tato ca mantehi palobhito nikkhamitvā	2441	
PA_atk-vin01_a:244_12	pabbajissati. So evaṃ pabbajitvā sakalaṃ buddhavacanaṃ uggahetvā adhigatapaṭisambhido	2441	
PA_atk-vin01_a:244_13	hutvā titthiye madditvā taṃ adhikaraṇaṃ vinicchitvā sāsanaṃ paggaṇhissatī”ti.	2441	
PA_atk-vin01_a:245_0	Te brahmalokaṃ gantvā tissaṃ mahābrahmānaṃ etadavocuṃ – “ito vassasatassa upari aṭṭhārasame	245	
PA_atk-vin01_a:245_1	vasse sāsane mahantaṃ abbudaṃ uppajjissati. Mayañca sakalaṃ manussalokaṃ chakāmāvacaradevalokañca	245	
PA_atk-vin01_a:245_2	olokayamānā kañci sāsanaṃ paggahetuṃ samatthaṃ adisvā brahmalokaṃ vicinantā bhavantameva	245	
PA_atk-vin01_a:245_3	addasāma. Sādhu, sappurisa, manussaloke nibbattitvā dasabalassa sāsanaṃ paggaṇhituṃ paṭiññaṃ dehī”ti.	245	
PA_atk-vin01_a:246_0	Evaṃ vutte mahābrahmā, “ahaṃ kira sāsane uppannaṃ abbudaṃ sodhetvā sāsanaṃ paggahetuṃ	246	
PA_atk-vin01_a:246_1	samattho bhavissāmī”ti haṭṭhapahaṭṭho udaggudaggo hutvā, “sādhū”ti paṭissuṇitvā paṭiññaṃ	246	
PA_atk-vin01_a:246_2	adāsi. Therā brahmaloke taṃ karaṇīyaṃ tīretvā puna paccāgamiṃsu.	246	
PA_atk-vin01_a:247_0	Tena kho pana samayena siggavatthero ca caṇḍavajjitthero ca dvepi navakā honti daharabhikkhū	247	
PA_atk-vin01_a:247_1	tipiṭakadharā pattapaṭisambhidā khīṇāsavā, te taṃ adhikaraṇaṃ na sampāpuṇiṃsu. Therā	247	
PA_atk-vin01_a:247_2	“tumhe, āvuso, amhākaṃ imasmiṃ adhikaraṇe no sahāyakā ahuvattha, tena vo idaṃ daṇḍakammaṃ	247	
PA_atk-vin01_a:247_3	hotu – ‘tisso nāma brahmā moggalibrāhmaṇassa gehe paṭisandhiṃ gaṇhissati, taṃ tumhākaṃ	247	
PA_atk-vin01_a:247_4	eko nīharitvā pabbājetu, eko buddhavacanaṃ uggaṇhāpetū”’ti vatvā sabbepi yāvatāyukaṃ ṭhatvā –	247	
PA_atk-vin01_a:248	Sabbakāmippabhutayo, tepi therā mahiddhikā;	24	
PA_atk-vin01_a:249	Aggikkhandhāva lokamhi, jalitvā parinibbutā.	24	
PA_atk-vin01_a:250	Dutiyaṃ saṅgahaṃ katvā, visodhetvāna sāsanaṃ;	25	
PA_atk-vin01_a:251	Anāgatepi katvāna, hetuṃ saddhammasuddhiyā.	25	
PA_atk-vin01_a:252	Khīṇāsavā vasippatthā, pabhinnapaṭisambhidā;	25	
PA_atk-vin01_a:253	Aniccatāvasaṃ therā, tepi nāma upāgatā.	25	
PA_atk-vin01_a:254	Evaṃ aniccataṃ jammiṃ, ñatvā durabhisambhavaṃ;	25	
PA_atk-vin01_a:255	Taṃ pattuṃ vāyame dhīro, yaṃ niccaṃ amataṃ padanti.	25	
PA_atk-vin01_a:256	Ettāvatā sabbākārena dutiyasaṅgītivaṇṇanā niṭṭhitā hoti.	25	
PA_atk-vin01_a:257	Dutiyasaṅgītikathā niṭṭhitā	25	
PA_atk-vin01_a:258	Tatiyasaṅgītikathā	25	
PA_atk-vin01_a:259_0	Tissopi kho mahābrahmā brahmalokato cavitvā moggalibrāhmaṇassa gehe paṭisandhiṃ aggahesi.	259	
PA_atk-vin01_a:259_1	Siggavattheropi tassa paṭisandhiggahaṇato pabhuti satta vassāni brāhmaṇassa gehaṃ	259	
PA_atk-vin01_a:259_2	piṇḍāya pāvisi. Ekadivasampi uḷuṅkamattaṃ vā yāguṃ kaṭacchumattaṃ vā bhattaṃ nālattha.	259	
PA_atk-vin01_a:259_3	Sattannaṃ pana vassānaṃ accayena ekadivasaṃ “aticchatha, bhante”ti vacanamattaṃ alattha.	259	
PA_atk-vin01_a:259_4	Taṃdivasameva brāhmaṇopi bahiddhā kiñci karaṇīyaṃ katvā āgacchanto paṭipathe theraṃ	259	
PA_atk-vin01_a:259_5	disvā, “bho pabbajita, amhākaṃ gehaṃ agamitthā”ti āha. “Āma, brāhmaṇa, agamimhā”ti.	259	
PA_atk-vin01_a:259_6	“Api kiñci labhitthā”ti? “Āma, brāhmaṇa, labhimhā”ti. So gehaṃ gantvā pucchi – “tassa	259	
PA_atk-vin01_a:259_7	pabbajitassa kiñci adatthā”ti? “Na kiñci adamhā”ti. Brāhmaṇo dutiyadivase gharadvāreyeva	259	
PA_atk-vin01_a:259_8	nisīdi “ajja pabbajitaṃ musāvādena niggahessāmī”ti. Thero dutiyadivase brāhmaṇassa	259	
PA_atk-vin01_a:259_9	gharadvāraṃ sampatto. Brāhmaṇo theraṃ disvāva evamāha – “tumhe hiyyo amhākaṃ gehe	259	
PA_atk-vin01_a:259_10	kiñci aladdhāyeva ‘labhimhā’ti avocuttha. Vaṭṭati nu kho tumhākaṃ musāvādo”ti! Thero	2591	
PA_atk-vin01_a:259_11	āha – “mayaṃ, brāhmaṇa, tumhākaṃ gehe satta vassāni ‘aticchathā’ti vacanamattampi	2591	
PA_atk-vin01_a:259_12	alabhitvā hiyyo ‘aticchathā’ti vacanamattaṃ labhimha; athetaṃ paṭisanthāraṃ upādāya evamavocumhā”ti.	2591	
PA_atk-vin01_a:260_0	Brāhmaṇo cintesi – “ime paṭisanthāramattampi labhitvā ‘labhimhā’ti pasaṃsanti, aññaṃ	260	
PA_atk-vin01_a:260_1	kiñci khādanīyaṃ bhojanīyaṃ labhitvā kasmā na pasaṃsantī”ti pasīditvā attano atthāya	260	
PA_atk-vin01_a:260_2	paṭiyāditabhattato kaṭacchumattaṃ bhikkhaṃ tadupiyañca byañjanaṃ dāpetvā “imaṃ bhikkhaṃ	260	
PA_atk-vin01_a:260_3	sabbakālaṃ tumhe labhissathā”ti āha. So punadivasato pabhuti upasaṅkamantassa therassa	260	
PA_atk-vin01_a:260_4	upasamaṃ disvā bhiyyosomattāya pasīditvā theraṃ niccakālaṃ attano ghare bhattavissaggakaraṇatthāya	260	
PA_atk-vin01_a:260_5	yāci. Thero adhivāsetvā divase divase bhattakiccaṃ katvā gacchanto thokaṃ thokaṃ	260	
PA_atk-vin01_a:260_6	buddhavacanaṃ kathetvā gacchati. Sopi kho māṇavako soḷasavassuddesikoyeva tiṇṇaṃ	260	
PA_atk-vin01_a:260_7	vedānaṃ pāragū ahosi. Brahmalokato āgatasuddhasattassa āsane vā sayane vā añño koci	260	
PA_atk-vin01_a:260_8	nisajjitā vā nipajjitā vā natthi. So yadā ācariyagharaṃ gacchati, tadāssa mañcapīṭhaṃ	260	
PA_atk-vin01_a:260_9	setena vatthena paṭicchādetvā laggetvā ṭhapenti. Thero cintesi – “samayo dāni māṇavakaṃ	260	
PA_atk-vin01_a:260_10	pabbājetuṃ, cirañca me idhāgacchantassa, na ca kāci māṇavakena saddhiṃ kathā uppajjati.	2601	
PA_atk-vin01_a:260_11	Handa dāni iminā upāyena pallaṅkaṃ nissāya uppajjissatī”ti gehaṃ gantvā yathā tasmiṃ	2601	
PA_atk-vin01_a:260_12	gehe ṭhapetvā māṇavakassa pallaṅkaṃ aññaṃ na kiñci āsanaṃ dissati tathā adhiṭṭhāsi.	2601	
PA_atk-vin01_a:260_13	Brāhmaṇassa gehajano theraṃ disvā aññaṃ kiñci āsanaṃ apassanto māṇavakassa pallaṅkaṃ	2601	
PA_atk-vin01_a:260_14	attharitvā therassa adāsi. Nisīdi thero pallaṅke. Māṇavakopi kho taṅkhaṇaññeva ācariyagharā	2601	
PA_atk-vin01_a:260_15	āgamma theraṃ attano pallaṅke nisinnaṃ disvā kupito anattamano “ko mama pallaṅkaṃ	2601	
PA_atk-vin01_a:260_16	samaṇassa paññapesī”ti āha.	2601	
PA_atk-vin01_a:261_0	Thero bhattakiccaṃ katvā vūpasante māṇavakassa caṇḍikkabhāve evamāha – “kiṃ pana	261	
PA_atk-vin01_a:261_1	tvaṃ, māṇavaka, kiñci mantaṃ jānāsī”ti? Māṇavako “bho pabbajita, mayi dāni mante	261	
PA_atk-vin01_a:261_2	ajānante aññe ke jānissantī”ti vatvā, theraṃ pucchi – “tumhe pana mantaṃ jānāthā”ti?	261	
PA_atk-vin01_a:261_3	“Puccha, māṇavaka, pucchitvā sakkā jānitu”nti. Atha kho māṇavako tīsu vedesu sanighaṇḍukeṭubhesu	261	
PA_atk-vin01_a:261_4	sākkharappabhedesu itihāsapañcamesu yāni yāni gaṇṭhiṭṭhānāni, yesaṃ yesaṃ nayaṃ neva	261	
PA_atk-vin01_a:261_5	attanā passati nāpissa ācariyo addasa, tesu tesu theraṃ pucchi. Thero “pakatiyāpi	261	
PA_atk-vin01_a:261_6	tiṇṇaṃ vedānaṃ pāragū, idāni pana paṭisambhidāppatto, tenassa natthi tesaṃ pañhānaṃ	261	
PA_atk-vin01_a:261_7	vissajjane bhāro”ti tāvadeva te pañhe vissajjetvā māṇavakaṃ āha – “māṇavaka, ahaṃ	261	
PA_atk-vin01_a:261_8	tayā bahuṃ pucchito; ahampi dāni taṃ ekaṃ pañhaṃ pucchāmi, byākarissasi me”ti? “Āma,	261	
PA_atk-vin01_a:261_9	bho pabbajita, puccha byākarissāmī”ti. Thero cittayamake imaṃ pañhaṃ pucchi –	261	
PA_atk-vin01_a:262	“Yassa cittaṃ uppajjati na nirujjhati tassa cittaṃ nirujjhissati nuppajjissati; yassa vā pana cittaṃ nirujjhissati nuppajjissati tassa cittaṃ uppajjati na nirujjhatī”ti?	26	
PA_atk-vin01_a:263_0	Māṇavo uddhaṃ vā adho vā harituṃ asakkonto “kiṃ nāma, bho pabbajita, ida”nti āha.	263	
PA_atk-vin01_a:263_1	“Buddhamanto nāmāyaṃ, māṇavā”ti. “Sakkā panāyaṃ, bho, mayhampi dātu”nti. “Sakkā māṇava,	263	
PA_atk-vin01_a:263_2	amhehi gahitapabbajjaṃ gaṇhantassa dātu”nti. Tato māṇavo mātāpitaro upasaṅkamitvā	263	
PA_atk-vin01_a:263_3	āha – “ayaṃ pabbajito buddhamantaṃ nāma jānāti, na ca attano santike apabbajitassa	263	
PA_atk-vin01_a:263_4	deti, ahaṃ etassa santike pabbajitvā mantaṃ uggaṇhissāmī”ti.	263	
PA_atk-vin01_a:264_0	Athassa mātāpitaro “pabbajitvāpi no putto mante gaṇhatu, gahetvā punāgamissatī”ti	264	
PA_atk-vin01_a:264_1	maññamānā “uggaṇha, puttā”ti anujāniṃsu. Thero dārakaṃ pabbājetvā dvattiṃsākārakammaṭṭhānaṃ	264	
PA_atk-vin01_a:264_2	tāva ācikkhi. So tattha parikammaṃ karonto nacirasseva sotāpattiphale patiṭṭhahi.	264	
PA_atk-vin01_a:264_3	Tato thero cintesi – “sāmaṇero sotāpattiphale patiṭṭhito, abhabbo dāni sāsanato nivattituṃ.	264	
PA_atk-vin01_a:264_4	Sace panassāhaṃ kammaṭṭhānaṃ vaḍḍhetvā katheyyaṃ, arahattaṃ pāpuṇeyya, appossukko	264	
PA_atk-vin01_a:264_5	bhaveyya buddhavacanaṃ gahetuṃ, samayo dāni naṃ caṇḍavajjittherassa santikaṃ pesetu”nti.	264	
PA_atk-vin01_a:264_6	Tato āha – “ehi tvaṃ, sāmaṇera, therassa santikaṃ gantvā buddhavacanaṃ uggaṇha. Mama	264	
PA_atk-vin01_a:264_7	vacanena tañca ārogyaṃ puccha; evañca vadehi – ‘upajjhāyo maṃ, bhante, tumhākaṃ santikaṃ	264	
PA_atk-vin01_a:264_8	pahiṇī’ti. ‘Ko nāma te upajjhāyo’ti ca vutte ‘siggavatthero nāma, bhante’ti vadeyyāsi.	264	
PA_atk-vin01_a:264_9	‘Ahaṃ ko nāmā’ti vutte evaṃ vadeyyāsi – ‘mama upajjhāyo, bhante, tumhākaṃ nāmaṃ jānātī”’ti.	264	
PA_atk-vin01_a:265_0	“Evaṃ, bhante”ti kho tisso sāmaṇero theraṃ abhivādetvā padakkhiṇaṃ katvā anupubbena	265	
PA_atk-vin01_a:265_1	caṇḍavajjittherassa santikaṃ gantvā vanditvā ekamantaṃ aṭṭhāsi. Thero sāmaṇeraṃ pucchi	265	
PA_atk-vin01_a:265_2	– “kuto āgatosī”ti? “Upajjhāyo maṃ, bhante, tumhākaṃ santikaṃ pahiṇī”ti. “Ko nāma	265	
PA_atk-vin01_a:265_3	te upajjhāyo”ti? “Siggavatthero nāma, bhante”ti. “Ahaṃ ko nāmā”ti? “Mama upajjhāyo,	265	
PA_atk-vin01_a:265_4	bhante, tumhākaṃ nāmaṃ jānātī”ti. “Pattacīvaraṃ dāni paṭisāmehī”ti. “Sādhu, bhante”ti	265	
PA_atk-vin01_a:265_5	sāmaṇero pattacīvaraṃ paṭisāmetvā punadivase pariveṇaṃ sammajjitvā udakadantaponaṃ	265	
PA_atk-vin01_a:265_6	upaṭṭhāpesi. Thero tassa sammajjitaṭṭhānaṃ puna sammajji. Taṃ udakaṃ chaḍḍetvā aññaṃ	265	
PA_atk-vin01_a:265_7	udakaṃ āhari. Tañca dantakaṭṭhaṃ apanetvā aññaṃ dantakaṭṭhaṃ gaṇhi. Evaṃ satta divasāni	265	
PA_atk-vin01_a:265_8	katvā sattame divase puna pucchi. Sāmaṇero punapi pubbe kathitasadisameva kathesi.	265	
PA_atk-vin01_a:265_9	Thero “so vatāyaṃ brāhmaṇo”ti sañjānitvā “kimatthaṃ āgatosī”ti āha. “Buddhavacanaṃ	265	
PA_atk-vin01_a:265_10	uggaṇhatthāya, bhante”ti. Thero “uggaṇha dāni, sāmaṇerā”ti vatvā puna divasato pabhuti	2651	
PA_atk-vin01_a:265_11	buddhavacanaṃ paṭṭhapesi. Tisso sāmaṇerova hutvā, ṭhapetvā vinayapiṭakaṃ sabbaṃ buddhavacanaṃ	2651	
PA_atk-vin01_a:265_12	uggaṇhi saddhiṃ aṭṭhakathāya. Upasampannakāle pana avassikova samāno tipiṭakadharo	2651	
PA_atk-vin01_a:265_13	ahosi. Ācariyupajjhāyā moggaliputtatissattherassa hatthe sakalaṃ buddhavacanaṃ patiṭṭhāpetvā	2651	
PA_atk-vin01_a:265_14	yāvatāyukaṃ ṭhatvā parinibbāyiṃsu. Moggaliputtatissattheropi aparena samayena kammaṭṭhānaṃ	2651	
PA_atk-vin01_a:265_15	vaḍḍhetvā arahattappatto bahūnaṃ dhammavinayaṃ vācesi.	2651	
PA_atk-vin01_a:266_0	Tena kho pana samayena bindusārassa rañño ekasataputtā ahesuṃ. Te sabbe asoko attanā	266	
PA_atk-vin01_a:266_1	saddhiṃ ekamātikaṃ tissakumāraṃ ṭhapetvā ghātesi. Ghātento ca cattāri vassāni anabhisittova	266	
PA_atk-vin01_a:266_2	rajjaṃ kāretvā catunnaṃ vassānaṃ accayena tathāgatassa parinibbānato dvinnaṃ vassasatānaṃ	266	
PA_atk-vin01_a:266_3	upari aṭṭhārasame vasse sakalajambudīpe ekarajjābhisekaṃ pāpuṇi. Abhisekānubhāvena	266	
PA_atk-vin01_a:266_4	cassa imā rājiddhiyo āgatā – mahāpathaviyā heṭṭhā yojanappamāṇe āṇā pavattati; tathā	266	
PA_atk-vin01_a:266_5	upari ākāse anotattadahato aṭṭhahi kājehi soḷasa pānīyaghaṭe divase divase devatā	266	
PA_atk-vin01_a:266_6	āharanti, yato sāsane uppannasaddho hutvā aṭṭha ghaṭe bhikkhusaṅghassa adāsi, dve	266	
PA_atk-vin01_a:266_7	ghaṭe saṭṭhimattānaṃ tipiṭakadharabhikkhūnaṃ, dve ghaṭe aggamahesiyā asandhimittāya,	266	
PA_atk-vin01_a:266_8	cattāro ghaṭe attanā paribhuñji; devatāeva himavante nāgalatādantakaṭṭhaṃ nāma atthi	266	
PA_atk-vin01_a:266_9	siniddhaṃ mudukaṃ rasavantaṃ taṃ divase divase āharanti, yena rañño ca mahesiyā ca	266	
PA_atk-vin01_a:266_10	soḷasannañca nāṭakitthisahassānaṃ saṭṭhimattānañca bhikkhusahassānaṃ devasikaṃ dantaponakiccaṃ	2661	
PA_atk-vin01_a:266_11	nippajjati. Devasikameva cassa devatā agadāmalakaṃ agadaharītakaṃ suvaṇṇavaṇṇañca	2661	
PA_atk-vin01_a:266_12	gandharasasampannaṃ ambapakkaṃ āharanti. Tathā chaddantadahato pañcavaṇṇanivāsanapāvuraṇaṃ	2661	
PA_atk-vin01_a:266_13	pītakavaṇṇahatthapucchanapaṭakaṃ dibbañca pānakaṃ āharanti. Devasikameva panassa	2661	
PA_atk-vin01_a:266_14	nhānagandhaṃ anuvilepanagandhaṃ pārupanatthāya asuttamayikaṃ sumanapupphapaṭaṃ mahārahañca	2661	
PA_atk-vin01_a:266_15	añjanaṃ nāgabhavanato nāgarājāno āharanti. Chaddantadaheva uṭṭhitassa sālino nava	2661	
PA_atk-vin01_a:266_16	vāhasahassāni divase divase sukā āharanti. Mūsikā nitthusakaṇe karonti, ekopi khaṇḍataṇḍulo	2661	
PA_atk-vin01_a:266_17	na hoti, rañño sabbaṭṭhānesu ayameva taṇḍulo paribhogaṃ gacchati. Madhumakkhikā madhuṃ	2661	
PA_atk-vin01_a:266_18	karonti. Kammārasālāsu acchā kūṭaṃ paharanti. Karavīkasakuṇā āgantvā madhurassaraṃ	2661	
PA_atk-vin01_a:266_19	vikūjantā rañño balikammaṃ karonti.	2661	
PA_atk-vin01_a:267_0	Imāhi iddhīhi samannāgato rājā ekadivasaṃ suvaṇṇasaṅkhalikabandhanaṃ pesetvā catunnaṃ	267	
PA_atk-vin01_a:267_1	buddhānaṃ adhigatarūpadassanaṃ kappāyukaṃ kāḷaṃ nāma nāgarājānaṃ ānayitvā setacchattassa	267	
PA_atk-vin01_a:267_2	heṭṭhā mahārahe pallaṅke nisīdāpetvā anekasatavaṇṇehi jalaja thalajapupphehi suvaṇṇapupphehi	267	
PA_atk-vin01_a:267_3	ca pūjaṃ katvā sabbālaṅkārapaṭimaṇḍitehi soḷasahi nāṭakitthisahassehi samantato parikkhipitvā	267	
PA_atk-vin01_a:267_4	“anantañāṇassa tāva me saddhammavaracakkavattino sammāsambuddhassa rūpaṃ imesaṃ akkhīnaṃ	267	
PA_atk-vin01_a:267_5	āpāthaṃ karohī”ti vatvā tena nimmitaṃ sakalasarīravippakiṇṇapuññappabhāvanibbattāsītānubyañjanapaṭimaṇḍitadvattiṃsamahāpurisalakkhaṇasassirīkatāya	267	
PA_atk-vin01_a:267_6	vikasitakamaluppalapuṇḍarīkapaṭimaṇḍitamiva salilatalaṃ tārāgaṇarasmijālavisadavipphuritasobhāsamujjalitamiva	267	
PA_atk-vin01_a:267_7	gaganatalaṃ nīlapītalohitādibhedavicitravaṇṇaraṃsivinaddhabyāmappabhāparikkhepavilāsitāya	267	
PA_atk-vin01_a:267_8	sañcāppabhānurāgaindadhanuvijjulatāparikkhittamiva kanakagirisikharaṃ nānāvirāgavimalaketumālāsamujjalitacārumatthakasobhaṃ	267	
PA_atk-vin01_a:267_9	nayanarasāyatanamiva brahmadevamanujanāgayakkhagaṇānaṃ buddharūpaṃ passanto satta	267	
PA_atk-vin01_a:267_10	divasāni akkhipūjaṃ nāma akāsi.	2671	
PA_atk-vin01_a:268_0	Rājā kira abhisekaṃ pāpuṇitvā tīṇiyeva saṃvaccharāni bāhirakapāsaṇḍaṃ pariggaṇhi.	268	
PA_atk-vin01_a:268_1	Catutthe saṃvacchare buddhasāsane pasīdi. Tassa kira pitā bindusāro brāhmaṇabhatto	268	
PA_atk-vin01_a:268_2	ahosi, so brāhmaṇānañca brāhmaṇajātiyapāsaṇḍānañca paṇḍaraṅgaparibbājakādīnaṃ saṭṭhisahassamattānaṃ	268	
PA_atk-vin01_a:268_3	niccabhattaṃ paṭṭhapesi. Asokopi pitarā pavattitaṃ dānaṃ attano antepure tatheva	268	
PA_atk-vin01_a:268_4	dadamāno ekadivasaṃ sīhapañjare ṭhito te upasamaparibāhirena ācārena bhuñjamāne asaṃyatindriye	268	
PA_atk-vin01_a:268_5	avinītairiyāpathe disvā cintesi – “īdisaṃ dānaṃ upaparikkhitvā yuttaṭṭhāne dātuṃ	268	
PA_atk-vin01_a:268_6	vaṭṭatī”ti. Evaṃ cintetvā amacce āha – “gacchatha, bhaṇe, attano attano sādhusammate	268	
PA_atk-vin01_a:268_7	samaṇabrāhmaṇe antepuraṃ atiharatha, dānaṃ dassāmā”ti. Amaccā “sādhu, devā”ti rañño	268	
PA_atk-vin01_a:268_8	paṭissuṇitvā te te paṇḍaraṅgaparibbājakājīvakanigaṇṭhādayo ānetvā “ime, mahārāja,	268	
PA_atk-vin01_a:268_9	amhākaṃ arahanto”ti āhaṃsu.	268	
PA_atk-vin01_a:269_0	Atha rājā antepure uccāvacāni āsanāni paññapetvā “āgacchantū”ti vatvā āgatāgate āha	269	
PA_atk-vin01_a:269_1	– “attano attano patirūpe āsane nisīdathā”ti. Tesu ekacce bhaddapīṭhakesu, ekacce	269	
PA_atk-vin01_a:269_2	phalakapīṭhakesu nisīdiṃsu. Te disvā rājā “natthi nesaṃ anto sāro”ti ñatvā tesaṃ	269	
PA_atk-vin01_a:269_3	anurūpaṃ khādanīyaṃ bhojanīyaṃ datvā uyyojesi.	269	
PA_atk-vin01_a:270_0	Evaṃ gacchante kāle ekadivasaṃ rājā sīhapañjare ṭhito addasa nigrodhasāmaṇeraṃ rājaṅgaṇena	270	
PA_atk-vin01_a:270_1	gacchantaṃ dantaṃ guttaṃ santindriyaṃ iriyāpathasampannaṃ. Ko panāyaṃ nigrodho nāma?	270	
PA_atk-vin01_a:270_2	Bindusārarañño jeṭṭhaputtassa sumanarājakumārassa putto.	270	
PA_atk-vin01_a:271	Tatrāyaṃ anupubbikathā –	27	
PA_atk-vin01_a:272_0	Bindusārarañño kira dubbalakāleyeva asokakumāro attanā laddhaṃ ujjenīrajjaṃ pahāya	272	
PA_atk-vin01_a:272_1	āgantvā sabbanagaraṃ attano hatthagataṃ katvā sumanarājakumāraṃ aggahesi. Taṃdivasameva	272	
PA_atk-vin01_a:272_2	sumanassa rājakumārassa sumanā nāma devī paripuṇṇagabbhā ahosi. Sā aññātakavesena	272	
PA_atk-vin01_a:272_3	nikkhamitvā avidūre aññataraṃ caṇḍālagāmaṃ sandhāya gacchantī jeṭṭhakacaṇḍālassa	272	
PA_atk-vin01_a:272_4	gehato avidūre aññatarasmiṃ nigrodharukkhe adhivatthāya devatāya “ito ehi, sumane”ti	272	
PA_atk-vin01_a:272_5	vadantiyā saddaṃ sutvā tassā samīpaṃ gatā. Devatā attano ānubhāvena ekaṃ sālaṃ nimminitvā	272	
PA_atk-vin01_a:272_6	“ettha vasāhī”ti adāsi. Sā taṃ sālaṃ pāvisi. Gatadivaseyeva ca puttaṃ vijāyi. Sā	272	
PA_atk-vin01_a:272_7	tassa nigrodhadevatāya pariggahitattā “nigrodho” tveva nāmaṃ akāsi. Jeṭṭhakacaṇḍālo	272	
PA_atk-vin01_a:272_8	diṭṭhadivasato pabhuti taṃ attano sāmidhītaraṃ viya maññamāno nibaddhavattaṃ paṭṭhapesi.	272	
PA_atk-vin01_a:272_9	Rājadhītā tattha satta vassāni vasi. Nigrodhakumāropi sattavassiko jāto. Tadā mahāvaruṇatthero	272	
PA_atk-vin01_a:272_10	nāma eko arahā dārakassa hetusampadaṃ disvā rakkhitvā tattha viharamāno “sattavassiko	2721	
PA_atk-vin01_a:272_11	dāni dārako, kālo naṃ pabbājetu”nti cintetvā rājadhītāya ārocāpetvā nigrodhakumāraṃ	2721	
PA_atk-vin01_a:272_12	pabbājesi. Kumāro khuraggeyeva arahattaṃ pāpuṇi. So ekadivasaṃ pātova sarīraṃ jaggitvā	2721	
PA_atk-vin01_a:272_13	ācariyupajjhāyavattaṃ katvā pattacīvaramādāya “mātuupāsikāya gehadvāraṃ gacchāmī”ti	2721	
PA_atk-vin01_a:272_14	nikkhami. Mātunivāsanaṭṭhānañcassa dakkhiṇadvārena nagaraṃ pavisitvā nagaramajjhena	2721	
PA_atk-vin01_a:272_15	gantvā pācīnadvārena nikkhamitvā gantabbaṃ hoti.	2721	
PA_atk-vin01_a:273_0	Tena ca samayena asoko dhammarājā pācīnadisābhimukho sīhapañjare caṅkamati. Taṅkhaṇaññeva	273	
PA_atk-vin01_a:273_1	nigrodho rājaṅgaṇaṃ sampāpuṇi santindriyo santamānaso yugamattaṃ pekkhamāno. Tena	273	
PA_atk-vin01_a:273_2	vuttaṃ – “ekadivasaṃ rājā sīhapañjare ṭhito addasa nigrodhasāmaṇeraṃ rājaṅgaṇena	273	
PA_atk-vin01_a:273_3	gacchantaṃ dantaṃ guttaṃ santindriyaṃ iriyāpathasampanna”nti. Disvā panassa etadahosi	273	
PA_atk-vin01_a:273_4	– “ayaṃ jano sabbopi vikkhittacitto bhantamigappaṭibhāgo. Ayaṃ pana dārako avikkhittacitto	273	
PA_atk-vin01_a:273_5	ativiya cassa ālokitavilokitaṃ samiñjanapasāraṇañca sobhati. Addhā etassa abbhantare	273	
PA_atk-vin01_a:273_6	lokuttaradhammo bhavissatī”ti rañño saha dassaneneva sāmaṇere cittaṃ pasīdi, pemaṃ	273	
PA_atk-vin01_a:273_7	saṇṭhahi. Kasmā? Pubbe hi kira puññakaraṇakāle esa rañño jeṭṭhabhātā vāṇijako ahosi. Vuttampi hetaṃ –	273	
PA_atk-vin01_a:274	“Pubbe va sannivāsena, paccuppannahitena vā;	27	
PA_atk-vin01_a:275	Evaṃ taṃ jāyate pemaṃ, uppalaṃ va yathodake”ti. ;	27	
PA_atk-vin01_a:276_0	Atha rājā sañjātapemo sabahumāno “etaṃ sāmaṇeraṃ pakkosathā”ti amacce pesesi. “Te	276	
PA_atk-vin01_a:276_1	aticirāyantī”ti puna dve tayo pesesi – “turitaṃ āgacchatū”ti. Sāmaṇero attano pakatiyā	276	
PA_atk-vin01_a:276_2	eva agamāsi. Rājā patirūpamāsanaṃ ñatvā “nisīdathā”ti āha. So ito cito ca viloketvā	276	
PA_atk-vin01_a:276_3	“natthi dāni aññe bhikkhū”ti samussitasetacchattaṃ rājapallaṅkaṃ upasaṅkamitvā pattaggahaṇatthāya	276	
PA_atk-vin01_a:276_4	rañño ākāraṃ dassesi. Rājā taṃ pallaṅkasamīpaṃ upagacchantaṃyeva disvā cintesi –	276	
PA_atk-vin01_a:276_5	“ajjeva dāni ayaṃ sāmaṇero imassa gehassa sāmiko bhavissatī”ti sāmaṇero rañño hatthe	276	
PA_atk-vin01_a:276_6	pattaṃ datvā pallaṅkaṃ abhiruhitvā nisīdi. Rājā attano atthāya sampāditaṃ sabbaṃ	276	
PA_atk-vin01_a:276_7	yāgukhajjakabhattavikatiṃ upanāmesi. Sāmaṇero attano yāpanīyamattakameva sampaṭicchi.	276	
PA_atk-vin01_a:276_8	Bhattakiccāvasāne rājā āha – “satthārā tumhākaṃ dinnovādaṃ jānāthā”ti? “Jānāmi, mahārāja,	276	
PA_atk-vin01_a:276_9	ekadesenā”ti. “Tāta, mayhampi naṃ kathehī”ti. “Sādhu, mahārājā”ti rañño anurūpaṃ	276	
PA_atk-vin01_a:276_10	dhammapade appamādavaggaṃ anumodanatthāya abhāsi.	2761	
PA_atk-vin01_a:277_0	Rājā pana “appamādo amatapadaṃ, pamādo maccuno pada”nti sutvāva “aññātaṃ, tāta, pariyosāpehī”ti	277	
PA_atk-vin01_a:277_1	āha. Anumodanāvasāne ca “aṭṭha te, tāta, dhuvabhattāni dammī”ti āha. Sāmaṇero āha	277	
PA_atk-vin01_a:277_2	– “etāni ahaṃ upajjhāyassa dammi, mahārājā”ti. “Ko ayaṃ, tāta, upajjhāyo nāmā”ti?	277	
PA_atk-vin01_a:277_3	“Vajjāvajjaṃ disvā codetā sāretā ca, mahārājā”ti. “Aññānipi te, tāta, aṭṭha dammī”ti.	277	
PA_atk-vin01_a:277_4	“Etāni ācariyassa dammi, mahārājā”ti. “Ko ayaṃ, tāta, ācariyo nāmā”ti? “Imasmiṃ sāsane	277	
PA_atk-vin01_a:277_5	sikkhitabbakadhammesu patiṭṭhāpetā, mahārājā”ti. “Sādhu, tāta, aññānipi te aṭṭha	277	
PA_atk-vin01_a:277_6	dammī”ti. “Etānipi bhikkhusaṅghassa dammi, mahārājā”ti. “Ko ayaṃ, tāta, bhikkhusaṅgho	277	
PA_atk-vin01_a:277_7	nāmā”ti? “Yaṃ nissāya, mahārāja, amhākaṃ ācariyupajjhāyānañca mama ca pabbajjā ca	277	
PA_atk-vin01_a:277_8	upasampadā cā”ti. Rājā bhiyyoso mattāya tuṭṭhacitto āha – “aññānipi te, tāta, aṭṭha	277	
PA_atk-vin01_a:277_9	dammī”ti. Sāmaṇero “sādhū”ti sampaṭicchitvā punadivase dvattiṃsa bhikkhū gahetvā	277	
PA_atk-vin01_a:277_10	rājantepuraṃ pavisitvā bhattakiccamakāsi. Rājā “aññepi dvattiṃsa bhikkhū tumhehi	2771	
PA_atk-vin01_a:277_11	saddhiṃ sve bhikkhaṃ gaṇhantū”ti eteneva upāyena divase divase vaḍḍhāpento saṭṭhisahassānaṃ	2771	
PA_atk-vin01_a:277_12	brāhmaṇaparibbājakādīnaṃ bhattaṃ upacchinditvā antonivesane saṭṭhisahassānaṃ bhikkhūnaṃ	2771	
PA_atk-vin01_a:277_13	niccabhattaṃ paṭṭhapesi nigrodhatthere gateneva pasādena. Nigrodhattheropi rājānaṃ	2771	
PA_atk-vin01_a:277_14	saparisaṃ tīsu saraṇesu pañcasu ca sīlesu patiṭṭhāpetvā buddhasāsane pothujjanikena	2771	
PA_atk-vin01_a:277_15	pasādena acalappasādaṃ katvā patiṭṭhāpesi. Puna rājā asokārāmaṃ nāma mahāvihāraṃ	2771	
PA_atk-vin01_a:277_16	kāretvā saṭṭhisahassānaṃ bhikkhūnaṃ niccabhattaṃ paṭṭhapesi. Sakalajambudīpe caturāsītiyā	2771	
PA_atk-vin01_a:277_17	nagarasahassesu caturāsītivihārasahassāni kārāpesi caturāsītisahassacetiyapaṭimaṇḍitāni	2771	
PA_atk-vin01_a:277_18	dhammeneva, no adhammena.	2771	
PA_atk-vin01_a:278_0	Ekadivasaṃ kira rājā asokārāme mahādānaṃ datvā saṭṭhisahassabhikkhusaṅghassa majjhe	278	
PA_atk-vin01_a:278_1	nisajja saṅghaṃ catūhi paccayehi pavāretvā imaṃ pañhaṃ pucchi – “bhante, bhagavatā	278	
PA_atk-vin01_a:278_2	desitadhammo nāma kittako hotī”ti? “Aṅgato, mahārāja, navaṅgāni, khandhato caturāsītidhammakkhandhasahassānī”ti.	278	
PA_atk-vin01_a:278_3	Rājā dhamme pasīditvā “ekekaṃ dhammakkhandhaṃ ekekavihārena pūjessāmī”ti ekadivasameva	278	
PA_atk-vin01_a:278_4	channavutikoṭidhanaṃ visajjetvā amacce āṇāpesi – “etha, bhaṇe, ekamekasmiṃ nagare	278	
PA_atk-vin01_a:278_5	ekamekaṃ vihāraṃ kārāpentā caturāsītiyā nagarasahassesu caturāsītivihārasahassāni	278	
PA_atk-vin01_a:278_6	kārāpethā”ti. Sayañca asokārāme asokamahāvihāratthāya kammaṃ paṭṭhapesi. Saṅgho indaguttattheraṃ	278	
PA_atk-vin01_a:278_7	nāma mahiddhikaṃ mahānubhāvaṃ khīṇāsavaṃ navakammādhiṭṭhāyakaṃ adāsi. Thero yaṃ yaṃ	278	
PA_atk-vin01_a:278_8	na niṭṭhāti taṃ taṃ attano ānubhāvena niṭṭhāpesi. Evampi tīhi saṃvaccharehi vihārakammaṃ	278	
PA_atk-vin01_a:278_9	niṭṭhāpesi. Ekadivasameva sabbanagarehi paṇṇāni āgamiṃsu.	278	
PA_atk-vin01_a:279_0	Amaccā rañño ārocesuṃ – “niṭṭhitāni, deva, caturāsītivihārasahassānī”ti. Rājā nagare	279	
PA_atk-vin01_a:279_1	bheriṃ carāpesi – “ito sattannaṃ divasānaṃ accayena vihāramaho bhavissati. Sabbe	279	
PA_atk-vin01_a:279_2	aṭṭha sīlaṅgāni samādiyitvā antonagare ca bahinagare ca vihāramahaṃ paṭiyādentū”ti.	279	
PA_atk-vin01_a:279_3	Tato sattannaṃ divasānaṃ accayena sabbālaṅkāravibhūsitāya anekasatasahassasaṅkhyāya	279	
PA_atk-vin01_a:279_4	caturaṅginiyā senāya parivuto devaloke amaravatiyā rājadhāniyā sirito adhikatarasassirīkaṃ	279	
PA_atk-vin01_a:279_5	viya nagaraṃ kātukāmena ussāhajātena mahājanena alaṅkatapaṭiyattaṃ nagaraṃ anuvicaranto	279	
PA_atk-vin01_a:279_6	vihāraṃ gantvā bhikkhusaṅghassa majjhe aṭṭhāsi.	279	
PA_atk-vin01_a:280_0	Tasmiñca khaṇe sannipatitā asīti bhikkhukoṭiyo ahesuṃ, bhikkhunīnañca channavutisatasahassāni.	280	
PA_atk-vin01_a:280_1	Tattha khīṇāsavabhikkhūyeva satasahassasaṅkhyā ahesuṃ. Tesaṃ etadahosi – “sace rājā	280	
PA_atk-vin01_a:280_2	attano adhikāraṃ anavasesaṃ passeyya ativiya buddhasāsane pasīdeyyā”ti. Tato lokavivaraṇaṃ	280	
PA_atk-vin01_a:280_3	nāma pāṭihāriyaṃ akaṃsu. Rājā asokārāme ṭhitova catuddisā anuvilokento samantato	280	
PA_atk-vin01_a:280_4	samuddapariyantaṃ jambudīpaṃ passati caturāsītiñca vihārasahassāni uḷārāya vihāramahapūjāya	280	
PA_atk-vin01_a:280_5	virocamānāni. So taṃ vibhūtiṃ passamāno uḷārena pītipāmojjena samannāgato “atthi	280	
PA_atk-vin01_a:280_6	pana aññassapi kassaci evarūpaṃ pītipāmojjaṃ uppannapubba”nti cintento bhikkhusaṅghaṃ	280	
PA_atk-vin01_a:280_7	pucchi – “bhante, amhākaṃ lokanāthassa dasabalassa sāsane ko mahāpariccāgaṃ pariccaji.	280	
PA_atk-vin01_a:280_8	Kassa pariccāgo mahantoti? Bhikkhusaṅgho moggaliputtatissattherassa bhāraṃ akāsi.	280	
PA_atk-vin01_a:280_9	Thero āha – “mahārāja, dasabalassa sāsane paccayadāyako nāma tayā sadiso dharamānepi	280	
PA_atk-vin01_a:280_10	tathāgate na koci ahosi, taveva pariccāgo mahā”ti. Rājā therassa vacanaṃ sutvā uḷārena	2801	
PA_atk-vin01_a:280_11	pītipāmojjena nirantaraṃ phuṭṭhasarīro hutvā cintesi – “natthi kira mayā sadiso paccayadāyako,	2801	
PA_atk-vin01_a:280_12	mayhaṃ kira pariccāgo mahā, ahaṃ kira deyyadhammena sāsanaṃ paggaṇhāmi. Kiṃ panāhaṃ	2801	
PA_atk-vin01_a:280_13	evaṃ sati sāsanassa dāyādo homi, na homī”ti. Tato bhikkhusaṅghaṃ pucchi – “bhavāmi	2801	
PA_atk-vin01_a:280_14	nu kho ahaṃ, bhante, sāsanassa dāyādo”ti?	2801	
PA_atk-vin01_a:281_0	Tato moggaliputtatissatthero rañño idaṃ vacanaṃ sutvā rājaputtassa mahindassa upanissayasampattiṃ	281	
PA_atk-vin01_a:281_1	sampassamāno “sace ayaṃ kumāro pabbajissati sāsanassa ativiya vuḍḍhi bhavissatī”ti	281	
PA_atk-vin01_a:281_2	cintetvā rājānaṃ etadavoca – “na kho, mahārāja, ettāvatā sāsanassa dāyādo hoti; apica	281	
PA_atk-vin01_a:281_3	kho paccayadāyakoti vā upaṭṭhākoti vā saṅkhyaṃ gacchati. Yopi hi, mahārāja, pathavito	281	
PA_atk-vin01_a:281_4	yāva brahmalokaparimāṇaṃ paccayarāsiṃ dadeyya sopi ‘sāsane dāyādo’ti saṅkhyaṃ na	281	
PA_atk-vin01_a:281_5	gacchatī”ti. “Atha kathaṃ carahi, bhante, sāsanassa dāyādo hotī”ti? “Yo hi koci,	281	
PA_atk-vin01_a:281_6	mahārāja, aḍḍho vā daliddo vā attano orasaṃ puttaṃ pabbājeti – ayaṃ vuccati, mahārāja,	281	
PA_atk-vin01_a:281_7	dāyādo sāsanassā”ti.	281	
PA_atk-vin01_a:282_0	Evaṃ vutte asoko rājā “ahaṃ kira evarūpaṃ pariccāgaṃ katvāpi neva sāsanassa dāyādabhāvaṃ	282	
PA_atk-vin01_a:282_1	patto”ti sāsane dāyādabhāvaṃ patthayamāno ito cito ca viloketvā addasa mahindakumāraṃ	282	
PA_atk-vin01_a:282_2	avidūre ṭhitaṃ. Disvānassa etadahosi – “kiñcāpi ahaṃ imaṃ kumāraṃ tissakumārassa	282	
PA_atk-vin01_a:282_3	pabbajitakālato pabhuti oparajje ṭhapetukāmo, atha kho oparajjatopi pabbajjāva uttamā”ti.	282	
PA_atk-vin01_a:282_4	Tato kumāraṃ āha – “sakkhasi tvaṃ, tāta, pabbajitu”nti? Kumāro pakatiyāpi tissakumārassa	282	
PA_atk-vin01_a:282_5	pabbajitakālato pabhuti pabbajitukāmova rañño vacanaṃ sutvā ativiya pāmojjajāto hutvā	282	
PA_atk-vin01_a:282_6	āha – “pabbajāmi, deva, maṃ pabbājetvā tumhe sāsanadāyādā hothā”ti.	282	
PA_atk-vin01_a:283_0	Tena ca samayena rājadhītā saṅghamittāpi tasmiṃyeva ṭhāne ṭhitā hoti. Tassā ca sāmiko	283	
PA_atk-vin01_a:283_1	aggibrahmā nāma kumāro yuvarājena tissakumārena saddhiṃ pabbajito hoti. Rājā taṃ	283	
PA_atk-vin01_a:283_2	disvā āha – “tvampi, amma, pabbajituṃ sakkhasī”ti? “Sādhu, tāta, sakkomī”ti. Rājā	283	
PA_atk-vin01_a:283_3	puttānaṃ manaṃ labhitvā pahaṭṭhacitto bhikkhusaṅghaṃ etadavoca – “bhante, ime dārake	283	
PA_atk-vin01_a:283_4	pabbājetvā maṃ sāsane dāyādaṃ karothā”ti. Saṅgho rañño vacanaṃ sampaṭicchitvā kumāraṃ	283	
PA_atk-vin01_a:283_5	moggaliputtatissattherena upajjhāyena mahādevattherena ca ācariyena pabbājesi. Majjhantikattherena	283	
PA_atk-vin01_a:283_6	ācariyena upasampādesi. Tadā kira kumāro paripuṇṇavīsativassova hoti. So tasmiṃyeva	283	
PA_atk-vin01_a:283_7	upasampadasīmamaṇḍale saha paṭisambhidāhi arahattaṃ pāpuṇi. Saṅghamittāyapi rājadhītāya	283	
PA_atk-vin01_a:283_8	ācariyā āyupālittherī nāma, upajjhāyā pana dhammapālittherī nāma ahosi. Tadā saṅghamittā	283	
PA_atk-vin01_a:283_9	aṭṭhārasavassā hoti. Taṃ pabbajitamattaṃ tasmiṃyeva sīmamaṇḍale sikkhāya patiṭṭhāpesuṃ.	283	
PA_atk-vin01_a:283_10	Ubhinnaṃ pabbajitakāle rājā chabbassābhiseko hoti.	2831	
PA_atk-vin01_a:284_0	Atha mahindatthero upasampannakālato pabhuti attano upajjhāyasseva santike dhammañca	284	
PA_atk-vin01_a:284_1	vinayañca pariyāpuṇanto dvepi saṅgītiyo ārūḷhaṃ tipiṭakasaṅgahitaṃ sāṭṭhakathaṃ sabbaṃ	284	
PA_atk-vin01_a:284_2	theravādaṃ tiṇṇaṃ vassānaṃ abbhantare uggahetvā attano upajjhāyassa antevāsikānaṃ	284	
PA_atk-vin01_a:284_3	sahassamattānaṃ bhikkhūnaṃ pāmokkho ahosi. Tadā asoko dhammarājā navavassābhiseko	284	
PA_atk-vin01_a:284_4	hoti. Rañño pana aṭṭhavassābhisekakāleyeva kontaputtatissatthero byādhipaṭikammatthaṃ	284	
PA_atk-vin01_a:284_5	bhikkhācāravattena āhiṇḍanto pasatamattaṃ sappiṃ alabhitvā byādhibalena parikkhīṇāyusaṅkhāro	284	
PA_atk-vin01_a:284_6	bhikkhusaṅghaṃ appamādena ovaditvā ākāse pallaṅkena nisīditvā tejodhātuṃ samāpajjitvā	284	
PA_atk-vin01_a:284_7	parinibbāyi. Rājā taṃ pavattiṃ sutvā therassa sakkāraṃ katvā “mayi nāma rajjaṃ kārente	284	
PA_atk-vin01_a:284_8	evaṃ bhikkhūnaṃ paccayā dullabhā”ti nagarassa catūsu dvāresu pokkharaṇiyo kārāpetvā	284	
PA_atk-vin01_a:284_9	bhesajjassa pūrāpetvā dāpesi.	284	
PA_atk-vin01_a:285_0	Tena kira samayena pāṭaliputtassa catūsu dvāresu cattāri satasahassāni, sabhāyaṃ	285	
PA_atk-vin01_a:285_1	satasahassanti divase divase pañcasatasahassāni rañño uppajjanti. Tato rājā nigrodhattherassa	285	
PA_atk-vin01_a:285_2	devasikaṃ satasahassaṃ visajjesi. Buddhassa cetiye gandhamālādīhi pūjanatthāya satasahassaṃ.	285	
PA_atk-vin01_a:285_3	Dhammassa satasahassaṃ, taṃ dhammadharānaṃ bahussutānaṃ catupaccayatthāya upanīyati.	285	
PA_atk-vin01_a:285_4	Saṅghassa satasahassaṃ, catūsu dvāresu bhesajjatthāya satasahassaṃ. Evaṃ sāsane uḷāro	285	
PA_atk-vin01_a:285_5	lābhasakkāro nibbatti.	285	
PA_atk-vin01_a:286_0	Titthiyā parihīnalābhasakkārā antamaso ghāsacchādanampi alabhantā lābhasakkāraṃ patthayamānā	286	
PA_atk-vin01_a:286_1	sāsane pabbajitvā sakāni sakāni diṭṭhigatāni “ayaṃ dhammo, ayaṃ vinayo”ti dīpenti.	286	
PA_atk-vin01_a:286_2	Pabbajjaṃ alabhamānāpi sayameva muṇḍetvā kāsāyāni vatthāni acchādetvā vihāresu vicarantā	286	
PA_atk-vin01_a:286_3	uposathampi pavāraṇampi saṅghakammampi gaṇakammampi pavisanti. Bhikkhū tehi saddhiṃ	286	
PA_atk-vin01_a:286_4	uposathaṃ na karonti. Tadā moggaliputtatissatthero “uppannaṃ dāni idaṃ adhikaraṇaṃ,	286	
PA_atk-vin01_a:286_5	taṃ nacirasseva kakkhaḷaṃ bhavissati. Na kho panetaṃ sakkā imesaṃ majjhe vasantena	286	
PA_atk-vin01_a:286_6	vūpasametu”nti mahindattherassa gaṇaṃ nīyyātetvā attanā phāsuvihārena viharitukāmo	286	
PA_atk-vin01_a:286_7	ahogaṅgapabbataṃ agamāsi. Tepi kho titthiyā bhikkhusaṅghena dhammena vinayena satthusāsanena	286	
PA_atk-vin01_a:286_8	niggayhamānāpi dhammavinayānulomāya paṭipattiyā asaṇṭhahantā anekarūpaṃ sāsanassa	286	
PA_atk-vin01_a:286_9	abbudañca malañca kaṇṭakañca samuṭṭhāpesuṃ. Keci aggiṃ paricaranti, keci pañcātapena	286	
PA_atk-vin01_a:286_10	tāpenti, keci ādiccaṃ anuparivattanti, keci “dhammañca vinayañca vobhindissāmā”ti	2861	
PA_atk-vin01_a:286_11	paggaṇhiṃsu. Tadā bhikkhusaṅgho na tehi saddhiṃ uposathaṃ vā pavāraṇaṃ vā akāsi.	2861	
PA_atk-vin01_a:286_12	Asokārāme sattavassāni uposatho upacchijji. Raññopi etamatthaṃ ārocesuṃ. Rājā ekaṃ	2861	
PA_atk-vin01_a:286_13	amaccaṃ āṇāpesi – “vihāraṃ gantvā adhikaraṇaṃ vūpasametvā uposathaṃ kārāpehī”ti.	2861	
PA_atk-vin01_a:286_14	Amacco rājānaṃ paṭipucchituṃ avisahanto aññe amacce upasaṅkamitvā āha – “rājā maṃ	2861	
PA_atk-vin01_a:286_15	‘vihāraṃ gantvā adhikaraṇaṃ vūpasametvā uposathaṃ kārāpehī’ti pahiṇi. Kathaṃ nu kho	2861	
PA_atk-vin01_a:286_16	adhikaraṇaṃ vūpasammatī”ti? Te āhaṃsu – “mayaṃ evaṃ sallakkhema – ‘yathā nāma paccantaṃ	2861	
PA_atk-vin01_a:286_17	vūpasamentā core ghātenti, evameva ye uposathaṃ na karonti, te māretukāmo rājā bhavissatī”’ti.	2861	
PA_atk-vin01_a:286_18	Atha so amacco vihāraṃ gantvā bhikkhusaṅghaṃ sannipātetvā āha – “ahaṃ raññā ‘uposathaṃ	2861	
PA_atk-vin01_a:286_19	kārāpehī’ti pesito. Karotha dāni, bhante, uposatha”nti. Bhikkhū “na mayaṃ titthiyehi	2861	
PA_atk-vin01_a:286_20	saddhiṃ uposathaṃ karomā”ti āhaṃsu. Atha amacco therāsanato paṭṭhāya asinā sīsāni pātetuṃ āraddho.	2862	
PA_atk-vin01_a:287_0	Addasā kho tissatthero taṃ amaccaṃ tathā vippaṭipannaṃ. Tissatthero nāma na yo vā	287	
PA_atk-vin01_a:287_1	so vā, rañño ekamātiko bhātā tissakumāro nāma, taṃ kira rājā pattābhiseko oparajje	287	
PA_atk-vin01_a:287_2	ṭhapesi. So ekadivasaṃ vanacāraṃ gato addasa mahantaṃ migasaṅghaṃ cittakīḷāya kīḷantaṃ.	287	
PA_atk-vin01_a:287_3	Disvānassa etadahosi – “ime tāva tiṇabhakkhā migā evaṃ kīḷanti, ime pana samaṇā rājakule	287	
PA_atk-vin01_a:287_4	paṇītāni bhojanāni bhuñjitvā mudukāsu seyyāsu sayamānā kiṃ nāma kīḷitaṃ na kīḷissantī”ti!	287	
PA_atk-vin01_a:287_5	So tato āgantvā imaṃ attano vitakkaṃ rañño ārocesi. Rājā “aṭṭhāne kukkuccāyitaṃ kumārena!	287	
PA_atk-vin01_a:287_6	Handa, naṃ evaṃ saññāpessāmī”ti ekadivasaṃ kenaci kāraṇena kuddho viya hutvā “ehi	287	
PA_atk-vin01_a:287_7	sattadivasena rajjaṃ sampaṭiccha, tato taṃ ghātessāmī”ti maraṇabhayena tajjetvā tamatthaṃ	287	
PA_atk-vin01_a:287_8	saññāpesi. So kira kumāro “sattame maṃ divase māressatī”ti na cittarūpaṃ nhāyi, na	287	
PA_atk-vin01_a:287_9	bhuñji, na supi, ativiya lūkhasarīro ahosi. Tato naṃ rājā pucchi – “kissa tvaṃ evarūpo	287	
PA_atk-vin01_a:287_10	jāto”ti? “Maraṇabhayena, devā”ti. “Are, tvaṃ nāma paricchinnamaraṇaṃ sampassamāno	2871	
PA_atk-vin01_a:287_11	vissattho na kīḷasi? Bhikkhū assāsapassāsanibaddhaṃ maraṇaṃ pekkhamānā kathaṃ kīḷissantī”ti!	2871	
PA_atk-vin01_a:287_12	Tato pabhuti kumāro sāsane pasīdi.	2871	
PA_atk-vin01_a:288_0	So puna ekadivasaṃ migavaṃ nikkhamitvā araññe anuvicaramāno addasa yonakamahādhammarakkhitattheraṃ	288	
PA_atk-vin01_a:288_1	aññatarena hatthināgena sālasākhaṃ gahetvā bījiyamānaṃ nisinnaṃ. Disvā pāmojjajāto	288	
PA_atk-vin01_a:288_2	cintesi – “kadā nu kho ahampi ayaṃ mahāthero viya pabbajeyyaṃ! Siyā nu kho so divaso”ti.	288	
PA_atk-vin01_a:288_3	Thero tassāsayaṃ viditvā tassa passantasseva ākāse uppatitvā asokārāme pokkharaṇiyā	288	
PA_atk-vin01_a:288_4	udakatale ṭhatvā cīvarañca uttarāsaṅgañca ākāse laggetvā nhāyituṃ āraddho.	288	
PA_atk-vin01_a:289_0	Kumāro therassānubhāvaṃ disvā ativiya pasanno “ajjeva pabbajissāmī”ti nivattitvā	289	
PA_atk-vin01_a:289_1	rañño ārocesi – “pabbajissāmahaṃ, devā”ti. Rājā anekappakāraṃ yācitvāpi taṃ nivattetuṃ	289	
PA_atk-vin01_a:289_2	asakkonto asokārāmagamanīyamaggaṃ alaṅkārāpetvā kumāraṃ chaṇavesaṃ gāhāpetvā alaṅkatāya	289	
PA_atk-vin01_a:289_3	senāya parivārāpetvā vihāraṃ nesi. “Yuvarājā kira pabbajissatī”ti sutvā bahū bhikkhū	289	
PA_atk-vin01_a:289_4	pattacīvarāni paṭiyādesuṃ. Kumāro padhānagharaṃ gantvā mahādhammarakkhitattherasseva	289	
PA_atk-vin01_a:289_5	santike pabbaji saddhiṃ purisasatasahassena. Kumārassa pana anupabbajitānaṃ gaṇanaparicchedo	289	
PA_atk-vin01_a:289_6	natthi. Kumāro rañño catuvassābhisekakāle pabbajito. Athaññopi rañño bhāgineyyo saṅghamittāya	289	
PA_atk-vin01_a:289_7	sāmiko aggibrahmā nāma kumāro atthi. Saṅghamittā taṃ paṭicca ekameva puttaṃ vijāyi.	289	
PA_atk-vin01_a:289_8	Sopi “yuvarājā pabbajito”ti sutvā rājānaṃ upasaṅkamitvā – “ahampi, deva, pabbajissāmī”ti	289	
PA_atk-vin01_a:289_9	yāci. “Pabbaja, tātā”ti ca raññā anuññāto taṃdivasameva pabbaji.	289	
PA_atk-vin01_a:290	Evaṃ anupabbajito, uḷāravibhavena khattiyajanena;	29	
PA_atk-vin01_a:291	Rañño kaniṭṭhabhātā, tissattheroti viññeyyo.	29	
PA_atk-vin01_a:292_0	So taṃ amaccaṃ tathā vippaṭipannaṃ disvā cintesi – “na rājā there mārāpetuṃ pahiṇeyya;	292	
PA_atk-vin01_a:292_1	addhā imassevetaṃ amaccassa duggahitaṃ bhavissatī”ti gantvā sayaṃ tassa āsanne āsane	292	
PA_atk-vin01_a:292_2	nisīdi. So theraṃ sañjānitvā satthaṃ nipātetuṃ avisahanto gantvā rañño ārocesi –	292	
PA_atk-vin01_a:292_3	“ahaṃ, deva, uposathaṃ kātuṃ anicchantānaṃ ettakānaṃ nāma bhikkhūnaṃ sīsāni pātesiṃ;	292	
PA_atk-vin01_a:292_4	atha ayyassa tissattherassa paṭipāṭi sampattā, kinti karomī”ti? Rājā sutvāva – “are!	292	
PA_atk-vin01_a:292_5	Kiṃ pana, tvaṃ, mayā bhikkhū ghātetuṃ pesito”ti tāvadeva sarīre uppannadāho hutvā	292	
PA_atk-vin01_a:292_6	vihāraṃ gantvā there bhikkhū pucchi – “ayaṃ, bhante, amacco mayā anāṇattova evaṃ	292	
PA_atk-vin01_a:292_7	akāsi, kassa nu kho iminā pāpena bhavitabba”nti? Ekacce therā, “ayaṃ tava vacanena	292	
PA_atk-vin01_a:292_8	akāsi, tuyhetaṃ pāpa”nti āhaṃsu. Ekacce “ubhinnampi vo etaṃ pāpa”nti āhaṃsu. Ekacce	292	
PA_atk-vin01_a:292_9	evamāhaṃsu – “kiṃ pana te, mahārāja, atthi cittaṃ ‘ayaṃ gantvā bhikkhū ghātetū”’ti?	292	
PA_atk-vin01_a:292_10	“Natthi, bhante, kusalādhippāyo ahaṃ pesesiṃ – ‘samaggo bhikkhusaṅgho uposathaṃ karotū”’ti.	2921	
PA_atk-vin01_a:292_11	“Sace tvaṃ kusalādhippāyo, natthi tuyhaṃ pāpaṃ, amaccassevetaṃ pāpa”nti. Rājā dveḷhakajāto	2921	
PA_atk-vin01_a:292_12	āha – “atthi nu kho, bhante, koci bhikkhu mametaṃ dveḷhakaṃ chinditvā sāsanaṃ paggahetuṃ	2921	
PA_atk-vin01_a:292_13	samattho”ti? “Atthi, mahārāja, moggaliputtatissatthero nāma, so te imaṃ dveḷhakaṃ	2921	
PA_atk-vin01_a:292_14	chinditvā sāsanaṃ paggaṇhituṃ samattho”ti. Rājā tadaheva cattāro dhammakathike ekekabhikkhusahassaparivāre,	2921	
PA_atk-vin01_a:292_15	cattāro ca amacce ekekapurisasahassaparivāre “theraṃ gaṇhitvā āgacchathā”ti pesesi.	2921	
PA_atk-vin01_a:292_16	Te gantvā “rājā pakkosatī”ti āhaṃsu. Thero nāgacchi. Dutiyampi kho rājā aṭṭha dhammakathike,	2921	
PA_atk-vin01_a:292_17	aṭṭha ca amacce sahassasahassaparivāreyeva pesesi – “‘rājā, bhante, pakkosatī’ti	2921	
PA_atk-vin01_a:292_18	vatvā gaṇhitvāva āgacchathā”ti. Te tatheva āhaṃsu. Dutiyampi thero nāgacchi. Rājā	2921	
PA_atk-vin01_a:292_19	there pucchi – “ahaṃ, bhante, dvikkhattuṃ pahiṇiṃ; kasmā thero nāgacchatī”ti? “‘Rājā	2921	
PA_atk-vin01_a:292_20	pakkosatī’ti vuttattā, mahārāja, nāgacchati. Evaṃ pana vutte āgaccheyya ‘sāsanaṃ,	2922	
PA_atk-vin01_a:292_21	bhante, osīdati, amhākaṃ sāsanaṃ paggahatthāya sahāyakā hothā”’ti. Atha rājā tathā	2922	
PA_atk-vin01_a:292_22	vatvā soḷasa dhammakathike, soḷasa ca amacce sahassasahassaparivāre pesesi. Bhikkhū	2922	
PA_atk-vin01_a:292_23	ca paṭipucchi – “mahallako nu kho, bhante, thero daharo nu kho”ti? “Mahallako, mahārājā”ti.	2922	
PA_atk-vin01_a:292_24	“Vayhaṃ vā sivikaṃ vā abhiruhissati, bhante”ti? “Nābhiruhissati, mahārājā”ti. “Kuhiṃ,	2922	
PA_atk-vin01_a:292_25	bhante, thero vasatī”ti? “Upari gaṅgāya, mahārājā”ti. Rājā āha – “tena hi, bhaṇe,	2922	
PA_atk-vin01_a:292_26	nāvāsaṅghāṭaṃ bandhitvā tattheva theraṃ nisīdāpetvā dvīsupi tīresu ārakkhaṃ saṃvidhāya	2922	
PA_atk-vin01_a:292_27	theraṃ ānethā”ti. Bhikkhū ca amaccā ca therassa santikaṃ gantvā rañño sāsanaṃ ārocesuṃ.	2922	
PA_atk-vin01_a:293_0	Thero sutvā “yaṃ kho ahaṃ mūlato paṭṭhāya sāsanaṃ paggaṇhissāmīti pabbajitomhi. Ayaṃ	293	
PA_atk-vin01_a:293_1	dāni me so kālo anuppatto”ti cammakhaṇḍaṃ gaṇhitvāva uṭṭhahi. Atha “thero sve pāṭaliputtaṃ	293	
PA_atk-vin01_a:293_2	sampāpuṇissatī”ti rattibhāge rājā supinaṃ addasa. Evarūpo supino ahosi – “sabbaseto	293	
PA_atk-vin01_a:293_3	hatthināgo āgantvā rājānaṃ sīsato paṭṭhāya parāmasitvā dakkhiṇahatthe aggahesī”ti.	293	
PA_atk-vin01_a:293_4	Punadivase rājā supinajjhāyake pucchi – “mayā evarūpo supino diṭṭho, kiṃ me bhavissatī”ti?	293	
PA_atk-vin01_a:293_5	Eko taṃ, “mahārāja, samaṇanāgo dakkhiṇahatthe gaṇhissatī”ti. Atha rājā tāvadeva “thero	293	
PA_atk-vin01_a:293_6	āgato”ti sutvā gaṅgātīraṃ gantvā nadiṃ otaritvā abbhuggacchanto jāṇumatte udake theraṃ	293	
PA_atk-vin01_a:293_7	sampāpuṇitvā therassa nāvāto otarantassa hatthaṃ adāsi. Thero rājānaṃ dakkhiṇahatthe	293	
PA_atk-vin01_a:293_8	aggahesi. Taṃ disvā asiggāhā “therassa sīsaṃ pātessāmā”ti kosato asiṃ abbāhiṃsu.	293	
PA_atk-vin01_a:293_9	Kasmā? Etaṃ kira cārittaṃ rājakulesu – “yo rājānaṃ hatthe gaṇhati tassa asinā sīsaṃ	293	
PA_atk-vin01_a:293_10	pātetabba”nti. Rājā chāyaṃyeva disvā āha – “pubbepi ahaṃ bhikkhūsu viraddhakāraṇā	2931	
PA_atk-vin01_a:293_11	assādaṃ na vindāmi, mā kho there virajjhitthā”ti. Thero pana kasmā rājānaṃ hatthe	2931	
PA_atk-vin01_a:293_12	aggahesīti? Yasmā raññā pañhaṃ pucchanatthāya pakkosāpito tasmā “antevāsiko me aya”nti aggahesi.	2931	
PA_atk-vin01_a:294_0	Rājā theraṃ attano uyyānaṃ netvā bāhirato tikkhattuṃ parivārāpetvā ārakkhaṃ ṭhapetvā	294	
PA_atk-vin01_a:294_1	sayameva therassa pāde dhovitvā telena makkhetvā therassa santike nisīditvā “paṭibalo	294	
PA_atk-vin01_a:294_2	nu kho thero mama kaṅkhaṃ chinditvā uppannaṃ adhikaraṇaṃ vūpasametvā sāsanaṃ paggaṇhitu”nti	294	
PA_atk-vin01_a:294_3	vīmaṃsanatthāya “ahaṃ, bhante, ekaṃ pāṭihāriyaṃ daṭṭhukāmo”ti āha. “Kataraṃ pāṭihāriyaṃ	294	
PA_atk-vin01_a:294_4	daṭṭhukāmosi, mahārājā”ti? “Pathavīkampanaṃ, bhante”ti. “Sakalapathavīkampanaṃ daṭṭhukāmosi,	294	
PA_atk-vin01_a:294_5	mahārāja, padesapathavīkampana”nti? “Kataraṃ panettha, bhante, dukkara”nti? “Kiṃ	294	
PA_atk-vin01_a:294_6	nu kho, mahārāja, kaṃsapātiyā udakapuṇṇāya sabbaṃ udakaṃ kampetuṃ dukkaraṃ; udāhu	294	
PA_atk-vin01_a:294_7	upaḍḍha”nti? “Upaḍḍhaṃ, bhante”ti. “Evameva kho, mahārāja, padesapathavīkampanaṃ	294	
PA_atk-vin01_a:294_8	dukkara”nti. “Tena hi, bhante, padesapathavīkampanaṃ passissāmī”ti. “Tena hi, mahārāja,	294	
PA_atk-vin01_a:294_9	samantato yojane puratthimāya disāya ekena cakkena sīmaṃ akkamitvā ratho tiṭṭhatu;	294	
PA_atk-vin01_a:294_10	dakkhiṇāya disāya dvīhi pādehi sīmaṃ akkamitvā asso tiṭṭhatu; pacchimāya disāya ekena	2941	
PA_atk-vin01_a:294_11	pādena sīmaṃ akkamitvā puriso tiṭṭhatu; uttarāya disāya upaḍḍhabhāgena sīmaṃ akkamitvā	2941	
PA_atk-vin01_a:294_12	ekā udakapāti tiṭṭhatū”ti. Rājā tathā kārāpesi. Thero abhiññāpādakaṃ catutthajjhānaṃ	2941	
PA_atk-vin01_a:294_13	samāpajjitvā tato vuṭṭhāya “rājā passatū”ti yojanappamāṇapathavīcalanaṃ adhiṭṭhahi.	2941	
PA_atk-vin01_a:294_14	Puratthimāya disāya rathassa antosīmāya ṭhito pādova cali, itaro na cali. Evaṃ dakkhiṇapacchimadisāsu	2941	
PA_atk-vin01_a:294_15	assapurisānaṃ antosīmāya ṭhitapādāyeva caliṃsu, upaḍḍhupaḍḍhaṃ sarīrañca. Uttaradisāya	2941	
PA_atk-vin01_a:294_16	udakapātiyāpi antosīmāya ṭhitaṃ upaḍḍhabhāgagatameva udakaṃ cali, avasesaṃ niccalamahosīti.	2941	
PA_atk-vin01_a:294_17	Rājā taṃ pāṭihāriyaṃ disvā “sakkhati dāni thero sāsanaṃ paggaṇhitu”nti niṭṭhaṃ gantvā	2941	
PA_atk-vin01_a:294_18	attano kukkuccaṃ pucchi – “ahaṃ, bhante, ekaṃ amaccaṃ ‘vihāraṃ gantvā adhikaraṇaṃ	2941	
PA_atk-vin01_a:294_19	vūpasametvā uposathaṃ kārāpehī’ti pahiṇiṃ, so vihāraṃ gantvā ettake bhikkhū jīvitā	2941	
PA_atk-vin01_a:294_20	voropesi, etaṃ pāpaṃ kassa hotī”ti?	2942	
PA_atk-vin01_a:295_0	“Kiṃ pana te, mahārāja, atthi cittaṃ ‘ayaṃ vihāraṃ gantvā bhikkhū ghātetū”’ti? “Natthi,	295	
PA_atk-vin01_a:295_1	bhante”ti. “Sace te, mahārāja, natthi evarūpaṃ cittaṃ, natthi tuyhaṃ pāpa”nti. Atha	295	
PA_atk-vin01_a:295_2	thero rājānaṃ etamatthaṃ iminā suttena saññāpesi – “cetanāhaṃ, bhikkhave, kammaṃ	295	
PA_atk-vin01_a:295_3	vadāmi. Cetayitvā kammaṃ karoti – kāyena vācāya manasā”ti.	295	
PA_atk-vin01_a:296	Tamevatthaṃ paridīpetuṃ tittirajātakaṃ āhari – “atīte, mahārāja, dīpakatittiro tāpasaṃ pucchi –	29	
PA_atk-vin01_a:297	‘Ñātako no nisinnoti, bahu āgacchatī jano;	29	
PA_atk-vin01_a:298	Paṭicca kammaṃ phusati, tasmiṃ me saṅkate mano’ti.	29	
PA_atk-vin01_a:299_0	Tāpaso āha – ‘atthi pana te cittaṃ mama saddena ca rūpadassanena ca āgantvā ete pakkhino	299	
PA_atk-vin01_a:299_1	bajjhantu vā haññantu vā’ti? ‘Natthi, bhante’ti tittiro āha. Tato naṃ tāpaso saññāpesi	299	
PA_atk-vin01_a:299_2	– ‘sace te natthi cittaṃ, natthi pāpaṃ; cetayantameva hi pāpaṃ phusati, nācetayantaṃ.	299	
PA_atk-vin01_a:300	‘Na paṭicca kammaṃ phusati, mano ce nappadussati;	30	
PA_atk-vin01_a:301	Appossukkassa bhadrassa, na pāpamupalimpatī”’ti.	30	
PA_atk-vin01_a:302_0	Evaṃ thero rājānaṃ saññāpetvā tattheva rājuyyāne satta divasāni vasanto rājānaṃ samayaṃ	302	
PA_atk-vin01_a:302_1	uggaṇhāpesi. Rājā sattame divase asokārāme bhikkhusaṅghaṃ sannipātāpetvā sāṇipākāraṃ	302	
PA_atk-vin01_a:302_2	parikkhipāpetvā sāṇipākārantare nisinno ekaladdhike ekaladdhike bhikkhū ekato ekato	302	
PA_atk-vin01_a:302_3	kārāpetvā ekamekaṃ bhikkhusamūhaṃ pakkosāpetvā pucchi – “kiṃvādī sammāsambuddho”ti?	302	
PA_atk-vin01_a:302_4	Tatosassatavādino “sassatavādī”ti āhaṃsu. Ekaccasassatikā…pe… antānantikā… amarāvikkhepikā…	302	
PA_atk-vin01_a:302_5	adhiccasamuppannikā… saññīvādā… asaññīvādā… nevasaññīnāsaññīvādā … ucchedavādā… diṭṭhadhammanibbānavādā	302	
PA_atk-vin01_a:302_6	“diṭṭhadhammanibbānavādī”ti āhaṃsu. Rājā paṭhamameva samayassa uggahitattā “nayime	302	
PA_atk-vin01_a:302_7	bhikkhū, aññatitthiyā ime”ti ñatvā tesaṃ setakāni vatthāni datvā uppabbājesi. Te	302	
PA_atk-vin01_a:302_8	sabbepi saṭṭhisahassā ahesuṃ.	302	
PA_atk-vin01_a:303_0	Athaññe bhikkhū pakkosāpetvā pucchi – “kiṃvādī, bhante, sammāsambuddho”ti? “Vibhajjavādī,	303	
PA_atk-vin01_a:303_1	mahārājā”ti. Evaṃ vutte rājā theraṃ pucchi – “vibhajjavādī, bhante, sammāsambuddho”ti?	303	
PA_atk-vin01_a:303_2	“Āma, mahārājā”ti. Tato rājā “suddhaṃ dāni, bhante, sāsanaṃ; karotu bhikkhusaṅgho	303	
PA_atk-vin01_a:303_3	uposatha”nti ārakkhaṃ datvā nagaraṃ pāvisi.	303	
PA_atk-vin01_a:304_0	Samaggo saṅgho sannipatitvā uposathaṃ akāsi. Tasmiṃ sannipāte saṭṭhi bhikkhusatasahassāni	304	
PA_atk-vin01_a:304_1	ahesuṃ. Tasmiṃ samāgame moggaliputtatissatthero parappavādaṃ maddamāno kathāvatthuppakaraṇaṃ	304	
PA_atk-vin01_a:304_2	abhāsi. Tato saṭṭhisatasahassasaṅkhyesu bhikkhūsu uccinitvā tipiṭakapariyattidharānaṃ	304	
PA_atk-vin01_a:304_3	pabhinnapaṭisambhidānaṃ tevijjādibhedānaṃ bhikkhūnaṃ sahassamekaṃ gahetvā yathā mahākassapatthero	304	
PA_atk-vin01_a:304_4	ca kākaṇḍakaputto yasatthero ca dhammañca vinayañca saṅgāyiṃsu; evameva dhammañca	304	
PA_atk-vin01_a:304_5	vinayañca saṅgāyanto sabbaṃ sāsanamalaṃ visodhetvā tatiyasaṅgītiṃ akāsi. Saṅgītipariyosāne	304	
PA_atk-vin01_a:304_6	anekappakāraṃ pathavī akampittha. Ayaṃ saṅgīti navahi māsehi niṭṭhitā. Yā loke –	304	
PA_atk-vin01_a:305	Katā bhikkhusahassena, tasmā sahassikāti ca;	30	
PA_atk-vin01_a:306	Purimā dve upādāya, tatiyāti ca vuccatīti.	30	
PA_atk-vin01_a:307	Ayaṃ tatiyasaṅgīti.	30	
PA_atk-vin01_a:308_0	Ettāvatā ca “kenābhata”nti etassa pañhassa vissajjanatthaṃ yaṃ avocumha – “jambudīpe	308	
PA_atk-vin01_a:308_1	tāva upālittheramādiṃ katvā ācariyaparamparāya yāva tatiyasaṅgīti tāva ābhataṃ. Tatrāyaṃ ācariyaparamparā –	308	
PA_atk-vin01_a:309	“Upāli dāsako ceva, soṇako siggavo tathā;	30	
PA_atk-vin01_a:310	Tisso moggaliputto ca, pañcete vijitāvino.	31	
PA_atk-vin01_a:311	“Paramparāya vinayaṃ, dīpe jambusirivhaye;	31	
PA_atk-vin01_a:312	Acchijjamānamānesuṃ, tatiyo yāva saṅgaho”ti.	31	
PA_atk-vin01_a:313	Tassattho pakāsitova hoti.	31	
PA_atk-vin01_a:314_0	Tatiyasaṅgahato pana uddhaṃ imaṃ dīpaṃ mahindādīhi ābhataṃ. Mahindato uggahetvā kañci	314	
PA_atk-vin01_a:314_1	kālaṃ ariṭṭhattherādīhi ābhataṃ. Tato yāvajjatanā tesaṃyeva antevāsikaparamparabhūtāya	314	
PA_atk-vin01_a:314_2	ācariyaparamparāya ābhatanti veditabbaṃ. Yathāhu porāṇā –	314	
PA_atk-vin01_a:315	“Tato mahindo iṭṭiyo, uttiyo sambalo tathā;	31	
PA_atk-vin01_a:316	Bhaddanāmo ca paṇḍito.	31	
PA_atk-vin01_a:317	“Ete nāgā mahāpaññā, jambudīpā idhāgatā;	31	
PA_atk-vin01_a:318	Vinayaṃ te vācayiṃsu, piṭakaṃ tambapaṇṇiyā.	31	
PA_atk-vin01_a:319	“Nikāye pañca vācesuṃ, satta ceva pakaraṇe;	31	
PA_atk-vin01_a:320	Tato ariṭṭho medhāvī, tissadatto ca paṇḍito.	32	
PA_atk-vin01_a:321	“Visārado kāḷasumano, thero ca dīghanāmako;	32	
PA_atk-vin01_a:322	Dīghasumano ca paṇḍito.	32	
PA_atk-vin01_a:323	“Punadeva kāḷasumano, nāgatthero ca buddharakkhito;	32	
PA_atk-vin01_a:324	Tissatthero ca medhāvī, devatthero ca paṇḍito.	32	
PA_atk-vin01_a:325	“Punadeva sumano medhāvī, vinaye ca visārado;	32	
PA_atk-vin01_a:326	Bahussuto cūḷanāgo, gajova duppadhaṃsiyo.	32	
PA_atk-vin01_a:327	“Dhammapālitanāmo ca, rohaṇe sādhupūjito;	32	
PA_atk-vin01_a:328	Tassa sisso mahāpañño, khemanāmo tipeṭako.	32	
PA_atk-vin01_a:329	“Dīpe tārakarājāva, paññāya atirocatha;	32	
PA_atk-vin01_a:330	Upatisso ca medhāvī, phussadevo mahākathī.	33	
PA_atk-vin01_a:331	“Punadeva sumano medhāvī, pupphanāmo bahussuto;	33	
PA_atk-vin01_a:332	Mahākathī mahāsivo, piṭake sabbattha kovido.	33	
PA_atk-vin01_a:333	“Punadeva upāli medhāvī, vinaye ca visārado;	33	
PA_atk-vin01_a:334	Mahānāgo mahāpañño, saddhammavaṃsakovido.	33	
PA_atk-vin01_a:335	“Punadeva abhayo medhāvī, piṭake sabbattha kovido;	33	
PA_atk-vin01_a:336	Tissatthero ca medhāvī, vinaye ca visārado.	33	
PA_atk-vin01_a:337	“Tassa sisso mahāpañño, pupphanāmo bahussuto;	33	
PA_atk-vin01_a:338	Sāsanaṃ anurakkhanto, jambudīpe patiṭṭhito.	33	
PA_atk-vin01_a:339	“Cūḷābhayo ca medhāvī, vinaye ca visārado;	33	
PA_atk-vin01_a:340	Tissatthero ca medhāvī, saddhammavaṃsakovido.	34	
PA_atk-vin01_a:341	“Cūḷadevo ca medhāvī, vinaye ca visārado;	34	
PA_atk-vin01_a:342	Sivatthero ca medhāvī, vinaye sabbattha kovido.	34	
PA_atk-vin01_a:343	“Ete nāgā mahāpaññā, vinayaññū maggakovidā;	34	
PA_atk-vin01_a:344	Vinayaṃ dīpe pakāsesuṃ, piṭakaṃ tambapaṇṇiyā”ti.	34	
PA_atk-vin01_a:345_0	Tatrāyaṃ anupubbikathā – moggaliputtatissatthero kira imaṃ tatiyadhammasaṅgītiṃ katvā	345	
PA_atk-vin01_a:345_1	evaṃ cintesi – “kattha nu kho anāgate sāsanaṃ suppatiṭṭhitaṃ bhaveyyā”ti? Athassa	345	
PA_atk-vin01_a:345_2	upaparikkhato etadahosi – “paccantimesu kho janapadesu suppatiṭṭhitaṃ bhavissatī”ti.	345	
PA_atk-vin01_a:345_3	So tesaṃ tesaṃ bhikkhūnaṃ bhāraṃ katvā te te bhikkhū tattha tattha pesesi. Majjhantikattheraṃ	345	
PA_atk-vin01_a:345_4	kasmīragandhāraraṭṭhaṃ pesesi – “tvaṃ etaṃ raṭṭhaṃ gantvā ettha sāsanaṃ patiṭṭhāpehī”ti.	345	
PA_atk-vin01_a:345_5	Mahādevattheraṃ tatheva vatvā mahiṃsakamaṇḍalaṃ pesesi. Rakkhitattheraṃ vanavāsiṃ.	345	
PA_atk-vin01_a:345_6	Yonakadhammarakkhitattheraṃ aparantakaṃ. Mahādhammarakkhitattheraṃ mahāraṭṭhaṃ. Mahārakkhitattheraṃ	345	
PA_atk-vin01_a:345_7	yonakalokaṃ. Majjhimattheraṃ himavantadesabhāgaṃ. Soṇattherañca uttarattherañca suvaṇṇabhūmiṃ.	345	
PA_atk-vin01_a:345_8	Attano saddhivihārikaṃ mahindattheraṃ iṭṭiyattherena uttiyattherena sambalattherena	345	
PA_atk-vin01_a:345_9	bhaddasālattherena ca saddhiṃ tambapaṇṇidīpaṃ pesesi – “tumhe tambapaṇṇidīpaṃ gantvā	345	
PA_atk-vin01_a:345_10	ettha sāsanaṃ patiṭṭhāpethā”ti. Sabbepi taṃ taṃ disābhāgaṃ gacchantā attapañcamā	3451	
PA_atk-vin01_a:345_11	agamaṃsu “paccantimesu janapadesu pañcavaggo gaṇo alaṃ upasampadakammāyā”ti maññamānā.	3451	
PA_atk-vin01_a:346_0	Tena kho pana samayena kasmīragandhāraraṭṭhe sassapākasamaye aravāḷo nāma nāgarājā	346	
PA_atk-vin01_a:346_1	karakavassaṃ nāma vassāpetvā sassaṃ harāpetvā mahāsamuddaṃ pāpeti. Majjhantikatthero	346	
PA_atk-vin01_a:346_2	pana pāṭaliputtato vehāsaṃ abbhuggantvā himavati aravāḷadahassa upari otaritvā aravāḷadahapiṭṭhiyaṃ	346	
PA_atk-vin01_a:346_3	caṅkamatipi tiṭṭhatipi nisīdatipi seyyampi kappeti. Nāgamāṇavakā taṃ disvā aravāḷassa	346	
PA_atk-vin01_a:346_4	nāgarājassa ārocesuṃ – “mahārāja, eko chinnabhinnapaṭadharo bhaṇḍu kāsāvavasano amhākaṃ	346	
PA_atk-vin01_a:346_5	udakaṃ dūsetī”ti. Nāgarājā tāvadeva kodhābhibhūto nikkhamitvā theraṃ disvā makkhaṃ	346	
PA_atk-vin01_a:346_6	asahamāno antalikkhe anekāni bhiṃsanakāni nimmini. Tato tato bhusā vātā vāyanti,	346	
PA_atk-vin01_a:346_7	rukkhā chijjanti, pabbatakūṭāni patanti, meghā gajjanti, vijjulatā niccharanti, asaniyo	346	
PA_atk-vin01_a:346_8	phalanti, bhinnaṃ viya gaganatalaṃ udakaṃ paggharati. Bhayānakarūpā nāgakumārā sannipatanti.	346	
PA_atk-vin01_a:346_9	Sayampi dhūmāyati, pajjalati, paharaṇavuṭṭhiyo vissajjeti. “Ko ayaṃ muṇḍako chinnabhinnapaṭadharo”tiādīhi	346	
PA_atk-vin01_a:346_10	pharusavacanehi theraṃ santajjesi. “Etha gaṇhatha hanatha niddhamatha imaṃ samaṇa”nti	3461	
PA_atk-vin01_a:346_11	nāgabalaṃ āṇāpesi. Thero sabbaṃ taṃ bhiṃsanakaṃ attano iddhibalena paṭibāhitvā nāgarājānaṃ āha –	3461	
PA_atk-vin01_a:347	“Sadevakopi ce loko, āgantvā tāsayeyya maṃ;	34	
PA_atk-vin01_a:348	Na me paṭibalo assa, janetuṃ bhayabheravaṃ.	34	
PA_atk-vin01_a:349	“Sacepi tvaṃ mahiṃ sabbaṃ, sasamuddaṃ sapabbataṃ;	34	
PA_atk-vin01_a:350	Ukkhipitvā mahānāga, khipeyyāsi mamūpari.	35	
PA_atk-vin01_a:351	“Neva me sakkuṇeyyāsi, janetuṃ bhayabheravaṃ;	35	
PA_atk-vin01_a:352	Aññadatthu tavevassa, vighāto uragādhipā”ti.	35	
PA_atk-vin01_a:353_0	Evaṃ vutte nāgarājā vihatānubhāvo nipphalavāyāmo dukkhī dummano ahosi. Taṃ thero	353	
PA_atk-vin01_a:353_1	taṅkhaṇānurūpāya dhammiyā kathāya sandassetvā samādapetvā samuttejetvā sampahaṃsetvā	353	
PA_atk-vin01_a:353_2	tīsu saraṇesu pañcasu ca sīlesu patiṭṭhāpesi saddhiṃ caturāsītiyā nāgasahassehi.	353	
PA_atk-vin01_a:353_3	Aññepi bahū himavantavāsino yakkhā ca gandhabbā ca kumbhaṇḍā ca therassa dhammakathaṃ	353	
PA_atk-vin01_a:353_4	sutvā saraṇesu ca sīlesu ca patiṭṭhahiṃsu. Pañcakopi yakkho saddhiṃ bhariyāya yakkhiniyā	353	
PA_atk-vin01_a:353_5	pañcahi ca puttasatehi paṭhame phale patiṭṭhito. Athāyasmā majjhantikatthero sabbepi	353	
PA_atk-vin01_a:353_6	nāgayakkharakkhase āmantetvā evamāha –	353	
PA_atk-vin01_a:354	“Mā dāni kodhaṃ janayittha, ito uddhaṃ yathā pure;	35	
PA_atk-vin01_a:355	Sassaghātañca mā kattha, sukhakāmā hi pāṇino;	35	
PA_atk-vin01_a:356	Karotha mettaṃ sattesu, vasantu manujā sukha”nti.	35	
PA_atk-vin01_a:357_0	Te sabbepi “sādhu bhante”ti therassa paṭissuṇitvā yathānusiṭṭhaṃ paṭipajjiṃsu. Taṃdivasameva	357	
PA_atk-vin01_a:357_1	ca nāgarājassa pūjāsamayo hoti. Atha nāgarājā attano ratanamayaṃ pallaṅkaṃ āharāpetvā	357	
PA_atk-vin01_a:357_2	therassa paññapesi. Nisīdi thero pallaṅke. Nāgarājāpi theraṃ bījayamāno samīpe aṭṭhāsi.	357	
PA_atk-vin01_a:357_3	Tasmiṃ khaṇe kasmīragandhāraraṭṭhavāsino āgantvā theraṃ disvā “amhākaṃ nāgarājatopi	357	
PA_atk-vin01_a:357_4	thero mahiddhikataro”ti therameva vanditvā nisinnā. Thero tesaṃ āsīvisopamasuttaṃ	357	
PA_atk-vin01_a:357_5	kathesi. Suttapariyosāne asītiyā pāṇasahassānaṃ dhammābhisamayo ahosi, kulasatasahassaṃ	357	
PA_atk-vin01_a:357_6	pabbaji. Tato pabhuti ca kasmīragandhārā yāvajjatanā kāsāvapajjotā isivātapaṭivātā eva.	357	
PA_atk-vin01_a:358	Gantvā kasmīragandhāraṃ, isi majjhantiko tadā;	35	
PA_atk-vin01_a:359	Duṭṭhaṃ nāgaṃ pasādetvā, mocesi bandhanā bahūti.	35	
PA_atk-vin01_a:360	Mahādevattheropi mahiṃsakamaṇḍalaṃ gantvā devadūtasuttaṃ kathesi. Suttapariyosāne cattālīsa pāṇasahassāni dhammacakkhuṃ paṭilabhiṃsu, cattālīsaṃyeva pāṇasahassāni pabbajiṃsu.	36	
PA_atk-vin01_a:361	Gantvāna raṭṭhaṃ mahiṃsaṃ, mahādevo mahiddhiko;	36	
PA_atk-vin01_a:362	Codetvā devadūtehi, mocesi bandhanā bahūti.	36	
PA_atk-vin01_a:363_0	Rakkhitatthero pana vanavāsiṃ gantvā ākāse ṭhatvā anamataggapariyāyakathāya vanavāsike	363	
PA_atk-vin01_a:363_1	pasādesi. Kathāpariyosāne panassa saṭṭhisahassānaṃ dhammābhisamayo ahosi. Sattatisahassamattā	363	
PA_atk-vin01_a:363_2	pabbajiṃsu, pañcavihārasatāni patiṭṭhahiṃsu. Evaṃ so tattha sāsanaṃ patiṭṭhāpesi.	363	
PA_atk-vin01_a:364	Gantvāna rakkhitatthero, vanavāsiṃ mahiddhiko;	36	
PA_atk-vin01_a:365	Antalikkhe ṭhito tattha, desesi anamataggiyanti.	36	
PA_atk-vin01_a:366_0	Yonakadhammarakkhitattheropi aparantakaṃ gantvā aggikkhandhopamasuttantakathāya aparantake	366	
PA_atk-vin01_a:366_1	pasādetvā sattati pāṇasahassāni dhammāmataṃ pāyesi. Khattiyakulato eva purisasahassāni	366	
PA_atk-vin01_a:366_2	pabbajiṃsu, samadhikāni ca cha itthisahassāni. Evaṃ so tattha sāsanaṃ patiṭṭhāpesi.	366	
PA_atk-vin01_a:367	Aparantaṃ vigāhitvā, yonako dhammarakkhito;	36	
PA_atk-vin01_a:368	Aggikkhandhopamenettha, pasādesi jane bahūti.	36	
PA_atk-vin01_a:369_0	Mahādhammarakkhitatthero pana mahāraṭṭhaṃ gantvā mahānāradakassapajātakakathāya mahāraṭṭhake	369	
PA_atk-vin01_a:369_1	pasādetvā caturāsīti pāṇasahassāni maggaphalesu patiṭṭhāpesi. Terasasahassāni pabbajiṃsu.	369	
PA_atk-vin01_a:369_2	Evaṃ so tattha sāsanaṃ patiṭṭhāpesi.	369	
PA_atk-vin01_a:370	Mahāraṭṭhaṃ isi gantvā, so mahādhammarakkhito;	37	
PA_atk-vin01_a:371	Jātakaṃ kathayitvāna, pasādesi mahājananti.	37	
PA_atk-vin01_a:372_0	Mahārakkhitattheropi yonakaraṭṭhaṃ gantvā kāḷakārāmasuttantakathāya yonakalokaṃ pasādetvā	372	
PA_atk-vin01_a:372_1	sattatisahassādhikassa pāṇasatasahassassa maggaphalālaṅkāraṃ adāsi. Santike cassa	372	
PA_atk-vin01_a:372_2	dasasahassāni pabbajiṃsu. Evaṃ sopi tattha sāsanaṃ patiṭṭhāpesi.	372	
PA_atk-vin01_a:373	Yonaraṭṭhaṃ tadā gantvā, so mahārakkhito isi;	37	
PA_atk-vin01_a:374	Kāḷakārāmasuttena te pasādesi yonaketi.	37	
PA_atk-vin01_a:375_0	Majjhimatthero pana kassapagottattherena aḷakadevattherena dundubhissarattherena	375	
PA_atk-vin01_a:375_1	mahādevattherena ca saddhiṃ himavantadesabhāgaṃ gantvā dhammacakkappavattanasuttantakathāya	375	
PA_atk-vin01_a:375_2	taṃ desaṃ pasādetvā asītipāṇakoṭiyo maggaphalaratanāni paṭilābhesi. Pañcapi ca therā	375	
PA_atk-vin01_a:375_3	pañca raṭṭhāni pasādesuṃ. Ekamekassa santike satasahassamattā pabbajiṃsu. Evaṃ te	375	
PA_atk-vin01_a:375_4	tattha sāsanaṃ patiṭṭhāpesuṃ.	375	
PA_atk-vin01_a:376	Gantvāna majjhimatthero, himavantaṃ pasādayi;	37	
PA_atk-vin01_a:377	Yakkhasenaṃ pakāsento, dhammacakkapavattananti.	37	
PA_atk-vin01_a:378_0	Soṇattheropi saddhiṃ uttarattherena suvaṇṇabhūmiṃ agamāsi. Tena ca samayena tattha	378	
PA_atk-vin01_a:378_1	ekā rakkhasī samuddato nikkhamitvā rājakule jāte jāte dārake khādati. Taṃdivasameva	378	
PA_atk-vin01_a:378_2	ca rājakule eko dārako jāto hoti. Manussā theraṃ disvā “rakkhasānaṃ sahāyako eso”ti	378	
PA_atk-vin01_a:378_3	maññamānā āvudhāni gahetvā theraṃ paharitukāmā āgacchanti. Thero “kiṃ tumhe āvudhahatthā	378	
PA_atk-vin01_a:378_4	āgacchathā”ti āha. Te āhaṃsu – “rājakule jāte jāte dārake rakkhasā khādanti, tesaṃ	378	
PA_atk-vin01_a:378_5	tumhe sahāyakā”ti. Thero “na mayaṃ rakkhasānaṃ sahāyakā, samaṇā nāma mayaṃ viratā	378	
PA_atk-vin01_a:378_6	pāṇātipātā…pe… viratā majjapānā ekabhattikā sīlavanto kalyāṇadhammā”ti āha. Tasmiṃyeva	378	
PA_atk-vin01_a:378_7	ca khaṇe sā rakkhasī saparivārā samuddato nikkhami “rājakule dārako jāto taṃ khādissāmī”ti.	378	
PA_atk-vin01_a:378_8	Manussā taṃ disvā “esā, bhante, rakkhasī āgacchatī”ti bhītā viraviṃsu. Thero rakkhasehi	378	
PA_atk-vin01_a:378_9	diguṇe attabhāve nimminitvā tehi attabhāvehi taṃ rakkhasiṃ saparisaṃ majjhe katvā	378	
PA_atk-vin01_a:378_10	ubhosu passesu parikkhipi. Tassā saparisāya etadahosi – “addhā imehi idaṃ ṭhānaṃ	3781	
PA_atk-vin01_a:378_11	laddhaṃ bhavissati. Mayaṃ pana imesaṃ bhakkhā bhavissāmā”ti. Sabbe rakkhasā bhītā	3781	
PA_atk-vin01_a:378_12	vegasā palāyiṃsu. Theropi te yāva adassanaṃ tāva palāpetvā dīpassa samantato rakkhaṃ	3781	
PA_atk-vin01_a:378_13	ṭhapesi. Tasmiñca samaye sannipatitaṃ mahājanakāyaṃ brahmajālasuttantakathāya pasādetvā	3781	
PA_atk-vin01_a:378_14	saraṇesu ca sīlesu ca patiṭṭhāpesi. Saṭṭhisahassānaṃ panettha dhammābhisamayo ahosi.	3781	
PA_atk-vin01_a:378_15	Kuladārakānaṃ aḍḍhuḍḍhāni sahassāni pabbajiṃsu, kuladhītānaṃ diyaḍḍhasahassaṃ. Evaṃ	3781	
PA_atk-vin01_a:378_16	so tattha sāsanaṃ patiṭṭhāpesi. Tato pabhuti rājakule jātadārakānaṃ soṇuttaranāmameva karonti.	3781	
PA_atk-vin01_a:379	Suvaṇṇabhūmiṃ gantvāna, soṇuttarā mahiddhikā;	37	
PA_atk-vin01_a:380	Pisāce niddhametvāna, brahmajālaṃ adesisunti.	38	
PA_atk-vin01_a:381_0	Mahindatthero pana “tambapaṇṇidīpaṃ gantvā sāsanaṃ patiṭṭhāpehī”ti upajjhāyena ca	381	
PA_atk-vin01_a:381_1	bhikkhusaṅghena ca ajjhiṭṭho cintesi – “kālo nu kho me tambapaṇṇidīpaṃ gantuṃ no”ti.	381	
PA_atk-vin01_a:381_2	Athassa vīmaṃsato “na tāva kālo”ti ahosi. Kiṃ panassa disvā etadahosi? Muṭasivarañño	381	
PA_atk-vin01_a:381_3	mahallakabhāvaṃ. Tato cintesi – “ayaṃ rājā mahallako, na sakkā imaṃ gaṇhitvā sāsanaṃ	381	
PA_atk-vin01_a:381_4	paggahetuṃ. Idāni panassa putto devānaṃpiyatisso rajjaṃ kāressati. Taṃ gaṇhitvā sakkā	381	
PA_atk-vin01_a:381_5	bhavissati sāsanaṃ paggahetuṃ. Handa yāva so samayo āgacchati, tāva ñātake olokema.	381	
PA_atk-vin01_a:381_6	Puna dāni mayaṃ imaṃ janapadaṃ āgaccheyyāma vā na vā”ti. So evaṃ cintetvā upajjhāyañca	381	
PA_atk-vin01_a:381_7	bhikkhusaṅghañca vanditvā asokārāmato nikkhamma tehi iṭṭiyādīhi catūhi therehi saṅghamittāya	381	
PA_atk-vin01_a:381_8	puttena sumanasāmaṇerena bhaṇḍukena ca upāsakena saddhiṃ rājagahanagaraparivattakena	381	
PA_atk-vin01_a:381_9	dakkhiṇāgirijanapade cārikaṃ caramāno ñātake olokento cha māse atikkāmesi. Athānupubbena	381	
PA_atk-vin01_a:381_10	mātu nivesanaṭṭhānaṃ vedisanagaraṃ nāma sampatto. Asoko kira kumārakāle janapadaṃ	3811	
PA_atk-vin01_a:381_11	labhitvā ujjeniṃ gacchanto vedisanagaraṃ patvā vedisaseṭṭhissa dhītaraṃ aggahesi.	3811	
PA_atk-vin01_a:381_12	Sā taṃdivasameva gabbhaṃ gaṇhitvā ujjeniyaṃ mahindakumāraṃ vijāyi. Kumārassa cuddasavassakāle	3811	
PA_atk-vin01_a:381_13	rājā abhisekaṃ pāpuṇi. Sā tassa mātā tena samayena ñātighare vasati. Tena vuttaṃ	3811	
PA_atk-vin01_a:381_14	– “athānupubbena mātu nivesanaṭṭhānaṃ veṭisanagaraṃ nāma sampatto”ti.	3811	
PA_atk-vin01_a:382_0	Sampattañca pana theraṃ disvā theramātā devī pādesu sirasā vanditvā bhikkhaṃ datvā	382	
PA_atk-vin01_a:382_1	theraṃ attanā kataṃ vedisagirimahāvihāraṃ nāma āropesi. Thero tasmiṃ vihāre nisinno	382	
PA_atk-vin01_a:382_2	cintesi – “amhākaṃ idha kattabbakiccaṃ niṭṭhitaṃ, samayo nu kho idāni laṅkādīpaṃ	382	
PA_atk-vin01_a:382_3	gantu”nti. Tato cintesi – “anubhavatu tāva me pitarā pesitaṃ abhisekaṃ devānaṃpiyatisso,	382	
PA_atk-vin01_a:382_4	ratanattayaguṇañca suṇātu, chaṇatthañca nagarato nikkhamitvā missakapabbataṃ abhiruhatu,	382	
PA_atk-vin01_a:382_5	tadā taṃ tattha dakkhissāmā”ti. Athāparaṃ ekamāsaṃ tattheva vāsaṃ kappesi. Māsātikkamena	382	
PA_atk-vin01_a:382_6	ca jeṭṭhamūlamāsapuṇṇamāyaṃ uposathadivase sannipatitā sabbepi – “kālo nu kho amhākaṃ	382	
PA_atk-vin01_a:382_7	tambapaṇṇidīpaṃ gamanāya, udāhu no”ti mantayiṃsu. Tenāhu porāṇā –	382	
PA_atk-vin01_a:383	“Mahindo nāma nāmena, saṅghatthero tadā ahu;	38	
PA_atk-vin01_a:384	Iṭṭiyo uttiyo thero, bhaddasālo ca sambalo.	38	
PA_atk-vin01_a:385	“Sāmaṇero ca sumano, chaḷabhiñño mahiddhiko;	38	
PA_atk-vin01_a:386	Bhaṇḍuko sattamo tesaṃ, diṭṭhasacco upāsako;	38	
PA_atk-vin01_a:387	Iti hete mahānāgā, mantayiṃsu rahogatā”ti.	38	
PA_atk-vin01_a:388_0	Tadā sakko devānamindo mahindattheraṃ upasaṅkamitvā etadavoca – “kālaṅkato, bhante,	388	
PA_atk-vin01_a:388_1	muṭasivarājā; idāni devānaṃpiyatissamahārājā rajjaṃ kāreti. Sammāsambuddhena ca tumhe	388	
PA_atk-vin01_a:388_2	byākatā – ‘anāgate mahindo nāma bhikkhu tambapaṇṇidīpaṃ pasādessatī’ti. Tasmātiha	388	
PA_atk-vin01_a:388_3	vo, bhante, kālo dīpavaraṃ gamanāya; ahampi vo sahāyo bhavissāmī”ti. Kasmā pana sakko	388	
PA_atk-vin01_a:388_4	evamāha? Bhagavā kirassa bodhimūleyeva buddhacakkhunā lokaṃ voloketvā anāgate imassa	388	
PA_atk-vin01_a:388_5	dīpassa sampattiṃ disvā etamatthaṃ ārocesi – “tadā tvampi sahāyo bhaveyyāsī”ti ca	388	
PA_atk-vin01_a:388_6	āṇāpesi. Tasmā evamāha. Thero tassa vacanaṃ sampaṭicchitvā attasattamo veṭisakapabbatā	388	
PA_atk-vin01_a:388_7	vehāsaṃ uppatitvā anurādhapurassa puratthimadisāya missakapabbate patiṭṭhahi. Yaṃ	388	
PA_atk-vin01_a:388_8	panetarahi “cetiyapabbato”tipi sañjānanti. Tenāhu porāṇā –	388	
PA_atk-vin01_a:389	“Veṭisagirimhi rājagahe, vasitvā tiṃsarattiyo;	38	
PA_atk-vin01_a:390	Kālova gamanassāti, gacchāma dīpamuttamaṃ.	39	
PA_atk-vin01_a:391	“Paḷīnā jambudīpā te, haṃsarājāva ambare;	39	
PA_atk-vin01_a:392	Evamuppatitā therā, nipatiṃsu naguttame.	39	
PA_atk-vin01_a:393	“Purato puraseṭṭhassa, pabbate meghasannibhe;	39	
PA_atk-vin01_a:394	Patiṃsu sīlakūṭamhi, haṃsāva nagamuddhanī”ti.	39	
PA_atk-vin01_a:395_0	Evaṃ iṭṭiyādīhi saddhiṃ āgantvā patiṭṭhahanto ca āyasmā mahindatthero sammāsambuddhassa	395	
PA_atk-vin01_a:395_1	parinibbānato dvinnaṃ vassasatānaṃ upari chattiṃsatime vasse imasmiṃ dīpe patiṭṭhahīti	395	
PA_atk-vin01_a:395_2	veditabbo. Ajātasattussa hi aṭṭhame vasse sammāsambuddho parinibbāyi. Tasmiṃyeva	395	
PA_atk-vin01_a:395_3	vasse sīhakumārassa putto tambapaṇṇidīpassa ādirājā vijayakumāro imaṃ dīpamāgantvā	395	
PA_atk-vin01_a:395_4	manussāvāsaṃ akāsi. Jambudīpe udayabhaddassa cuddasame vasse idha vijayo kālamakāsi.	395	
PA_atk-vin01_a:395_5	Udayabhaddassa pañcadasame vasse paṇḍuvāsudevo nāma imasmiṃ dīpe rajjaṃ pāpuṇi. Tattha	395	
PA_atk-vin01_a:395_6	nāgadāsakarañño vīsatime vasse idha paṇḍuvāsudevo kālamakāsi. Tasmiṃyeva ca vasse	395	
PA_atk-vin01_a:395_7	abhayo nāma rājakumāro imasmiṃ dīpe rajjaṃ pāpuṇi. Tattha susunāgarañño sattarasame	395	
PA_atk-vin01_a:395_8	vasse idha abhayarañño vīsativassāni paripūriṃsu. Atha abhayassa vīsatime vasse paṇḍukābhayo	395	
PA_atk-vin01_a:395_9	nāma dāmariko rajjaṃ aggahesi. Tattha kāḷāsokassa soḷasame vasse idha paṇḍukassa	395	
PA_atk-vin01_a:395_10	sattarasavassāni paripūriṃsu. Tāni heṭṭhā ekena vassena saha aṭṭhārasa honti. Tattha	3951	
PA_atk-vin01_a:395_11	candaguttassa cuddasame vasse idha paṇḍukābhayo kālamakāsi. Muṭasivarājā rajjaṃ pāpuṇi.	3951	
PA_atk-vin01_a:395_12	Tattha asokadhammarājassa sattarasame vasse idha muṭasivarājā kālamakāsi. Devānampiyatisso	3951	
PA_atk-vin01_a:395_13	rajjaṃ pāpuṇi. Parinibbute ca sammāsambuddhe ajātasattu catuvīsati vassāni rajjaṃ	3951	
PA_atk-vin01_a:395_14	kāresi. Udayabhaddo soḷasa, anuruddho ca muṇḍo ca aṭṭha, nāgadāsako catuvīsati, susunāgo	3951	
PA_atk-vin01_a:395_15	aṭṭhārasa, tasseva putto kāḷāsoko aṭṭhavīsati, tato tassa puttakā dasa bhātukarājāno	3951	
PA_atk-vin01_a:395_16	dvevīsati vassāni rajjaṃ kāresuṃ. Tesaṃ pacchato nava nandā dvevīsatimeva, candagutto	3951	
PA_atk-vin01_a:395_17	catuvīsati, bindusāro aṭṭhavīsati. Tassāvasāne asoko rajjaṃ pāpuṇi. Tassa pure abhisekā	3951	
PA_atk-vin01_a:395_18	cattāri abhisekato aṭṭhārasame vasse imasmiṃ dīpe mahindatthero patiṭṭhito. Evametena	3951	
PA_atk-vin01_a:395_19	rājavaṃsānusārena veditabbametaṃ – “sammāsambuddhassa parinibbānato dvinnaṃ vassasatānaṃ	3951	
PA_atk-vin01_a:395_20	upari chattiṃsatime vasse imasmiṃ dīpe patiṭṭhahī”ti.	3952	
PA_atk-vin01_a:396_0	Tasmiñca divase tambapaṇṇidīpe jeṭṭhamūlanakkhattaṃ nāma hoti. Rājā nakkhattaṃ ghosāpetvā	396	
PA_atk-vin01_a:396_1	“chaṇaṃ karothā”ti amacce ca āṇāpetvā cattālīsapurisasahassaparivāro nagaramhā nikkhamitvā	396	
PA_atk-vin01_a:396_2	yena missakapabbato tena pāyāsi migavaṃ kīḷitukāmo. Atha tasmiṃ pabbate adhivatthā	396	
PA_atk-vin01_a:396_3	ekā devatā “rañño there dassessāmī”ti rohitamigarūpaṃ gahetvā avidūre tiṇapaṇṇāni	396	
PA_atk-vin01_a:396_4	khādamānā viya carati. Rājā taṃ disvā “ayuttaṃ dāni pamattaṃ vijjhitu”nti jiyaṃ phoṭesi.	396	
PA_atk-vin01_a:396_5	Migo ambatthalamaggaṃ gahetvā palāyituṃ ārabhi. Rājā piṭṭhito piṭṭhito anubandhanto	396	
PA_atk-vin01_a:396_6	ambatthalameva abhiruhi. Migopi therānaṃ avidūre antaradhāyi. Mahindatthero rājānaṃ	396	
PA_atk-vin01_a:396_7	avidūre āgacchantaṃ disvā “mamaṃyeva rājā passatu, mā itare”ti adhiṭṭhahitvā “tissa,	396	
PA_atk-vin01_a:396_8	tissa, ito ehī”ti āha. Rājā sutvā cintesi – “imasmiṃ dīpe jāto maṃ ‘tissā’ti nāmaṃ	396	
PA_atk-vin01_a:396_9	gahetvā ālapituṃ samattho nāma natthi. Ayaṃ pana chinnabhinnapaṭadharo bhaṇḍu kāsāvavasano	396	
PA_atk-vin01_a:396_10	maṃ nāmena ālapati, ko nu kho ayaṃ bhavissati manusso vā amanusso vā”ti? Thero āha –	3961	
PA_atk-vin01_a:397	“Samaṇā mayaṃ mahārāja, dhammarājassa sāvakā;	39	
PA_atk-vin01_a:398	Taveva anukampāya, jambudīpā idhāgatā”ti.	39	
PA_atk-vin01_a:399_0	Tena ca samayena devānampiyatissamahārājā ca asokadhammarājā ca adiṭṭhasahāyakā honti.	399	
PA_atk-vin01_a:399_1	Devānampiyatissamahārājassa ca puññānubhāvena chātapabbatapāde ekamhi veḷugumbe tisso	399	
PA_atk-vin01_a:399_2	veḷuyaṭṭhiyo rathayaṭṭhippamāṇā uppajjiṃsu – ekā latāyaṭṭhi nāma, ekā pupphayaṭṭhi	399	
PA_atk-vin01_a:399_3	nāma, ekā sakuṇayaṭṭhi nāma. Tāsu latāyaṭṭhi rajatavaṇṇā hoti, taṃ alaṅkaritvā uppannalatā	399	
PA_atk-vin01_a:399_4	kañcanavaṇṇā khāyati. Pupphayaṭṭhiyaṃ pana nīlapītalohitodātakāḷavaṇṇāni pupphāni	399	
PA_atk-vin01_a:399_5	suvibhattavaṇṭapattakiñjakkhāni hutvā khāyanti. Sakuṇayaṭṭhiyaṃ haṃsakukkuṭajīvajīvakādayo	399	
PA_atk-vin01_a:399_6	sakuṇā nānappakārāni ca catuppadāni sajīvāni viya khāyanti. Vuttampi cetaṃ dīpavaṃse –	399	
PA_atk-vin01_a:400	“Chātapabbatapādamhi, veḷuyaṭṭhī tayo ahu;	40	
PA_atk-vin01_a:401	Setā rajatayaṭṭhīva, latā kañcanasannibhā.	40	
PA_atk-vin01_a:402	“Nīlādi yādisaṃ pupphaṃ, pupphayaṭṭhimhi tādisaṃ;	40	
PA_atk-vin01_a:403	Sakuṇā sakuṇayaṭṭhimhi, sarūpeneva saṇṭhitā”ti.	40	
PA_atk-vin01_a:404_0	Samuddatopissa muttāmaṇiveḷuriyādi anekavihitaṃ ratanaṃ uppajji. Tambapaṇṇiyaṃ pana	404	
PA_atk-vin01_a:404_1	aṭṭha muttā uppajjiṃsu – hayamuttā, gajamuttā, rathamuttā, āmalakamuttā, valayamuttā,	404	
PA_atk-vin01_a:404_2	aṅguliveṭhakamuttā, kakudhaphalamuttā, pākatikamuttāti. So tā ca yaṭṭhiyo tā ca muttā	404	
PA_atk-vin01_a:404_3	aññañca bahuṃ ratanaṃ asokassa dhammarañño paṇṇākāratthāya pesesi. Asoko pasīditvā	404	
PA_atk-vin01_a:404_4	tassa pañca rājakakudhabhaṇḍāni pahiṇi – chattaṃ, cāmaraṃ, khaggaṃ, moḷiṃ, ratanapādukaṃ,	404	
PA_atk-vin01_a:404_5	aññañca abhisekatthāya bahuvidhaṃ paṇṇākāraṃ; seyyathidaṃ – saṅkhaṃ, gaṅgodakaṃ,	404	
PA_atk-vin01_a:404_6	vaḍḍhamānaṃ, vaṭaṃsakaṃ, bhiṅgāraṃ, nandiyāvaṭṭaṃ, sivikaṃ, kaññaṃ, kaṭacchuṃ, adhovimaṃ	404	
PA_atk-vin01_a:404_7	dussayugaṃ, hatthapuñchanaṃ, haricandanaṃ, aruṇavaṇṇamattikaṃ, añjanaṃ, harītakaṃ,	404	
PA_atk-vin01_a:404_8	āmalakanti. Vuttampi cetaṃ dīpavaṃse –	404	
PA_atk-vin01_a:405	“Vālabījanimuṇhīsaṃ, chattaṃ khaggañca pādukaṃ;	40	
PA_atk-vin01_a:406	Veṭhanaṃ sārapāmaṅgaṃ, bhiṅgāraṃ nandivaṭṭakaṃ.	40	
PA_atk-vin01_a:407	“Sivikaṃ saṅkhaṃ vaṭaṃsañca, adhovimaṃ vatthakoṭikaṃ;	40	
PA_atk-vin01_a:408	Sovaṇṇapātiṃ kaṭacchuṃ, mahagghaṃ hatthapuñchanaṃ.	40	
PA_atk-vin01_a:409	“Anotattodakaṃ kaññaṃ, uttamaṃ haricandanaṃ;	40	
PA_atk-vin01_a:410	Aruṇavaṇṇamattikaṃ, añjanaṃ nāgamāhaṭaṃ.	41	
PA_atk-vin01_a:411	“Harītakaṃ āmalakaṃ, mahagghaṃ amatosadhaṃ;	41	
PA_atk-vin01_a:412	Saṭṭhivāhasataṃ sāliṃ, sugandhaṃ suvakāhaṭaṃ;	41	
PA_atk-vin01_a:413	Puññakammābhinibbattaṃ, pāhesi asokavhayo”ti.	41	
PA_atk-vin01_a:414	Na kevalañcetaṃ āmisapaṇṇākāraṃ, imaṃ kira dhammapaṇṇākārampi pesesi –	41	
PA_atk-vin01_a:415	“Ahaṃ buddhañca dhammañca, saṅghañca saraṇaṃ gato;	41	
PA_atk-vin01_a:416	Upāsakattaṃ desesiṃ, sakyaputtassa sāsane.	41	
PA_atk-vin01_a:417	“Imesu tīsu vatthūsu, uttame jinasāsane;	41	
PA_atk-vin01_a:418	Tvampi cittaṃ pasādehi, saddhā saraṇamupehī”ti.	41	
PA_atk-vin01_a:419	Svāyaṃ rājā taṃ divasaṃ asokaraññā pesitena abhisekena ekamāsābhisitto hoti.	41	
PA_atk-vin01_a:420_0	Visākhapuṇṇamāyaṃ hissa abhisekamakaṃsu. So acirassutaṃ – taṃ sāsanappavattiṃ anussaramāno	420	
PA_atk-vin01_a:420_1	taṃ therassa “samaṇā mayaṃ mahārāja dhammarājassa sāvakā”ti vacanaṃ sutvā “ayyā nu	420	
PA_atk-vin01_a:420_2	kho āgatā”ti tāvadeva āvudhaṃ nikkhipitvā ekamantaṃ nisīdi sammodanīyaṃ kathaṃ kathayamāno. Yathāha –	420	
PA_atk-vin01_a:421	“Āvudhaṃ nikkhipitvāna, ekamantaṃ upāvisi;	42	
PA_atk-vin01_a:422	Nisajja rājā sammodi, bahuṃ atthūpasañhita”nti.	42	
PA_atk-vin01_a:423_0	Sammodanīyakathañca kurumāneyeva tasmiṃ tānipi cattālīsapurisasahassāni āgantvā samparivāresuṃ.	423	
PA_atk-vin01_a:423_1	Tadā thero itarepi cha jane dassesi. Rājā disvā “ime kadā āgatā”ti āha. “Mayā saddhiṃyeva,	423	
PA_atk-vin01_a:423_2	mahārājā”ti. “Idāni pana jambudīpe aññepi evarūpā samaṇā santī”ti? “Santi, mahārāja;	423	
PA_atk-vin01_a:423_3	etarahi jambudīpo kāsāvapajjoto isivātapaṭivāto. Tasmiṃ –	423	
PA_atk-vin01_a:424	“Tevijjā iddhipattā ca, cetopariyāyakovidā;	42	
PA_atk-vin01_a:425	Khīṇāsavā arahanto, bahū buddhassa sāvakāti.	42	
PA_atk-vin01_a:426_0	“Bhante, kena āgatatthā”ti? “Neva, mahārāja, udakena na thalenā”ti. “Rājā ākāsena	426	
PA_atk-vin01_a:426_1	āgatā”ti aññāsi. Thero “atthi nu kho rañño paññāveyattiya”nti vīmaṃsanatthāya āsannaṃ	426	
PA_atk-vin01_a:426_2	ambarukkhaṃ ārabbha pañhaṃ pucchi – “kiṃ nāmo ayaṃ, mahārāja, rukkho”ti? “Ambarukkho	426	
PA_atk-vin01_a:426_3	nāma, bhante”ti. “Imaṃ pana, mahārāja, ambaṃ muñcitvā añño ambo atthi, natthī”ti?	426	
PA_atk-vin01_a:426_4	“Atthi, bhante, aññepi bahū ambarukkhā”ti. “Imañca ambaṃ te ca ambe muñcitvā atthi	426	
PA_atk-vin01_a:426_5	nu kho, mahārāja, aññe rukkhā”ti? “Atthi, bhante, te pana na ambarukkhā”ti. “Aññe	426	
PA_atk-vin01_a:426_6	ambe ca anambe ca muñcitvā atthi pana añño rukkho”ti? “Ayameva, bhante, ambarukkho”ti.	426	
PA_atk-vin01_a:426_7	“Sādhu, mahārāja, paṇḍitosi. Atthi pana te, mahārāja, ñātakā”ti? “Atthi, bhante,	426	
PA_atk-vin01_a:426_8	bahū janā”ti. “Te muñcitvā aññe keci aññātakāpi atthi, mahārājā”ti? “Aññātakā, bhante,	426	
PA_atk-vin01_a:426_9	ñātakehi bahutarā”ti. “Tava ñātake ca aññātake ca muñcitvā atthañño koci, mahārājā”ti?	426	
PA_atk-vin01_a:426_10	“Ahameva, aññātako”ti. Atha thero “paṇḍito rājā sakkhissati dhammaṃ aññātu”nti cūḷahatthipadopamasuttaṃ	4261	
PA_atk-vin01_a:426_11	kathesi. Kathāpariyosāne rājā tīsu saraṇesu patiṭṭhahi saddhiṃ cattālīsāya pāṇasahassehi.	4261	
PA_atk-vin01_a:427_0	Taṃ khaṇaññeva ca rañño bhattaṃ āhariyittha. Rājā ca suttantaṃ suṇanto eva aññāsi	427	
PA_atk-vin01_a:427_1	– “na imesaṃ imasmiṃ kāle bhojanaṃ kappatī”ti. “Apucchitvā pana bhuñjituṃ ayutta”nti	427	
PA_atk-vin01_a:427_2	cintetvā “bhuñjissatha, bhante”ti pucchi. “Na, mahārāja, amhākaṃ imasmiṃ kāle bhojanaṃ	427	
PA_atk-vin01_a:427_3	kappatī”ti. “Kasmiṃ kāle, bhante, kappatī”ti? “Aruṇuggamanato paṭṭhāya yāva majjhanhikasamayā,	427	
PA_atk-vin01_a:427_4	mahārājā”ti. “Gacchāma, bhante, nagara”nti? “Alaṃ, mahārāja, idheva vasissāmā”ti.	427	
PA_atk-vin01_a:427_5	“Sace, bhante, tumhe vasatha, ayaṃ dārako āgacchatū”ti. “Mahārāja, ayaṃ dārako āgataphalo	427	
PA_atk-vin01_a:427_6	viññātasāsano pabbajjāpekkho idāni pabbajissatī”ti. Rājā “tena hi, bhante, sve rathaṃ	427	
PA_atk-vin01_a:427_7	pesessāmi; taṃ abhiruhitvā āgaccheyyāthā”ti vatvā vanditvā pakkāmi.	427	
PA_atk-vin01_a:428_0	Thero acirapakkantassa rañño sumanasāmaṇeraṃ āmantesi – “ehi tvaṃ, sumana, dhammasavanassa	428	
PA_atk-vin01_a:428_1	kālaṃ ghosehī”ti. “Bhante, kittakaṃ ṭhānaṃ sāvento ghosemī”ti? “Sakalaṃ tambapaṇṇidīpa”nti.	428	
PA_atk-vin01_a:428_2	“Sādhu, bhante”ti sāmaṇero abhiññāpādakaṃ catutthajjhānaṃ samāpajjitvā vuṭṭhāya adhiṭṭhahitvā	428	
PA_atk-vin01_a:428_3	samāhitena cittena sakalaṃ tambapaṇṇidīpaṃ sāvento tikkhattuṃ dhammasavanassa kālaṃ	428	
PA_atk-vin01_a:428_4	ghosesi. Rājā taṃ saddaṃ sutvā therānaṃ santikaṃ pesesi – “kiṃ, bhante, atthi koci	428	
PA_atk-vin01_a:428_5	upaddavo”ti. “Natthamhākaṃ koci upaddavo, dhammasavanassa kālaṃ ghosāpayimha buddhavacanaṃ	428	
PA_atk-vin01_a:428_6	kathetukāmamhā”ti. Tañca pana sāmaṇerassa saddaṃ sutvā bhummā devatā saddamanussāvesuṃ.	428	
PA_atk-vin01_a:428_7	Etenupāyena yāva brahmalokā saddo abbhuggacchi. Tena saddena mahā devatāsannipāto	428	
PA_atk-vin01_a:428_8	ahosi. Thero mahantaṃ devatāsannipātaṃ disvā samacittasuttantaṃ kathesi. Kathāpariyosāne	428	
PA_atk-vin01_a:428_9	asaṅkhyeyyānaṃ devatānaṃ dhammābhisamayo ahosi. Bahū nāgā ca supaṇṇā ca saraṇesu	428	
PA_atk-vin01_a:428_10	patiṭṭhahiṃsu. Yādisova sāriputtattherassa imaṃ suttantaṃ kathayato devatāsannipāto	4281	
PA_atk-vin01_a:428_11	ahosi, tādiso mahindattherassāpi jāto. Atha tassā rattiyā accayena rājā therānaṃ	4281	
PA_atk-vin01_a:428_12	rathaṃ pesesi. Sārathī rathaṃ ekamante ṭhapetvā therānaṃ ārocesi – “āgato, bhante,	4281	
PA_atk-vin01_a:428_13	ratho; abhiruhatha gacchissāmā”ti. Therā “na mayaṃ rathaṃ abhiruhāma; gaccha tvaṃ,	4281	
PA_atk-vin01_a:428_14	pacchā mayaṃ āgacchissāmā”ti vatvā vehāsaṃ abbhuggantvā anurādhapurassa puratthimadisāyaṃ	4281	
PA_atk-vin01_a:428_15	paṭhamakacetiyaṭṭhāne otariṃsu. Tañhi cetiyaṃ therehi paṭhamaṃ otiṇṇaṭṭhāne katattāyeva	4281	
PA_atk-vin01_a:428_16	“paṭhamakacetiya”nti vuccati.	4281	
PA_atk-vin01_a:429_0	Rājāpi sārathiṃ pesetvā “antonivesane maṇḍapaṃ paṭiyādethā”ti amacce āṇāpesi. Tāvadeva	429	
PA_atk-vin01_a:429_1	sabbe haṭṭhatuṭṭhā ativiya pāsādikaṃ maṇḍapaṃ paṭiyādesuṃ. Puna rājā cintesi – “hiyyo	429	
PA_atk-vin01_a:429_2	thero sīlakkhandhaṃ kathayamāno ‘uccāsayanamahāsayanaṃ na kappatī’ti āha; ‘nisīdissanti	429	
PA_atk-vin01_a:429_3	nu kho ayyā āsanesu, na nisīdissantī”’ti? Tassevaṃ cintayantasseva so sārathi nagaradvāraṃ	429	
PA_atk-vin01_a:429_4	sampatto. Tato addasa there paṭhamataraṃ āgantvā kāyabandhanaṃ bandhitvā cīvaraṃ	429	
PA_atk-vin01_a:429_5	pārupante. Disvā ativiya pasannacitto hutvā āgantvā rañño ārocesi – “āgatā, deva,	429	
PA_atk-vin01_a:429_6	therā”ti. Rājā “rathaṃ ārūḷhā”ti pucchi. “Na ārūḷhā, deva, api ca mama pacchato nikkhamitvā	429	
PA_atk-vin01_a:429_7	paṭhamataraṃ āgantvā pācīnadvāre ṭhitā”ti. Rājā “rathampi nābhirūhiṃsū”ti sutvā “na	429	
PA_atk-vin01_a:429_8	dāni ayyā uccāsayanamahāsayanaṃ sādiyissantī”ti cintetvā “tena hi, bhaṇe, therānaṃ	429	
PA_atk-vin01_a:429_9	bhūmattharaṇasaṅkhepena āsanāni paññapethā”ti vatvā paṭipathaṃ agamāsi. Amaccā pathaviyaṃ	429	
PA_atk-vin01_a:429_10	taṭṭikaṃ paññapetvā upari kojavakādīni cittattharaṇāni paññapesuṃ. Uppātapāṭhakā	4291	
PA_atk-vin01_a:429_11	disvā “gahitā dāni imehi pathavī, ime tambapaṇṇidīpassa sāmikā bhavissantī”ti byākariṃsu.	4291	
PA_atk-vin01_a:429_12	Rājāpi gantvā there vanditvā mahindattherassa hatthato pattaṃ gahetvā mahatiyā pūjāya	4291	
PA_atk-vin01_a:429_13	ca sakkārena ca there nagaraṃ pavesetvā antonivesanaṃ pavesesi. Thero āsanapaññattiṃ	4291	
PA_atk-vin01_a:429_14	disvā “amhākaṃ sāsanaṃ sakalalaṅkādīpe pathavī viya patthaṭaṃ niccalañca hutvā patiṭṭhahissatī”ti	4291	
PA_atk-vin01_a:429_15	cintento nisīdi. Rājā there paṇītena khādanīyena bhojanīyena sahatthā santappetvā	4291	
PA_atk-vin01_a:429_16	sampavāretvā “anuḷādevīpamukhāni pañca itthisatāni therānaṃ abhivādanaṃ pūjāsakkārañca	4291	
PA_atk-vin01_a:429_17	karontū”ti pakkosāpetvā ekamantaṃ nisīdi. Thero bhattakiccāvasāne rañño saparijanassa	4291	
PA_atk-vin01_a:429_18	dhammaratanavassaṃ vassento petavatthuṃ vimānavatthuṃ saccasaṃyuttañca kathesi. Taṃ	4291	
PA_atk-vin01_a:429_19	therassa dhammadesanaṃ sutvā tāni pañcapi itthisatāni sotāpattiphalaṃ sacchākaṃsu.	4291	
PA_atk-vin01_a:430_0	Yepi te manussā purimadivase missakapabbate there addasaṃsu, te tesu tesu ṭhānesu	430	
PA_atk-vin01_a:430_1	therānaṃ guṇe kathenti. Tesaṃ sutvā mahājanakāyo rājaṅgaṇe sannipatitvā mahāsaddaṃ	430	
PA_atk-vin01_a:430_2	akāsi. Rājā “kiṃ eso saddo”ti pucchi. “Nāgarā, deva, ‘there daṭṭhuṃ na labhāmā’ti	430	
PA_atk-vin01_a:430_3	viravantī”ti. Rājā “sace idha pavisissanti, okāso na bhavissatī”ti cintetvā “gacchatha,	430	
PA_atk-vin01_a:430_4	bhaṇe, hatthisālaṃ paṭijaggitvā vālukaṃ ākiritvā pañcavaṇṇāni pupphāni vikiritvā	430	
PA_atk-vin01_a:430_5	celavitānaṃ bandhitvā maṅgalahatthiṭṭhāne therānaṃ āsanāni paññapethā”ti āha. Amaccā	430	
PA_atk-vin01_a:430_6	tathā akaṃsu. Thero tattha gantvā nisīditvā devadūtasuttantaṃ kathesi. Kathāpariyosāne	430	
PA_atk-vin01_a:430_7	pāṇasahassaṃ sotāpattiphale patiṭṭhahi. Tato “hatthisālā atisambādhā”ti dakkhiṇadvāre	430	
PA_atk-vin01_a:430_8	nandanavanuyyāne āsanaṃ paññapesuṃ. Thero tattha nisīditvā āsīvisopamasuttaṃ kathesi.	430	
PA_atk-vin01_a:430_9	Tampi sutvā pāṇasahassaṃ sotāpattiphalaṃ paṭilabhi.	430	
PA_atk-vin01_a:431_0	Evaṃ āgatadivasato dutiyadivase aḍḍhateyyasahassānaṃ dhammābhisamayo ahosi. Therassa	431	
PA_atk-vin01_a:431_1	nandanavane āgatāgatāhi kulitthīhi kulasuṇhāhi kulakumārīhi saddhiṃ sammodamānasseva	431	
PA_atk-vin01_a:431_2	sāyanhasamayo jāto. Thero kālaṃ sallakkhetvā “gacchāma dāni missakapabbata”nti uṭṭhahi.	431	
PA_atk-vin01_a:431_3	Amaccā – “kattha, bhante, gacchathā”ti? “Amhākaṃ nivāsanaṭṭhāna”nti. Te rañño saṃviditaṃ	431	
PA_atk-vin01_a:431_4	katvā rājānumatena āhaṃsu – “akālo, bhante, idāni tattha gantuṃ; idameva nandanavanuyyānaṃ	431	
PA_atk-vin01_a:431_5	ayyānaṃ āvāsaṭṭhānaṃ hotū”ti. “Alaṃ, gacchāmā”ti. Puna rañño vacanenāhaṃsu – “rājā,	431	
PA_atk-vin01_a:431_6	bhante, āha – ‘etaṃ meghavanaṃ nāma uyyānaṃ mama pitu santakaṃ nagarato nātidūraṃ	431	
PA_atk-vin01_a:431_7	nāccāsannaṃ gamanāgamanasampannaṃ, ettha therā vāsaṃ kappentū”’ti. Vasiṃsu therā meghavane uyyāne.	431	
PA_atk-vin01_a:432_0	Rājāpi kho tassā rattiyā accayena therassa samīpaṃ gantvā sukhasayitabhāvaṃ pucchitvā	432	
PA_atk-vin01_a:432_1	“kappati, bhante, bhikkhusaṅghassa ārāmo”ti pucchi. Thero “kappati, mahārājā”ti vatvā	432	
PA_atk-vin01_a:432_2	imaṃ suttaṃ āhari – “anujānāmi, bhikkhave, ārāma”nti. Rājā tuṭṭho suvaṇṇabhiṅgāraṃ	432	
PA_atk-vin01_a:432_3	gahetvā therassa hatthe udakaṃ pātetvā mahāmeghavanuyyānaṃ adāsi. Saha udakapātena	432	
PA_atk-vin01_a:432_4	pathavī kampi. Ayaṃ mahāvihāre paṭhamo pathavīkampo ahosi. Rājā bhīto theraṃ pucchi	432	
PA_atk-vin01_a:432_5	– “kasmā, bhante, pathavī kampatī”ti? “Mā bhāyi, mahārāja, imasmiṃ dīpe dasabalassa	432	
PA_atk-vin01_a:432_6	sāsanaṃ patiṭṭhahissati; idañca paṭhamaṃ vihāraṭṭhānaṃ bhavissati, tassetaṃ pubbanimitta”nti.	432	
PA_atk-vin01_a:432_7	Rājā bhiyyosomattāya pasīdi. Thero punadivasepi rājageheyeva bhuñjitvā nandanavane	432	
PA_atk-vin01_a:432_8	anamataggiyāni kathesi. Punadivase aggikkhandhopamasuttaṃ kathesi. Etenevupāyena	432	
PA_atk-vin01_a:432_9	satta divasāni kathesi. Desanāpariyosāne aḍḍhanavamānaṃ pāṇasahassānaṃ dhammābhisamayo	432	
PA_atk-vin01_a:432_10	ahosi. Tato paṭṭhāya ca nandanavanaṃ sāsanassa jotipātubhāvaṭṭhānanti katvā “jotivana”nti	4321	
PA_atk-vin01_a:432_11	nāmaṃ labhi. Sattame pana divase therā antepure rañño appamādasuttaṃ kathayitvā cetiyagirimeva agamaṃsu.	4321	
PA_atk-vin01_a:433_0	Atha kho rājā amacce pucchi – “thero, amhe gāḷhena ovādena ovadati; gaccheyya nu	433	
PA_atk-vin01_a:433_1	kho”ti? Amaccā “tumhehi, deva, thero ayācito sayameva āgato; tasmā tassa anāpucchāva	433	
PA_atk-vin01_a:433_2	gamanampi bhaveyyā”ti āhaṃsu. Tato rājā rathaṃ abhiruhitvā dve ca deviyo āropetvā	433	
PA_atk-vin01_a:433_3	cetiyagiriṃ agamāsi mahañcarājānubhāvena. Gantvā deviyo ekamantaṃ apakkamāpetvā sayameva	433	
PA_atk-vin01_a:433_4	therānaṃ samīpaṃ upasaṅkamanto ativiya kilantarūpo hutvā upasaṅkami. Tato naṃ thero	433	
PA_atk-vin01_a:433_5	āha – “kasmā tvaṃ, mahārāja, evaṃ kilamamāno āgato”ti? “‘Tumhe mama gāḷhaṃ ovādaṃ	433	
PA_atk-vin01_a:433_6	datvā idāni gantukāmā nu kho’ti jānanatthaṃ, bhante”ti. “Na mayaṃ, mahārāja, gantukāmā;	433	
PA_atk-vin01_a:433_7	apica vassūpanāyikakālo nāmāyaṃ mahārāja, tatra samaṇena vassūpanāyikaṭṭhānaṃ ñātuṃ	433	
PA_atk-vin01_a:433_8	vaṭṭatī”ti. Taṃdivasameva ariṭṭho nāma amacco pañcapaṇṇāsāya jeṭṭhakaniṭṭhabhātukehi	433	
PA_atk-vin01_a:433_9	saddhiṃ rañño samīpe ṭhito āha – “icchāmahaṃ, deva, therānaṃ santike pabbajitu”nti.	433	
PA_atk-vin01_a:433_10	“Sādhu, bhaṇe, pabbajassū”ti rājā anujānitvā theraṃ sampaṭicchāpesi. Thero tadaheva	4331	
PA_atk-vin01_a:433_11	pabbājesi. Sabbe khuraggeyeva arahattaṃ pāpuṇiṃsu.	4331	
PA_atk-vin01_a:434_0	Rājāpi kho taṅkhaṇeyeva kaṇṭakena cetiyaṅgaṇaṃ parikkhipitvā dvāsaṭṭhiyā leṇesu kammaṃ	434	
PA_atk-vin01_a:434_1	paṭṭhapetvā nagarameva agamāsi. Tepi therā dasabhātikasamākulaṃ rājakulaṃ pasādetvā	434	
PA_atk-vin01_a:434_2	mahājanaṃ ovadamānā cetiyagirimhi vassaṃ vasiṃsu. Tadāpi cetiyagirimhi paṭhamaṃ vassaṃ	434	
PA_atk-vin01_a:434_3	upagatā dvāsaṭṭhi arahanto ahesuṃ. Athāyasmā mahāmahindo vutthavasso pavāretvā kattikapuṇṇamāyaṃ	434	
PA_atk-vin01_a:434_4	uposathadivase rājānaṃ etadavoca – “mahārāja, amhehi ciradiṭṭho sammāsambuddho, anāthavāsaṃ	434	
PA_atk-vin01_a:434_5	vasimha, icchāma mayaṃ jambudīpaṃ gantu”nti. Rājā āha – “ahaṃ, bhante, tumhe catūhi	434	
PA_atk-vin01_a:434_6	paccayehi upaṭṭhahāmi, ayañca mahājano tumhe nissāya tīsu saraṇesu patiṭṭhito, kasmā	434	
PA_atk-vin01_a:434_7	tumhe ukkaṇṭhitatthā”ti? “Ciradiṭṭho no, mahārāja, sammāsambuddho, abhivādanapaccuṭṭhānaañjalikammasāmīcikammakaraṇaṭṭhānaṃ	434	
PA_atk-vin01_a:434_8	natthi, tenamha ukkaṇṭhitā”ti. “Nanu, bhante, tumhe avocuttha – ‘parinibbuto sammāsambuddho”’ti.	434	
PA_atk-vin01_a:434_9	“Kiñcāpi, mahārāja, parinibbuto; atha khvassa sarīradhātuyo tiṭṭhantī”ti. “Aññātaṃ,	434	
PA_atk-vin01_a:434_10	bhante, thūpapatiṭṭhānaṃ tumhe ākaṅkhathāti. Karomi, bhante, thūpaṃ, bhūmibhāgaṃ	4341	
PA_atk-vin01_a:434_11	dāni vicinātha; apica, bhante, dhātuyo kuto lacchāmā”ti? “Sumanena saddhiṃ mantehi, mahārājā”ti.	4341	
PA_atk-vin01_a:435_0	“Sādhu, bhante”ti rājā sumanaṃ upasaṅkamitvā pucchi – “kuto dāni, bhante, dhātuyo	435	
PA_atk-vin01_a:435_1	lacchāmā”ti? Sumano āha – “appossukko tvaṃ, mahārāja, vīthiyo sodhāpetvā dhajapaṭākapuṇṇaghaṭādīhi	435	
PA_atk-vin01_a:435_2	alaṅkārāpetvā saparijano uposathaṃ samādiyitvā sabbatāḷāvacare upaṭṭhāpetvā maṅgalahatthiṃ	435	
PA_atk-vin01_a:435_3	sabbālaṅkārapaṭimaṇḍitaṃ kārāpetvā upari cassa setacchattaṃ ussāpetvā sāyanhasamaye	435	
PA_atk-vin01_a:435_4	mahānāgavanuyyānābhimukho yāhi. Addhā tasmiṃ ṭhāne dhātuyo lacchasī”ti. Rājā “sādhū”ti	435	
PA_atk-vin01_a:435_5	sampaṭicchi. Therā cetiyagirimeva agamaṃsu. Tatrāyasmā mahindatthero sumanasāmaṇeraṃ	435	
PA_atk-vin01_a:435_6	āha – “gaccha tvaṃ, sāmaṇera, jambudīpe tava ayyakaṃ asokaṃ dhammarājānaṃ upasaṅkamitvā	435	
PA_atk-vin01_a:435_7	mama vacanena evaṃ vadehi – ‘sahāyo vo, mahārāja, devānampiyatisso buddhasāsane pasanno	435	
PA_atk-vin01_a:435_8	thūpaṃ patiṭṭhāpetukāmo, tumhākaṃ kira hatthe dhātu atthi taṃ me dethā’ti. Taṃ gahetvā	435	
PA_atk-vin01_a:435_9	sakkaṃ devarājānaṃ upasaṅkamitvā evaṃ vadehi – ‘tumhākaṃ kira, mahārāja, hatthe dve	435	
PA_atk-vin01_a:435_10	dhātuyo atthi – dakkhiṇadāṭhā ca dakkhiṇakkhakañca; tato tumhe dakkhiṇadāṭhaṃ pūjetha,	4351	
PA_atk-vin01_a:435_11	dakkhiṇakkhakaṃ pana mayhaṃ dethā’ti. Evañca naṃ vadehi – ‘kasmā tvaṃ, mahārāja,	4351	
PA_atk-vin01_a:435_12	amhe tambapaṇṇidīpaṃ pahiṇitvā pamajjasī”’ti?	4351	
PA_atk-vin01_a:436_0	“Sādhu, bhante”ti kho sumano therassa vacanaṃ sampaṭicchitvā tāvadeva pattacīvaramādāya	436	
PA_atk-vin01_a:436_1	vehāsaṃ abbhuggantvā pāṭaliputtadvāre oruyha rañño santikaṃ gantvā etamatthaṃ ārocesi.	436	
PA_atk-vin01_a:436_2	Rājā tuṭṭho sāmaṇerassa hatthato pattaṃ gahetvā gandhehi ubbaṭṭetvā varamuttasadisānaṃ	436	
PA_atk-vin01_a:436_3	dhātūnaṃ pūretvā adāsi. So taṃ gahetvā sakkaṃ devarājānaṃ upasaṅkami. Sakko devarājā	436	
PA_atk-vin01_a:436_4	sāmaṇeraṃ disvāva “kiṃ, bhante sumana, āhiṇḍasī”ti āha. “Tvaṃ, mahārāja, amhe tambapaṇṇidīpaṃ	436	
PA_atk-vin01_a:436_5	pesetvā kasmā pamajjasī”ti? “Nappamajjāmi, bhante, vadehi – ‘kiṃ karomī”’ti? “Tumhākaṃ	436	
PA_atk-vin01_a:436_6	kira hatthe dve dhātuyo atthi – dakkhiṇadāṭhā ca dakkhiṇakkhakañca; tato tumhe dakkhiṇadāṭhaṃ	436	
PA_atk-vin01_a:436_7	pūjetha, dakkhiṇakkhakaṃ pana mayhaṃ dethā”ti. “Sādhu, bhante”ti kho sakko devānamindo	436	
PA_atk-vin01_a:436_8	yojanappamāṇaṃ maṇithūpaṃ ugghāṭetvā dakkhiṇakkhakadhātuṃ nīharitvā sumanassa adāsi.	436	
PA_atk-vin01_a:436_9	So taṃ gahetvā cetiyagirimhiyeva patiṭṭhāsi.	436	
PA_atk-vin01_a:437_0	Atha kho mahindapamukhā sabbepi te mahānāgā asokadhammarājena dinnadhātuyo cetiyagirimhiyeva	437	
PA_atk-vin01_a:437_1	patiṭṭhāpetvā dakkhiṇakkhakaṃ ādāya vaḍḍhamānakacchāyāya mahānāgavanuyyānamagamaṃsu.	437	
PA_atk-vin01_a:437_2	Rājāpi kho sumanena vuttappakāraṃ pūjāsakkāraṃ katvā hatthikkhandhavaragato sayaṃ	437	
PA_atk-vin01_a:437_3	maṅgalahatthimatthake setacchattaṃ dhārayamāno mahānāgavanaṃ sampāpuṇi. Athassa etadahosi	437	
PA_atk-vin01_a:437_4	– “sace ayaṃ sammāsambuddhassa dhātu, chattaṃ apanamatu, maṅgalahatthī jaṇṇukehi	437	
PA_atk-vin01_a:437_5	bhūmiyaṃ patiṭṭhahatu, dhātucaṅkoṭakaṃ mayhaṃ matthake patiṭṭhātū”ti. Saha rañño	437	
PA_atk-vin01_a:437_6	cittuppādena chattaṃ apanami, hatthī jaṇṇukehi patiṭṭhahi, dhātucaṅkoṭakaṃ rañño	437	
PA_atk-vin01_a:437_7	matthake patiṭṭhahi. Rājā amateneva abhisittagatto viya paramena pītipāmojjena samannāgato	437	
PA_atk-vin01_a:437_8	hutvā pucchi – “dhātuṃ, bhante, kiṃ karomā”ti? “Hatthikumbhamhiyeva tāva, mahārāja,	437	
PA_atk-vin01_a:437_9	ṭhapehī”ti. Rājā dhātucaṅkoṭakaṃ gahetvā hatthikumbhe ṭhapesi. Pamudito nāgo koñcanādaṃ	437	
PA_atk-vin01_a:437_10	nadi. Mahāmegho uṭṭhahitvā pokkharavassaṃ vassi. Udakapariyantaṃ katvā mahābhūmicālo	4371	
PA_atk-vin01_a:437_11	ahosi. “Paccantepi nāma sammāsambuddhassa dhātu patiṭṭhahissatī”ti devamanussā pamodiṃsu.	4371	
PA_atk-vin01_a:437_12	Evaṃ iddhānubhāvasiriyā devamanussānaṃ pītiṃ janayanto –	4371	
PA_atk-vin01_a:438	Puṇṇamāyaṃ mahāvīro, cātumāsiniyā idha;	43	
PA_atk-vin01_a:439	Āgantvā devalokamhā, hatthikumbhe patiṭṭhitoti.	43	
PA_atk-vin01_a:440_0	Athassa so hatthināgo anekatāḷāvacaraparivārito ativiya uḷārena pūjāsakkārena sakkariyamāno	440	
PA_atk-vin01_a:440_1	pacchimadisābhimukhova hutvā, apasakkanto yāva nagarassa puratthimadvāraṃ tāva gantvā	440	
PA_atk-vin01_a:440_2	puratthimena dvārena nagaraṃ pavisitvā sakalanāgarena uḷārāya pūjāya karīyamānāya	440	
PA_atk-vin01_a:440_3	dakkhiṇadvārena nikkhamitvā thūpārāmassa pacchimadisābhāge mahejavatthu nāma kira	440	
PA_atk-vin01_a:440_4	atthi, tattha gantvā puna thūpārāmābhimukhoyeva paṭinivatti. Tena ca samayena thūpārāme	440	
PA_atk-vin01_a:440_5	purimakānaṃ tiṇṇaṃ sammāsambuddhānaṃ paribhogacetiyaṭṭhānaṃ hoti.	440	
PA_atk-vin01_a:441_0	Atīte kira ayaṃ dīpo ojadīpo nāma ahosi, rājā abhayo nāma, nagaraṃ abhayapuraṃ nāma,	441	
PA_atk-vin01_a:441_1	cetiyapabbato devakūṭapabbato nāma, thūpārāmo paṭiyārāmo nāma. Tena kho pana samayena	441	
PA_atk-vin01_a:441_2	kakusandho bhagavā loke uppanno hoti. Tassa sāvako mahādevo nāma thero bhikkhusahassena	441	
PA_atk-vin01_a:441_3	saddhiṃ devakūṭe patiṭṭhāsi, mahindatthero viya cetiyapabbate. Tena kho pana samayena	441	
PA_atk-vin01_a:441_4	ojadīpe sattā pajjarakena anayabyasanaṃ āpajjanti. Addasā kho kakusandho bhagavā	441	
PA_atk-vin01_a:441_5	buddhacakkhunā lokaṃ olokento te satte anayabyasanamāpajjante. Disvā cattālīsāya	441	
PA_atk-vin01_a:441_6	bhikkhusahassehi parivuto agamāsi. Tassānubhāvena tāvadeva pajjarako vūpasanto. Roge	441	
PA_atk-vin01_a:441_7	vūpasante bhagavā dhammaṃ desesi. Caturāsītiyā pāṇasahassānaṃ dhammābhisamayo ahosi.	441	
PA_atk-vin01_a:441_8	Bhagavā dhamakaraṇaṃ datvā pakkāmi. Taṃ anto pakkhipitvā paṭiyārāme cetiyaṃ akaṃsu.	441	
PA_atk-vin01_a:441_9	Mahādevo dīpaṃ anusāsanto vihāsi.	441	
PA_atk-vin01_a:442_0	Koṇāgamanassa pana bhagavato kāle ayaṃ dīpo varadīpo nāma ahosi, rājā sameṇḍī nāma,	442	
PA_atk-vin01_a:442_1	nagaraṃ vaḍḍhamānaṃ nāma, pabbato suvaṇṇakūṭo nāma. Tena kho pana samayena varadīpe	442	
PA_atk-vin01_a:442_2	dubbuṭṭhikā hoti dubbhikkhaṃ dussassaṃ. Sattā chātakarogena anayabyasanaṃ āpajjanti.	442	
PA_atk-vin01_a:442_3	Addasā kho koṇāgamano bhagavā buddhacakkhunā lokaṃ olokento te satte anayabyasanaṃ	442	
PA_atk-vin01_a:442_4	āpajjante. Disvā tiṃsabhikkhusahassaparivuto agamāsi. Buddhānubhāvena devo sammādhāraṃ	442	
PA_atk-vin01_a:442_5	anuppavecchi. Subhikkhaṃ ahosi. Bhagavā dhammaṃ desesi. Caturāsītiyā pāṇasahassānaṃ	442	
PA_atk-vin01_a:442_6	dhammābhisamayo ahosi. Bhagavā bhikkhusahassaparivāraṃ mahāsumanaṃ nāma theraṃ dīpe	442	
PA_atk-vin01_a:442_7	ṭhapetvā kāyabandhanaṃ datvā pakkāmi. Taṃ anto pakkhipitvā cetiyaṃ akaṃsu.	442	
PA_atk-vin01_a:443_0	Kassapassa pana bhagavato kāle ayaṃ dīpo maṇḍadīpo nāma ahosi, rājā jayanto nāma,	443	
PA_atk-vin01_a:443_1	nagaraṃ visālaṃ nāma, pabbato subhakūṭo nāma. Tena kho pana samayena maṇḍadīpe mahāvivādo	443	
PA_atk-vin01_a:443_2	hoti. Bahū sattā kalahaviggahajātā anayabyasanaṃ āpajjanti. Addasā kho kassapo bhagavā	443	
PA_atk-vin01_a:443_3	buddhacakkhunā lokaṃ olokento te satte anayabyasanaṃ āpajjante. Disvā vīsatibhikkhusahassaparivuto	443	
PA_atk-vin01_a:443_4	āgantvā vivādaṃ vūpasametvā dhammaṃ desesi. Caturāsītiyā pāṇasahassānaṃ dhammābhisamayo	443	
PA_atk-vin01_a:443_5	ahosi. Bhagavā bhikkhusahassaparivāraṃ sabbanandaṃ nāma theraṃ dīpe patiṭṭhāpetvā	443	
PA_atk-vin01_a:443_6	udakasāṭakaṃ datvā pakkāmi. Taṃ anto pakkhipitvā cetiyaṃ akaṃsu. Evaṃ thūpārāme purimakānaṃ	443	
PA_atk-vin01_a:443_7	tiṇṇaṃ buddhānaṃ cetiyāni patiṭṭhahiṃsu. Tāni sāsanantaradhānena nassanti, ṭhānamattaṃ	443	
PA_atk-vin01_a:443_8	avasissati. Tasmā vuttaṃ – “tena ca samayena thūpārāme purimakānaṃ tiṇṇaṃ sammāsambuddhānaṃ	443	
PA_atk-vin01_a:443_9	paribhogacetiyaṭṭhānaṃ hotī”ti. Tadetaṃ vinaṭṭhesu cetiyesu devatānubhāvena kaṇṭakasamākiṇṇasākhehi	443	
PA_atk-vin01_a:443_10	nānāgacchehi parivutaṃ tiṭṭhati – “mā naṃ koci ucchiṭṭhāsucimalakacavarehi padūsesī”ti.	4431	
PA_atk-vin01_a:444_0	Atha khvassa hatthino purato purato gantvā rājapurisā sabbagacche chinditvā bhūmiṃ	444	
PA_atk-vin01_a:444_1	sodhetvā taṃ hatthatalasadisaṃ akaṃsu. Hatthināgo gantvā taṃ ṭhānaṃ purato katvā	444	
PA_atk-vin01_a:444_2	tassa pacchimadisābhāge bodhirukkhaṭṭhāne aṭṭhāsi. Athassa matthakato dhātuṃ oropetuṃ	444	
PA_atk-vin01_a:444_3	ārabhiṃsu. Nāgo oropetuṃ na deti. Rājā theraṃ pucchi – “kasmā, bhante, nāgo dhātuṃ	444	
PA_atk-vin01_a:444_4	oropetuṃ na detī”ti? “Ārūḷhaṃ, mahārāja, oropetuṃ na vaṭṭatī”ti. Tasmiñca kāle abhayavāpiyā	444	
PA_atk-vin01_a:444_5	udakaṃ chinnaṃ hoti. Samantā bhūmi phalitā hoti, suuddharā mattikāpiṇḍā. Tato mahājano	444	
PA_atk-vin01_a:444_6	sīghaṃ sīghaṃ mattikaṃ āharitvā hatthikumbhappamāṇaṃ vatthumakāsi. Tāvadeva ca thūpakaraṇatthaṃ	444	
PA_atk-vin01_a:444_7	iṭṭhakā kātuṃ ārabhiṃsu. Na yāva iṭṭhakā pariniṭṭhanti tāva hatthināgo katipāhaṃ	444	
PA_atk-vin01_a:444_8	divā bodhirukkhaṭṭhāne hatthisālāyaṃ tiṭṭhati, rattiṃ thūpapatiṭṭhānabhūmiṃ pariyāyati.	444	
PA_atk-vin01_a:444_9	Atha vatthuṃ cināpetvā rājā theraṃ pucchi – “kīdiso, bhante, thūpo kātabbo”ti? “Vīhirāsisadiso, mahārājā”ti.	444	
PA_atk-vin01_a:445_0	“Sādhu, bhante”ti rājā jaṅghappamāṇaṃ thūpaṃ cināpetvā dhātuoropanatthāya mahāsakkāraṃ	445	
PA_atk-vin01_a:445_1	kāresi. Sakalanagarañca janapado ca dhātumahadassanatthaṃ sannipati. Sannipatite	445	
PA_atk-vin01_a:445_2	ca pana tasmiṃ mahājanakāye dasabalassa dhātu hatthikumbhato sattatālappamāṇaṃ vehāsaṃ	445	
PA_atk-vin01_a:445_3	abbhuggantvā yamakapāṭihāriyaṃ dassesi. Tehi tehi dhātuppadesehi channaṃ vaṇṇānaṃ	445	
PA_atk-vin01_a:445_4	udakadhārā ca aggikkhandhā ca pavattanti, sāvatthiyaṃ kaṇḍambamūle bhagavatā dassitapāṭihāriyasadisameva	445	
PA_atk-vin01_a:445_5	pāṭihāriyaṃ ahosi. Tañca kho neva therānubhāvena, na devatānubhāvena; apica kho buddhānubhāveneva.	445	
PA_atk-vin01_a:445_6	Bhagavā kira dharamānova adhiṭṭhāsi – “mayi parinibbute tambapaṇṇidīpe anurādhapurassa	445	
PA_atk-vin01_a:445_7	dakkhiṇadisābhāge purimakānaṃ tiṇṇaṃ buddhānaṃ paribhogacetiyaṭṭhāne mama dakkhiṇakkhakadhātu	445	
PA_atk-vin01_a:445_8	patiṭṭhānadivase yamakapāṭihāriyaṃ hotū”ti.	445	
PA_atk-vin01_a:446	“Evaṃ acintiyā buddhā, buddhadhammā acintiyā;	44	
PA_atk-vin01_a:447	Acintiye pasannānaṃ, vipāko hoti acintiyo”ti. ;	44	
PA_atk-vin01_a:448_0	Sammāsambuddho kira imaṃ dīpaṃ dharamānakālepi tikkhattuṃ āgamāsi. Paṭhamaṃ – yakkhadamanatthaṃ	448	
PA_atk-vin01_a:448_1	ekakova āgantvā yakkhe dametvā “mayi parinibbute imasmiṃ dīpe sāsanaṃ patiṭṭhahissatī”ti	448	
PA_atk-vin01_a:448_2	tambapaṇṇidīpe rakkhaṃ karonto tikkhattuṃ dīpaṃ āvijji. Dutiyaṃ – mātulabhāgineyyānaṃ	448	
PA_atk-vin01_a:448_3	nāgarājūnaṃ damanatthāya ekakova āgantvā te dametvā agamāsi. Tatiyaṃ – pañcabhikkhusataparivāro	448	
PA_atk-vin01_a:448_4	āgantvā mahācetiyaṭṭhāne ca thūpārāmacetiyaṭṭhāne ca mahābodhipatiṭṭhitaṭṭhāne ca	448	
PA_atk-vin01_a:448_5	mahiyaṅgaṇacetiyaṭṭhāne ca mutiyaṅgaṇacetiyaṭṭhāne ca dīghavāpicetiyaṭṭhāne ca kalyāṇiyacetiyaṭṭhāne	448	
PA_atk-vin01_a:448_6	ca nirodhasamāpattiṃ samāpajjitvā nisīdi. Idamassa catutthaṃ dhātusarīrena āgamanaṃ.	448	
PA_atk-vin01_a:449_0	Dhātusarīrato ca panassa nikkhantaudakaphusitehi sakalatambapaṇṇitale na koci aphuṭṭhokāso	449	
PA_atk-vin01_a:449_1	nāma ahosi. Evamassa taṃ dhātusarīraṃ udakaphusitehi tambapaṇṇitalassa pariḷāhaṃ	449	
PA_atk-vin01_a:449_2	vūpasametvā mahājanassa pāṭihāriyaṃ dassetvā otaritvā rañño matthake patiṭṭhāsi.	449	
PA_atk-vin01_a:449_3	Rājā saphalaṃ manussapaṭilābhaṃ maññamāno mahantaṃ sakkāraṃ karitvā dhātuṃ patiṭṭhāpesi.	449	
PA_atk-vin01_a:449_4	Saha dhātupatiṭṭhāpanena mahābhūmicālo ahosi. Tasmiñca pana dhātupāṭihāriye cittaṃ	449	
PA_atk-vin01_a:449_5	pasādetvā rañño bhātā abhayo nāma rājakumāro purisasahassena saddhiṃ pabbaji. Cetaraṭṭhagāmato	449	
PA_atk-vin01_a:449_6	pañca dārakasatāni pabbajiṃsu, tathā dvāramaṇḍalādīhi gāmakehi nikkhamitvā pañcapañca	449	
PA_atk-vin01_a:449_7	dārakasatāni sabbānipi antonagarato ca bahinagarato ca pabbajitāni tiṃsabhikkhusahassāni	449	
PA_atk-vin01_a:449_8	ahesuṃ. Niṭṭhite pana thūpasmiṃ rājā ca rājabhātikā ca deviyo ca devanāgayakkhānampi	449	
PA_atk-vin01_a:449_9	vimhayakaraṃ paccekaṃ paccekaṃ pūjaṃ akaṃsu. Niṭṭhitāya pana dhātupūjāya patiṭṭhite	449	
PA_atk-vin01_a:449_10	dhātuvare mahindatthero meghavanuyyānameva gantvā vāsaṃ kappesi.	4491	
PA_atk-vin01_a:450_0	Tasmiṃ kho pana samaye anuḷā devī pabbajitukāmā hutvā rañño ārocesi. Rājā tassā vacanaṃ	450	
PA_atk-vin01_a:450_1	sutvā theraṃ etadavoca – “anuḷā, bhante, devī pabbajitukāmā, pabbājetha na”nti. “Na,	450	
PA_atk-vin01_a:450_2	mahārāja, amhākaṃ mātugāmaṃ pabbājetuṃ kappati. Pāṭaliputte pana mayhaṃ bhaginī saṅghamittattherī	450	
PA_atk-vin01_a:450_3	nāma atthi, taṃ pakkosāpehi. Imasmiñca pana, mahārāja, dīpe purimakānaṃ tiṇṇaṃ sammāsambuddhānaṃ	450	
PA_atk-vin01_a:450_4	bodhi patiṭṭhāsi. Amhākampi bhagavato sarasaraṃsijālavissajjanakena bodhinā idha	450	
PA_atk-vin01_a:450_5	patiṭṭhātabbaṃ, tasmā tathā sāsanaṃ pahiṇeyyāsi yathā saṅghamittā bodhiṃ gahetvā āgaccheyyā”ti.	450	
PA_atk-vin01_a:451_0	“Sādhu, bhante”ti rājā therassa vacanaṃ sampaṭicchitvā amaccehi saddhiṃ mantento	451	
PA_atk-vin01_a:451_1	ariṭṭhaṃ nāma attano bhāgineyyaṃ āha – “sakkhissasi tvaṃ, tāta, pāṭaliputtaṃ gantvā	451	
PA_atk-vin01_a:451_2	mahābodhinā saddhiṃ ayyaṃ saṅghamittattheriṃ ānetu”nti? “Sakkhissāmi, deva, sace	451	
PA_atk-vin01_a:451_3	me pabbajjaṃ anujānissasī”ti. “Gaccha, tāta, theriṃ ānetvā pabbajāhī”ti. So rañño	451	
PA_atk-vin01_a:451_4	ca therassa ca sāsanaṃ gahetvā therassa adhiṭṭhānavasena ekadivaseneva jambukolapaṭṭanaṃ	451	
PA_atk-vin01_a:451_5	gantvā nāvaṃ abhiruhitvā samuddaṃ atikkamitvā pāṭaliputtameva agamāsi. Anuḷāpi kho	451	
PA_atk-vin01_a:451_6	devī pañcahi kaññāsatehi pañcahi ca antepurikāsatehi saddhiṃ dasa sīlāni samādiyitvā	451	
PA_atk-vin01_a:451_7	kāsāyāni vatthāni acchādetvā nagarassa ekadese upassayaṃ kārāpetvā nivāsaṃ kappesi.	451	
PA_atk-vin01_a:451_8	Ariṭṭhopi taṃdivasameva rañño sāsanaṃ appesi, evañca avoca – “putto te, deva, mahindatthero	451	
PA_atk-vin01_a:451_9	evamāha – ‘sahāyakassa kira te devānampiyatissassa rañño bhātu jāyā anuḷā nāma devī	451	
PA_atk-vin01_a:451_10	pabbajitukāmā, taṃ pabbājetuṃ ayyaṃ saṅghamittattheriṃ pahiṇatha, ayyāyeva ca saddhiṃ	4511	
PA_atk-vin01_a:451_11	mahābodhi”’nti. Therassa sāsanaṃ ārocetvā saṅghamittattheriṃ upasaṅkamitvā evamāha	4511	
PA_atk-vin01_a:451_12	– “ayye, tumhākaṃ bhātā mahindatthero maṃ tumhākaṃ santikaṃ pesesi, devānampiyatissassa	4511	
PA_atk-vin01_a:451_13	rañño bhātu jāyā anuḷā nāma devī pañcahi kaññāsatehi, pañcahi ca antepurikāsatehi	4511	
PA_atk-vin01_a:451_14	saddhiṃ pabbajitukāmā, taṃ kira āgantvā pabbājethā”ti. Sā tāvadeva turitaturitā rañño	4511	
PA_atk-vin01_a:451_15	santikaṃ gantvā evamāha – “mahārāja, mayhaṃ bhātā mahindatthero evaṃ pahiṇi, ‘rañño	4511	
PA_atk-vin01_a:451_16	kira bhātu jāyā anuḷā nāma devī pañcahi kaññāsatehi pañcahi ca antepurikāsatehi saddhiṃ	4511	
PA_atk-vin01_a:451_17	pabbajitukāmā mayhaṃ āgamanaṃ udikkhati’. Gacchāmahaṃ, mahārāja, tambapaṇṇidīpa”nti.	4511	
PA_atk-vin01_a:452_0	Rājā āha – “amma, puttopi me mahindatthero nattā ca me sumanasāmaṇero maṃ chinnahatthaṃ	452	
PA_atk-vin01_a:452_1	viya karontā tambapaṇṇidīpaṃ gatā. Tassa mayhaṃ tepi apassantassa uppanno soko tava	452	
PA_atk-vin01_a:452_2	mukhaṃ passantassa vūpasammati! Alaṃ, amma, mā tvaṃ agamāsī”ti. “Bhāriyaṃ me, mahārāja,	452	
PA_atk-vin01_a:452_3	bhātu vacanaṃ; anuḷāpi khattiyā itthisahassaparivutā pabbajjāpurekkhārā maṃ paṭimāneti;	452	
PA_atk-vin01_a:452_4	gacchāmahaṃ, mahārājā”ti. “Tena hi, amma, mahābodhiṃ gahetvā gacchāhī”ti. Kuto rañño	452	
PA_atk-vin01_a:452_5	mahābodhi? Rājā kira tato pubbe eva dhātuggahaṇatthāya anāgate sumane laṅkādīpaṃ	452	
PA_atk-vin01_a:452_6	mahābodhiṃ pesetukāmo, “kathaṃ nu kho asatthaghātārahaṃ mahābodhiṃ pesessāmī”ti upāyaṃ	452	
PA_atk-vin01_a:452_7	apassanto mahādevaṃ nāma amaccaṃ pucchi. So āha – “santi, deva, bahū paṇḍitā bhikkhū”ti.	452	
PA_atk-vin01_a:452_8	Taṃ sutvā rājā bhikkhusaṅghassa bhattaṃ paṭiyādetvā bhattakiccāvasāne saṅghaṃ pucchi	452	
PA_atk-vin01_a:452_9	– “gantabbaṃ nu kho, bhante, bhagavato mahābodhinā laṅkādīpaṃ no”ti? Saṅgho moggaliputtatissattherassa bhāraṃ akāsi.	452	
PA_atk-vin01_a:453_0	Thero “gantabbaṃ, mahārāja, mahābodhinā laṅkādīpa”nti vatvā bhagavato pañca mahāadhiṭṭhānāni	453	
PA_atk-vin01_a:453_1	kathesi. Katamāni pañca? Bhagavā kira mahāparinibbānamañce nipanno laṅkādīpe mahābodhipatiṭṭhāpanatthāya	453	
PA_atk-vin01_a:453_2	“asokamahārājā mahābodhiggahaṇatthaṃ gamissati, tadā mahābodhissa dakkhiṇasākhā sayameva	453	
PA_atk-vin01_a:453_3	chijjitvā suvaṇṇakaṭāhe patiṭṭhātū”ti adhiṭṭhāsi – idamekamadhiṭṭhānaṃ.	453	
PA_atk-vin01_a:454	Tattha patiṭṭhānakāle ca “mahābodhi himavalāhakagabbhaṃ pavisitvā patiṭṭhātū”ti adhiṭṭhāsi – idaṃ dutiyamadhiṭṭhānaṃ.	45	
PA_atk-vin01_a:455	“Sattame divase himavalāhakagabbhato oruyha suvaṇṇakaṭāhe patiṭṭhahanto pattehi ca phalehi ca chabbaṇṇaraṃsiyo muñcatū”ti adhiṭṭhāsi – idaṃ tatiyamadhiṭṭhānaṃ.	45	
PA_atk-vin01_a:456	“Thūpārāme dakkhiṇakkhakadhātu cetiyamhi patiṭṭhānadivase yamakapāṭihāriyaṃ karotū”ti adhiṭṭhāsi – idaṃ catutthaṃ adhiṭṭhānaṃ.	45	
PA_atk-vin01_a:457	Laṅkādīpamhiyeva me doṇamattā dhātuyo mahācetiyamhi patiṭṭhānakāle buddhavesaṃ gahetvā vehāsaṃ abbhuggantvā yamakapāṭihāriyaṃ karontū”ti adhiṭṭhāsi – idaṃ pañcamaṃ adhiṭṭhānanti.	45	
PA_atk-vin01_a:458_0	Rājā imāni pañca mahāadhiṭṭhānāni sutvā pasannacitto pāṭaliputtato yāva mahābodhi	458	
PA_atk-vin01_a:458_1	tāva maggaṃ paṭijaggāpetvā suvaṇṇakaṭāhatthāya bahuṃ suvaṇṇaṃ nīharāpesi. Tāvadeva	458	
PA_atk-vin01_a:458_2	ca rañño cittaṃ ñatvā vissakammadevaputto kammāravaṇṇaṃ nimminitvā purato aṭṭhāsi.	458	
PA_atk-vin01_a:458_3	Rājā taṃ disvā “tāta, imaṃ suvaṇṇaṃ gahetvā kaṭāhaṃ karohī”ti āha. “Pamāṇaṃ, deva,	458	
PA_atk-vin01_a:458_4	jānāthā”ti? “Tvameva, tāta, ñatvā karohī”ti. “Sādhu, deva, karissāmī”ti suvaṇṇaṃ	458	
PA_atk-vin01_a:458_5	gahetvā attano ānubhāvena hatthena parimajjitvā suvaṇṇakaṭāhaṃ nimmini navahatthaparikkhepaṃ	458	
PA_atk-vin01_a:458_6	pañcahatthubbedhaṃ tihatthavikkhambhaṃ aṭṭhaṅgulabahalaṃ hatthisoṇḍappamāṇamukhavaṭṭiṃ.	458	
PA_atk-vin01_a:458_7	Atha rājā sattayojanāyāmāya tiyojanavitthārāya mahatiyā senāya pāṭaliputtato nikkhamitvā	458	
PA_atk-vin01_a:458_8	ariyasaṅghamādāya mahābodhisamīpaṃ agamāsi. Senā samussitadhajapaṭākaṃ nānāratanavicittaṃ	458	
PA_atk-vin01_a:458_9	anekālaṅkārapaamaṇḍitaṃ nānāvidhakusumasamākiṇṇaṃ anekatūriyasaṅghuṭṭhaṃ mahābodhiṃ	458	
PA_atk-vin01_a:458_10	parikkhipi. Rājā sahassamatte gaṇapāmokkhe mahāthere gahetvā sakalajambudīpe pattābhisekānaṃ	4581	
PA_atk-vin01_a:458_11	rājūnaṃ sahassena attānañca mahābodhiñca parivārāpetvā mahābodhimūle ṭhatvā mahābodhiṃ	4581	
PA_atk-vin01_a:458_12	ullokesi. Mahābodhissa khandhañca dakkhiṇamahāsākhāya catuhatthappamāṇappadesañca	4581	
PA_atk-vin01_a:458_13	ṭhapetvā avasesaṃ adassanaṃ agamāsi.	4581	
PA_atk-vin01_a:459_0	Rājā taṃ pāṭihāriyaṃ disvā uppannapītipāmojjo “ahaṃ, bhante, imaṃ pāṭihāriyaṃ disvā	459	
PA_atk-vin01_a:459_1	tuṭṭho mahābodhiṃ sakalajambudīparajjena pūjemī”ti bhikkhusaṅghassa vatvā abhisekaṃ	459	
PA_atk-vin01_a:459_2	adāsi. Tato pupphagandhādīhi pūjetvā tikkhattuṃ padakkhiṇaṃ katvā aṭṭhasu ṭhānesu	459	
PA_atk-vin01_a:459_3	vanditvā uṭṭhāya añjaliṃ paggayha ṭhatvā saccavacanakiriyāya bodhiṃ gaṇhitukāmo bhūmito	459	
PA_atk-vin01_a:459_4	yāva mahābodhissa dakkhiṇasākhā tāva uccaṃ katvā ṭhapitassa sabbaratanamayapīṭhassa	459	
PA_atk-vin01_a:459_5	upari suvaṇṇakaṭāhaṃ ṭhapāpetvā ratanapīṭhaṃ āruyha suvaṇṇatulikaṃ gahetvā manosilāya	459	
PA_atk-vin01_a:459_6	lekhaṃ katvā “yadi mahābodhinā laṅkādīpe patiṭṭhātabbaṃ, yadi cāhaṃ buddhasāsane	459	
PA_atk-vin01_a:459_7	nibbematiko bhaveyyaṃ, mahābodhi sayameva imasmiṃ suvaṇṇakaṭāhe oruyha patiṭṭhātū”ti	459	
PA_atk-vin01_a:459_8	saccavacanakiriyamakāsi. Saha saccakiriyāya bodhisākhā manosilāya paricchinnaṭṭhāne	459	
PA_atk-vin01_a:459_9	chijjitvā gandhakalalapūrassa suvaṇṇakaṭāhassa upari aṭṭhāsi. Tassa ubbedhena dasahattho	459	
PA_atk-vin01_a:459_10	khandho hoti catuhatthā pañca mahāsākhā pañcahiyeva phalehi paṭimaṇḍitā, khuddakasākhānaṃ	4591	
PA_atk-vin01_a:459_11	pana sahassaṃ. Atha rājā mūlalekhāya upari tivaṅgulappadese aññaṃ lekhaṃ paricchindi.	4591	
PA_atk-vin01_a:459_12	Tato tāvadeva pupphuḷakā hutvā dasa mahāmūlāni nikkhamiṃsu. Puna uparūpari tivaṅgule	4591	
PA_atk-vin01_a:459_13	tivaṅgule aññā nava lekhā paricchindi. Tāhipi dasa dasa pupphuḷakā hutvā navuti mūlāni	4591	
PA_atk-vin01_a:459_14	nikkhamiṃsu. Paṭhamakā dasa mahāmūlā caturaṅgulamattaṃ nikkhantā. Itarepi gavakkhajālasadisaṃ	4591	
PA_atk-vin01_a:459_15	anusibbantā nikkhantā. Ettakaṃ pāṭihāriyaṃ rājā ratanapīṭhamatthake ṭhitoyeva disvā	4591	
PA_atk-vin01_a:459_16	añjaliṃ paggayha mahānādaṃ nadi. Anekāni bhikkhusahassāni sādhukāramakaṃsu. Sakalarājasenā	4591	
PA_atk-vin01_a:459_17	unnādinī ahosi. Celukkhepasatasahassāni pavattayiṃsu. Bhūmaṭṭhakadeve ādiṃ katvā	4591	
PA_atk-vin01_a:459_18	yāva brahmakāyikā devā tāva sādhukāraṃ pavattayiṃsu. Rañño imaṃ pāṭihāriyaṃ passantassa	4591	
PA_atk-vin01_a:459_19	pītiyā nirantaraṃ phuṭasarīrassa añjaliṃ paggahetvā ṭhitasseva mahābodhi mūlasatena	4591	
PA_atk-vin01_a:459_20	suvaṇṇakaṭāhe patiṭṭhāsi. Dasa mahāmūlāni suvaṇṇakaṭāhatalaṃ āhacca aṭṭhaṃsu. Avasesāni	4592	
PA_atk-vin01_a:459_21	navuti khuddakamūlāni anupubbena vaḍḍhanakāni hutvā gandhakalale oruyha ṭhitāni.	4592	
PA_atk-vin01_a:460_0	Evaṃ suvaṇṇakaṭāhe patiṭṭhitamatte mahābodhimhi mahāpathavī cali. Ākāse devadundubhiyo	460	
PA_atk-vin01_a:460_1	phaliṃsu. Pabbatānaṃ naccehi devānaṃ sādhukārehi yakkhānaṃ hiṅkārehi asurānaṃ thutijappehi	460	
PA_atk-vin01_a:460_2	brahmānaṃ apphoṭanehi meghānaṃ gajjitehi catuppadānaṃ ravehi pakkhīnaṃ rutehi sabbatāḷāvacarānaṃ	460	
PA_atk-vin01_a:460_3	sakasakapaṭibhānehi pathavītalato yāva brahmalokā tāva ekakolāhalaṃ ekaninnādaṃ ahosi.	460	
PA_atk-vin01_a:460_4	Pañcasu sākhāsu phalato phalato chabbaṇṇaraṃsiyo nikkhamitvā sakalacakkavāḷaṃ ratanagopānasīvinaddhaṃ	460	
PA_atk-vin01_a:460_5	viya kurumānā yāva brahmalokā abbhuggacchiṃsu. Taṃ khaṇato ca pana pabhuti satta	460	
PA_atk-vin01_a:460_6	divasāni mahābodhi himavalāhakagabbhaṃ pavisitvā aṭṭhāsi. Na koci mahābodhiṃ passati.	460	
PA_atk-vin01_a:460_7	Rājā ratanapīṭhato oruyha satta divasāni mahābodhipūjaṃ kāresi. Sattame divase sabbadisāhi	460	
PA_atk-vin01_a:460_8	himā ca chabbaṇṇaraṃsiyo ca āvattitvā mahābodhimeva pavisiṃsu. Vigatahimavalāhake	460	
PA_atk-vin01_a:460_9	vippasanne cakkavāḷagabbhe mahābodhi paripuṇṇakhandhasākhāpasākho pañcaphalapaṭimaṇḍito	460	
PA_atk-vin01_a:460_10	suvaṇṇakaṭāhe patiṭṭhitova paññāyittha. Rājā mahābodhiṃ disvā tehi pāṭihāriyehi sañjātapītipāmojjo	4601	
PA_atk-vin01_a:460_11	“sakalajambudīparajjena taruṇamahābodhiṃ pūjessāmī”ti abhisekaṃ datvā satta divasāni	4601	
PA_atk-vin01_a:460_12	mahābodhiṭṭhāneyeva aṭṭhāsi.	4601	
PA_atk-vin01_a:461_0	Mahābodhi pubbakattikapavāraṇādivase sāyanhasamaye paṭhamaṃ suvaṇṇakaṭāhe patiṭṭhahi.	461	
PA_atk-vin01_a:461_1	Tato himagabbhasattāhaṃ abhisekasattāhañca vītināmetvā kāḷapakkhassa uposathadivase	461	
PA_atk-vin01_a:461_2	rājā ekadivaseneva pāṭaliputtaṃ pavisitvā kattikajuṇhapakkhassa pāṭipadadivase mahābodhiṃ	461	
PA_atk-vin01_a:461_3	pācīnamahāsālamūle ṭhapesi. Suvaṇṇakaṭāhe patiṭṭhitadivasato sattarasame divase mahābodhissa	461	
PA_atk-vin01_a:461_4	abhinavaṅkurā pāturahesuṃ. Te disvāpi pasanno rājā puna mahābodhiṃ rajjena pūjento	461	
PA_atk-vin01_a:461_5	sakalajambudīpābhisekamadāsi. Tadā sumanasāmaṇero kattikapuṇṇamadivase dhātuggahaṇatthaṃ	461	
PA_atk-vin01_a:461_6	gato mahābodhissa kattikachaṇapūjaṃ addasa. Evaṃ mahābodhimaṇḍato ānetvā pāṭaliputte	461	
PA_atk-vin01_a:461_7	ṭhapitaṃ mahābodhiṃ sandhāya āha – “tena hi, amma, mahābodhiṃ gahetvā gacchāhī”ti.	461	
PA_atk-vin01_a:461_8	Sā “sādhū”ti sampaṭicchi.	461	
PA_atk-vin01_a:462_0	Rājā mahābodhirakkhaṇatthāya aṭṭhārasa devatākulāni, aṭṭha amaccakulāni, aṭṭha brāhmaṇakulāni,	462	
PA_atk-vin01_a:462_1	aṭṭha kuṭumbiyakulāni, aṭṭha gopakakulāni, aṭṭha taracchakulāni, aṭṭha ca kāliṅgakulāni	462	
PA_atk-vin01_a:462_2	datvā udakasiñcanatthāya ca aṭṭha suvaṇṇaghaṭe, aṭṭha ca rajataghaṭe datvā iminā	462	
PA_atk-vin01_a:462_3	parivārena mahābodhiṃ gaṅgāya nāvaṃ āropetvā sayampi nagarato nikkhamitvā vijjhāṭaviṃ	462	
PA_atk-vin01_a:462_4	samatikkamma anupubbena sattahi divasehi tāmalittiṃ anuppatto. Antarāmagge devanāgamanussā	462	
PA_atk-vin01_a:462_5	uḷāraṃ mahābodhipūjaṃ akaṃsu. Rājāpi samuddatīre satta divasāni mahābodhiṃ ṭhapetvā	462	
PA_atk-vin01_a:462_6	sakalajambudīpamahārajjaṃ adāsi. Idamassa tatiyaṃ jambudīparajjasampadānaṃ hoti.	462	
PA_atk-vin01_a:463_0	Evaṃ mahārajjena pūjetvā māgasiramāsassa paṭhamapāṭipadadivase asoko dhammarājā mahābodhiṃ	463	
PA_atk-vin01_a:463_1	ukkhipitvā galappamāṇaṃ udakaṃ oruyha nāvāyaṃ patiṭṭhāpetvā saṅghamittattherimpi	463	
PA_atk-vin01_a:463_2	saparivāraṃ nāvaṃ āropetvā ariṭṭhaṃ amaccaṃ etadavoca – “ahaṃ, tāta, mahābodhiṃ tikkhattuṃ	463	
PA_atk-vin01_a:463_3	sakalajambudīparajjena pūjetvā galappamāṇaṃ udakaṃ oruyha mama sahāyakassa pesesiṃ,	463	
PA_atk-vin01_a:463_4	sopi evameva mahābodhiṃ pūjetū”ti. Evaṃ sahāyakassa sāsanaṃ datvā “gacchati vatare,	463	
PA_atk-vin01_a:463_5	dasabalassa sarasaraṃsijālaṃ vimuñcanto mahābodhirukkho”ti vanditvā añjaliṃ paggahetvā	463	
PA_atk-vin01_a:463_6	assūni pavattayamāno aṭṭhāsi. Sāpi kho mahābodhisamārūḷhā nāvā passato passato mahārājassa	463	
PA_atk-vin01_a:463_7	mahāsamuddatalaṃ pakkhantā. Mahāsamuddepi samantā yojanaṃ vīciyo vūpasantā; pañca	463	
PA_atk-vin01_a:463_8	vaṇṇāni padumāni pupphitāni; antalikkhe dibbāni tūriyāni pavajjiṃsu; ākāse jalajathalajarukkhādisannissitāhi	463	
PA_atk-vin01_a:463_9	devatāhi pavattitā ativiya uḷārā pūjā ahosi. Saṅghamittattherīpi supaṇṇarūpena mahāsamudde	463	
PA_atk-vin01_a:463_10	nāgakulāni santāsesi. Te ca utrastarūpā nāgā āgantvā taṃ vibhūtiṃ passitvā theriṃ	4631	
PA_atk-vin01_a:463_11	yācitvā mahābodhiṃ nāgabhavanaṃ atiharitvā satta divasāni nāgarajjena pūjetvā puna	4631	
PA_atk-vin01_a:463_12	nāvāyaṃ patiṭṭhāpesuṃ. Taṃdivasameva nāvā jambukolapaṭṭanaṃ agamāsi. Asokamahārājāpi	4631	
PA_atk-vin01_a:463_13	mahābodhiviyogadukkhito kanditvā roditvā yāva dassanavisayaṃ oloketvā paṭinivatti.	4631	
PA_atk-vin01_a:464_0	Devānampiyatisso mahārājāpi kho sumanasāmaṇerassa vacanena māgasiramāsassa paṭhamapāṭipadadivasato	464	
PA_atk-vin01_a:464_1	pabhuti uttaradvārato paṭṭhāya yāva jambukolapaṭṭanaṃ tāva maggaṃ sodhāpetvā alaṅkārāpetvā	464	
PA_atk-vin01_a:464_2	nagarato nikkhamanadivase uttaradvārasamīpe samuddasālavatthusmiṃ ṭhitoyeva tāya	464	
PA_atk-vin01_a:464_3	vibhūtiyā mahāsamudde āgacchantaṃyeva mahābodhiṃ therassa ānubhāvena disvā tuṭṭhamānaso	464	
PA_atk-vin01_a:464_4	nikkhamitvā sabbaṃ maggaṃ pañcavaṇṇehi pupphehi okirāpento antarantare pupphaagghiyāni	464	
PA_atk-vin01_a:464_5	ṭhapento ekāheneva jambukolapaṭṭanaṃ gantvā sabbatāḷāvacaraparivuto pupphadhūmagandhavāsādīhi	464	
PA_atk-vin01_a:464_6	pūjayamāno galappamāṇaṃ udakaṃ oruyha “āgato vatare, dasabalassa sarasaraṃsijālavissajjanako	464	
PA_atk-vin01_a:464_7	mahābodhirukkho”ti pasannacitto mahābodhiṃ ukkhipitvā uttamaṅge sirasmiṃ patiṭṭhāpetvā	464	
PA_atk-vin01_a:464_8	mahābodhiṃ parivāretvā āgatehi soḷasahi jātisampannakulehi saddhiṃ samuddato paccuttaritvā	464	
PA_atk-vin01_a:464_9	samuddatīre mahābodhiṃ ṭhapetvā tīṇi divasāni sakalatambapaṇṇidīparajjena pūjesi,	464	
PA_atk-vin01_a:464_10	soḷasannaṃ jātisampannakulānaṃ rajjaṃ vicāresi. Atha catutthe divase mahābodhiṃ ādāya	4641	
PA_atk-vin01_a:464_11	uḷāraṃ pūjaṃ kurumāno anupubbena anurādhapuraṃ sampatto. Anurādhapurepi mahāsakkāraṃ	4641	
PA_atk-vin01_a:464_12	katvā cātuddasīdivase vaḍḍhamānakacchāyāya mahābodhiṃ uttaradvārena pavesetvā nagaramajjhena	4641	
PA_atk-vin01_a:464_13	atiharanto dakkhiṇadvārena nikkhamitvā dakkhiṇadvārato pañcadhanusatike ṭhāne yattha	4641	
PA_atk-vin01_a:464_14	amhākaṃ sammāsambuddho nirodhasamāpattiṃ samāpajjitvā nisīdi, purimakā ca tayo sammāsambuddhā	4641	
PA_atk-vin01_a:464_15	samāpattiṃ appetvā nisīdiṃsu, yattha kakusandhassa bhagavato mahāsirīsabodhi, konāgamanassa	4641	
PA_atk-vin01_a:464_16	bhagavato udumbarabodhi, kassapasammāsambuddhassa ca nigrodhabodhi patiṭṭhāsi, tasmiṃ	4641	
PA_atk-vin01_a:464_17	mahāmeghavanuyyānassa tilakabhūte sumanasāmaṇerassa vacanena paṭhamameva katabhūmiparikamme	4641	
PA_atk-vin01_a:464_18	rājavatthudvārakoṭṭhakaṭṭhāne mahābodhiṃ patiṭṭhāpesi.	4641	
PA_atk-vin01_a:465_0	Kathaṃ? Tāni kira bodhiṃ parivāretvā āgatāni soḷasa jātisampannakulāni rājavesaṃ	465	
PA_atk-vin01_a:465_1	gaṇhiṃsu. Rājā dovārikavesaṃ gaṇhi. Soḷasa kulāni mahābodhiṃ gahetvā oropayiṃsu.	465	
PA_atk-vin01_a:465_2	Mahābodhi tesaṃ hatthato muttasamanantarameva asītihatthappamāṇaṃ vehāsaṃ abbhuggantvā	465	
PA_atk-vin01_a:465_3	chabbaṇṇaraṃsiyo muñci. Raṃsiyo sakaladīpaṃ pattharitvā upari brahmalokaṃ āhacca	465	
PA_atk-vin01_a:465_4	aṭṭhaṃsu. Mahābodhipāṭihāriyaṃ disvā sañjātappasādāni dasapurisasahassāni anupubbavipassanaṃ	465	
PA_atk-vin01_a:465_5	paṭṭhapetvā arahattaṃ patvā pabbajiṃsu. Yāva sūriyatthaṅgamā mahābodhi antalikkhe	465	
PA_atk-vin01_a:465_6	aṭṭhāsi. Atthaṅgamite pana sūriye rohiṇinakkhattena pathaviyaṃ patiṭṭhāsi. Saha bodhipatiṭṭhānā	465	
PA_atk-vin01_a:465_7	udakapariyantaṃ katvā mahāpathavī akampi. Patiṭṭhahitvā ca pana mahābodhi satta divasāni	465	
PA_atk-vin01_a:465_8	himagabbhe sannisīdi. Lokassa adassanaṃ agamāsi. Sattame divase vigatavalāhakaṃ nabhaṃ	465	
PA_atk-vin01_a:465_9	ahosi. Chabbaṇṇaraṃsiyo jalantā vipphurantā nicchariṃsu. Mahābodhissa khandho ca	465	
PA_atk-vin01_a:465_10	sākhāyo ca pattāni ca pañca phalāni ca dassiṃsu. Mahindatthero ca saṅghamittattherī	4651	
PA_atk-vin01_a:465_11	ca rājā ca saparivārā mahābodhiṭṭhānameva agamaṃsu. Yebhuyyena ca sabbe dīpavāsino	4651	
PA_atk-vin01_a:465_12	sannipatiṃsu. Tesaṃ passantānaṃyeva uttarasākhato ekaṃ phalaṃ paccitvā sākhato mucci.	4651	
PA_atk-vin01_a:465_13	Thero hatthaṃ upanāmesi. Phalaṃ therassa hatthe patiṭṭhāsi. Taṃ thero “ropaya, mahārājā”ti	4651	
PA_atk-vin01_a:465_14	rañño adāsi. Rājā gahetvā suvaṇṇakaṭāhe madhurapaṃsuṃ ākiritvā gandhakalalaṃ pūretvā	4651	
PA_atk-vin01_a:465_15	ropetvā mahābodhiāsannaṭṭhāne ṭhapesi. Sabbesaṃ passantānaṃyeva catuhatthappamāṇā	4651	
PA_atk-vin01_a:465_16	aṭṭha taruṇabodhirukkhā uṭṭhahiṃsu. Rājā taṃ acchariyaṃ disvā aṭṭha taruṇabodhirukkhe	4651	
PA_atk-vin01_a:465_17	setacchattena pūjetvā abhisekaṃ adāsi. Tato ekaṃ bodhirukkhaṃ āgamanakāle mahābodhinā	4651	
PA_atk-vin01_a:465_18	paṭhamapatiṭṭhitokāse jambukolapaṭṭane ropayiṃsu, ekaṃ tavakkabrāhmaṇassa gāmadvāre,	4651	
PA_atk-vin01_a:465_19	ekaṃ thūpārāme, ekaṃ issaranimmānavihāre, ekaṃ paṭhamacetiyaṭṭhāne, ekaṃ cetiyapabbate,	4651	
PA_atk-vin01_a:465_20	ekaṃ rohaṇajanapadamhi kājaragāme, ekaṃ rohaṇajanapadamhiyeva candanagāme. Itaresaṃ	4652	
PA_atk-vin01_a:465_21	catunnaṃ phalānaṃ bījehi jāte dvattiṃsa bodhitaruṇe yojaniyaārāmesu patiṭṭhāpesuṃ.	4652	
PA_atk-vin01_a:466_0	Evaṃ puttanattuparamparāya samantā dīpavāsīnaṃ hitāya sukhāya patiṭṭhite dasabalassa	466	
PA_atk-vin01_a:466_1	dhammadhajabhūte mahābodhimhi anuḷā devī pañcahi kaññāsatehi pañcahi ca antepurikāsatehīti	466	
PA_atk-vin01_a:466_2	mātugāmasahassena saddhiṃ saṅghamittattheriyā santike pabbajitvā nacirasseva saparivārā	466	
PA_atk-vin01_a:466_3	arahatte patiṭṭhāsi. Ariṭṭhopi kho rañño bhāgineyyo pañcahi purisasatehi saddhiṃ	466	
PA_atk-vin01_a:466_4	therassa santike pabbajitvā nacirasseva saparivāro arahatte patiṭṭhāsi.	466	
PA_atk-vin01_a:467_0	Athekadivasaṃ rājā mahābodhiṃ vanditvā therena saddhiṃ thūpārāmaṃ gacchati. Tassa	467	
PA_atk-vin01_a:467_1	lohapāsādaṭṭhānaṃ sampattassa purisā pupphāni abhihariṃsu. Rājā therassa pupphāni	467	
PA_atk-vin01_a:467_2	adāsi. Thero pupphehi lohapāsādaṭṭhānaṃ pūjesi. Pupphesu bhūmiyaṃ patitamattesu mahābhūmicālo	467	
PA_atk-vin01_a:467_3	ahosi. Rājā “kasmā, bhante, bhūmi calitā”ti pucchi. “Ismiṃ, mahārāja, okāse saṅghassa	467	
PA_atk-vin01_a:467_4	anāgate uposathāgāraṃ bhavissati, tassetaṃ pubbanimitta”nti.	467	
PA_atk-vin01_a:468_0	Rājā puna therena saddhiṃ gacchanto ambaṅgaṇaṭṭhānaṃ patto. Tatthassa vaṇṇagandhasampannaṃ	468	
PA_atk-vin01_a:468_1	atimadhurarasaṃ ekaṃ ambapakkaṃ āharīyittha. Rājā taṃ therassa paribhogatthāya adāsi.	468	
PA_atk-vin01_a:468_2	Thero tattheva paribhuñjitvā “idaṃ ettheva ropethā”ti āha. Rājā taṃ ambaṭṭhiṃ gahetvā	468	
PA_atk-vin01_a:468_3	tattheva ropetvā udakaṃ āsiñci. Saha ambabījaropanena pathavī akampi. Rājā “kasmā,	468	
PA_atk-vin01_a:468_4	bhante, pathavī kampitthā”ti pucchi. “Imasmiṃ, mahārāja, okāse saṅghassa anāgate	468	
PA_atk-vin01_a:468_5	‘ambaṅgaṇaṃ’ nāma sannipātaṭṭhānaṃ bhavissati, tassetaṃ pubbanimitta”nti.	468	
PA_atk-vin01_a:469_0	Rājā tattha aṭṭha pupphamuṭṭhiyo okiritvā vanditvā puna therena saddhiṃ gacchanto	469	
PA_atk-vin01_a:469_1	mahācetiyaṭṭhānaṃ patto. Tatthassa purisā campakapupphāni abhihariṃsu. Tāni rājā	469	
PA_atk-vin01_a:469_2	therassa adāsi. Thero mahācetiyaṭṭhānaṃ pupphehi pūjetvā vandi. Tāvadeva mahāpathavī	469	
PA_atk-vin01_a:469_3	saṅkampi. Rājā “kasmā, bhante, pathavī kampitthā”ti pucchi. “Imasmiṃ, mahārāja, okāse	469	
PA_atk-vin01_a:469_4	anāgate buddhassa bhagavato asadiso mahāthūpo bhavissati, tassetaṃ pubbanimitta”nti.	469	
PA_atk-vin01_a:469_5	“Ahameva karomi, bhante”ti. “Alaṃ, mahārāja, tumhākaṃ aññaṃ bahukammaṃ atthi, tumhākaṃ	469	
PA_atk-vin01_a:469_6	pana nattā duṭṭhagāmaṇī abhayo nāma kāressatī”ti. Atha rājā “sace, bhante, mayhaṃ	469	
PA_atk-vin01_a:469_7	nattā karissati, kataṃyeva mayā”ti dvādasahatthaṃ pāsāṇatthambhaṃ āharāpetvā “devānampiyatissassa	469	
PA_atk-vin01_a:469_8	rañño nattā duṭṭhagāmaṇī abhayo nāma imasmiṃ padese thūpaṃ karotū”ti akkharāni likhāpetvā	469	
PA_atk-vin01_a:469_9	patiṭṭhāpetvā vanditvā theraṃ pucchi – “patiṭṭhitaṃ nu kho, bhante, tambapaṇṇidīpe	469	
PA_atk-vin01_a:469_10	sāsana”nti? “Patiṭṭhitaṃ, mahārāja, sāsanaṃ; mūlāni panassa na tāva otarantī”ti.	4691	
PA_atk-vin01_a:469_11	“Kadā pana, bhante mūlāni otiṇṇāni nāma bhavissantī”ti? “Yadā, mahārāja, tambapaṇṇidīpakānaṃ	4691	
PA_atk-vin01_a:469_12	mātāpitūnaṃ tambapaṇṇidīpe jāto dārako tambapaṇṇidīpe pabbajitvā tambapaṇṇidīpamhiyeva	4691	
PA_atk-vin01_a:469_13	vinayaṃ uggahetvā tambapaṇṇidīpe vācessati, tadā sāsanassa mūlāni otiṇṇāni nāma bhavissantī”ti.	4691	
PA_atk-vin01_a:469_14	“Atthi pana, bhante, ediso bhikkhū”ti? “Atthi, mahārāja, mahāariṭṭho bhikkhu paṭibalo	4691	
PA_atk-vin01_a:469_15	etasmiṃ kamme”ti. “Mayā ettha, bhante, kiṃ kattabba”nti? “Maṇḍapaṃ, mahārāja, kātuṃ	4691	
PA_atk-vin01_a:469_16	vaṭṭatī”ti. “Sādhu, bhante”ti rājā meghavaṇṇābhayassa amaccassa pariveṇaṭṭhāne mahāsaṅgītikāle	4691	
PA_atk-vin01_a:469_17	ajātasattumahārājena katamaṇḍapappakāraṃ rājānubhāvena maṇḍapaṃ kāretvā sabbatāḷāvacare	4691	
PA_atk-vin01_a:469_18	sakasakasippesu payojetvā “sāsanassa mūlāni otarantāni passissāmī”ti anekapurisasahassaparivuto	4691	
PA_atk-vin01_a:469_19	thūpārāmaṃ anuppatto.	4691	
PA_atk-vin01_a:470_0	Tena kho pana samayena thūpārāme aṭṭhasaṭṭhi bhikkhusahassāni sannipatiṃsu. Mahāmahindattherassa	470	
PA_atk-vin01_a:470_1	āsanaṃ dakkhiṇābhimukhaṃ paññattaṃ hoti. Mahāariṭṭhattherassa dhammāsanaṃ uttarābhimukhaṃ	470	
PA_atk-vin01_a:470_2	paññattaṃ hoti. Atha kho mahāariṭṭhatthero mahindattherena ajjhiṭṭho attano anurūpena	470	
PA_atk-vin01_a:470_3	pattānukkamena dhammāsane nisīdi. Mahindattherapamukhā aṭṭhasaṭṭhi mahātherā dhammāsanaṃ	470	
PA_atk-vin01_a:470_4	parivāretvā nisīdiṃsu. Raññopi kaniṭṭhabhātā mattābhayatthero nāma “dhuraggāho hutvā	470	
PA_atk-vin01_a:470_5	vinayaṃ uggaṇhissāmī”ti pañcahi bhikkhusatehi saddhiṃ mahāariṭṭhattherassa dhammāsanameva	470	
PA_atk-vin01_a:470_6	parivāretvā nisīdi. Avasesāpi bhikkhū sarājikā ca parisā attano attano pattāsane nisīdiṃsu.	470	
PA_atk-vin01_a:471_0	Athāyasmā mahāariṭṭhatthero tena samayena buddho bhagavā verañjāyaṃ viharati naḷerupucimandamūleti	471	
PA_atk-vin01_a:471_1	vinayanidānaṃ abhāsi. Bhāsite ca panāyasmatā ariṭṭhattherena vinayanidāne ākāsaṃ	471	
PA_atk-vin01_a:471_2	mahāviravaṃ ravi. Akālavijjulatā nicchariṃsu. Devatā sādhukāraṃ adaṃsu. Mahāpathavī	471	
PA_atk-vin01_a:471_3	udakapariyantaṃ katvā saṅkampi. Evaṃ anekesu pāṭihāriyesu vattamānesu āyasmā ariṭṭhatthero	471	
PA_atk-vin01_a:471_4	mahāmahindapamukhehi aṭṭhasaṭṭhiyā paccekagaṇīhi khīṇāsavamahātherehi tadaññehi ca	471	
PA_atk-vin01_a:471_5	aṭṭhasaṭṭhibhikkhusahassehi parivuto paṭhamakattikapavāraṇādivase thūpārāmavihāramajjhe	471	
PA_atk-vin01_a:471_6	satthu karuṇāguṇadīpakaṃ bhagavato anusiṭṭhikarānaṃ kāyakammavacīkammavipphanditavinayanaṃ	471	
PA_atk-vin01_a:471_7	vinayapiṭakaṃ pakāsesi. Pakāsetvā ca yāvatāyukaṃ tiṭṭhamāno bahūnaṃ vācetvā bahūnaṃ	471	
PA_atk-vin01_a:471_8	hadaye patiṭṭhāpetvā anupādisesāya nibbānadhātuyā parinibbāyi. Tepi kho mahāmahindappamukhā tasmiṃ samāgame –	471	
PA_atk-vin01_a:472	“Aṭṭhasaṭṭhi mahātherā, dhuraggāhā samāgatā;	47	
PA_atk-vin01_a:473	Paccekagaṇino sabbe, dhammarājassa sāvakā.	47	
PA_atk-vin01_a:474	“Khīṇāsavā vasippattā, tevijjā iddhikovidā;	47	
PA_atk-vin01_a:475	Uttamatthamabhiññāya, anusāsiṃsu rājino.	47	
PA_atk-vin01_a:476	“Ālokaṃ dassayitvāna, obhāsetvā mahiṃ imaṃ;	47	
PA_atk-vin01_a:477	Jalitvā aggikkhandhāva, nibbāyiṃsu mahesayo”.	47	
PA_atk-vin01_a:478_0	Tesaṃ parinibbānato aparabhāge aññepi tesaṃ therānaṃ antevāsikā tissadattakāḷasumana-dīghasumanādayo	478	
PA_atk-vin01_a:478_1	ca mahāariṭṭhattherassa antevāsikā, antevāsikānaṃ antevāsikā cāti evaṃ pubbe vuttappakārā	478	
PA_atk-vin01_a:478_2	ācariyaparamparā imaṃ vinayapiṭakaṃ yāvajjatanā ānesuṃ. Tena vuttaṃ –	478	
PA_atk-vin01_a:479_0	“Tatiyasaṅgahato pana uddhaṃ imaṃ dīpaṃ mahindādīhi ābhataṃ, mahindato uggahetvā	479	
PA_atk-vin01_a:479_1	kañci kālaṃ ariṭṭhattherādīhi ābhataṃ, tato yāvajjatanā tesaṃyeva antevāsikaparamparabhūtāya	479	
PA_atk-vin01_a:479_2	ācariyaparamparāya ābhata”nti.	479	
PA_atk-vin01_a:480_0	Kattha patiṭṭhitanti? Yesaṃ pāḷito ca atthato ca anūnaṃ vattati, maṇighaṭe pakkhittatelamiva	480	
PA_atk-vin01_a:480_1	īsakampi na paggharati, evarūpesu adhimattasati-gati-dhiti-mantesu lajjīsu kukkuccakesu	480	
PA_atk-vin01_a:480_2	sikkhākāmesu puggalesu patiṭṭhitanti veditabbaṃ. Tasmā vinayapatiṭṭhāpanatthaṃ vinayapariyattiyā	480	
PA_atk-vin01_a:480_3	ānisaṃsaṃ sallakkhetvā sikkhākāmena bhikkhunā vinayo pariyāpuṇitabbo.	480	
PA_atk-vin01_a:481_0	Tatrāyaṃ vinayapariyattiyā ānisaṃso – vinayapariyattikusalo hi puggalo sāsane paṭiladdhasaddhānaṃ	481	
PA_atk-vin01_a:481_1	kulaputtānaṃ mātāpituṭṭhāniyo hoti, tadāyattā hi nesaṃ pabbajjā upasampadā vattānuvattapaṭipatti	481	
PA_atk-vin01_a:481_2	ācāragocarakusalatā. Api cassa vinayapariyattiṃ nissāya attano sīlakkhandho sugutto	481	
PA_atk-vin01_a:481_3	hoti surakkhito; kukkuccapakatānaṃ bhikkhūnaṃ paṭisaraṇaṃ hoti; visārado saṅghamajjhe	481	
PA_atk-vin01_a:481_4	voharati; paccatthike sahadhammena suniggahitaṃ niggaṇhāti; saddhammaṭṭhitiyā paṭipanno	481	
PA_atk-vin01_a:481_5	hoti. Tenāha bhagavā – “pañcime, bhikkhave, ānisaṃsā vinayadhare puggale; attano	481	
PA_atk-vin01_a:481_6	sīlakkhandho sugutto hoti surakkhito…pe… saddhammaṭṭhitiyā paṭipanno hotī”ti.	481	
PA_atk-vin01_a:482_0	Ye cāpi saṃvaramūlakā kusalā dhammā vuttā bhagavatā, vinayadharo puggalo tesaṃ dāyādo;	482	
PA_atk-vin01_a:482_1	vinayamūlakattā tesaṃ dhammānaṃ. Vuttampi hetaṃ bhagavatā – “vinayo saṃvaratthāya,	482	
PA_atk-vin01_a:482_2	saṃvaro avippaṭisāratthāya, avippaṭisāro pāmojjatthāya, pāmojjaṃ pītatthāya, pīti	482	
PA_atk-vin01_a:482_3	passaddhatthāya, passaddhi sukhatthāya, sukhaṃ samādhatthāya, samādhi yathābhūtañāṇadassanatthāya,	482	
PA_atk-vin01_a:482_4	yathābhūtañāṇadassanaṃ nibbidatthāya, nibbidā virāgatthāya, virāgo vimuttatthāya,	482	
PA_atk-vin01_a:482_5	vimutti vimuttiñāṇadassanatthāya, vimuttiñāṇadassanaṃ anupādāparinibbānatthāya. Etadatthā	482	
PA_atk-vin01_a:482_6	kathā, etadatthā mantanā, etadatthā upanisā, etadatthaṃ sotāvadhānaṃ – yadidaṃ anupādācittassa	482	
PA_atk-vin01_a:482_7	vimokkho”ti. Tasmā vinayapariyattiyā āyogo karaṇīyoti.	482	
PA_atk-vin01_a:483	Ettāvatā ca yā sā vinayasaṃvaṇṇanatthaṃ mātikā ṭhapitā tattha –	48	
PA_atk-vin01_a:484	“Vuttaṃ yena yadā yasmā, dhāritaṃ yena cābhataṃ;	48	
PA_atk-vin01_a:485	Yatthappatiṭṭhitaṃ cetametaṃ, vatvā vidhiṃ tato”ti.	48	
PA_atk-vin01_a:486	Imissā tāva gāthāya attho pakāsito vinayassa ca bāhiranidānavaṇṇanā yathādhippāyaṃ saṃvaṇṇitā hotīti.	48	
PA_atk-vin01_a:487	Tatiyasaṅgītikathā niṭṭhitā.	48	
PA_atk-vin01_a:488	Bāhiranidānakathā niṭṭhitā.	48	
PA_atk-vin01_a:489	Verañjakaṇḍavaṇṇanā	48	
PA_atk-vin01_a:490	1. Idāni	49	
PA_atk-vin01_a:491	“Tenātiādipāṭhassa, atthaṃ nānappakārato;	49	
PA_atk-vin01_a:492	Dassayanto karissāmi, vinayassatthavaṇṇana”nti.	49	
PA_atk-vin01_a:493_0	Vuttattā tena samayena buddho bhagavātiādīnaṃ atthavaṇṇanaṃ karissāmi. Seyyathidaṃ	493	
PA_atk-vin01_a:493_1	– tenāti aniyamaniddesavacanaṃ. Tassa sarūpena avuttenapi aparabhāge atthato siddhena	493	
PA_atk-vin01_a:493_2	yenāti iminā vacanena paṭiniddeso kātabbo. Aparabhāge hi vinayapaññattiyācanahetubhūto	493	
PA_atk-vin01_a:493_3	āyasmato sāriputtassa parivitakko siddho. Tasmā yena samayena so parivitakko udapādi,	493	
PA_atk-vin01_a:493_4	tena samayena buddho bhagavā verañjāyaṃ viharatīti evamettha sambandho veditabbo.	493	
PA_atk-vin01_a:493_5	Ayañhi sabbasmimpi vinaye yutti, yadidaṃ yattha yattha “tenā”ti vuccati tattha tattha	493	
PA_atk-vin01_a:493_6	pubbe vā pacchā vā atthato siddhena “yenā”ti iminā vacanena paṭiniddeso kātabboti.	493	
PA_atk-vin01_a:494_0	Tatridaṃ mukhamattanidassanaṃ – “tena hi, bhikkhave, bhikkhūnaṃ sikkhāpadaṃ paññapessāmi,	494	
PA_atk-vin01_a:494_1	yena sudinno methunaṃ dhammaṃ paṭisevi; yasmā paṭisevi, tasmā paññapessāmī”ti vuttaṃ	494	
PA_atk-vin01_a:494_2	hoti. Evaṃ tāva pubbe atthato siddhena yenāti iminā vacanena paṭiniddeso yujjati.	494	
PA_atk-vin01_a:494_3	Tena samayena buddho bhagavā rājagahe viharati, yena samayena dhaniyo kumbhakāraputto	494	
PA_atk-vin01_a:494_4	rañño dārūni adinnaṃ ādiyīti evaṃ pacchā atthato siddhena yenāti iminā vacanena paṭiniddeso	494	
PA_atk-vin01_a:494_5	yujjatīti vutto tenāti vacanassa attho. Samayenāti ettha pana samayasaddo tāva –	494	
PA_atk-vin01_a:495	Samavāye khaṇe kāle, samūhe hetu-diṭṭhisu;	49	
PA_atk-vin01_a:496	Paṭilābhe pahāne ca, paṭivedhe ca dissati.	49	
PA_atk-vin01_a:497_0	Tathā hissa – “appeva nāma svepi upasaṅkameyyāma kālañca samayañca upādāyā”ti evamādīsu	497	
PA_atk-vin01_a:497_1	samavāyo attho. “Ekova kho, bhikkhave, khaṇo ca samayo ca brahmacariyavāsāyā”ti evamādīsu	497	
PA_atk-vin01_a:497_2	khaṇo. “Uṇhasamayo pariḷāhasamayo”ti evamādīsu kālo. “Mahāsamayo pavanasmi”nti evamādīsu	497	
PA_atk-vin01_a:497_3	samūho. “Samayopi kho te, bhaddāli, appaṭividdho ahosi – ‘bhagavā kho sāvatthiyaṃ	497	
PA_atk-vin01_a:497_4	viharati, bhagavāpi maṃ jānissati – bhaddāli nāma bhikkhu satthusāsane sikkhāya aparipūrakārī’ti	497	
PA_atk-vin01_a:497_5	ayampi kho te, bhaddāli, samayo appaṭividdho ahosī”ti evamādīsu hetu. “Tena kho pana	497	
PA_atk-vin01_a:497_6	samayena uggahamāno paribbājako samaṇamuṇḍikāputto samayappavādake tindukācīre ekasālake	497	
PA_atk-vin01_a:497_7	mallikāya ārāme paṭivasatī”ti evamādīsu diṭṭhi.	497	
PA_atk-vin01_a:498	“Diṭṭhe dhamme ca yo attho, yo cattho samparāyiko;	49	
PA_atk-vin01_a:499	Atthābhisamayā dhīro, paṇḍitoti pavuccatī”ti. ;	49	
PA_atk-vin01_a:500_0	Evamādīsu paṭilābho. “Sammā mānābhisamayā antamakāsi dukkhassā”ti evamādīsu pahānaṃ.	500	
PA_atk-vin01_a:500_1	“Dukkhassa pīḷanaṭṭho saṅkhataṭṭho santāpaṭṭho vipariṇāmaṭṭho abhisamayaṭṭho”ti evamādīsu	500	
PA_atk-vin01_a:500_2	paṭivedho attho. Idha panassa kālo attho. Tasmā yena kālena āyasmato sāriputtassa	500	
PA_atk-vin01_a:500_3	vinayapaññattiyācanahetubhūto parivitakko udapādi, tena kālenāti evamettha attho daṭṭhabbo.	500	
PA_atk-vin01_a:501_0	Etthāha – “atha kasmā yathā suttante ‘ekaṃ samaya’nti upayogavacanena niddeso kato,	501	
PA_atk-vin01_a:501_1	abhidhamme ca ‘yasmiṃ samaye kāmāvacara’nti bhummavacanena, tathā akatvā idha ‘tena	501	
PA_atk-vin01_a:501_2	samayenā’ti karaṇavacanena niddeso kato”ti? Tattha tathā, idha ca aññathā atthasambhavato.	501	
PA_atk-vin01_a:501_3	Kathaṃ? Suttante tāva accantasaṃyogattho sambhavati. Yañhi samayaṃ bhagavā brahmajālādīni	501	
PA_atk-vin01_a:501_4	suttantāni desesi, accantameva taṃ samayaṃ karuṇāvihārena vihāsi; tasmā tadatthajotanatthaṃ	501	
PA_atk-vin01_a:501_5	tattha upayoganiddeso kato. Abhidhamme ca adhikaraṇattho bhāvenabhāvalakkhaṇattho	501	
PA_atk-vin01_a:501_6	ca sambhavati. Adhikaraṇañhi kālattho samūhattho ca samayo, tattha vuttānaṃ phassādidhammānaṃ	501	
PA_atk-vin01_a:501_7	khaṇasamavāyahetusaṅkhātassa ca samayassa bhāvena tesaṃ bhāvo lakkhiyati. Tasmā tadatthajotanatthaṃ	501	
PA_atk-vin01_a:501_8	tattha bhummavacanena niddeso kato. Idha pana hetuattho karaṇattho ca sambhavati.	501	
PA_atk-vin01_a:501_9	Yo hi so sikkhāpadapaññattisamayo sāriputtādīhipi dubbiññeyyo, tena samayena hetubhūtena	501	
PA_atk-vin01_a:501_10	karaṇabhūtena ca sikkhāpadāni paññāpayanto sikkhāpadapaññattihetuñca apekkhamāno	5011	
PA_atk-vin01_a:501_11	bhagavā tattha tattha vihāsi; tasmā tadatthajotanatthaṃ idha karaṇavacanena niddeso	5011	
PA_atk-vin01_a:501_12	katoti veditabbo. Hoti cettha –	5011	
PA_atk-vin01_a:502	“Upayogena bhummena, taṃ taṃ atthamapekkhiya;	50	
PA_atk-vin01_a:503	Aññatra samayo vutto, karaṇeneva so idhā”ti.	50	
PA_atk-vin01_a:504_0	Porāṇā pana vaṇṇayanti – ‘ekaṃ samaya’nti vā ‘yasmiṃ samaye’ti vā ‘tena samayenā’ti	504	
PA_atk-vin01_a:504_1	vā abhilāpamattabhedo esa, sabbattha bhummameva attho”ti. Tasmā tesaṃ laddhiyā “tena	504	
PA_atk-vin01_a:504_2	samayenā”ti vuttepi “tasmiṃ samaye”ti attho veditabbo.	504	
PA_atk-vin01_a:505_0	Buddho bhagavāti imesaṃ padānaṃ parato atthaṃ vaṇṇayissāma. Verañjāyaṃ viharatīti	505	
PA_atk-vin01_a:505_1	ettha pana verañjāti aññatarassa nagarassetaṃ adhivacanaṃ, tassaṃ verañjāyaṃ; samīpatthe	505	
PA_atk-vin01_a:505_2	bhummavacanaṃ. Viharatīti avisesena iriyāpathadibbabrahmaariyavihāresu aññataravihārasamaṅgīparidīpanametaṃ,	505	
PA_atk-vin01_a:505_3	idha pana ṭhānagamananisajjāsayanappabhedesu iriyāpathesu aññatarairiyāpathasamāyogaparidīpanaṃ,	505	
PA_atk-vin01_a:505_4	tena ṭhitopi gacchantopi nisinnopi sayānopi bhagavā viharaticceva veditabbo. So hi	505	
PA_atk-vin01_a:505_5	ekaṃ iriyāpathabādhanaṃ aññena iriyāpathena vicchinditvā aparipatantaṃ attabhāvaṃ	505	
PA_atk-vin01_a:505_6	harati pavatteti, tasmā “viharatī”ti vuccati.	505	
PA_atk-vin01_a:506_0	Naḷerupucimandamūleti ettha naḷeru nāma yakkho, pucimandoti nimbarukkho, mūlanti	506	
PA_atk-vin01_a:506_1	samīpaṃ. Ayañhi mūlasaddo “mūlāni uddhareyya antamaso usīranāḷimattānipī”ti -ādīsu	506	
PA_atk-vin01_a:506_2	mūlamūle dissati. “Lobho akusalamūla”nti -ādīsu asādhāraṇahetumhi. “Yāva majjhanhike	506	
PA_atk-vin01_a:506_3	kāle chāyā pharati, nivāte paṇṇāni patanti, ettāvatā rukkhamūla”ntiādīsu samīpe.	506	
PA_atk-vin01_a:506_4	Idha pana samīpe adhippeto, tasmā naḷeruyakkhena adhiggahitassa pucimandassa samīpeti	506	
PA_atk-vin01_a:506_5	evamettha attho daṭṭhabbo. So kira pucimando ramaṇīyo pāsādiko anekesaṃ rukkhānaṃ	506	
PA_atk-vin01_a:506_6	ādhipaccaṃ viya kurumāno tassa nagarassa avidūre gamanāgamanasampanne ṭhāne ahosi.	506	
PA_atk-vin01_a:506_7	Atha bhagavā verañjaṃ gantvā patirūpe ṭhāne viharanto tassa rukkhassa samīpe heṭṭhābhāge	506	
PA_atk-vin01_a:506_8	vihāsi. Tena vuttaṃ – “verañjāyaṃ viharati naḷerupucimandamūle”ti.	506	
PA_atk-vin01_a:507_0	Tattha siyā yadi tāva bhagavā verañjāyaṃ viharati, “naḷerupucimandamūle”ti na vattabbaṃ,	507	
PA_atk-vin01_a:507_1	atha tattha viharati, “verañjāya”nti na vattabbaṃ, na hi sakkā ubhayattha teneva	507	
PA_atk-vin01_a:507_2	samayena apubbaṃ acarimaṃ viharitunti? Na kho panetaṃ evaṃ daṭṭhabbaṃ, nanu avocumha	507	
PA_atk-vin01_a:507_3	“samīpatthe bhummavacana”nti. Tasmā yathā gaṅgāyamunādīnaṃ samīpe goyūthāni carantāni	507	
PA_atk-vin01_a:507_4	“gaṅgāya caranti, yamunāya carantī”ti vuccanti; evamidhāpi yadidaṃ verañjāya samīpe	507	
PA_atk-vin01_a:507_5	naḷerupucimandamūlaṃ tattha viharanto vuccati “verañjāyaṃ viharati naḷerupucimandamūle”ti.	507	
PA_atk-vin01_a:507_6	Gocaragāmanidassanatthaṃ hissa verañjāvacanaṃ. Pabbajitānurūpanivāsanaṭṭhānanidassanatthaṃ	507	
PA_atk-vin01_a:507_7	naḷerupucimandamūlavacanaṃ.	507	
PA_atk-vin01_a:508_0	Tattha verañjākittanena āyasmā upālitthero bhagavato gahaṭṭhānuggahakaraṇaṃ dasseti,	508	
PA_atk-vin01_a:508_1	naḷerupucimandamūlakittanena pabbajitānuggahakaraṇaṃ, tathā purimena paccayaggahaṇato	508	
PA_atk-vin01_a:508_2	attakilamathānuyogavivajjanaṃ, pacchimena vatthukāmappahānato kāmasukhallikānuyogavivajjanupāyadassanaṃ;	508	
PA_atk-vin01_a:508_3	purimena ca dhammadesanābhiyogaṃ, pacchimena vivekādhimuttiṃ; purimena karuṇāya upagamanaṃ,	508	
PA_atk-vin01_a:508_4	pacchimena paññāya apagamanaṃ; purimena sattānaṃ hitasukhanipphādanādhimuttataṃ,	508	
PA_atk-vin01_a:508_5	pacchimena parahitasukhakaraṇe nirupalepanaṃ; purimena dhammikasukhāpariccāganimittaṃ	508	
PA_atk-vin01_a:508_6	phāsuvihāraṃ, pacchimena uttarimanussadhammānuyoganimittaṃ; purimena manussānaṃ upakārabahulataṃ,	508	
PA_atk-vin01_a:508_7	pacchimena devatānaṃ; purimena loke jātassa loke saṃvaḍḍhabhāvaṃ, pacchimena lokena	508	
PA_atk-vin01_a:508_8	anupalittataṃ; purimena “ekapuggalo, bhikkhave, loke uppajjamāno uppajjati bahujanahitāya	508	
PA_atk-vin01_a:508_9	bahujanasukhāya lokānukampāya atthāya hitāya sukhāya devamanussānaṃ. Katamo ekapuggalo?	508	
PA_atk-vin01_a:508_10	Tathāgato arahaṃ sammāsambuddho”ti vacanato yadatthaṃ bhagavā uppanno tadatthaparinipphādanaṃ,	5081	
PA_atk-vin01_a:508_11	pacchimena yattha uppanno tadanurūpavihāraṃ. Bhagavā hi paṭhamaṃ lumbinīvane, dutiyaṃ	5081	
PA_atk-vin01_a:508_12	bodhimaṇḍeti lokiyalokuttarāya uppattiyā vaneyeva uppanno, tenassa vaneyeva vihāraṃ	5081	
PA_atk-vin01_a:508_13	dassetīti evamādinā nayenettha atthayojanā veditabbā.	5081	
PA_atk-vin01_a:509_0	Mahatā bhikkhusaṅghena saddhinti ettha mahatāti guṇamahattenapi mahatā; saṅkhyāmahattenapi,	509	
PA_atk-vin01_a:509_1	so hi bhikkhusaṅgho guṇehipi mahā ahosi, yasmā yo tattha pacchimako so sotāpanno;	509	
PA_atk-vin01_a:509_2	saṅkhyāyapi mahā pañcasatasaṅkhyattā. Bhikkhūnaṃ saṅghena bhikkhusaṅghena; diṭṭhisīlasāmaññasaṅkhātasaṅghātena	509	
PA_atk-vin01_a:509_3	samaṇagaṇenāti attho. Saddhinti ekato. Pañcamattehi bhikkhusatehīti pañca mattā etesanti	509	
PA_atk-vin01_a:509_4	pañcamattāni. Mattāti pamāṇaṃ vuccati. Tasmā yathā “bhojane mattaññū”ti vutte bhojane	509	
PA_atk-vin01_a:509_5	mattaṃ jānāti, pamāṇaṃ jānātīti attho hoti; evamidhāpi tesaṃ bhikkhusatānaṃ pañca	509	
PA_atk-vin01_a:509_6	mattā pañcappamāṇanti evamattho daṭṭhabbo. Bhikkhūnaṃ satāni bhikkhusatāni, tehi	509	
PA_atk-vin01_a:509_7	pañcamattehi bhikkhusatehi. Etena yaṃ vuttaṃ – “mahatā bhikkhusaṅghena saddhi”nti,	509	
PA_atk-vin01_a:509_8	ettha tassa mahato bhikkhusaṅghassa saṅkhyāmahattaṃ dassitaṃ hoti. Parato panassa	509	
PA_atk-vin01_a:509_9	“nirabbudo hi, sāriputta bhikkhusaṅgho nirādīnavo apagatakāḷako suddho sāre patiṭṭhito.	509	
PA_atk-vin01_a:509_10	Imesañhi, sāriputta, pañcannaṃ bhikkhusatānaṃ yo pacchimako so sotāpanno”ti vacanena	5091	
PA_atk-vin01_a:509_11	guṇamahattaṃ āvibhavissati.	5091	
PA_atk-vin01_a:510_0	Assosi kho verañjo brāhmaṇoti assosīti suṇi upalabhi, sotadvārasampattavacananigghosānusārena	510	
PA_atk-vin01_a:510_1	aññāsi. Khoti padapūraṇamatte avadhāraṇatthe vā nipāto. Tattha avadhāraṇatthena assosi	510	
PA_atk-vin01_a:510_2	eva, nāssa koci savanantarāyo ahosīti ayamattho veditabbo. Padapūraṇena pana byañjanasiliṭṭhatāmattameva.	510	
PA_atk-vin01_a:510_3	Verañjāyaṃ jāto, verañjāyaṃ bhavo, verañjā vā assa nivāsoti verañjo. Mātāpitūhi katanāmavasena	510	
PA_atk-vin01_a:510_4	panāyaṃ “udayo”ti vuccati. Brahmaṃ aṇatīti brāhmaṇo, mante sajjhāyatīti attho. Idameva	510	
PA_atk-vin01_a:510_5	hi jātibrāhmaṇānaṃ niruttivacanaṃ. Ariyā pana bāhitapāpattā “brāhmaṇā”ti vuccanti.	510	
PA_atk-vin01_a:511_0	Idāni yamatthaṃ verañjo brāhmaṇo assosi, taṃ pakāsento samaṇo khalu bho gotamotiādimāha.	511	
PA_atk-vin01_a:511_1	Tattha samitapāpattā samaṇoti veditabbo. Vuttaṃ hetaṃ – “bāhitapāpoti brāhmaṇo, samitapāpattā	511	
PA_atk-vin01_a:511_2	samaṇoti vuccatī”ti. Bhagavā ca anuttarena ariyamaggena samitapāpo, tenassa yathābhuccaguṇādhigatametaṃ	511	
PA_atk-vin01_a:511_3	nāmaṃ yadidaṃ samaṇoti. Khalūti anussavanatthe nipāto. Bhoti brāhmaṇajātikānaṃ jātisamudāgataṃ	511	
PA_atk-vin01_a:511_4	ālapanamattaṃ. Vuttampi hetaṃ –	511	
PA_atk-vin01_a:512_0	“Bhovādī nāmaso hoti, sace hoti sakiñcano”ti.. Gotamoti bhagavantaṃ gottavasena parikitteti,	512	
PA_atk-vin01_a:512_1	tasmā “samaṇo khalu bho gotamo”ti ettha samaṇo kira bho gotamagottoti evamattho daṭṭhabbo.	512	
PA_atk-vin01_a:512_2	Sakyaputtoti idaṃ pana bhagavato uccākulaparidīpanaṃ. Sakyakulā pabbajitoti saddhāpabbajitabhāvaparidīpanaṃ,	512	
PA_atk-vin01_a:512_3	kenaci pārijuññena anabhibhūto aparikkhīṇaṃyeva, taṃ kulaṃ pahāya saddhāya pabbajitoti	512	
PA_atk-vin01_a:512_4	vuttaṃ hoti. Tato paraṃ vuttatthameva. Taṃ kho panāti itthambhūtākhyānatthe upayogavacanaṃ,	512	
PA_atk-vin01_a:512_5	tassa kho pana bhoto gotamassāti attho. Kalyāṇoti kalyāṇaguṇasamannāgato; seṭṭhoti	512	
PA_atk-vin01_a:512_6	vuttaṃ hoti. Kittisaddoti kitti eva, thutighoso vā.	512	
PA_atk-vin01_a:513	Itipi so bhagavātiādīsu pana ayaṃ tāva yojanā – so bhagavā itipi arahaṃ, itipi sammāsambuddho…pe… itipi bhagavāti iminā ca iminā ca kāraṇenāti vuttaṃ hoti.	51	
PA_atk-vin01_a:514_0	Idāni vinayadharānaṃ suttantanayakosallatthaṃ vinayasaṃvaṇṇanārambhe buddhaguṇapaṭisaṃyuttāya	514	
PA_atk-vin01_a:514_1	dhammiyā kathāya cittasampahaṃsanatthañca etesaṃ padānaṃ vitthāranayena vaṇṇanaṃ	514	
PA_atk-vin01_a:514_2	karissāmi. Tasmā yaṃ vuttaṃ – “so bhagavā itipi araha”ntiādi; tattha ārakattā, arīnaṃ	514	
PA_atk-vin01_a:514_3	arānañca hatattā, paccayādīnaṃ arahattā, pāpakaraṇe rahābhāvāti imehi tāva kāraṇehi	514	
PA_atk-vin01_a:514_4	so bhagavā arahanti veditabbo. Ārakā hi so sabbakilesehi suvidūravidūre ṭhito, maggena	514	
PA_atk-vin01_a:514_5	savāsanānaṃ kilesānaṃ viddhaṃsitattāti ārakattā arahaṃ; te cānena kilesārayo maggena	514	
PA_atk-vin01_a:514_6	hatāti arīnaṃ hatattāpi arahaṃ. Yañcetaṃ avijjābhavataṇhāmayanābhipuññādiabhisaṅkhārāraṃ	514	
PA_atk-vin01_a:514_7	jarāmaraṇanemi āsavasamudayamayena akkhena vijjhitvā tibhavarathe samāyojitaṃ anādikālappavattaṃ	514	
PA_atk-vin01_a:514_8	saṃsāracakkaṃ, tassānena bodhimaṇḍe vīriyapādehi sīlapathaviyaṃ patiṭṭhāya saddhāhatthena	514	
PA_atk-vin01_a:514_9	kammakkhayakaraṃ ñāṇapharasuṃ gahetvā sabbe arā hatāti arānaṃ hatattāpi arahaṃ.	514	
PA_atk-vin01_a:515_0	Atha vā saṃsāracakkanti anamataggasaṃsāravaṭṭaṃ vuccati, tassa ca avijjā nābhi, mūlattā;	515	
PA_atk-vin01_a:515_1	jarāmaraṇaṃ nemi, pariyosānattā; sesā dasa dhammā arā, avijjāmūlakattā jarāmaraṇapariyantattā	515	
PA_atk-vin01_a:515_2	ca. Tattha dukkhādīsu aññāṇaṃ avijjā, kāmabhave ca avijjā kāmabhave saṅkhārānaṃ paccayo	515	
PA_atk-vin01_a:515_3	hoti. Rūpabhave avijjā rūpabhave saṅkhārānaṃ paccayo hoti. Arūpabhave avijjā arūpabhave	515	
PA_atk-vin01_a:515_4	saṅkhārānaṃ paccayo hoti. Kāmabhave saṅkhārā kāmabhave paṭisandhiviññāṇassa paccayā	515	
PA_atk-vin01_a:515_5	honti. Esa nayo itaresu. Kāmabhave paṭisandhiviññāṇaṃ kāmabhave nāmarūpassa paccayo	515	
PA_atk-vin01_a:515_6	hoti, tathā rūpabhave. Arūpabhave nāmasseva paccayo hoti. Kāmabhave nāmarūpaṃ kāmabhave	515	
PA_atk-vin01_a:515_7	saḷāyatanassa paccayo hoti. Rūpabhave nāmarūpaṃ rūpabhave tiṇṇaṃ āyatanānaṃ paccayo	515	
PA_atk-vin01_a:515_8	hoti. Arūpabhave nāmaṃ arūpabhave ekassāyatanassa paccayo hoti. Kāmabhave saḷāyatanaṃ	515	
PA_atk-vin01_a:515_9	kāmabhave chabbidhassa phassassa paccayo hoti. Rūpabhave tīṇi āyatanāni rūpabhave	515	
PA_atk-vin01_a:515_10	tiṇṇaṃ phassānaṃ; arūpabhave ekamāyatanaṃ arūpabhave ekassa phassassa paccayo hoti.	5151	
PA_atk-vin01_a:515_11	Kāmabhave cha phassā kāmabhave channaṃ vedanānaṃ paccayā honti. Rūpabhave tayo tattheva	5151	
PA_atk-vin01_a:515_12	tissannaṃ; arūpabhave eko tattheva ekissā vedanāya paccayo hoti. Kāmabhave cha vedanā	5151	
PA_atk-vin01_a:515_13	kāmabhave channaṃ taṇhākāyānaṃ paccayā honti. Rūpabhave tisso tattheva tiṇṇaṃ; arūpabhave	5151	
PA_atk-vin01_a:515_14	ekā vedanā arūpabhave ekassa taṇhākāyassa paccayo hoti. Tattha tattha sā sā taṇhā	5151	
PA_atk-vin01_a:515_15	tassa tassa upādānassa paccayo; upādānādayo bhavādīnaṃ.	5151	
PA_atk-vin01_a:516_0	Kathaṃ? Idhekacco “kāme paribhuñjissāmī”ti kāmupādānapaccayā kāyena duccaritaṃ carati,	516	
PA_atk-vin01_a:516_1	vācāya manasā duccaritaṃ carati; duccaritapāripūriyā apāye upapajjati. Tatthassa	516	
PA_atk-vin01_a:516_2	upapattihetubhūtaṃ kammaṃ kammabhavo, kammanibbattā khandhā upapattibhavo, khandhānaṃ	516	
PA_atk-vin01_a:516_3	nibbatti jāti, paripāko jarā, bhedo maraṇaṃ.	516	
PA_atk-vin01_a:517	Aparo “saggasampattiṃ anubhavissāmī”ti tatheva sucaritaṃ carati; sucaritapāripūriyā sagge upapajjati. Tatthassa upapattihetubhūtaṃ kammaṃ kammabhavoti so eva nayo.	51	
PA_atk-vin01_a:518_0	Aparo pana “brahmalokasampattiṃ anubhavissāmī”ti kāmupādānapaccayā eva mettaṃ bhāveti,	518	
PA_atk-vin01_a:518_1	karuṇaṃ… muditaṃ… upekkhaṃ bhāveti, bhāvanāpāripūriyā brahmaloke nibbattati. Tatthassa	518	
PA_atk-vin01_a:518_2	nibbattihetubhūtaṃ kammaṃ kammabhavoti soyeva nayo.	518	
PA_atk-vin01_a:519_0	Aparo “arūpavabhasampattiṃ anubhavissāmī”ti tatheva ākāsānañcāyatanādisamāpattiyo	519	
PA_atk-vin01_a:519_1	bhāveti, bhāvanāpāripūriyā tattha nibbattati. Tatthassa nibbattihetubhūtaṃ kammaṃ	519	
PA_atk-vin01_a:519_2	kammabhavo, kammanibbattā khandhā upapattibhavo, khandhānaṃ nibbatti jāti, paripāko	519	
PA_atk-vin01_a:519_3	jarā, bhedo maraṇanti. Esa nayo sesupādānamūlikāsupi yojanāsu.	519	
PA_atk-vin01_a:520_0	Evaṃ “ayaṃ avijjā hetu, saṅkhārā hetusamuppannā, ubhopete hetusamuppannāti paccayapariggahe	520	
PA_atk-vin01_a:520_1	paññā dhammaṭṭhitiñāṇaṃ; atītampi addhānaṃ, anāgatampi addhānaṃ; avijjā hetu, saṅkhārā	520	
PA_atk-vin01_a:520_2	hetusamuppannā, ubhopete hetusamuppannāti paccayapariggahe paññā dhammaṭṭhitiñāṇa”nti	520	
PA_atk-vin01_a:520_3	etena nayena sabbapadāni vitthāretabbāni. Tattha avijjā saṅkhārā eko saṅkhepo, viññāṇa-nāmarūpa-saḷāyatana-phassa-vedanā	520	
PA_atk-vin01_a:520_4	eko, taṇhupādānabhavā eko, jāti-jarā-maraṇaṃ eko. Purimasaṅkhepo cettha atīto addhā,	520	
PA_atk-vin01_a:520_5	dve majjhimā paccuppanno, jātijarāmaraṇaṃ anāgato. Avijjāsaṅkhāraggahaṇena cettha	520	
PA_atk-vin01_a:520_6	taṇhupādānabhavā gahitāva hontīti ime pañca dhammā atīte kammavaṭṭaṃ; viññāṇādayo	520	
PA_atk-vin01_a:520_7	pañca dhammā etarahi vipākavaṭṭaṃ. Taṇhupādānabhavaggahaṇena avijjāsaṅkhārā gahitāva	520	
PA_atk-vin01_a:520_8	hontīti ime pañca dhammā etarahi kammavaṭṭaṃ; jātijarāmaraṇāpadesena viññāṇādīnaṃ	520	
PA_atk-vin01_a:520_9	niddiṭṭhattā ime pañca dhammā āyatiṃ vipākavaṭṭaṃ. Te ākārato vīsatividhā honti.	520	
PA_atk-vin01_a:520_10	Saṅkhāraviññāṇānañcettha antarā eko sandhi, vedanātaṇhānamantarā eko, bhavajātīnamantarā	5201	
PA_atk-vin01_a:520_11	eko. Iti bhagavā evaṃ catusaṅkhepaṃ, tiyaddhaṃ, vīsatākāraṃ, tisandhiṃ paṭiccasamuppādaṃ	5201	
PA_atk-vin01_a:520_12	sabbākārato jānāti passati aññāti paṭivijjhati. Taṃ ñātaṭṭhena ñāṇaṃ, pajānanaṭṭhena	5201	
PA_atk-vin01_a:520_13	paññā. Tena vuccati – “paccayapariggahe paññā dhammaṭṭhitiñāṇa”nti. Iminā dhammaṭṭhitiñāṇena	5201	
PA_atk-vin01_a:520_14	bhagavā te dhamme yathābhūtaṃ ñatvā tesu nibbindanto virajjanto vimuccanto vuttappakārassa	5201	
PA_atk-vin01_a:520_15	imassa saṃsāracakkassa are hani vihani viddhaṃsesi. Evampi arānaṃ hatattā arahaṃ.	5201	
PA_atk-vin01_a:521_0	Aggadakkhiṇeyyattā ca cīvarādipaccaye arahati pūjāvisesañca; teneva ca uppanne tathāgate	521	
PA_atk-vin01_a:521_1	ye keci mahesakkhā devamanussā na te aññattha pūjaṃ karonti. Tathā hi brahmā sahampati	521	
PA_atk-vin01_a:521_2	sinerumattena ratanadāmena tathāgataṃ pūjesi, yathābalañca aññepi devā manussā ca	521	
PA_atk-vin01_a:521_3	bimbisārakosalarājādayo. Parinibbutampi ca bhagavantaṃ uddissa channavutikoṭidhanaṃ	521	
PA_atk-vin01_a:521_4	visajjetvā asokamahārājā sakalajambudīpe caturāsītivihārasahassāni patiṭṭhāpesi.	521	
PA_atk-vin01_a:521_5	Ko pana vādo aññesaṃ pūjāvisesānanti! Evaṃ paccayādīnaṃ arahattāpi arahaṃ. Yathā	521	
PA_atk-vin01_a:521_6	ca loke keci paṇḍitamānino bālā asilokabhayena raho pāpaṃ karonti; evamesa na kadāci	521	
PA_atk-vin01_a:521_7	karotīti pāpakaraṇe rahābhāvatopi arahaṃ. Hoti cettha –	521	
PA_atk-vin01_a:522	“Ārakattā hatattā ca, kilesārīna so muni;	52	
PA_atk-vin01_a:523	Hatasaṃsāracakkāro, paccayādīna cāraho;	52	
PA_atk-vin01_a:524	Na raho karoti pāpāni, arahaṃ tena vuccatī”ti.	52	
PA_atk-vin01_a:525_0	Sammā sāmañca sabbadhammānaṃ buddhattā pana sammāsambuddho. Tathā hesa sabbadhamme	525	
PA_atk-vin01_a:525_1	sammā sāmañca buddho, abhiññeyye dhamme abhiññeyyato buddho, pariññeyye dhamme pariññeyyato,	525	
PA_atk-vin01_a:525_2	pahātabbe dhamme pahātabbato, sacchikātabbe dhamme sacchikātabbato, bhāvetabbe dhamme	525	
PA_atk-vin01_a:525_3	bhāvetabbato. Teneva cāha –	525	
PA_atk-vin01_a:526	“Abhiññeyyaṃ abhiññātaṃ, bhāvetabbañca bhāvitaṃ;	52	
PA_atk-vin01_a:527	Pahātabbaṃ pahīnaṃ me, tasmā buddhosmi brāhmaṇā”ti. ;	52	
PA_atk-vin01_a:528_0	Apica cakkhu dukkhasaccaṃ, tassa mūlakāraṇabhāvena taṃsamuṭṭhāpikā purimataṇhā samudayasaccaṃ,	528	
PA_atk-vin01_a:528_1	ubhinnamappavatti nirodhasaccaṃ, nirodhappajānanā paṭipadā maggasaccanti evaṃ ekekapaduddhārenāpi	528	
PA_atk-vin01_a:528_2	sabbadhamme sammā sāmañca buddho. Esa nayo sota-ghāna-jivhā-kāyamanesupi. Eteneva	528	
PA_atk-vin01_a:528_3	nayena rūpādīni cha āyatanāni, cakkhuviññāṇādayo cha viññāṇakāyā, cakkhusamphassādayo	528	
PA_atk-vin01_a:528_4	cha phassā, cakkhusamphassajādayo cha vedanā, rūpasaññādayo cha saññā, rūpasañcetanādayo	528	
PA_atk-vin01_a:528_5	cha cetanā, rūpataṇhādayo cha taṇhākāyā, rūpavitakkādayo cha vitakkā, rūpavicārādayo	528	
PA_atk-vin01_a:528_6	cha vicārā, rūpakkhandhādayo pañcakkhandhā, dasa kasiṇāni, dasa anussatiyo, uddhumātakasaññādivasena	528	
PA_atk-vin01_a:528_7	dasa saññā, kesādayo dvattiṃsākārā, dvādasāyatanāni, aṭṭhārasa dhātuyo, kāmabhavādayo	528	
PA_atk-vin01_a:528_8	nava bhavā, paṭhamādīni cattāri jhānāni, mettābhāvanādayo catasso appamaññā, catasso	528	
PA_atk-vin01_a:528_9	arūpasamāpattiyo, paṭilomato jarāmaraṇādīni, anulomato avijjādīni paṭiccasamuppādaṅgāni ca yojetabbāni.	528	
PA_atk-vin01_a:529_0	Tatrāyaṃ ekapadayojanā – “jarāmaraṇaṃ dukkhasaccaṃ, jāti samudayasaccaṃ, ubhinnampi	529	
PA_atk-vin01_a:529_1	nissaraṇaṃ nirodhasaccaṃ, nirodhappajānanā paṭipadā maggasacca”nti. Evaṃ ekekapaduddhārena	529	
PA_atk-vin01_a:529_2	sabbadhamme sammā sāmañca buddho anubuddho paṭividdho. Tena vuttaṃ – sammā sāmañca	529	
PA_atk-vin01_a:529_3	sabbadhammānaṃ buddhattā pana sammāsambuddhoti.	529	
PA_atk-vin01_a:530_0	Vijjāhi pana caraṇena ca sampannattā vijjācaraṇasampanno; tattha vijjāti tissopi	530	
PA_atk-vin01_a:530_1	vijjā, aṭṭhapi vijjā. Tisso vijjā bhayabheravasutte vuttanayeneva veditabbā, aṭṭha	530	
PA_atk-vin01_a:530_2	vijjā ambaṭṭhasutte. Tatra hi vipassanāñāṇena manomayiddhiyā ca saha cha abhiññā	530	
PA_atk-vin01_a:530_3	pariggahetvā aṭṭha vijjā vuttā. Caraṇanti sīlasaṃvaro, indriyesu guttadvāratā, bhojane	530	
PA_atk-vin01_a:530_4	mattaññutā, jāgariyānuyogo, satta saddhammā, cattāri rūpāvacarajjhānānīti ime pannarasa	530	
PA_atk-vin01_a:530_5	dhammā veditabbā. Imeyeva hi pannarasa dhammā, yasmā etehi carati ariyasāvako gacchati	530	
PA_atk-vin01_a:530_6	amataṃ disaṃ tasmā, caraṇanti vuttā. Yathāha – “idha, mahānāma, ariyasāvako sīlavā	530	
PA_atk-vin01_a:530_7	hotī”ti vitthāro. Bhagavā imāhi vijjāhi iminā ca caraṇena samannāgato, tena vuccati	530	
PA_atk-vin01_a:530_8	vijjācaraṇasampannoti. Tattha vijjāsampadā bhagavato sabbaññutaṃ pūretvā ṭhitā, caraṇasampadā	530	
PA_atk-vin01_a:530_9	mahākāruṇikataṃ. So sabbaññutāya sabbasattānaṃ atthānatthaṃ ñatvā mahākāruṇikatāya	530	
PA_atk-vin01_a:530_10	anatthaṃ parivajjetvā atthe niyojeti, yathā taṃ vijjācaraṇasampanno. Tenassa sāvakā	5301	
PA_atk-vin01_a:530_11	suppaṭipannā honti no duppaṭipannā, vijjācaraṇavipannānañhi sāvakā attantapādayo viya.	5301	
PA_atk-vin01_a:531_0	Sobhanagamanattā, sundaraṃ ṭhānaṃ gatattā, sammāgatattā, sammā ca gadattā sugato.	531	
PA_atk-vin01_a:531_1	Gamanampi hi gatanti vuccati, tañca bhagavato sobhanaṃ parisuddhamanavajjaṃ. Kiṃ	531	
PA_atk-vin01_a:531_2	pana tanti? Ariyamaggo. Tena hesa gamanena khemaṃ disaṃ asajjamāno gatoti sobhanagamanattā	531	
PA_atk-vin01_a:531_3	sugato. Sundaraṃ cesa ṭhānaṃ gato amataṃ nibbānanti sundaraṃ ṭhānaṃ gatattāpi sugato.	531	
PA_atk-vin01_a:531_4	Sammā ca gato tena tena maggena pahīne kilese puna apaccāgacchanto. Vuttañcetaṃ –	531	
PA_atk-vin01_a:531_5	“sotāpattimaggena ye kilesā pahīnā, te kilese na puneti na pacceti na paccāgacchatīti	531	
PA_atk-vin01_a:531_6	sugato…pe… arahattamaggena ye kilesā pahīnā, te kilese na puneti na pacceti na paccāgacchatīti	531	
PA_atk-vin01_a:531_7	sugato”ti. Sammā vā āgato dīpaṅkarapādamūlato pabhuti yāva bodhimaṇḍo tāva samatiṃsapāramipūritāya	531	
PA_atk-vin01_a:531_8	sammāpaṭipattiyā sabbalokassa hitasukhameva karonto sassataṃ ucchedaṃ kāmasukhaṃ	531	
PA_atk-vin01_a:531_9	attakilamathanti ime ca ante anupagacchanto āgatoti sammāgatattāpi sugato. Sammā	531	
PA_atk-vin01_a:531_10	cesa gadati, yuttaṭṭhāne yuttameva vācaṃ bhāsatīti sammā gadattāpi sugato.	5311	
PA_atk-vin01_a:532_0	Tatridaṃ sādhakasuttaṃ – “yaṃ tathāgato vācaṃ jānāti abhūtaṃ atacchaṃ anatthasaṃhitaṃ,	532	
PA_atk-vin01_a:532_1	sā ca paresaṃ appiyā amanāpā, na taṃ tathāgato vācaṃ bhāsati. Yampi tathāgato vācaṃ	532	
PA_atk-vin01_a:532_2	jānāti bhūtaṃ tacchaṃ anatthasaṃhitaṃ, sā ca paresaṃ appiyā amanāpā, tampi tathāgato	532	
PA_atk-vin01_a:532_3	vācaṃ na bhāsati. Yañca kho tathāgato vācaṃ jānāti bhūtaṃ tacchaṃ atthasaṃhitaṃ,	532	
PA_atk-vin01_a:532_4	sā ca paresaṃ appiyā amanāpā, tatra kālaññū tathāgato hoti tassā vācāya veyyākaraṇāya.	532	
PA_atk-vin01_a:532_5	Yaṃ tathāgato vācaṃ jānāti abhūtaṃ atacchaṃ anatthasaṃhitaṃ, sā ca paresaṃ piyā manāpā,	532	
PA_atk-vin01_a:532_6	na taṃ tathāgato vācaṃ bhāsati. Yampi tathāgato vācaṃ jānāti bhūtaṃ tacchaṃ anatthasaṃhitaṃ,	532	
PA_atk-vin01_a:532_7	sā ca paresaṃ piyā manāpā, tampi tathāgato vācaṃ na bhāsati. Yañca kho tathāgato	532	
PA_atk-vin01_a:532_8	vācaṃ jānāti bhūtaṃ tacchaṃ atthasaṃhitaṃ, sā ca paresaṃ piyā manāpā, tatra kālaññū	532	
PA_atk-vin01_a:532_9	tathāgato hoti tassā vācāya veyyākaraṇāyā”ti. Evaṃ sammā gadattāpi sugatoti veditabbo.	532	
PA_atk-vin01_a:533_0	Sabbathā viditalokattā pana lokavidū. So hi bhagavā sabhāvato samudayato nirodhato	533	
PA_atk-vin01_a:533_1	nirodhūpāyatoti sabbathā lokaṃ avedi aññāsi paṭivijjhi. Yathāha – “yattha kho, āvuso,	533	
PA_atk-vin01_a:533_2	na jāyati na jīyati na mīyati na cavati na upapajjati, nāhaṃ taṃ gamanena lokassa	533	
PA_atk-vin01_a:533_3	antaṃ ñāteyyaṃ daṭṭheyyaṃ patteyyanti vadāmi; na cāhaṃ, āvuso, appatvāva lokassa	533	
PA_atk-vin01_a:533_4	antaṃ dukkhassa antakiriyaṃ vadāmi. Api cāhaṃ, āvuso, imasmiṃyeva byāmamatte kaḷevare	533	
PA_atk-vin01_a:533_5	sasaññimhi samanake lokañca paññapemi lokasamudayañca lokanirodhañca lokanirodhagāminiñca paṭipadaṃ.	533	
PA_atk-vin01_a:534	“Gamanena na pattabbo, lokassanto kudācanaṃ;	53	
PA_atk-vin01_a:535	Na ca appatvā lokantaṃ, dukkhā atthi pamocanaṃ.	53	
PA_atk-vin01_a:536	“Tasmā have lokavidū sumedho;	53	
PA_atk-vin01_a:537	Lokantagū vusitabrahmacariyo;	53	
PA_atk-vin01_a:538	Lokassa antaṃ samitāvi ñatvā;	53	
PA_atk-vin01_a:539	Nāsīsatī lokamimaṃ parañcā”ti. ;	53	
PA_atk-vin01_a:540_0	Apica tayo lokā – saṅkhāraloko, sattaloko, okāsalokoti; tattha “eko loko – sabbe	540	
PA_atk-vin01_a:540_1	sattā āhāraṭṭhitikā”ti āgataṭṭhāne saṅkhāraloko veditabbo. “Sassato lokoti vā asassato	540	
PA_atk-vin01_a:540_2	lokoti vā”ti āgataṭṭhāne sattaloko.	540	
PA_atk-vin01_a:541	“Yāvatā candimasūriyā, pariharanti disā bhanti virocanā;	54	
PA_atk-vin01_a:542	Tāva sahassadhā loko, ettha te vattatī vaso”ti. –	54	
PA_atk-vin01_a:543_0	Āgataṭṭhāne okāsaloko, tampi bhagavā sabbathā avedi. Tathā hissa – “eko loko – sabbe	543	
PA_atk-vin01_a:543_1	sattā āhāraṭṭhitikā. Dve lokā – nāmañca rūpañca. Tayo lokā – tisso vedanā. Cattāro	543	
PA_atk-vin01_a:543_2	lokā – cattāro āhārā. Pañca lokā – pañcupādānakkhandhā. Cha lokā – cha ajjhattikāni	543	
PA_atk-vin01_a:543_3	āyatanāni. Satta lokā satta viññāṇaṭṭhitiyo. Aṭṭha lokā – aṭṭha lokadhammā. Nava	543	
PA_atk-vin01_a:543_4	lokā – nava sattāvāsā. Dasa lokā – dasāyatanāni. Dvādasa lokā – dvādasāyatanāni.	543	
PA_atk-vin01_a:543_5	Aṭṭhārasa lokā – aṭṭhārasa dhātuyo”ti. Ayaṃ saṅkhāralokopi sabbathā vidito.	543	
PA_atk-vin01_a:544_0	Yasmā panesa sabbesampi sattānaṃ āsayaṃ jānāti, anusayaṃ jānāti, caritaṃ jānāti,	544	
PA_atk-vin01_a:544_1	adhimuttiṃ jānāti, apparajakkhe mahārajakkhe tikkhindriye mudindriye svākāre dvākāre	544	
PA_atk-vin01_a:544_2	suviññāpaye duviññāpaye bhabbe abhabbe satte jānāti, tasmāssa sattalokopi sabbathā	544	
PA_atk-vin01_a:544_3	vidito. Yathā ca sattaloko evaṃ okāsalokopi. Tathā hesa ekaṃ cakkavāḷaṃ āyāmato ca	544	
PA_atk-vin01_a:544_4	vitthārato ca yojanānaṃ dvādasa satasahassāni tīṇi sahassāni cattāri satāni paññāsañca	544	
PA_atk-vin01_a:544_5	yojanāni. Parikkhepato –	544	
PA_atk-vin01_a:545	Sabbaṃ satasahassāni, chattiṃsa parimaṇḍalaṃ;	54	
PA_atk-vin01_a:546	Dasañceva sahassāni, aḍḍhuḍḍhāni satāni ca.	54	
PA_atk-vin01_a:547	Tattha –	54	
PA_atk-vin01_a:548	Duve satasahassāni, cattāri nahutāni ca;	54	
PA_atk-vin01_a:549	Ettakaṃ bahalattena, saṅkhātāyaṃ vasundharā.	54	
PA_atk-vin01_a:550	Tassā eva sandhārakaṃ –	55	
PA_atk-vin01_a:551	Cattāri satasahassāni, aṭṭheva nahutāni ca;	55	
PA_atk-vin01_a:552	Ettakaṃ bahalattena, jalaṃ vāte patiṭṭhitaṃ.	55	
PA_atk-vin01_a:553	Tassāpi sandhārako –	55	
PA_atk-vin01_a:554	Navasatasahassāni, māluto nabhamuggato;	55	
PA_atk-vin01_a:555	Saṭṭhi ceva sahassāni, esā lokassa saṇṭhiti.	55	
PA_atk-vin01_a:556	Evaṃ saṇṭhite cettha yojanānaṃ –	55	
PA_atk-vin01_a:557	Caturāsīti sahassāni, ajjhogāḷho mahaṇṇave;	55	
PA_atk-vin01_a:558	Accuggato tāvadeva, sinerupabbatuttamo.	55	
PA_atk-vin01_a:559	Tato upaḍḍhupaḍḍhena, pamāṇena yathākkamaṃ;	55	
PA_atk-vin01_a:560	Ajjhogāḷhuggatā dibbā, nānāratanacittitā.	56	
PA_atk-vin01_a:561	Yugandharo īsadharo, karavīko sudassano;	56	
PA_atk-vin01_a:562	Nemindharo vinatako, assakaṇṇo girī brahā.	56	
PA_atk-vin01_a:563	Ete satta mahāselā, sinerussa samantato;	56	
PA_atk-vin01_a:564	Mahārājānamāvāsā, devayakkhanisevitā.	56	
PA_atk-vin01_a:565	Yojanānaṃ satānucco, himavā pañca pabbato;	56	
PA_atk-vin01_a:566	Yojanānaṃ sahassāni, tīṇi āyatavitthato;	56	
PA_atk-vin01_a:567	Caturāsītisahassehi, kūṭehi paṭimaṇḍito.	56	
PA_atk-vin01_a:568	Tipañcayojanakkhandha, parikkhepā nagavhayā;	56	
PA_atk-vin01_a:569	Paññāsa yojanakkhandha, sākhāyāmā samantato.	56	
PA_atk-vin01_a:570	Satayojanavitthiṇṇā, tāvadeva ca uggatā;	57	
PA_atk-vin01_a:571	Jambū yassānubhāvena, jambudīpo pakāsito.	57	
PA_atk-vin01_a:572	Dve asīti sahassāni, ajjhogāḷho mahaṇṇave;	57	
PA_atk-vin01_a:573	Accuggato tāvadeva, cakkavāḷasiluccayo;	57	
PA_atk-vin01_a:574	Parikkhipitvā taṃ sabbaṃ, lokadhātumayaṃ ṭhito.	57	
PA_atk-vin01_a:575_0	Tattha candamaṇḍalaṃ ekūnapaññāsayojanaṃ, sūriyamaṇḍalaṃ paññāsayojanaṃ, tāvatiṃsabhavanaṃ	575	
PA_atk-vin01_a:575_1	dasasahassayojanaṃ; tathā asurabhavanaṃ, avīcimahānirayo, jambudīpo ca. Aparagoyānaṃ	575	
PA_atk-vin01_a:575_2	sattasahassayojanaṃ; tathā pubbavideho. Uttarakuru aṭṭhasahassayojano, ekameko cettha	575	
PA_atk-vin01_a:575_3	mahādīpo pañcasatapañcasataparittadīpaparivāro; taṃ sabbampi ekaṃ cakkavāḷaṃ, ekā	575	
PA_atk-vin01_a:575_4	lokadhātu, tadantaresu lokantarikanirayā. Evaṃ anantāni cakkavāḷāni anantā lokadhātuyo	575	
PA_atk-vin01_a:575_5	bhagavā anantena buddhañāṇena avedi, aññāsi, paṭivijjhi. Evamassa okāsalokopi sabbathā	575	
PA_atk-vin01_a:575_6	vidito. Evampi sabbathā viditalokattā lokavidū.	575	
PA_atk-vin01_a:576_0	Attano pana guṇehi visiṭṭhatarassa kassaci abhāvā natthi etassa uttaroti anuttaro.	576	
PA_atk-vin01_a:576_1	Tathā hesa sīlaguṇenāpi sabbaṃ lokamabhibhavati, samādhi…pe… paññā… vimutti… vimuttiñāṇadassanaguṇenāpi,	576	
PA_atk-vin01_a:576_2	sīlaguṇenāpi asamo asamasamo appaṭimo appaṭibhāgo appaṭipuggalo…pe… vimuttiñāṇadassanaguṇenāpi.	576	
PA_atk-vin01_a:576_3	Yathāha – “na kho panāhaṃ, bhikkhave, samanupassāmi sadevake loke samārake…pe… sadevamanussāya	576	
PA_atk-vin01_a:576_4	attanā sīlasampannatara”nti vitthāro.	576	
PA_atk-vin01_a:577	Evaṃ aggappasādasuttādīni “na me ācariyo atthī”tiādikā gāthāyo ca vitthāretabbā.	57	
PA_atk-vin01_a:578_0	Purisadamme sāretīti purisadammasārathi, dameti vinetīti vuttaṃ hoti. Tattha purisadammāti	578	
PA_atk-vin01_a:578_1	adantā dametuṃ yuttā tiracchānapurisāpi manussapurisāpi amanussapurisāpi. Tathā hi	578	
PA_atk-vin01_a:578_2	bhagavatā tiracchānapurisāpi apalāḷo nāgarājā, cūḷodaro, mahodaro, aggisikho, dhūmasikho,	578	
PA_atk-vin01_a:578_3	dhanapālako hatthīti evamādayo damitā, nibbisā katā, saraṇesu ca sīlesu ca patiṭṭhāpitā.	578	
PA_atk-vin01_a:578_4	Manussapurisāpi saccakanigaṇṭhaputta-ambaṭṭhamāṇava-pokkharasāti-soṇadaṇḍakūṭadantādayo.	578	
PA_atk-vin01_a:578_5	Amanussapurisāpi āḷavaka-sūciloma-kharaloma-yakkha-sakkadevarājādayo damitā vinītā	578	
PA_atk-vin01_a:578_6	vicitrehi vinayanūpāyehi. “Ahaṃ kho, kesi, purisadammaṃ saṇhenapi vinemi, pharusenapi	578	
PA_atk-vin01_a:578_7	vinemi, saṇhapharusenapi vinemī”ti idañcettha suttaṃ vitthāretabbaṃ. Atha vā visuddhasīlādīnaṃ	578	
PA_atk-vin01_a:578_8	paṭhamajjhānādīni sotāpannādīnañca uttarimaggapaṭipadaṃ ācikkhanto dantepi dametiyeva.	578	
PA_atk-vin01_a:579_0	Atha vā anuttaro purisadammasārathīti ekamevidaṃ atthapadaṃ. Bhagavā hi tathā purisadamme	579	
PA_atk-vin01_a:579_1	sāreti, yathā ekapallaṅkeneva nisinnā aṭṭha disā asajjamānā dhāvanti. Tasmā “anuttaro	579	
PA_atk-vin01_a:579_2	purisadammasārathī”ti vuccati. “Hatthidamakena, bhikkhave, hatthidammo sārito ekaṃyeva	579	
PA_atk-vin01_a:579_3	disaṃ dhāvatī”ti idañcettha suttaṃ vitthāretabbaṃ.	579	
PA_atk-vin01_a:580_0	Diṭṭhadhammikasamparāyikaparamatthehi yathārahaṃ anusāsatīti satthā. Apica satthā	580	
PA_atk-vin01_a:580_1	viyāti satthā, bhagavā satthavāho. “Yathā satthavāho satthe kantāraṃ tāreti, corakantāraṃ	580	
PA_atk-vin01_a:580_2	tāreti, vāḷakantāraṃ tāreti, dubbhikkhakantāraṃ tāreti, nirudakakantāraṃ tāreti,	580	
PA_atk-vin01_a:580_3	uttāreti nittāreti patāreti khemantabhūmiṃ sampāpeti; evameva bhagavā satthā satthavāho	580	
PA_atk-vin01_a:580_4	satte kantāraṃ tāreti jātikantāraṃ tāretī”tiādinā niddesanayenapettha attho veditabbo.	580	
PA_atk-vin01_a:581_0	Devamanussānanti daevānañca manussānañca ukkaṭṭhaparicchedavasenetaṃ vuttaṃ, bhabbapuggalaparicchedavasena	581	
PA_atk-vin01_a:581_1	ca. Bhagavā pana tiracchānagatānampi anusāsanippadānena satthāyeva. Tepi hi bhagavato	581	
PA_atk-vin01_a:581_2	dhammasavanena upanissayasampattiṃ patvā tāya eva upanissayasampattiyā dutiye tatiye	581	
PA_atk-vin01_a:581_3	vā attabhāve maggaphalabhāgino honti. Maṇḍūkadevaputtādayo cettha nidassanaṃ. Bhagavati	581	
PA_atk-vin01_a:581_4	kira gaggarāya pokkharaṇiyā tīre campānagaravāsīnaṃ dhammaṃ desayamāne eko maṇḍūko	581	
PA_atk-vin01_a:581_5	bhagavato sare nimittaṃ aggahesi. Taṃ eko vacchapālako daṇḍamolubbha tiṭṭhanto tassa	581	
PA_atk-vin01_a:581_6	sīse sannirumbhitvā aṭṭhāsi. So tāvadeva kālaṃ katvā tāvatiṃsabhavane dvādasayojanike	581	
PA_atk-vin01_a:581_7	kanakavimāne nibbatti. Suttappabuddho viya ca tattha accharāsaṅghaparivutaṃ attānaṃ	581	
PA_atk-vin01_a:581_8	disvā “are, ahampi nāma idha nibbattosmi! Kiṃ nu kho kammaṃ akāsi”nti āvajjento nāññaṃ	581	
PA_atk-vin01_a:581_9	kiñci addasa, aññatra bhagavato sare nimittaggāhā. So taāvadeva saha vimānena āgantvā	581	
PA_atk-vin01_a:581_10	bhagavato pāde sirasā vandi. Bhagavā jānantova pucchi –	5811	
PA_atk-vin01_a:582	“Ko me vandati pādāni, iddhiyā yasasā jalaṃ;	58	
PA_atk-vin01_a:583	Abhikkantena vaṇṇena, sabbā obhāsayaṃ disā”ti.	58	
PA_atk-vin01_a:584	“Maṇḍūkohaṃ pure āsiṃ, udake vārigocaro;	58	
PA_atk-vin01_a:585	Tava dhammaṃ suṇantassa, avadhi vacchapālako”ti. ;	58	
PA_atk-vin01_a:586	Bhagavā tassa dhammaṃ desesi. Desanāvasāne caturāsītiyā pāṇasahassānaṃ dhammābhisamayo ahosi. Devaputtopi sotāpattiphale patiṭṭhāya sitaṃ katvā pakkāmīti.	58	
PA_atk-vin01_a:587_0	Yaṃ pana kiñci atthi ñeyyaṃ nāma, tassa sabbassa buddhattā vimokkhantikañāṇavasena	587	
PA_atk-vin01_a:587_1	buddho. Yasmā vā cattāri saccāni attanāpi bujjhi, aññepi satte bodhesi; tasmā evamādīhipi	587	
PA_atk-vin01_a:587_2	kāraṇehi buddho. Imassa catthassa viññāpanatthaṃ “bujjhitā saccānīti buddho, bodhetā	587	
PA_atk-vin01_a:587_3	pajāyāti buddho”ti evaṃ pavatto sabbopi niddesanayo paṭisambhidānayo vā vitthāretabbo.	587	
PA_atk-vin01_a:588	Bhagavāti idaṃ panassa guṇavisiṭṭhasattuttamagarugāravādhivacanaṃ. Tenāhu porāṇā –	58	
PA_atk-vin01_a:589	“Bhagavāti vacanaṃ seṭṭhaṃ, bhagavāti vacanamuttamaṃ;	58	
PA_atk-vin01_a:590	Garu gāravayutto so, bhagavā tena vuccatī”ti.	59	
PA_atk-vin01_a:591_0	Catubbidhañhi nāmaṃ – āvatthikaṃ, liṅgikaṃ, nemittikaṃ, adhiccasamuppannanti. Adhiccasamuppannaṃ	591	
PA_atk-vin01_a:591_1	nāma lokiyavohārena “yadicchaka”nti vuttaṃ hoti. Tattha “vaccho dammo balibaddo”ti	591	
PA_atk-vin01_a:591_2	evamādi āvatthikaṃ. “Daṇḍī chattī sikhī karī”ti evamādi liṅgikaṃ. “Tevijjo chaḷabhiñño”ti	591	
PA_atk-vin01_a:591_3	evamādi nemittikaṃ. “Sirivaḍḍhako dhanavaḍḍhako”ti evamādi vacanatthamanapekkhitvā	591	
PA_atk-vin01_a:591_4	pavattaṃ adhiccasamuppannaṃ. Idaṃ pana bhagavāti nāmaṃ nemittikaṃ, na mahāmāyāya	591	
PA_atk-vin01_a:591_5	na suddhodanamahārājena na asītiyā ñātisahassehi kataṃ, na sakkasantusitādīhi devatāvisesehi.	591	
PA_atk-vin01_a:591_6	Vuttañhetaṃ dhammasenāpatinā – “bhagavāti netaṃ nāmaṃ mātarā kataṃ…pe… vimokkhantikametaṃ	591	
PA_atk-vin01_a:591_7	buddhānaṃ bhagavantānaṃ bodhiyā mūle saha sabbaññutaññāṇassa paṭilābhā sacchikāpaññatti, yadidaṃ bhagavā”ti.	591	
PA_atk-vin01_a:592	Yaṃguṇanemittikañcetaṃ nāmaṃ, tesaṃ guṇānaṃ pakāsanatthaṃ imaṃ gāthaṃ vadanti –	59	
PA_atk-vin01_a:593	“Bhagī bhajī bhāgī vibhattavā iti;	59	
PA_atk-vin01_a:594	Akāsi bhagganti garūti bhāgyavā;	59	
PA_atk-vin01_a:595	Bahūhi ñāyehi subhāvitattano;	59	
PA_atk-vin01_a:596	Bhavantago so bhagavāti vuccatī”ti.	59	
PA_atk-vin01_a:597	Niddese vuttanayeneva cettha tesaṃ tesaṃ padānamattho daṭṭhabbo.	59	
PA_atk-vin01_a:598	Ayaṃ pana aparo nayo –	59	
PA_atk-vin01_a:599	“Bhāgyavā bhaggavā yutto, bhagehi ca vibhattavā;	59	
PA_atk-vin01_a:600	Bhattavā vantagamano, bhavesu bhagavā tato”ti.	60	
PA_atk-vin01_a:601_0	Tattha vaṇṇāgamo vaṇṇavipariyayoti etaṃ niruttilakkhaṇaṃ gahetvā saddanayena vā pisodarādipakkhepalakkhaṇaṃ	601	
PA_atk-vin01_a:601_1	gahetvā yasmā lokiyalokuttarasukhābhinibbattakaṃ dānasīlādipārappattaṃ bhāgyamassa	601	
PA_atk-vin01_a:601_2	atthi, tasmā “bhāgyavā”ti vattabbe “bhagavā”ti vuccatīti ñātabbaṃ. Yasmā pana	601	
PA_atk-vin01_a:601_3	lobha-dosa-moha-viparītamanasikāra-ahirikānottappa-kodhūpanāha-makkha-paḷāsaissā-macchariya-māyāsāṭheyya-thambha-sārambha-mānātimāna-mada-pamāda-taṇhāvijjā	601	
PA_atk-vin01_a:601_4	tividhākusalamūla-duccarita-saṃkilesa-mala-visamasaññā-vitakka-papañca-catubbidhavipariyesaāsava-gantha-ogha-yogāgati-taṇhuppādupādāna-pañcacetokhīla-vinibandha-nīvaraṇābhinandanachavivādamūla-taṇhākāya-sattānusaya-aṭṭhamicchatta-navataṇhāmūlaka-dasākusalakama	601	
PA_atk-vin01_a:601_5	diṭṭhigata-aṭṭhasatataṇhāvicaritappabheda-sabbadaratha-pariḷāha-kilesasatasahassāni,	601	
PA_atk-vin01_a:601_6	saṅkhepato vā pañca kilesa-abhisaṅkhārakhandhamaccu-devaputta-māre abhañji, tasmā	601	
PA_atk-vin01_a:601_7	bhaggattā etesaṃ parissayānaṃ bhaggavāti vattabbe bhagavāti vuccati. Āha cettha –	601	
PA_atk-vin01_a:602	“Bhaggarāgo bhaggadoso, bhaggamoho anāsavo;	60	
PA_atk-vin01_a:603	Bhaggāssa pāpakā dhammā, bhagavā tena vuccatī”ti.	60	
PA_atk-vin01_a:604_0	Bhāgyavantatāya cassa satapuññajalakkhaṇadharassa rūpakāyasampattidīpitā hoti, bhaggadosatāya	604	
PA_atk-vin01_a:604_1	dhammakāyasampatti. Tathā lokiyaparikkhakānaṃ bahumatabhāvo, gahaṭṭhapabbajitehi	604	
PA_atk-vin01_a:604_2	abhigamanīyatā, abhigatānañca nesaṃ kāyacittadukkhāpanayane paṭibalabhāvo, āmisadānadhammadānehi	604	
PA_atk-vin01_a:604_3	upakāritā, lokiyalokuttarasukhehi ca sampayojanasamatthatā dīpitā hoti.	604	
PA_atk-vin01_a:605_0	Yasmā ca loke issariya-dhamma-yasa-sirī-kāma-payattesu chasu dhammesu bhagasaddo	605	
PA_atk-vin01_a:605_1	vattati, paramañcassa sakacitte issariyaṃ, aṇimā laghimādikaṃ vā lokiyasammataṃ sabbākāraparipūraṃ	605	
PA_atk-vin01_a:605_2	atthi tathā lokuttaro dhammo lokattayabyāpako yathābhuccaguṇādhigato ativiya parisuddho	605	
PA_atk-vin01_a:605_3	yaso, rūpakāyadassanabyāvaṭajananayanappasādajananasamatthā sabbākāraparipūrā sabbaṅgapaccaṅgasirī,	605	
PA_atk-vin01_a:605_4	yaṃ yaṃ etena icchitaṃ patthitaṃ attahitaṃ parahitaṃ vā, tassa tassa tatheva abhinipphannattā	605	
PA_atk-vin01_a:605_5	icchiticchi, tattha nipphattisaññito kāmo, sabbalokagarubhāvappattihetubhūto sammāvāyāmasaṅkhāto	605	
PA_atk-vin01_a:605_6	payatto ca atthi; tasmā imehi bhagehi yuttattāpi bhagā assa santīti iminā atthena bhagavāti vuccati.	605	
PA_atk-vin01_a:606_0	Yasmā pana kusalādīhi bhedehi sabbadhamme, khandhāyatana-dhātusacca-indriyapaṭiccasamuppādādīhi	606	
PA_atk-vin01_a:606_1	vā kusalādidhamme, pīḷana-saṅkhata-santāpavipariṇāmaṭṭhena vā dukkhamariyasaccaṃ,	606	
PA_atk-vin01_a:606_2	āyūhana-nidāna-saṃyoga-palibodhaṭṭhena samudayaṃ, nissaraṇavivekāsaṅkhata-amataṭṭhena	606	
PA_atk-vin01_a:606_3	nirodhaṃ, niyyāna-hetu-dassanādhipateyyaṭṭhena maggaṃ vibhattavā, vibhajitvā vivaritvā	606	
PA_atk-vin01_a:606_4	desitavāti vuttaṃ hoti. Tasmā vibhattavāti vattabbe bhagavāti vuccati.	606	
PA_atk-vin01_a:607_0	Yasmā ca esa dibbabrahmaariyavihāre kāyacittaupadhiviveke suññatappaṇihitānimittavimokkhe	607	
PA_atk-vin01_a:607_1	aññe ca lokiyalokuttare uttarimanussadhamme bhaji sevi bahulamakāsi, tasmā bhattavāti	607	
PA_atk-vin01_a:607_2	vattabbe bhagavāti vuccati.	607	
PA_atk-vin01_a:608_0	Yasmā pana tīsu bhavesu taṇhāsaṅkhātaṃ gamanamanena vantaṃ, tasmā bhavesu vantagamanoti	608	
PA_atk-vin01_a:608_1	vattabbe bhavasaddato bhakāraṃ, gamanasaddato gakāraṃ, vantasaddato vakārañca dīghaṃ	608	
PA_atk-vin01_a:608_2	katvā ādāya bhagavāti vuccati. Yathā loke “mehanassa khassa mālā”ti vattabbe “mekhalā”ti vuccati.	608	
PA_atk-vin01_a:609_0	So imaṃ lokanti so bhagavā imaṃ lokaṃ. Idāni vattabbaṃ nidasseti. Sadevakanti saha	609	
PA_atk-vin01_a:609_1	devehi sadevakaṃ; evaṃ saha mārena samārakaṃ; saha brahmunā sabrahmakaṃ; saha samaṇabrāhmaṇehi	609	
PA_atk-vin01_a:609_2	sassamaṇabrāhmaṇiṃ; pajātattā pajā, taṃ pajaṃ; saha devamanussehi sadevamanussaṃ.	609	
PA_atk-vin01_a:609_3	Tattha sadevakavacanena pañcakāmāvacaradevaggahaṇaṃ veditabbaṃ, samārakavacanena	609	
PA_atk-vin01_a:609_4	chaṭṭhakāmāvacaradevaggahaṇaṃ, sabrahmakavacanena brahmakāyikādibrahmaggahaṇaṃ, sassamaṇabrāhmaṇīvacanena	609	
PA_atk-vin01_a:609_5	sāsanassa paccatthikapaccāmittasamaṇabrāhmaṇaggahaṇaṃ, samitapāpa-bāhitapāpa-samaṇabrāhmaṇaggahaṇañca,	609	
PA_atk-vin01_a:609_6	pajāvacanena sattalokaggahaṇaṃ, sadevamanussavacanena sammutidevaavasesamanussaggahaṇaṃ.	609	
PA_atk-vin01_a:609_7	Evamettha tīhi padehi okāsaloko, dvīhi pajāvasena sattaloko gahitoti veditabbo.	609	
PA_atk-vin01_a:610_0	Aparo nayo – sadevakaggahaṇena arūpāvacaradevaloko gahito, samārakaggahaṇena chakāmāvacaradevalokā,	610	
PA_atk-vin01_a:610_1	sabrahmakaggahaṇena rūpībrahmaloko, sassamaṇabrāhmaṇādiggahaṇena catuparisavasena	610	
PA_atk-vin01_a:610_2	sammutidevehi vā saha manussaloko, avasesasabbasattaloko vā.	610	
PA_atk-vin01_a:611_0	Apicettha sadevakavacanena ukkaṭṭhaparicchedato sabbassāpi lokassa sacchikatabhāvaṃ	611	
PA_atk-vin01_a:611_1	sādhento tassa bhagavato kittisaddo abbhuggato. Tato yesaṃ siyā – “māro mahānubhāvo	611	
PA_atk-vin01_a:611_2	chakāmāvacarissaro vasavattī; kiṃ sopi etena sacchikato”ti? Tesaṃ vimatiṃ vidhamanto	611	
PA_atk-vin01_a:611_3	samārakanti abbhuggato. Yesaṃ pana siyā – “brahmā mahānubhāvo ekaṅguliyā ekasmiṃ	611	
PA_atk-vin01_a:611_4	cakkavāḷasahasse ālokaṃ pharati, dvīhi…pe… dasahi aṅgulīhi dasasu cakkavāḷasahassesu	611	
PA_atk-vin01_a:611_5	ālokaṃ pharati, anuttarañca jhānasamāpattisukhaṃ paṭisaṃvedeti, kiṃ sopi sacchikato”ti?	611	
PA_atk-vin01_a:611_6	Tesaṃ vimatiṃ vidhamanto sabrahmakanti abbhuggato. Tato yesaṃ siyā – “puthūsamaṇabrāhmaṇā	611	
PA_atk-vin01_a:611_7	sāsanapaccatthikā, kiṃ tepi sacchikatā”ti? Tesaṃ vimatiṃ vidhamanto sassamaṇabrāhmaṇiṃ	611	
PA_atk-vin01_a:611_8	pajanti abbhuggato. Evaṃ ukkaṭṭhukkaṭṭhānaṃ sacchikatabhāvaṃ pakāsetvā atha sammutideve	611	
PA_atk-vin01_a:611_9	avasesamanusse ca upādāya ukkaṭṭhaparicchedavasena sesasattalokassa sacchikatabhāvaṃ	611	
PA_atk-vin01_a:611_10	pakāsento sadevamanussanti abbhuggato. Ayametthānusandhikkamo.	6111	
PA_atk-vin01_a:612_0	Sayaṃ abhiññā sacchikatvā pavedetīti ettha pana sayanti sāmaṃ, aparaneyyo hutvā;	612	
PA_atk-vin01_a:612_1	abhiññāti abhiññāya, adhikena ñāṇena ñatvāti attho. Sacchikatvāti paccakkhaṃ katvā,	612	
PA_atk-vin01_a:612_2	etena anumānādipaṭikkhepo kato hoti. Pavedetīti bodheti ñāpeti pakāseti. So dhammaṃ	612	
PA_atk-vin01_a:612_3	deseti ādikalyāṇaṃ…pe… pariyosānakalyāṇanti so bhagavā sattesu kāruññataṃ paṭicca	612	
PA_atk-vin01_a:612_4	hitvāpi anuttaraṃ vivekasukhaṃ dhammaṃ deseti. Tañca kho appaṃ vā bahuṃ vā desento	612	
PA_atk-vin01_a:612_5	ādikalyāṇādippakārameva deseti.	612	
PA_atk-vin01_a:613_0	Kathaṃ? Ekagāthāpi hi samantabhadrakattā dhammassa paṭhamapādena ādikalyāṇā, dutiyatatiyapādehi	613	
PA_atk-vin01_a:613_1	majjhekalyāṇā, pacchimapādena pariyosānakalyāṇā. Ekānusandhikaṃ suttaṃ nidānena ādikalyāṇaṃ,	613	
PA_atk-vin01_a:613_2	nigamanena pariyosānakalyāṇaṃ, sesena majjhekalyāṇaṃ. Nānānusandhikaṃ suttaṃ paṭhamānusandhinā	613	
PA_atk-vin01_a:613_3	ādikalyāṇaṃ, pacchimena pariyosānakalyāṇaṃ, sesehi majjhekalyāṇaṃ. Sakalopi sāsanadhammo	613	
PA_atk-vin01_a:613_4	attano atthabhūtena sīlena ādikalyāṇo, samathavipassanāmaggaphalehi majjhekalyāṇo,	613	
PA_atk-vin01_a:613_5	nibbānena pariyosānakalyāṇo. Sīlasamādhīhi vā ādikalyāṇo, vipassanāmaggehi majjhekalyāṇo,	613	
PA_atk-vin01_a:613_6	phalanibbānehi pariyosānakalyāṇo. Buddhasubodhitāya vā ādikalyāṇo, dhammasudhammatāya	613	
PA_atk-vin01_a:613_7	majjhekalyāṇo, saṅghasuppaṭipattiyā pariyosānakalyāṇo. Taṃ sutvā tathattāya paṭipannena	613	
PA_atk-vin01_a:613_8	adhigantabbāya abhisambodhiyā vā ādikalyāṇo, paccekabodhiyā majjhekalyāṇo, sāvakabodhiyā	613	
PA_atk-vin01_a:613_9	pariyosānakalyāṇo. Suyyamāno cesa nīvaraṇavikkhambhanato savanenapi kalyāṇameva āvahatīti	613	
PA_atk-vin01_a:613_10	ādikalyāṇo, paṭipajjiyamāno samathavipassanāsukhāvahanato paṭipattiyāpi kalyāṇameva	6131	
PA_atk-vin01_a:613_11	āvahatīti majjhekalyāṇo, tathā paṭipanno ca paṭipattiphale niṭṭhite tādibhāvāvahanato	6131	
PA_atk-vin01_a:613_12	paṭipattiphalenapi kalyāṇameva āvahatīti pariyosānakalyāṇo. Nāthappabhavattā ca pabhavasuddhiyā	6131	
PA_atk-vin01_a:613_13	ādikalyāṇo, atthasuddhiyā majjhekalyāṇo, kiccasuddhiyā pariyosānakalyāṇo. Tasmā eso	6131	
PA_atk-vin01_a:613_14	bhagavā appaṃ vā bahuṃ vā desento ādikalyāṇādippakārameva desetīti veditabbo.	6131	
PA_atk-vin01_a:614_0	Sātthaṃ sabyañjananti evamādīsu pana yasmā imaṃ dhammaṃ desento sāsanabrahmacariyaṃ	614	
PA_atk-vin01_a:614_1	maggabrahmacariyañca pakāseti, nānānayehi dīpeti; tañca yathānurūpaṃ atthasampattiyā	614	
PA_atk-vin01_a:614_2	sātthaṃ, byañjanasampattiyā sabyañjanaṃ. Saṅkāsanapakāsana-vivaraṇa-vibhajana-uttānīkaraṇa-paññatti-atthapadasamāyogato	614	
PA_atk-vin01_a:614_3	sātthaṃ, akkharapada-byañjanākāraniruttiniddesasampattiyā sabyañjanaṃ. Atthagambhīratā-paṭivedhagambhīratāhi	614	
PA_atk-vin01_a:614_4	sātthaṃ, dhammagambhīratādesanāgambhīratāhi sabyañjanaṃ. Atthapaṭibhānapaṭisambhidāvisayato	614	
PA_atk-vin01_a:614_5	sātthaṃ, dhammaniruttipaṭisambhidāvisayato sabyañjanaṃ. Paṇḍitavedanīyato parikkhakajanappasādakanti	614	
PA_atk-vin01_a:614_6	sātthaṃ, saddheyyato lokiyajanappasādakanti sabyañjanaṃ. Gambhīrādhippāyato sātthaṃ,	614	
PA_atk-vin01_a:614_7	uttānapadato sabyañjanaṃ. Upanetabbassa abhāvato sakalaparipuṇṇabhāvena kevalaparipuṇṇaṃ;	614	
PA_atk-vin01_a:614_8	apanetabbassa abhāvato niddosabhāvena parisuddhaṃ; sikkhattayapariggahitattā brahmabhūtehi	614	
PA_atk-vin01_a:614_9	seṭṭhehi caritabbato tesañca cariyabhāvato brahmacariyaṃ. Tasmā “sātthaṃ sabyañjanaṃ…pe…	614	
PA_atk-vin01_a:614_10	brahmacariyaṃ pakāsetī”ti vuccati.	6141	
PA_atk-vin01_a:615_0	Apica yasmā sanidānaṃ sauppattikañca desento ādikalyāṇaṃ deseti, veneyyānaṃ anurūpato	615	
PA_atk-vin01_a:615_1	atthassa aviparītatāya ca hetudāharaṇayuttato ca majjhekalyāṇaṃ, sotūnaṃ saddhāpaṭilābhena	615	
PA_atk-vin01_a:615_2	nigamanena ca pariyosānakalyāṇaṃ deseti. Evaṃ desento ca brahmacariyaṃ pakāseti.	615	
PA_atk-vin01_a:615_3	Tañca paṭipattiyā adhigamabyattito sātthaṃ, pariyattiyā āgamabyattito sabyañjanaṃ,	615	
PA_atk-vin01_a:615_4	sīlādipañcadhammakkhandhayuttato kevalaparipuṇṇaṃ, nirupakkilesato nittharaṇatthāya	615	
PA_atk-vin01_a:615_5	pavattito lokāmisanirapekkhato ca parisuddhaṃ, seṭṭhaṭṭhena brahmabhūtānaṃ buddha-paccekabuddha-buddhasāvakānaṃ	615	
PA_atk-vin01_a:615_6	cariyato “brahmacariya”nti vuccati. Tasmāpi “so dhammaṃ deseti ādikalyāṇaṃ…pe… brahmacariyaṃ	615	
PA_atk-vin01_a:615_7	pakāsetī”ti vuccati.	615	
PA_atk-vin01_a:616_0	Sādhu kho panāti sundaraṃ kho pana atthāvahaṃ sukhāvahanti vuttaṃ hoti. Tathārūpānaṃ	616	
PA_atk-vin01_a:616_1	arahatanti yathārūpo so bhava gotamo, evarūpānaṃ yathābhuccaguṇādhigamena loke arahantoti	616	
PA_atk-vin01_a:616_2	laddhasaddānaṃ arahataṃ. Dassanaṃ hotīti pasādasommāni akkhīni ummīlitvā “dassanamattampi	616	
PA_atk-vin01_a:616_3	sādhu hotī”ti evaṃ ajjhāsayaṃ katvā atha kho verañjo brāhmaṇo yena bhagavā tenupasaṅkamīti.	616	
PA_atk-vin01_a:617_0	2. Yenāti bhummatthe karaṇavacanaṃ. Tasmā yattha bhagavā tattha upasaṅkamīti evamettha	617	
PA_atk-vin01_a:617_1	attho daṭṭhabbo. Yena vā kāraṇena bhagavā devamanussehi upasaṅkamitabbo, tena kāraṇena	617	
PA_atk-vin01_a:617_2	upasaṅkamīti evamettha attho daṭṭhabbo. Kena ca kāraṇena bhagavā upasaṅkamitabbo?	617	
PA_atk-vin01_a:617_3	Nānappakāraguṇavisesādhigamādhippāyena, sāduphalūpabhogādhippāyena dijagaṇehi niccaphalitamahārukkho	617	
PA_atk-vin01_a:617_4	viya. Upasaṅkamīti ca gatoti vuttaṃ hoti. Upasaṅkamitvāti upasaṅkamanapariyosānadīpanaṃ.	617	
PA_atk-vin01_a:617_5	Atha vā evaṃ gato tato āsannataraṃ ṭhānaṃ bhagavato samīpasaṅkhātaṃ gantvātipi vuttaṃ hoti.	617	
PA_atk-vin01_a:618_0	Bhagavatā saddhiṃ sammodīti yathā khamanīyādīni pucchanto bhagavā tena, evaṃ sopi	618	
PA_atk-vin01_a:618_1	bhagavatā saddhiṃ samappavattamodo ahosi, sītodakaṃ viya uṇhodakena sammoditaṃ ekībhāvaṃ	618	
PA_atk-vin01_a:618_2	agamāsi. Yāya ca “kacci, bho, gotama, khamanīyaṃ; kacci yāpanīyaṃ, kacci bhoto gotamassa,	618	
PA_atk-vin01_a:618_3	ca sāvakānañca appābādhaṃ appātaṅkaṃ lahuṭṭhānaṃ balaṃ phāsuvihāro”tiādikāya kathāya	618	
PA_atk-vin01_a:618_4	sammodi, taṃ pītipāmojjasaṅkhātaṃ sammodaṃ jananato sammodituṃ yuttabhāvato ca sammodanīyaṃ.	618	
PA_atk-vin01_a:618_5	Atthabyañjanamadhuratāya sucirampi kālaṃ sāretuṃ nirantaraṃ pavattetuṃ araharūpato	618	
PA_atk-vin01_a:618_6	saritabbabhāvato ca sāraṇīyaṃ, suyyamānasukhato vā sammodanīyaṃ, anussariyamānasukhato	618	
PA_atk-vin01_a:618_7	sāraṇīyaṃ. Tathā byañjanaparisuddhatāya sammodanīyaṃ, atthaparisuddhatāya sāraṇīyanti.	618	
PA_atk-vin01_a:618_8	Evaṃ anekehi pariyāyehi sammodanīyaṃ sāraṇīyaṃ kathaṃ vītisāretvā pariyosāpetvā niṭṭhāpetvā	618	
PA_atk-vin01_a:618_9	yenatthena āgato taṃ pucchitukāmo ekamantaṃ nisīdi.	618	
PA_atk-vin01_a:619_0	Ekamantanti bhāvanapuṃsakaniddeso “visamaṃ candimasūriyā parivattantī”tiādīsu viya.	619	
PA_atk-vin01_a:619_1	Tasmā yathā nisinno ekamantaṃ nisinno hoti tathā nisīdīti evamettha attho daṭṭhabbo.	619	
PA_atk-vin01_a:619_2	Bhummatthe vā etaṃ upayogavacanaṃ. Nisīdīti upāvisi. Paṇḍitā hi purisā garuṭṭhāniyaṃ	619	
PA_atk-vin01_a:619_3	upasaṅkamitvā āsanakusalatāya ekamantaṃ nisīdanti. Ayañca tesaṃ aññataro, tasmā ekamantaṃ nisīdi.	619	
PA_atk-vin01_a:620_0	Kathaṃ nisinno pana ekamantaṃ nisinno hotīti? Cha nisajjadose vajjetvā. Seyyathidaṃ	620	
PA_atk-vin01_a:620_1	– atidūraṃ, accāsannaṃ, uparivātaṃ, unnatappadesaṃ, atisammukhaṃ, atipacchāti. Atidūre	620	
PA_atk-vin01_a:620_2	nisinno hi sace kathetukāmo hoti uccāsaddena kathetabbaṃ hoti. Accāsanne nisinno	620	
PA_atk-vin01_a:620_3	saṅghaṭṭanaṃ karoti. Uparivāte nisinno sarīragandhena bādhati. Unnatappadese nisinno	620	
PA_atk-vin01_a:620_4	agāravaṃ pakāseti. Atisammukhā nisinno sace daṭṭhukāmo hoti, cakkhunā cakkhuṃ āhacca	620	
PA_atk-vin01_a:620_5	daṭṭhabbaṃ hoti. Atipacchā nisinno sace daṭṭhukāmo hoti gīvaṃ pasāretvā daṭṭhabbaṃ	620	
PA_atk-vin01_a:620_6	hoti. Tasmā ayampi ete cha nisajjadose vajjetvā nisīdi. Tena vuttaṃ – “ekamantaṃ nisīdī”ti.	620	
PA_atk-vin01_a:621_0	Ekamantaṃ nisinno kho verañjo brāhmaṇo bhagavantaṃ etadavocāti etanti idāni vattabbamatthaṃ	621	
PA_atk-vin01_a:621_1	dasseti. Dakāro padasandhikaro. Avocāti abhāsi. Sutaṃ metanti sutaṃ me etaṃ, etaṃ	621	
PA_atk-vin01_a:621_2	mayā sutanti idāni vattabbamatthaṃ dasseti. Bho gotamāti bhagavantaṃ gottena ālapati.	621	
PA_atk-vin01_a:622_0	Idāni yaṃ tena sutaṃ – taṃ dassento na samaṇo gotamoti evamādimāha. Tatrāyaṃ anuttānapadavaṇṇanā	622	
PA_atk-vin01_a:622_1	– brāhmaṇeti jātibrāhmaṇe. Jiṇṇeti jajjarībhūte jarāya khaṇḍiccādibhāvaṃ āpādite.	622	
PA_atk-vin01_a:622_2	Vuḍḍheti aṅgapaccaṅgānaṃ vuḍḍhimariyādappatte. Mahallaketi jātimahallakatāya samannāgate,	622	
PA_atk-vin01_a:622_3	cirakālappasuteti vuttaṃ hoti. Addhagateti addhānaṃ gate, dve tayo rājaparivaṭṭe	622	
PA_atk-vin01_a:622_4	atīteti adhippāyo. Vayo anuppatteti pacchimavayaṃ sampatte, pacchimavayo nāma vassasatassa	622	
PA_atk-vin01_a:622_5	pacchimo tatiyabhāgo.	622	
PA_atk-vin01_a:623_0	Apica – jiṇṇeti porāṇe, cirakālappavattakulanvayeti vuttaṃ hoti. Vuḍḍheti sīlācārādiguṇavuḍḍhiyutte.	623	
PA_atk-vin01_a:623_1	Mahallaketi vibhavamahattatāya samannāgate mahaddhane mahābhoge. Addhagateti maggappaṭipanne,	623	
PA_atk-vin01_a:623_2	brāhmaṇānaṃ vatacariyādimariyādaṃ avītikkamma caramāne. Vayoanuppatteti jātivuḍḍhabhāvaṃ	623	
PA_atk-vin01_a:623_3	antimavayaṃ anuppatteti evamettha yojanā veditabbā.	623	
PA_atk-vin01_a:624_0	Idāni abhivādetīti evamādīni “na samaṇo gotamo”ti ettha vuttanakārena yojetvā evamatthato	624	
PA_atk-vin01_a:624_1	veditabbāni – “na vandati vā, nāsanā vuṭṭhahati vā, nāpi ‘idha bhonto nisīdantū’ti	624	
PA_atk-vin01_a:624_2	evaṃ āsanena vā upanimantetī”ti. Ettha hi vā saddo vibhāvane nāma atthe, “rūpaṃ niccaṃ	624	
PA_atk-vin01_a:624_3	vā aniccaṃ vā”tiādīsu viya. Evaṃ vatvā atha attano abhivādanādīni akarontaṃ bhagavantaṃ	624	
PA_atk-vin01_a:624_4	disvā āha – “tayidaṃ bho gotama tathevā”ti. Yaṃ taṃ mayā sutaṃ – taṃ tatheva, taṃ	624	
PA_atk-vin01_a:624_5	savanañca me dassanañca saṃsandati sameti, atthato ekībhāvaṃ gacchati. “Na hi bhavaṃ	624	
PA_atk-vin01_a:624_6	gotamo…pe… āsanena vā nimantetī”ti evaṃ attanā sutaṃ diṭṭhena nigametvā nindanto	624	
PA_atk-vin01_a:624_7	āha – “tayidaṃ bho gotama na sampannamevā”ti taṃ abhivādanādīnaṃ akaraṇaṃ na yuttameva.	624	
PA_atk-vin01_a:625_0	Athassa bhagavā attukkaṃsanaparavambhanadosaṃ anupagamma karuṇāsītalahadayena taṃ	625	
PA_atk-vin01_a:625_1	aññāṇaṃ vidhamitvā yuttabhāvaṃ dassetukāmo āha – “nāhaṃ taṃ brāhmaṇa …pe… muddhāpi	625	
PA_atk-vin01_a:625_2	tassa vipateyyā”ti. Tatrāyaṃ saṅkhepattho – “ahaṃ, brāhmaṇa, appaṭihatena sabbaññutaññāṇacakkhunā	625	
PA_atk-vin01_a:625_3	olokentopi taṃ puggalaṃ etasmiṃ sadevakādibhede loke na passāmi, yamahaṃ abhivādeyyaṃ	625	
PA_atk-vin01_a:625_4	vā paccuṭṭheyyaṃ vā āsanena vā nimanteyyaṃ. Anacchariyaṃ vā etaṃ, yvāhaṃ ajja sabbaññutaṃ	625	
PA_atk-vin01_a:625_5	patto evarūpaṃ nipaccakārārahaṃ puggalaṃ na passāmi. Apica kho yadāpāhaṃ sampatijātova	625	
PA_atk-vin01_a:625_6	uttarābhimukho sattapadavītihārena gantvā sakalaṃ dasasahassilokadhātuṃ olokesiṃ;	625	
PA_atk-vin01_a:625_7	tadāpi etasmiṃ sadevakādibhede loke taṃ puggalaṃ na passāmi, yamahaṃ abhivādeyyaṃ	625	
PA_atk-vin01_a:625_8	vā paccuṭṭheyyaṃ vā āsanena vā nimanteyyaṃ. Atha kho maṃ soḷasakappasahassāyuko khīṇāsavamahābrahmāpi	625	
PA_atk-vin01_a:625_9	añjaliṃ paggahetvā “tvaṃ loke mahāpuriso, tvaṃ sadevakassa lokassa aggo ca jeṭṭho	625	
PA_atk-vin01_a:625_10	ca seṭṭho ca, natthi tayā uttaritaro”ti sañjātasomanasso patināmesi; tadāpi cāhaṃ	6251	
PA_atk-vin01_a:625_11	attanā uttaritaraṃ apassanto āsabhiṃ vācaṃ nicchāresiṃ – “aggohamasmi lokassa, jeṭṭhohamasmi	6251	
PA_atk-vin01_a:625_12	lokassa, seṭṭhohamasmi lokassā”ti. Evaṃ sampatijātassapi mayhaṃ abhivādanādiraho	6251	
PA_atk-vin01_a:625_13	puggalo natthi, svāhaṃ idāni sabbaññutaṃ patto kaṃ abhivādeyyaṃ vā…pe… āsanena vā	6251	
PA_atk-vin01_a:625_14	nimanteyyaṃ. Tasmā tvaṃ, brāhmaṇa, mā tathāgate evarūpaṃ nipaccakāraṃ patthayittha.	6251	
PA_atk-vin01_a:625_15	Yañhi, brāhmaṇa, tathāgato abhivādeyya vā…pe… āsanena vā nimanteyya, muddhāpi tassa	6251	
PA_atk-vin01_a:625_16	puggalassa rattipariyosāne paripākasithilabandhanaṃ vaṇṭā pavuttatālaphalamiva gīvato	6251	
PA_atk-vin01_a:625_17	pacchijjitvā sahasāva bhūmiyaṃ vipateyyāti.	6251	
PA_atk-vin01_a:626_0	3. Evaṃ vuttepi brāhmaṇo duppaññatāya tathāgatassa loke jeṭṭhabhāvaṃ asallakkhento	626	
PA_atk-vin01_a:626_1	kevalaṃ taṃ vacanaṃ asahamāno āha – “arasarūpo bhavaṃ gotamo”ti. Ayaṃ kirassa adhippāyo	626	
PA_atk-vin01_a:626_2	– yaṃ loke abhivādanapaccuṭṭhānaañjalikammasāmīcikammaṃ “sāmaggiraso”ti vuccati,	626	
PA_atk-vin01_a:626_3	taṃ bhoto gotamassa natthi, tasmā arasarūpo bhavaṃ gotamo, arasajātiko arasasabhāvoti.	626	
PA_atk-vin01_a:626_4	Athassa bhagavā cittamudubhāvajananatthaṃ ujuvipaccanīkabhāvaṃ pariharanto aññathā	626	
PA_atk-vin01_a:626_5	tassa vacanassatthaṃ attani sandassento “atthi khvesa brāhmaṇa pariyāyo”tiādimāha.	626	
PA_atk-vin01_a:627_0	Tattha pariyāyoti kāraṇaṃ; ayañhi pariyāyasaddo desanā-vāra-kāraṇesu vattati. “Madhupiṇḍikapariyāyotveva	627	
PA_atk-vin01_a:627_1	naṃ dhārehī”tiādīsu hi esa desanāyaṃ vattati. “Kassa nu kho, ānanda, ajja pariyāyo	627	
PA_atk-vin01_a:627_2	bhikkhuniyo ovaditu”ntiādīsu vāre. “Sādhu, bhante, bhagavā aññaṃ pariyāyaṃ ācikkhatu,	627	
PA_atk-vin01_a:627_3	yathāyaṃ bhikkhusaṅgho aññāya saṇṭhaheyyā”tiādīsu kāraṇe. Svāyamidha kāraṇe vattati.	627	
PA_atk-vin01_a:627_4	Tasmā ettha evamattho daṭṭhabbo – atthi kho, brāhmaṇa, etaṃ kāraṇaṃ; yena kāraṇena	627	
PA_atk-vin01_a:627_5	maṃ “arasarūpo bhavaṃ gotamo”ti vadamāno puggalo sammā vadeyya, avitathavādīti saṅkhyaṃ	627	
PA_atk-vin01_a:627_6	gaccheyya. Katamo pana soti? Ye te brāhmaṇa rūparasā…pe… phoṭṭhabbarasā te tathāgatassa	627	
PA_atk-vin01_a:627_7	pahīnāti. Kiṃ vuttaṃ hoti? Ye te jātivasena vā upapattivasena vā seṭṭhasammatānampi	627	
PA_atk-vin01_a:627_8	puthujjanānaṃ rūpārammaṇādīni assādentānaṃ abhinandantānaṃ rajjantānaṃ uppajjanti	627	
PA_atk-vin01_a:627_9	kāmasukhassādasaṅkhātā rūparasasaddagandharasaphoṭṭhabbarasā, ye imaṃ lokaṃ gīvāya	627	
PA_atk-vin01_a:627_10	bandhitvā viya āviñchanti, vatthārammaṇādisāmaggiyañca uppannattā sāmaggirasāti vuccanti,	6271	
PA_atk-vin01_a:627_11	te sabbepi tathāgatassa pahīnāti. Mayhaṃ pahīnāti vattabbepi mamākārena attānaṃ anukkhipanto	6271	
PA_atk-vin01_a:627_12	dhammaṃ deseti. Desanāvilāso vā esa bhagavato.	6271	
PA_atk-vin01_a:628_0	Tattha pahīnāti cittasantānato vigatā jahitā vā. Etasmiṃ panatthe karaṇe sāmivacanaṃ	628	
PA_atk-vin01_a:628_1	daṭṭhabbaṃ. Ariyamaggasatthena ucchinnaṃ taṇhāvijjāmayaṃ mūlametesanti ucchinnamūlā.	628	
PA_atk-vin01_a:628_2	Tālavatthu viya nesaṃ vatthu katanti tālāvatthukatā. Yathā hi tālarukkhaṃ samūlaṃ	628	
PA_atk-vin01_a:628_3	uddharitvā tassa vatthumatte tasmiṃ padese kate na puna tassa tālassa uppatti paññāyati;	628	
PA_atk-vin01_a:628_4	evaṃ ariyamaggasatthena samūle rūpādirase uddharitvā tesaṃ pubbe uppannapubbabhāvena	628	
PA_atk-vin01_a:628_5	vatthumatte cittasantāne kate sabbepi te “tālāvatthukatā”ti vuccanti. Avirūḷhidhammattā	628	
PA_atk-vin01_a:628_6	vā matthakacchinnatālo viya katāti tālāvatthukatā. Yasmā pana evaṃ tālāvatthukatā	628	
PA_atk-vin01_a:628_7	anabhāvaṃkatā honti, yathā nesaṃ pacchābhāvo na hoti, tathā katā honti; tasmā āha	628	
PA_atk-vin01_a:628_8	– “anabhāvaṃkatā”ti. Ayañhettha padacchedo – anuabhāvaṃ katā anabhāvaṃkatāti. “Anabhāvaṃ	628	
PA_atk-vin01_a:628_9	gatā”tipi pāṭho, tassa anuabhāvaṃ gatāti attho. Tattha padacchedo anuabhāvaṃ gatā	628	
PA_atk-vin01_a:628_10	anabhāvaṃ gatāti, yathā anuacchariyā anacchariyāti. Āyatiṃ anuppādadhammāti anāgate	6281	
PA_atk-vin01_a:628_11	anuppajjanakasabhāvā. Ye hi abhāvaṃ gatā, te puna kathaṃ uppajjissanti? Tenāha –	6281	
PA_atk-vin01_a:628_12	“anabhāvaṃ gatā āyatiṃ anuppādadhammā”ti.	6281	
PA_atk-vin01_a:629_0	Ayaṃ kho brāhmaṇa pariyāyoti idaṃ kho, brāhmaṇa, kāraṇaṃ yena maṃ sammā vadamāno	629	
PA_atk-vin01_a:629_1	vadeyya “arasarūpo samaṇo gotamo”ti. No ca kho yaṃ tvaṃ sandhāya vadesīti yañca kho	629	
PA_atk-vin01_a:629_2	tvaṃ sandhāya vadesi, so pariyāyo na hoti. Kasmā pana bhagavā evamāha? Nanu evaṃ	629	
PA_atk-vin01_a:629_3	vutte yo brāhmaṇena vutto sāmaggiraso tassa attani vijjamānatā anuññātā hotīti. Vuccate,	629	
PA_atk-vin01_a:629_4	na hoti. Yo hi taṃ sāmaggirasaṃ kātuṃ bhabbo hutvā na karoti, so tadabhāvena arasarūpoti	629	
PA_atk-vin01_a:629_5	vattabbo bhaveyya. Bhagavā pana abhabbova etaṃ kātuṃ, tenassa karaṇe abhabbataṃ pakāsento	629	
PA_atk-vin01_a:629_6	āha – “no ca kho yaṃ tvaṃ sandhāya vadesī”ti. Yaṃ pariyāyaṃ sandhāya tvaṃ maṃ “arasarūpo”ti	629	
PA_atk-vin01_a:629_7	vadesi, so amhesu neva vattabboti.	629	
PA_atk-vin01_a:630_0	4. Evaṃ brāhmaṇo attanā adhippetaṃ arasarūpataṃ āropetuṃ asakkonto athāparaṃ nibbhogo	630	
PA_atk-vin01_a:630_1	bhavaṃ gotamotiādimāha. Sabbapariyāyesu cettha vuttanayeneva yojanakkamaṃ viditvā	630	
PA_atk-vin01_a:630_2	sandhāya bhāsitamattaṃ evaṃ veditabbaṃ. Brāhmaṇo tameva vayovuḍḍhānaṃ abhivādanakammādiṃ	630	
PA_atk-vin01_a:630_3	loke sāmaggiparibhogoti maññamāno tadabhāvena bhagavantaṃ nibbhogoti āha. Bhagavā	630	
PA_atk-vin01_a:630_4	pana yvāyaṃ rūpādīsu sattānaṃ chandarāgaparibhogo tadabhāvaṃ attani sampassamāno	630	
PA_atk-vin01_a:630_5	aparampi pariyāyaṃ anujānāti.	630	
PA_atk-vin01_a:631_0	5. Puna brāhmaṇo yaṃ loke vayovuḍḍhānaṃ abhivādanādikulasamudācārakammaṃ lokiyā karonti	631	
PA_atk-vin01_a:631_1	tassa akiriyaṃ sampassamāno bhagavantaṃ akiriyavādoti āha. Bhagavā pana, yasmā kāyaduccaritādīnaṃ	631	
PA_atk-vin01_a:631_2	akiriyaṃ vadati tasmā, taṃ akiriyavādaṃ attani sampassamāno aparampi pariyāyaṃ anujānāti.	631	
PA_atk-vin01_a:631_3	Tattha ca kāyaduccaritanti pāṇātipāta-adinnādāna-micchācāracetanā veditabbā. Vacīduccaritanti	631	
PA_atk-vin01_a:631_4	musāvāda-pisuṇavācā-pharusavācā-samphappalāpacetanā veditabbā. Manoduccaritanti abhijjhābyāpādamicchādiṭṭhiyo	631	
PA_atk-vin01_a:631_5	veditabbā. Ṭhapetvā te dhamme, avasesā akusalā dhammā “anekavihitā pāpakā akusalā	631	
PA_atk-vin01_a:631_6	dhammā”ti veditabbā.	631	
PA_atk-vin01_a:632_0	6. Puna brāhmaṇo tameva abhivādanādikammaṃ bhagavati apassanto imaṃ “āgamma ayaṃ	632	
PA_atk-vin01_a:632_1	lokatanti lokapaveṇī ucchijjatī”ti maññamāno bhagavantaṃ ucchedavādoti āha. Bhagavā	632	
PA_atk-vin01_a:632_2	pana yasmā aṭṭhasu lobhasahagatacittesu pañcakāmaguṇikarāgassa dvīsu akusalacittesu	632	
PA_atk-vin01_a:632_3	uppajjamānakadosassa ca anāgāmimaggena ucchedaṃ vadati. Sabbākusalasambhavassa pana	632	
PA_atk-vin01_a:632_4	niravasesassa mohassa arahattamaggena ucchedaṃ vadati. Ṭhapetvā te tayo, avasesānaṃ	632	
PA_atk-vin01_a:632_5	pāpakānaṃ akusalānaṃ dhammānaṃ yathānurūpaṃ catūhi maggehi ucchedaṃ vadati; tasmā	632	
PA_atk-vin01_a:632_6	taṃ ucchedavādaṃ attani sampassamāno aparampi pariyāyaṃ anujānāti.	632	
PA_atk-vin01_a:633_0	7. Puna brāhmaṇo “jigucchati maññe samaṇo gotamo idaṃ vayovuḍḍhānaṃ abhivādanādikulasamudācārakammaṃ,	633	
PA_atk-vin01_a:633_1	tena taṃ na karotī”ti maññamāno bhagavantaṃ jegucchīti āha. Bhagavā pana yasmā jigucchati	633	
PA_atk-vin01_a:633_2	kāyaduccaritādīhi; kiṃ vuttaṃ hoti? Yañca tividhaṃ kāyaduccaritaṃ, yañca catubbidhaṃ	633	
PA_atk-vin01_a:633_3	vacīduccaritaṃ, yañca tividhaṃ manoduccaritaṃ, yā ca ṭhapetvā tāni duccaritāni avasesānaṃ	633	
PA_atk-vin01_a:633_4	lāmakaṭṭhena pāpakānaṃ akosallasambhūtaṭṭhena akusalānaṃ dhammānaṃ samāpatti samāpajjanā	633	
PA_atk-vin01_a:633_5	samaṅgibhāvo, taṃ sabbampi gūthaṃ viya maṇḍanakajātiyo puriso jigucchati hirīyati,	633	
PA_atk-vin01_a:633_6	tasmā taṃ jegucchitaṃ attani sampassamāno aparampi pariyāyaṃ anujānāti. Tattha “kāyaduccaritenā”ti	633	
PA_atk-vin01_a:633_7	upayogatthe karaṇavacanaṃ daṭṭhabbaṃ.	633	
PA_atk-vin01_a:634_0	8. Puna brāhmaṇo tameva abhivādanādikammaṃ bhagavati apassanto “ayaṃ imaṃ lokajeṭṭhakakammaṃ	634	
PA_atk-vin01_a:634_1	vineti vināseti, atha vā yasmā etaṃ sāmīcikammaṃ na karoti tasmā ayaṃ vinetabbo niggaṇhitabbo”ti	634	
PA_atk-vin01_a:634_2	maññamāno bhagavantaṃ venayikoti āha. Tatrāyaṃ padattho – vinayatīti vinayo, vināsetīti	634	
PA_atk-vin01_a:634_3	vuttaṃ hoti. Vinayo eva venayiko, vinayaṃ vā arahatīti venayiko, niggahaṃ arahatīti	634	
PA_atk-vin01_a:634_4	vuttaṃ hoti. Bhagavā pana, yasmā rāgādīnaṃ vinayāya vūpasamāya dhammaṃ deseti, tasmā	634	
PA_atk-vin01_a:634_5	venayiko hoti. Ayameva cettha padattho – vinayāya dhammaṃ desetīti venayiko. Vicitrā	634	
PA_atk-vin01_a:634_6	hi taddhitavutti! Svāyaṃ taṃ venayikabhāvaṃ attani sampassamāno aparampi pariyāyaṃ anujānāti.	634	
PA_atk-vin01_a:635_0	9. Puna brāhmaṇo yasmā abhivādanādīni sāmīcikammāni karontā vayovuḍḍhe tosenti hāsenti,	635	
PA_atk-vin01_a:635_1	akarontā pana tāpenti vihesenti domanassaṃ nesaṃ uppādenti, bhagavā ca tāni na karoti;	635	
PA_atk-vin01_a:635_2	tasmā “ayaṃ vayovuḍḍhe tapatī”ti maññamāno sappurisācāravirahitattā vā “kapaṇapuriso	635	
PA_atk-vin01_a:635_3	aya”nti maññamāno bhagavantaṃ tapassīti āha. Tatrāyaṃ padattho – tapatīti tapo, roseti	635	
PA_atk-vin01_a:635_4	vihesetīti vuttaṃ hoti, sāmīcikammākaraṇassetaṃ nāmaṃ. Tapo assa atthīti tapassī.	635	
PA_atk-vin01_a:635_5	Dutiye atthavikappe byañjanāni avicāretvā loke kapaṇapuriso “tapassī”ti vuccati.	635	
PA_atk-vin01_a:635_6	Bhagavā pana ye akusalā dhammā lokaṃ tapanato tapanīyāti vuccanti, tesaṃ pahīnattā	635	
PA_atk-vin01_a:635_7	yasmā tapassīti saṅkhyaṃ gato, tasmā taṃ tapassitaṃ attani sampassamāno aparampi	635	
PA_atk-vin01_a:635_8	pariyāyaṃ anujānāti. Tatrāyaṃ padattho – tapantīti tapā, akusaladhammānametaṃ adhivacanaṃ.	635	
PA_atk-vin01_a:635_9	Vuttampi hetaṃ – “idha tappati pecca tappatī”ti. Tathā te tape assi nirassi pahāsi	635	
PA_atk-vin01_a:635_10	viddhaṃsesīti tapassī.	6351	
PA_atk-vin01_a:636_0	10. Puna brāhmaṇo taṃ abhivādanādikammaṃ devalokagabbhasampattiyā devalokapaṭisandhipaṭilābhāya	636	
PA_atk-vin01_a:636_1	saṃvattatīti maññamāno bhagavati cassa abhāvaṃ disvā bhagavantaṃ apagabbhoti āha.	636	
PA_atk-vin01_a:636_2	Kodhavasena vā bhagavato mātukucchismiṃ paṭisandhiggahaṇe dosaṃ dassentopi evamāha.	636	
PA_atk-vin01_a:636_3	Tatrāyaṃ padattho – gabbhato apagatoti apagabbho, abhabbo devalokūpapattiṃ pāpuṇitunti	636	
PA_atk-vin01_a:636_4	adhippāyo. Hīno vā gabbho assāti apagabbho, devalokagabbhaparibāhirattā āyatiṃ hīnagabbhapaṭilābhabhāgīti,	636	
PA_atk-vin01_a:636_5	hīno vāssa mātukucchimhi gabbhavāso ahosīti adhippāyo. Bhagavato pana yasmā āyatiṃ	636	
PA_atk-vin01_a:636_6	gabbhaseyyā apagatā, tasmā so taṃ apagabbhataṃ attani sampassamāno aparampi pariyāyaṃ	636	
PA_atk-vin01_a:636_7	anujānāti. Tatra ca yassa kho brāhmaṇa āyatiṃ gabbhaseyyā punabbhavābhinibbatti pahīnāti	636	
PA_atk-vin01_a:636_8	etesaṃ padānaṃ evamattho daṭṭhabbo – brāhmaṇa, yassa puggalassa anāgate gabbhaseyyā,	636	
PA_atk-vin01_a:636_9	punabbhave ca abhinibbatti anuttarena maggena vihatakāraṇattā pahīnāti. Gabbhaseyyaggahaṇena	636	
PA_atk-vin01_a:636_10	cettha jalābujayoni gahitā. Punabbhavābhinibbattiggahaṇena itarā tissopi.	6361	
PA_atk-vin01_a:637_0	Apica gabbhassa seyyā gabbhaseyyā, punabbhavo eva abhinibbatti punabbhavābhinibbattīti	637	
PA_atk-vin01_a:637_1	evamettha attho daṭṭhabbo. Yathā ca viññāṇaṭṭhitīti vuttepi na viññāṇato aññā ṭhiti	637	
PA_atk-vin01_a:637_2	atthi, evamidhāpi na gabbhato aññā seyyāti veditabbā. Abhinibbatti ca nāma yasmā	637	
PA_atk-vin01_a:637_3	punabbhavabhūtāpi apunabbhavabhūtāpi atthi, idha ca punabbhavabhūtā adhippetā. Tasmā	637	
PA_atk-vin01_a:637_4	vuttaṃ – “punabbhavo eva abhinibbatti punabbhavābhinibbattī”ti.	637	
PA_atk-vin01_a:638_0	11. Evaṃ āgatakālato paṭṭhāya arasarūpatādīhi aṭṭhahi akkosavatthūhi akkosantampi	638	
PA_atk-vin01_a:638_1	brāhmaṇaṃ bhagavā dhammissaro dhammarājā dhammassāmī tathāgato anukampāya sītaleneva	638	
PA_atk-vin01_a:638_2	cakkhunā olokento yaṃ dhammadhātuṃ paṭivijjhitvā desanāvilāsappatto hoti, tassā dhammadhātuyā	638	
PA_atk-vin01_a:638_3	suppaṭividdhattā vigatavalāhake antalikkhe samabbhuggato puṇṇacando viya saradakāle	638	
PA_atk-vin01_a:638_4	sūriyo viya ca brāhmaṇassa hadayandhakāraṃ vidhamanto tāniyeva akkosavatthūni tena	638	
PA_atk-vin01_a:638_5	tena pariyāyena aññathā dassetvā, punapi attano karuṇāvipphāraṃ aṭṭhahi lokadhammehi	638	
PA_atk-vin01_a:638_6	akampiyabhāvena paṭiladdhaṃ, tādiguṇalakkhaṇaṃ pathavīsamacittataṃ akuppadhammatañca	638	
PA_atk-vin01_a:638_7	pakāsento “ayaṃ brāhmaṇo kevalaṃ palitasirakhaṇḍadantavalittacatādīhi attano vuḍḍhabhāvaṃ	638	
PA_atk-vin01_a:638_8	sañjānāti, no ca kho jānāti attānaṃ jātiyā anugataṃ jarāya anusaṭaṃ byādhinā abhibhūtaṃ	638	
PA_atk-vin01_a:638_9	maraṇena abbhāhataṃ vaṭṭakhāṇubhūtaṃ ajja maritvā puna sveva uttānasayanadārakabhāvagamanīyaṃ.	638	
PA_atk-vin01_a:638_10	Mahantena kho pana ussāhena mama santikaṃ āgato, tadassa āgamanaṃ sātthakaṃ hotū”ti	6381	
PA_atk-vin01_a:638_11	cintetvā imasmiṃ loke attano appaṭisamaṃ purejātabhāvaṃ dassento seyyathāpi brāhmaṇātiādinā	6381	
PA_atk-vin01_a:638_12	nayena brāhmaṇassa dhammadesanaṃ vaḍḍhesi.	6381	
PA_atk-vin01_a:639_0	Tattha seyyathāti opammatthe nipāto; pīti sambhāvanatthe; ubhayenāpi yathā nāma brāhmaṇāti	639	
PA_atk-vin01_a:639_1	dasseti. Kukkuṭiyā aṇḍāni aṭṭha vā dasa vā dvādasa vāti ettha pana kiñcāpi kukkuṭiyā	639	
PA_atk-vin01_a:639_2	vuttappakārato ūnādhikānipi aṇḍāni honti, atha kho vacanasiliṭṭhatāya evaṃ vuttanti	639	
PA_atk-vin01_a:639_3	veditabbaṃ. Evañhi loke siliṭṭhavacanaṃ hoti. Tānassūti tāni assu, bhaveyyunti vuttaṃ	639	
PA_atk-vin01_a:639_4	hoti. Kukkuṭiyā sammā adhisayitānīti tāya janettiyā kukkuṭiyā pakkhe pasāretvā tesaṃ	639	
PA_atk-vin01_a:639_5	upari sayantiyā sammā adhisayitāni. Sammā pariseditānīti kālena kālaṃ utuṃ gaṇhāpentiyā	639	
PA_atk-vin01_a:639_6	suṭṭhu samantato seditāni, usmīkatānīti vuttaṃ hoti. Sammā paribhāvitānīti kālena	639	
PA_atk-vin01_a:639_7	kālaṃ suṭṭhu samantato bhāvitāni, kukkuṭagandhaṃ gāhāpitānīti vuttaṃ hoti.	639	
PA_atk-vin01_a:640_0	Idāni yasmā tāya kukkuṭiyā evaṃ tīhi pakārehi tāni aṇḍāni paripāliyamānāni na pūtīni	640	
PA_atk-vin01_a:640_1	honti. Yopi nesaṃ allasineho so pariyādānaṃ gacchati. Kapālaṃ tanukaṃ hoti, pādanakhasikhā	640	
PA_atk-vin01_a:640_2	ca mukhatuṇḍakañca kharaṃ hoti, kukkuṭapotakā paripākaṃ gacchanti, kapālassa tanukattā	640	
PA_atk-vin01_a:640_3	bahiddhā āloko anto paññāyati. Atha te kukkuṭapotakā “ciraṃ vata mayaṃ saṅkuṭitahatthapādā	640	
PA_atk-vin01_a:640_4	sambādhe sayimha, ayañca bahi āloko dissati, ettha dāni no sukhavihāro bhavissatī”ti	640	
PA_atk-vin01_a:640_5	nikkhamitukāmā hutvā kapālaṃ pādena paharanti, gīvaṃ pasārenti. Tato taṃ kapālaṃ	640	
PA_atk-vin01_a:640_6	dvedhā bhijjati, kukkuṭapotakā pakkhe vidhunantā taṅkhaṇānurūpaṃ viravantā nikkhamanti.	640	
PA_atk-vin01_a:640_7	Evaṃ nikkhamantānañca nesaṃ yo paṭhamataraṃ nikkhamati so ‘jeṭṭho’ti vuccati. Tasmā	640	
PA_atk-vin01_a:640_8	bhagavā tāya upamāya attano jeṭṭhakabhāvaṃ sādhetukāmo brāhmaṇaṃ pucchi – “yo nu	640	
PA_atk-vin01_a:640_9	kho tesaṃ kukkuṭacchāpakānaṃ…pe… kinti svassa vacanīyo”ti. Tattha kukkuṭacchāpakānanti	640	
PA_atk-vin01_a:640_10	kukkuṭapotakānaṃ. Kinti svassa vacanīyoti so kinti vacanīyo assa, kinti vattabbo	6401	
PA_atk-vin01_a:640_11	bhaveyya jeṭṭho vā kaniṭṭho vāti. Sesaṃ uttānatthameva.	6401	
PA_atk-vin01_a:641_0	Tato brāhmaṇo āha – “jeṭṭhotissa bho gotama vacanīyo”ti. Bho, gotama, so jeṭṭho iti	641	
PA_atk-vin01_a:641_1	assa vacanīyo. Kasmāti ce? So hi nesaṃ jeṭṭho, tasmā so nesaṃ vuḍḍhataroti attho.	641	
PA_atk-vin01_a:641_2	Athassa bhagavā opammaṃ sampaṭipādento āha – “evameva kho ahaṃ brāhmaṇā”tiādi. Yathā	641	
PA_atk-vin01_a:641_3	so kukkuṭacchāpako jeṭṭhoti saṅkhyaṃ gacchati; evaṃ ahampi avijjāgatāya pajāya. Avijjāgatāyāti	641	
PA_atk-vin01_a:641_4	avijjā vuccati aññāṇaṃ, tattha gatāya. Pajāyāti sattādhivacanametaṃ. Tasmā ettha	641	
PA_atk-vin01_a:641_5	avijjaṇḍakosassa anto paviṭṭhesu sattesūti evaṃ attho daṭṭhabbo. Aṇḍabhūtāyāti aṇḍe	641	
PA_atk-vin01_a:641_6	bhūtāya jātāya sañjātāya. Yathā hi aṇḍe nibbattā ekacce sattā aṇḍabhūtāti vuccanti;	641	
PA_atk-vin01_a:641_7	evamayaṃ sabbāpi pajā avijjaṇḍakose nibbattattā aṇḍabhūtāti vuccati. Pariyonaddhāyāti	641	
PA_atk-vin01_a:641_8	tena avijjaṇḍakosena samantato onaddhāya baddhāya veṭhitāya. Avijjaṇḍakosaṃ padāletvāti	641	
PA_atk-vin01_a:641_9	taṃ avijjāmayaṃ aṇḍakosaṃ bhinditvā. Ekova loketi sakalepi lokasannivāse ahameva	641	
PA_atk-vin01_a:641_10	eko adutiyo. Anuttaraṃ sammāsambodhiṃ abhisambuddhoti anuttaranti uttaravirahitaṃ	6411	
PA_atk-vin01_a:641_11	sabbaseṭṭhaṃ. Sammāsambodhinti sammā sāmañca bodhiṃ; atha vā pasatthaṃ sundarañca	6411	
PA_atk-vin01_a:641_12	bodhiṃ; bodhīti rukkhopi maggopi sabbaññutaññāṇampi nibbānampi vuccati. “Bodhirukkhamūle	6411	
PA_atk-vin01_a:641_13	paṭhamābhisambuddho”ti ca “antarā ca gayaṃ antarā ca bodhi”nti ca āgataṭṭhānesu hi	6411	
PA_atk-vin01_a:641_14	rukkho bodhīti vuccati. “Bodhi vuccati catūsu maggesu ñāṇa”nti āgataṭṭhāne maggo.	6411	
PA_atk-vin01_a:641_15	“Pappoti bodhiṃ varabhūrimedhaso”ti āgataṭṭhāne sabbaññutaññāṇaṃ. “Patvāna bodhiṃ	6411	
PA_atk-vin01_a:641_16	amataṃ asaṅkhata”nti āgataṭṭhāne nibbānaṃ. Idha pana bhagavato arahattamaggañāṇaṃ	6411	
PA_atk-vin01_a:641_17	adhippetaṃ. Sabbaññutaññāṇantipi vadanti. Aññesaṃ arahattamaggo anuttarā bodhi hoti,	6411	
PA_atk-vin01_a:641_18	na hotīti? Na hoti. Kasmā? Asabbaguṇadāyakattā. Tesañhi kassaci arahattamaggo arahattaphalameva	6411	
PA_atk-vin01_a:641_19	deti, kassaci tisso vijjā, kassaci cha abhiññā, kassaci catasso paṭisambhidā, kassaci	6411	
PA_atk-vin01_a:641_20	sāvakapāramiñāṇaṃ. Paccekabuddhānampi paccekabodhiñāṇameva deti. Buddhānaṃ pana sabbaguṇasampattiṃ	6412	
PA_atk-vin01_a:641_21	deti, abhiseko viya rañño sabbalokissariyabhāvaṃ. Tasmā aññassa kassacipi anuttarā	6412	
PA_atk-vin01_a:641_22	bodhi na hotīti. Abhisambuddhoti abbhaññāsiṃ paṭivijjhiṃ; pattomhi adhigatomhīti vuttaṃ hoti.	6412	
PA_atk-vin01_a:642_0	Idāni yadetaṃ bhagavatā “evameva kho ahaṃ brāhmaṇā”ti ādinā nayena vuttaṃ opammasampaṭipādanaṃ,	642	
PA_atk-vin01_a:642_1	taṃ evamatthena saddhiṃ saṃsanditvā veditabbaṃ. Yathā hi tassā kukkuṭiyā attano aṇḍesu	642	
PA_atk-vin01_a:642_2	adhisayanāditividhakiriyākaraṇaṃ; evaṃ bodhipallaṅke nisinnassa bodhisattabhūtassa	642	
PA_atk-vin01_a:642_3	bhagavato attano cittasantāne aniccaṃ dukkhaṃ anattāti tividhānupassanākaraṇaṃ. Kukkuṭiyā	642	
PA_atk-vin01_a:642_4	tividhakiriyāsampādanena aṇḍānaṃ apūtibhāvo viya bodhisattabhūtassa bhagavato tividhānupassanāsampādanena	642	
PA_atk-vin01_a:642_5	vipassanāñāṇassa aparihāni. Kukkuṭiyā tividhakiriyākaraṇena aṇḍānaṃ allasinehapariyādānaṃ	642	
PA_atk-vin01_a:642_6	viya bodhisattabhūtassa bhagavato tividhānupassanāsampādanena bhavattayānugatanikantisinehapariyādānaṃ.	642	
PA_atk-vin01_a:642_7	Kukkuṭiyā tividhakiriyākaraṇena aṇḍakapālānaṃ tanubhāvo viya bodhisattabhūtassa bhagavato	642	
PA_atk-vin01_a:642_8	tividhānupassanāsampādanena avijjaṇḍakosassa tanubhāvo. Kukkuṭiyā tividhakiriyākaraṇena	642	
PA_atk-vin01_a:642_9	kukkuṭacchāpakassa pādanakhasikhātuṇḍakānaṃ thaddhakharabhāvo viya bodhisattabhūtassa	642	
PA_atk-vin01_a:642_10	bhagavato tividhānupassanāsampādanena vipassanāñāṇassa tikkhakharavippasannasūrabhāvo.	6421	
PA_atk-vin01_a:642_11	Kukkuṭiyā tividhakiriyākaraṇena kukkuṭacchāpakassa paripākakālo viya bodhisattabhūtassa	6421	
PA_atk-vin01_a:642_12	bhagavato tividhānupassanāsampādanena vipassanāñāṇassa paripākakālo vaḍḍhitakālo	6421	
PA_atk-vin01_a:642_13	gabbhaggahaṇakālo veditabbo.	6421	
PA_atk-vin01_a:643_0	Tato kukkuṭiyā tividhakiriyākaraṇena kukkuṭacchāpakassa pādanakhasikhāya vā mukhatuṇḍakena	643	
PA_atk-vin01_a:643_1	vā aṇḍakosaṃ padāletvā pakkhe papphoṭetvā sotthinā abhinibbhidākālo viya bodhisattabhūtassa	643	
PA_atk-vin01_a:643_2	bhagavato tividhānupassanāsampādanena vipassanāñāṇaṃ gabbhaṃ gaṇhāpetvā anupubbādhigatena	643	
PA_atk-vin01_a:643_3	arahattamaggena avijjaṇḍakosaṃ padāletvā abhiññāpakkhe papphoṭetvā sotthinā sakalabuddhaguṇasacchikatakālo veditabboti.	643	
PA_atk-vin01_a:644_0	Svāhaṃ brāhmaṇa jeṭṭho seṭṭho lokassāti so ahaṃ brāhmaṇa yathā tesaṃ kukkuṭapotakānaṃ	644	
PA_atk-vin01_a:644_1	paṭhamataraṃ aṇḍakosaṃ padāletvā abhinibbhido kukkuṭapotako jeṭṭho hoti; evaṃ avijjāgatāya	644	
PA_atk-vin01_a:644_2	pajāya taṃ avijjaṇḍakosaṃ padāletvā paṭhamataraṃ ariyāya jātiyā jātattā jeṭṭho vuḍḍhataroti	644	
PA_atk-vin01_a:644_3	saṅkhyaṃ gato. Sabbaguṇehi pana appaṭisamattā seṭṭhoti.	644	
PA_atk-vin01_a:645_0	Evaṃ bhagavā attano anuttaraṃ jeṭṭhaseṭṭhabhāvaṃ brāhmaṇassa pakāsetvā idāni yāya	645	
PA_atk-vin01_a:645_1	paṭipadāya taṃ adhigato taṃ paṭipadaṃ pubbabhāgato pabhuti dassetuṃ “āraddhaṃ kho	645	
PA_atk-vin01_a:645_2	pana me brāhmaṇā”tiādimāha. Imaṃ vā bhagavato anuttaraṃ jeṭṭhaseṭṭhabhāvaṃ sutvā	645	
PA_atk-vin01_a:645_3	brāhmaṇassa cittamevamuppannaṃ – “kāya nu kho paṭipadāya imaṃ patto”ti. Tassa cittamaññāya	645	
PA_atk-vin01_a:645_4	“imāyāhaṃ paṭipadāya imaṃ anuttaraṃ jeṭṭhaseṭṭhabhāvaṃ patto”ti dassento evamāha.	645	
PA_atk-vin01_a:645_5	Tattha āraddhaṃ kho pana me brāhmaṇa vīriyaṃ ahosīti brāhmaṇa, na mayā ayaṃ anuttaro	645	
PA_atk-vin01_a:645_6	jeṭṭhaseṭṭhabhāvo kusītena muṭṭhassatinā sāraddhakāyena vikkhittacittena adhigato,	645	
PA_atk-vin01_a:645_7	apica kho tadadhigamāya āraddhaṃ kho pana me vīriyaṃ ahosi, bodhimaṇḍe nisinnena	645	
PA_atk-vin01_a:645_8	mayā caturaṅgasamannāgataṃ vīriyaṃ āraddhaṃ ahosi, paggahitaṃ asithilappavattitanti	645	
PA_atk-vin01_a:645_9	vuttaṃ hoti. Āraddhattāyeva ca me taṃ asallīnaṃ ahosi. Na kevalañca vīriyameva, satipi	645	
PA_atk-vin01_a:645_10	me ārammaṇābhimukhībhāvena upaṭṭhitā ahosi. Upaṭṭhitattāyeva ca asammuṭṭhā. Passaddho	6451	
PA_atk-vin01_a:645_11	kāyo asāraddhoti kāyacittapassaddhivasena kāyopi me passaddho ahosi. Tattha yasmā	6451	
PA_atk-vin01_a:645_12	nāmakāye passaddhe rūpakāyopi passaddhoyeva hoti, tasmā nāmakāyo rūpakāyoti avisesetvāva	6451	
PA_atk-vin01_a:645_13	passaddho kāyoti vuttaṃ. Asāraddhoti so ca kho passaddhattāyeva asāraddho, vigatadarathoti	6451	
PA_atk-vin01_a:645_14	vuttaṃ hoti. Samāhitaṃ cittaṃ ekagganti cittampi me sammā āhitaṃ suṭṭhu ṭhapitaṃ	6451	
PA_atk-vin01_a:645_15	appitaṃ viya ahosi; samāhitattā eva ca ekaggaṃ acalaṃ nipphandananti. Ettāvatā jhānassa	6451	
PA_atk-vin01_a:645_16	pubbabhāgapaṭipadā kathitā hoti.	6451	
PA_atk-vin01_a:646	Paṭhamajjhānakathā	64	
PA_atk-vin01_a:647_0	Idāni imāya paṭipadāya adhigataṃ paṭhamajjhānaṃ ādiṃ katvā vijjattayapariyosānaṃ	647	
PA_atk-vin01_a:647_1	visesaṃ dassento “so kho aha”nti ādimāha. Tattha vivicceva kāmehi vivicca akusalehi	647	
PA_atk-vin01_a:647_2	dhammehītiādīnaṃ kiñcāpi “tattha katame kāmā? Chando kāmo, rāgo kāmo, chandarāgo	647	
PA_atk-vin01_a:647_3	kāmo; saṅkappo kāmo, rāgo kāmo, saṅkapparāgo kāmo – ime vuccanti kāmā. Tattha katame	647	
PA_atk-vin01_a:647_4	akusalā dhammā? Kāmacchando…pe… vicikicchā – ime vuccanti akusalā dhammā. Iti imehi	647	
PA_atk-vin01_a:647_5	ca kāmehi imehi ca akusalehi dhammehi vivitto hoti pavivitto, tena vuccati – ‘vivicceva	647	
PA_atk-vin01_a:647_6	kāmehi vivicca akusalehi dhammehī”’tiādinā nayena vibhaṅgeyeva attho vutto. Tathāpi	647	
PA_atk-vin01_a:647_7	aṭṭhakathānayaṃ vinā na suṭṭhu pākaṭoti aṭṭhakathānayeneva naṃ pakāsayissāma.	647	
PA_atk-vin01_a:648_0	Seyyathidaṃ – vivicceva kāmehīti kāmehi viviccitvā vinā hutvā apasakketvā. Yo panāyamettha	648	
PA_atk-vin01_a:648_1	evakāro, so niyamatthoti veditabbo. Yasmā ca niyamattho, tasmā tasmiṃ paṭhamajjhānaṃ	648	
PA_atk-vin01_a:648_2	upasampajja viharaṇasamaye avijjamānānampi kāmānaṃ tassa paṭhamajjhānassa paṭipakkhabhāvaṃ	648	
PA_atk-vin01_a:648_3	kāmapariccāgeneva cassa adhigamaṃ dīpeti. Kathaṃ? “Vivicceva kāmehī”ti evañhi niyame	648	
PA_atk-vin01_a:648_4	kariyamāne idaṃ paññāyati. Nūnimassa jhānassa kāmā paṭipakkhabhūtā, yesu sati idaṃ	648	
PA_atk-vin01_a:648_5	na pavattati, andhakāre sati padīpo viya, tesaṃ pariccāgeneva cassa adhigamo hoti,	648	
PA_atk-vin01_a:648_6	orimatīrapariccāgena pārimatīrasseva, tasmā niyamaṃ karotīti.	648	
PA_atk-vin01_a:649_0	Tattha siyā – “kasmā panesa pubbapadeyeva vutto na uttarapade, kiṃ akusalehi dhammehi	649	
PA_atk-vin01_a:649_1	aviviccāpi jhānaṃ upasampajja vihareyyā”ti? Na kho panetaṃ evaṃ daṭṭhabbaṃ. Tannissaraṇato	649	
PA_atk-vin01_a:649_2	hi pubbapadeeva esa vutto. Kāmadhātusamatikkamanato hi kāmarāgapaṭipakkhato ca idaṃ	649	
PA_atk-vin01_a:649_3	jhānaṃ kāmānameva nissaraṇaṃ. Yathāha – “kāmānametaṃ nissaraṇaṃ, yadidaṃ nekkhamma”nti.	649	
PA_atk-vin01_a:649_4	Uttarapadepi pana yathā “idheva, bhikkhave, paṭhamo samaṇo, idha dutiyo samaṇo”ti	649	
PA_atk-vin01_a:649_5	ettha evakāro ānetvā vuccati, evaṃ vattabbo. Na hi sakkā ito aññehipi nīvaraṇasaṅkhātehi	649	
PA_atk-vin01_a:649_6	akusalehi dhammehi avivicca jhānaṃ upasampajja viharituṃ. Tasmā “vivicceva kāmehi	649	
PA_atk-vin01_a:649_7	vivicceva akusalehi dhammehī”ti evaṃ padadvayepi esa daṭṭhabbo. Padadvayepi ca kiñcāpi	649	
PA_atk-vin01_a:649_8	“viviccā”ti iminā sādhāraṇavacanena tadaṅgavivekādayo kāyavivekādayo ca sabbepi vivekā	649	
PA_atk-vin01_a:649_9	saṅgahaṃ gacchanti. Tathāpi kāyaviveko, cittaviveko, vikkhambhanavivekoti tayo eva	649	
PA_atk-vin01_a:649_10	idha daṭṭhabbā. “Kāmehī”ti iminā pana padena ye ca niddese “katame vatthukāmā manāpiyā	6491	
PA_atk-vin01_a:649_11	rūpā”tiādinā nayena vatthukāmā vuttā, ye ca tattheva vibhaṅge ca “chando kāmo”tiādinā	6491	
PA_atk-vin01_a:649_12	nayena kilesakāmā vuttā, te sabbepi saṅgahitā icceva daṭṭhabbā. Evañhi sati “vivicceva	6491	
PA_atk-vin01_a:649_13	kāmehī”ti vatthukāmehipi viviccevāti attho yujjati. Tena kāyaviveko vutto hoti.	6491	
PA_atk-vin01_a:650_0	Vivicca akusalehi dhammehīti kilesakāmehi sabbākusalehi dhammehi vā viviccāti attho	650	
PA_atk-vin01_a:650_1	yujjati. Tena cittaviveko vutto hoti. Purimena cettha vatthukāmehi vivekavacanatoyeva	650	
PA_atk-vin01_a:650_2	kāmasukhapariccāgo, dutiyena kilesakāmehi vivekavacanato nekkhammasukhapariggaho	650	
PA_atk-vin01_a:650_3	vibhāvito hoti. Evaṃ vatthukāmakilesakāmavivekavacanatoyeva ca etesaṃ paṭhamena saṃkilesavatthuppahānaṃ,	650	
PA_atk-vin01_a:650_4	dutiyena saṃkilesappahānaṃ; paṭhamena lolabhāvassa hetupariccāgo, dutiyena bālabhāvassa;	650	
PA_atk-vin01_a:650_5	paṭhamena ca payogasuddhi, dutiyena āsayaposanaṃ vibhāvitaṃ hotīti viññātabbaṃ. Esa	650	
PA_atk-vin01_a:650_6	tāva nayo “kāmehī”ti ettha vuttakāmesu vatthukāmapakkhe.	650	
PA_atk-vin01_a:651_0	Kilesakāmapakkhe pana chandoti ca rāgoti ca evamādīhi anekabhedo kāmacchandoyeva	651	
PA_atk-vin01_a:651_1	kāmoti adhippeto. So ca akusalapariyāpannopi samāno, “tattha katamo kāmachando kāmo”tiādinā	651	
PA_atk-vin01_a:651_2	nayena vibhaṅge jhānapaṭipakkhato visuṃ vutto. Kilesakāmattā vā purimapade vutto,	651	
PA_atk-vin01_a:651_3	akusalapariyāpannattā dutiyapade. Anekabhedato cassa kāmatoti avatvā kāmehīti vuttaṃ.	651	
PA_atk-vin01_a:651_4	Aññesampi ca dhammānaṃ akusalabhāve vijjamāne “tattha katame akusalā dhammā kāmacchando”tiādinā	651	
PA_atk-vin01_a:651_5	nayena vibhaṅge uparijhānaṅgapaccanīkapaṭipakkhabhāvadassanato nīvaraṇāneva vuttāni.	651	
PA_atk-vin01_a:651_6	Nīvaraṇāni hi jhānaṅgapaccanīkāni, tesaṃ jhānaṅgāneva paṭipakkhāni, viddhaṃsakānīti	651	
PA_atk-vin01_a:651_7	vuttaṃ hoti. Tathā hi “samādhi kāmacchandassa paṭipakkho, pīti byāpādassa, vitakko	651	
PA_atk-vin01_a:651_8	thinamiddhassa, sukhaṃ uddhaccakukkuccassa, vicāro vicikicchāyā”ti peṭake vuttaṃ.	651	
PA_atk-vin01_a:652_0	Evamettha “vivicceva kāmehī”ti iminā kāmacchandassa vikkhambhanaviveko vutto hoti.	652	
PA_atk-vin01_a:652_1	“Vivicca akusalehi dhammehī”ti iminā pañcannampi nīvaraṇānaṃ. Aggahitaggahaṇena pana	652	
PA_atk-vin01_a:652_2	paṭhamena kāmacchandassa, dutiyena sesanīvaraṇānaṃ. Tathā paṭhamena tīsu akusalamūlesu	652	
PA_atk-vin01_a:652_3	pañcakāmaguṇabhedavisayassa lobhassa, dutiyena āghātavatthubhedādivisayānaṃ dosamohānaṃ.	652	
PA_atk-vin01_a:652_4	Oghādīsu vā dhammesu paṭhamena kāmogha-kāmayoga-kāmāsava-kāmupādāna-abhijjhākāyagantha-kāmarāga-saṃyojanānaṃ,	652	
PA_atk-vin01_a:652_5	dutiyena avasesaogha-yogāsava-upādāna-gantha-saṃyojanānaṃ. Paṭhamena ca taṇhāya taṃsampayuttakānañca,	652	
PA_atk-vin01_a:652_6	dutiyena avijjāya taṃsampayuttakānañca. Apica paṭhamena lobhasampayuttaaṭṭhacittuppādānaṃ,	652	
PA_atk-vin01_a:652_7	dutiyena sesānaṃ catunnaṃ akusalacittuppādānaṃ vikkhambhanaviveko vutto hotīti veditabbo.	652	
PA_atk-vin01_a:652_8	Ayaṃ tāva “vivicceva kāmehi vivicca akusalehi dhammehī”ti ettha atthappakāsanā.	652	
PA_atk-vin01_a:653_0	Ettāvatā ca paṭhamassa jhānassa pahānaṅgaṃ dassetvā idāni sampayogaṅgaṃ dassento	653	
PA_atk-vin01_a:653_1	savitakkaṃ savicārantiādimāha. Tattha vitakkanaṃ vitakko, ūhananti vuttaṃ hoti. Svāyaṃ	653	
PA_atk-vin01_a:653_2	ārammaṇe cittassa abhiniropanalakkhaṇo, āhananapariyāhananaraso. Tathā hi “tena yogāvacaro	653	
PA_atk-vin01_a:653_3	ārammaṇaṃ vitakkāhataṃ vitakkapariyāhataṃ karotī”ti vuccati. Ārammaṇe cittassa ānayanapaccupaṭṭhāno.	653	
PA_atk-vin01_a:653_4	Vicaraṇaṃ vicāro, anusañcaraṇanti vuttaṃ hoti. Svāyaṃ ārammaṇānumajjanalakkhaṇo,	653	
PA_atk-vin01_a:653_5	tattha sahajātānuyojanaraso, cittassa anuppabandhanapaccupaṭṭhāno. Santepi ca nesaṃ	653	
PA_atk-vin01_a:653_6	katthaci avippayoge oḷārikaṭṭhena ghaṇṭābhighātasaddo viya cetaso paṭhamābhinipāto	653	
PA_atk-vin01_a:653_7	vitakko, sukhumaṭṭhena anuravo viya anuppabandho vicāro. Vipphāravā cettha vitakko	653	
PA_atk-vin01_a:653_8	paripphandanabhāvo cittassa, ākāse uppatitukāmassa pakkhino pakkhavikkhepo viya padumābhimukhapāto	653	
PA_atk-vin01_a:653_9	viya ca gandhānubandhacetaso bhamarassa. Santavutti vicāro nātiparipphandanabhāvo	653	
PA_atk-vin01_a:653_10	cittassa, ākāse uppatitassa pakkhino pakkhappasāraṇaṃ viya paribbhamanaṃ viya ca	6531	
PA_atk-vin01_a:653_11	padumābhimukhapatitassa bhamarassa padumassa uparibhāge. So pana nesaṃ viseso paṭhama-dutiyajjhānesu	6531	
PA_atk-vin01_a:653_12	pākaṭo hoti. Iti iminā ca vitakkena iminā ca vicārena saha vattati rukkho viya pupphena	6531	
PA_atk-vin01_a:653_13	ca phalena cāti idaṃ jhānaṃ “savitakkaṃ savicāra”nti vuccati. Vibhaṅge pana “iminā	6531	
PA_atk-vin01_a:653_14	ca vitakkena iminā ca vicārena upeto hoti samupeto”tiādinā nayena puggalādhiṭṭhānā	6531	
PA_atk-vin01_a:653_15	desanā katā. Attho pana tatrāpi evameva daṭṭhabbo.	6531	
PA_atk-vin01_a:654_0	Vivekajanti ettha vivitti viveko, nīvaraṇavigamoti attho. Vivittoti vā viveko, nīvaraṇavivitto	654	
PA_atk-vin01_a:654_1	jhānasampayuttadhammarāsīti attho. Tasmā vivekā, tasmiṃ vā viveke jātanti vivekajaṃ.	654	
PA_atk-vin01_a:654_2	Pītisukhanti ettha pinayatīti pīti, sā sampiyāyanalakkhaṇā kāyacittapīnanarasā, pharaṇarasā	654	
PA_atk-vin01_a:654_3	vā, odagyapaccupaṭṭhānā. Sukhanaṃ sukhaṃ, suṭṭhu vā khādati khanati ca kāyacittābādhanti	654	
PA_atk-vin01_a:654_4	sukhaṃ, taṃ sātalakkhaṇaṃ, sampayuttakānaṃ upabrūhanarasaṃ, anuggahapaccupaṭṭhānaṃ.	654	
PA_atk-vin01_a:654_5	Satipi ca nesaṃ katthaci avippayoge iṭṭhārammaṇapaṭilābhatuṭṭhi pīti, paṭiladdharasānubhavanaṃ	654	
PA_atk-vin01_a:654_6	sukhaṃ. Yattha pīti tattha sukhaṃ, yattha sukhaṃ tattha na niyamato pīti. Saṅkhārakkhandhasaṅgahitā	654	
PA_atk-vin01_a:654_7	pīti, vedanākkhandhasaṅgahitaṃ sukhaṃ. Kantārakhinnassa vanantodakadassanasavanesu	654	
PA_atk-vin01_a:654_8	viya pīti, vanacchāyappavesanaudakaparibhogesu viya sukhaṃ. Tasmiṃ tasmiṃ samaye	654	
PA_atk-vin01_a:654_9	pākaṭabhāvato cetaṃ vuttanti veditabbaṃ. Ayañca pīti, idañca sukhaṃ, assa jhānassa,	654	
PA_atk-vin01_a:654_10	asmiṃ vā jhāne atthīti idaṃ jhānaṃ “pītisukha”nti vuccati.	6541	
PA_atk-vin01_a:655_0	Atha vā pīti ca sukhañca pītisukhaṃ, dhammavinayādayo viya. Vivekajaṃ pītisukhamassa	655	
PA_atk-vin01_a:655_1	jhānassa, asmiṃ vā jhāne atthīti evampi vivekajaṃpītisukhaṃ. Yatheva hi jhānaṃ, evaṃ	655	
PA_atk-vin01_a:655_2	pītisukhaṃ pettha vivekajameva hoti, tañcassa atthīti tasmā ekapadeneva “vivekajaṃ	655	
PA_atk-vin01_a:655_3	pītisukha”ntipi vattuṃ yujjati. Vibhaṅge pana “idaṃ sukhaṃ imāya pītiyā sahagata”ntiādinā	655	
PA_atk-vin01_a:655_4	nayenetaṃ vuttaṃ. Attho pana tatrāpi evameva daṭṭhabbo.	655	
PA_atk-vin01_a:656_0	Paṭhamanti gaṇanānupubbatā paṭhamaṃ, idaṃ paṭhamaṃ samāpajjatītipi paṭhamaṃ. Paccanīkadhamme	656	
PA_atk-vin01_a:656_1	jhāpetīti jhānaṃ, iminā yogino jhāyantītipi jhānaṃ, paccanīkadhamme ḍahanti gocaraṃ	656	
PA_atk-vin01_a:656_2	vā cintentīti attho. Sayaṃ vā taṃ jhāyati upanijjhāyatīti jhānaṃ, teneva upanijjhāyanalakkhaṇanti	656	
PA_atk-vin01_a:656_3	vuccati. Tadetaṃ ārammaṇūpanijjhānaṃ, lakkhaṇūpanijjhānanti duvidhaṃ hoti. Tattha	656	
PA_atk-vin01_a:656_4	ārammaṇūpanijjhānanti saha upacārena aṭṭha samāpattiyo vuccanti. Kasmā? Kasiṇādiārammaṇūpanijjhāyanato.	656	
PA_atk-vin01_a:656_5	Lakkhaṇūpanijjhānanti vipassanāmaggaphalāni vuccanti. Kasmā? Lakkhaṇūpanijjhāyanato.	656	
PA_atk-vin01_a:656_6	Ettha hi vipassanā aniccalakkhaṇādīni upanijjhāyati, vipassanāya upanijjhāyanakiccaṃ	656	
PA_atk-vin01_a:656_7	pana maggena sijjhatīti maggo lakkhaṇūpanijjhānanti vuccati. Phalaṃ pana nirodhassa	656	
PA_atk-vin01_a:656_8	tathalakkhaṇaṃ upanijjhāyatīti lakkhaṇūpanijjhānanti vuccati. Imasmiṃ panatthe ārammaṇūpanijjhānameva	656	
PA_atk-vin01_a:656_9	jhānanti adhippetaṃ.	656	
PA_atk-vin01_a:657_0	Etthāha – “katamaṃ pana taṃ jhānaṃ nāma, yaṃ savitakkaṃ savicāraṃ…pe… pītisukhanti	657	
PA_atk-vin01_a:657_1	evaṃ apadesaṃ arahatī”ti? Vuccate – yathā sadhano saparijanotiādīsu ṭhapetvā dhanañca	657	
PA_atk-vin01_a:657_2	parijanañca añño apadesāraho hoti, evaṃ ṭhapetvā vitakkādidhamme aññaṃ apadesārahaṃ	657	
PA_atk-vin01_a:657_3	natthi. Yathā pana sarathā sapatti senāti vutte senaṅgesuyeva senāsammuti, evamidha	657	
PA_atk-vin01_a:657_4	pañcasu aṅgesuyeva jhānasammuti veditabbā. Katamesu pañcasu? Vitakko, vicāro, pīti,	657	
PA_atk-vin01_a:657_5	sukhaṃ, cittekaggatāti etesu. Etāneva hissa “savitakkaṃ savicāra”ntiādinā nayena	657	
PA_atk-vin01_a:657_6	aṅgabhāvena vuttāni. Avuttattā ekaggatā aṅgaṃ na hotīti ce tañca na. Kasmā? Vuttattā	657	
PA_atk-vin01_a:657_7	eva. Sāpi hi vibhaṅge “jhānanti vitakko vicāro pīti sukhaṃ cittassekaggatā”ti evaṃ	657	
PA_atk-vin01_a:657_8	vuttāyeva. Tasmā yathā savitakkaṃ savicāranti, evaṃ sacittekaggatanti idha avuttepi	657	
PA_atk-vin01_a:657_9	iminā vibhaṅgavacanena cittekaggatāpi aṅgamevāti veditabbā. Yena hi adhippāyena bhagavatā	657	
PA_atk-vin01_a:657_10	uddeso kato, so eva tena vibhaṅgepi pakāsitoti.	6571	
PA_atk-vin01_a:658_0	Upasampajjāti upagantvā, pāpuṇitvāti vuttaṃ hoti. Upasampādayitvā vā, nipphādetvāti	658	
PA_atk-vin01_a:658_1	vuttaṃ hoti. Vibhaṅge pana “upasampajjāti paṭhamassa jhānassa lābho paṭilābho patti	658	
PA_atk-vin01_a:658_2	sampatti phusanā samphusanā sacchikiriyā upasampadā”ti vuttaṃ. Tassāpi evamevattho	658	
PA_atk-vin01_a:658_3	veditabbo. Vihāsinti bodhimaṇḍe nisajjasaṅkhātena iriyāpathavihārena itivuttappakārajhānasamaṅgī	658	
PA_atk-vin01_a:658_4	hutvā attabhāvassa iriyaṃ vuttiṃ pālanaṃ yapanaṃ yāpanaṃ cāraṃ vihāraṃ abhinipphādesinti	658	
PA_atk-vin01_a:658_5	attho. Vuttañhetaṃ vibhaṅge – “viharatīti iriyati vattati pāleti yapeti yāpeti carati	658	
PA_atk-vin01_a:658_6	viharati, tena vuccati viharatī”ti.	658	
PA_atk-vin01_a:659_0	Kiṃ pana katvā bhagavā imaṃ jhānaṃ upasampajja vihāsīti? Kammaṭṭhānaṃ bhāvetvā. Kataraṃ?	659	
PA_atk-vin01_a:659_1	Ānāpānassatikammaṭṭhānaṃ. Aññena tadatthikena kiṃ kātabbanti? Aññenapi etaṃ vā kammaṭṭhānaṃ	659	
PA_atk-vin01_a:659_2	pathavīkasiṇādīnaṃ vā aññataraṃ bhāvetabbaṃ. Tesaṃ bhāvanānayo visuddhimagge vuttanayeneva	659	
PA_atk-vin01_a:659_3	veditabbo. Idha pana vuccamāne atibhāriyaṃ vinayanidānaṃ hoti, tasmā pāḷiyā atthappakāsanamattameva karomāti.	659	
PA_atk-vin01_a:660	Paṭhamajjhānakathā niṭṭhitā.	66	
PA_atk-vin01_a:661	Dutiyajjhānakathā	66	
PA_atk-vin01_a:662_0	Vitakkavicārānaṃ vūpasamāti vitakkassa ca vicārassa cāti imesaṃ dvinnaṃ vūpasamā	662	
PA_atk-vin01_a:662_1	samatikkamā; dutiyajjhānakkhaṇe apātubhāvāti vuttaṃ hoti. Tattha kiñcāpi dutiyajjhāne	662	
PA_atk-vin01_a:662_2	sabbepi paṭhamajjhānadhammā na santi, aññeyeva hi paṭhamajjhāne phassādayo, aññe	662	
PA_atk-vin01_a:662_3	idha; oḷārikassa pana oḷārikassa aṅgassa samatikkamā paṭhamajjhānato paresaṃ dutiyajjhānādīnaṃ	662	
PA_atk-vin01_a:662_4	adhigamo hotīti dīpanatthaṃ “vitakkavicārānaṃ vūpasamā”ti evaṃ vuttanti veditabbaṃ.	662	
PA_atk-vin01_a:662_5	Ajjhattanti idha niyakajjhattamadhippetaṃ. Vibhaṅge pana “ajjhattaṃ paccatta”nti	662	
PA_atk-vin01_a:662_6	ettakameva vuttaṃ. Yasmā pana niyakajjhattaṃ adhippetaṃ, tasmā attani jātaṃ attano	662	
PA_atk-vin01_a:662_7	santāne nibbattanti ayamettha attho.	662	
PA_atk-vin01_a:663_0	Sampasādananti sampasādanaṃ vuccati saddhā. Sampasādanayogato jhānampi sampasādanaṃ,	663	
PA_atk-vin01_a:663_1	nīlavaṇṇayogato nīlavatthaṃ viya. Yasmā vā taṃ jhānaṃ sampasādanasamannāgatattā vitakkavicārakkhobhavūpasamanena	663	
PA_atk-vin01_a:663_2	ceto sampasādayati, tasmāpi sampasādananti vuttaṃ. Imasmiñca atthavikappe sampasādanaṃ	663	
PA_atk-vin01_a:663_3	cetasoti evaṃ padasambandho veditabbo. Purimasmiṃ pana atthavikappe cetasoti etaṃ	663	
PA_atk-vin01_a:663_4	ekodibhāvena saddhiṃ yojetabbaṃ. Tatrāyaṃ atthayojanā – eko udetīti ekodi, vitakkavicārehi	663	
PA_atk-vin01_a:663_5	anajjhārūḷhattā aggo seṭṭho hutvā udetīti attho. Seṭṭhopi hi loke ekoti vuccati.	663	
PA_atk-vin01_a:663_6	Vitakkavicāravirahato vā eko asahāyo hutvātipi vattuṃ vaṭṭati. Atha vā sampayuttadhamme	663	
PA_atk-vin01_a:663_7	udāyatīti udi, uṭṭhāpetīti attho. Seṭṭhaṭṭhena eko ca so udi cāti ekodi, samādhissetaṃ	663	
PA_atk-vin01_a:663_8	adhivacanaṃ. Iti imaṃ ekodiṃ bhāveti vaḍḍhayatīti idaṃ dutiyajjhānaṃ ekodibhāvaṃ.	663	
PA_atk-vin01_a:663_9	So panāyaṃ ekodi yasmā cetaso, na sattassa na jīvassa, tasmā etaṃ cetaso ekodibhāvanti vuttaṃ.	663	
PA_atk-vin01_a:664_0	Nanu cāyaṃ saddhā paṭhamajjhānepi atthi, ayañca ekodināmako samādhi; atha kasmā idameva	664	
PA_atk-vin01_a:664_1	sampasādanaṃ “cetaso ekodibhāvañcā”ti vuttanti? Vuccate – aduñhi paṭhamajjhānaṃ vitakkavicārakkhobhena	664	
PA_atk-vin01_a:664_2	vīcitaraṅgasamākulamiva jalaṃ na suppasannaṃ hoti, tasmā satiyāpi saddhāya sampasādananti	664	
PA_atk-vin01_a:664_3	na vuttaṃ. Na suppasannattāyeva cettha samādhipi na suṭṭhu pākaṭo, tasmā ekodibhāvantipi	664	
PA_atk-vin01_a:664_4	na vuttaṃ. Imasmiṃ pana jhāne vitakkavicārapalibodhābhāvena laddhokāsā balavatī saddhā,	664	
PA_atk-vin01_a:664_5	balavasaddhāsahāyappaṭilābheneva ca samādhipi pākaṭo; tasmā idameva evaṃ vuttanti	664	
PA_atk-vin01_a:664_6	veditabbaṃ. Vibhaṅge pana “sampasādananti yā saddhā saddahanā okappanā abhippasādo,	664	
PA_atk-vin01_a:664_7	cetaso ekodibhāvanti yā cittassa ṭhiti…pe… sammāsamādhī”ti ettakameva vuttaṃ. Evaṃ	664	
PA_atk-vin01_a:664_8	vuttena panetena saddhiṃ ayaṃ atthavaṇṇanā yathā na virujjhati aññadatthu saṃsandati	664	
PA_atk-vin01_a:664_9	ceva sameti ca evaṃ veditabbā.	664	
PA_atk-vin01_a:665_0	Avitakkaṃ avicāranti bhāvanāya pahīnattā etasmiṃ etassa vā vitakko natthīti avitakkaṃ.	665	
PA_atk-vin01_a:665_1	Imināva nayena avicāraṃ. Vibhaṅgepi vuttaṃ “iti ayañca vitakko ayañca vicāro santā	665	
PA_atk-vin01_a:665_2	honti samitā vūpasantā atthaṅgatā abbhatthaṅgatā appitā byappitā sositā visositā	665	
PA_atk-vin01_a:665_3	byantīkatā, tena vuccati avitakkaṃ avicāra”nti.	665	
PA_atk-vin01_a:666_0	Etthāha – nanu ca “vitakkavicārānaṃ vūpasamāti imināpi ayamattho siddho, atha kasmā	666	
PA_atk-vin01_a:666_1	puna vuttaṃ avitakkaṃ avicāra”nti? Vuccate – evametaṃ siddho vāyamattho, na panetaṃ	666	
PA_atk-vin01_a:666_2	tadatthadīpakaṃ; nanu avocumha – “oḷārikassa pana oḷārikassa aṅgassa samatikkamā	666	
PA_atk-vin01_a:666_3	paṭhamajjhānato paresaṃ dutiyajjhānādīnaṃ adhigamo hotīti dīpanatthaṃ vitakkavicārānaṃ	666	
PA_atk-vin01_a:666_4	vūpasamāti evaṃ vutta”nti.	666	
PA_atk-vin01_a:667_0	Apica vitakkavicārānaṃ vūpasamā idaṃ sampasādanaṃ, na kilesakālusiyassa. Vitakkavicārānañca	667	
PA_atk-vin01_a:667_1	vūpasamā ekodibhāvaṃ na upacārajjhānamiva nīvaraṇappahānā, na paṭhamajjhānamiva ca	667	
PA_atk-vin01_a:667_2	aṅgapātubhāvāti evaṃ sampasādanaekodibhāvānaṃ hetuparidīpakamidaṃ vacanaṃ. Tathā	667	
PA_atk-vin01_a:667_3	vitakkavicārānaṃ vūpasamā idaṃ avitakkaavicāraṃ, na tatiyacatutthajjhānāni viya cakkhuviññāṇādīni	667	
PA_atk-vin01_a:667_4	viya ca abhāvāti evaṃ avitakkaavicārabhāvassa hetuparidīpakañca, na vitakkavicārābhāvamattaparidīpakaṃ.	667	
PA_atk-vin01_a:667_5	Vitakkavicārābhāvamattaparidīpakameva pana “avitakkaṃ avicāra”nti idaṃ vacanaṃ, tasmā	667	
PA_atk-vin01_a:667_6	purimaṃ vatvāpi puna vattabbamevāti.	667	
PA_atk-vin01_a:668_0	Samādhijanti paṭhamajjhānasamādhito sampayuttasamādhito vā jātanti attho. Tattha	668	
PA_atk-vin01_a:668_1	kiñcāpi paṭhamampi sampayuttasamādhito jātaṃ, atha kho ayameva “samādhī”ti vattabbataṃ	668	
PA_atk-vin01_a:668_2	arahati vitakkavicārakkhobhavirahena ativiya acalattā suppasannattā ca. Tasmā imassa	668	
PA_atk-vin01_a:668_3	vaṇṇabhaṇanatthaṃ idameva “samādhija”nti vuttaṃ. Pītisukhanti idaṃ vuttanayameva.	668	
PA_atk-vin01_a:669_0	Dutiyanti gaṇanānupubbato dutiyaṃ, idaṃ dutiyaṃ samāpajjatītipi dutiyaṃ. Jhānanti	669	
PA_atk-vin01_a:669_1	ettha pana yathā paṭhamajjhānaṃ vitakkādīhi pañcaṅgikaṃ hoti, evamidaṃ sampasādādīhi	669	
PA_atk-vin01_a:669_2	“caturaṅgika”nti veditabbaṃ. Yathāha – “jhānanti sampasādo, pīti, sukhaṃ, cittassekaggatā”ti.	669	
PA_atk-vin01_a:669_3	Pariyāyoyeva ceso. Sampasādanaṃ pana ṭhapetvā nippariyāyena tivaṅgikamevetaṃ hoti.	669	
PA_atk-vin01_a:669_4	Yathāha – “katamaṃ tasmiṃ samaye tivaṅgikaṃ jhānaṃ hoti? Pīti, sukhaṃ, cittassekaggatā”ti.	669	
PA_atk-vin01_a:669_5	Sesaṃ vuttanayamevāti.	669	
PA_atk-vin01_a:670	Dutiyajjhānakathā niṭṭhitā.	67	
PA_atk-vin01_a:671	Tatiyajjhānakathā	67	
PA_atk-vin01_a:672_0	Pītiyā ca virāgāti ettha vuttatthāyeva pīti. Virāgoti tassā jigucchanaṃ vā samatikkamo	672	
PA_atk-vin01_a:672_1	vā. Ubhinnamantarā “ca” saddo sampiṇḍanattho, so hi vūpasamaṃ vā sampiṇḍeti vitakkavicāravūpasamaṃ	672	
PA_atk-vin01_a:672_2	vā. Tattha yadā vūpasamameva sampiṇḍeti, tadā pītiyā virāgā ca, kiñca bhiyyo vūpasamā	672	
PA_atk-vin01_a:672_3	cāti evaṃ yojanā veditabbā. Imissā ca yojanāyaṃ virāgo jigucchanattho hoti. Tasmā	672	
PA_atk-vin01_a:672_4	pītiyā jigucchanā ca vūpasamā cāti ayamattho daṭṭhabbo. Yadā pana vitakkavicāravūpasamaṃ	672	
PA_atk-vin01_a:672_5	sampiṇḍeti, tadā pītiyā ca virāgā, kiñca bhiyyo vitakkavicārānañca vūpasamāti evaṃ	672	
PA_atk-vin01_a:672_6	yojanā veditabbā. Imissā ca yojanāyaṃ virāgo samatikkamanattho hoti. Tasmā pītiyā	672	
PA_atk-vin01_a:672_7	ca samatikkamā, vitakkavicārānañca vūpasamāti ayamattho daṭṭhabbo.	672	
PA_atk-vin01_a:673_0	Kāmañcete vitakkavicārā dutiyajjhāneyeva vūpasantā imassa pana jhānassa maggaparidīpanatthaṃ	673	
PA_atk-vin01_a:673_1	vaṇṇabhaṇanatthañcetaṃ vuttaṃ. “Vitakkavicārānaṃ vūpasamā”ti hi vutte idaṃ paññāyati	673	
PA_atk-vin01_a:673_2	– “nūna vitakkavicāravūpasamo maggo imassa jhānassā”ti. Yathā ca tatiye ariyamagge	673	
PA_atk-vin01_a:673_3	appahīnānampi sakkāyadiṭṭhādīnaṃ “pañcannaṃ orambhāgiyānaṃ saṃyojanānaṃ pahānā”ti	673	
PA_atk-vin01_a:673_4	evaṃ pahānaṃ vuccamānaṃ vaṇṇabhaṇanaṃ hoti tadadhigamāya ussukānaṃ ussāhajanakaṃ;	673	
PA_atk-vin01_a:673_5	evamevaṃ idha avūpasantānampi vitakkavicārānaṃ vūpasamo vuccamāno vaṇṇabhaṇanaṃ hoti.	673	
PA_atk-vin01_a:673_6	Tenāyamattho vutto – “pītiyā ca samatikkamā, vitakkavicārānañca vūpasamā”ti.	673	
PA_atk-vin01_a:674_0	Upekkhako ca vihāsinti ettha upapattito ikkhatīti upekkhā, samaṃ passati, apakkhapatitāva	674	
PA_atk-vin01_a:674_1	hutvā passatīti attho. Tāya visadāya vipulāya thāmagatāya samannāgatattā tatiyajjhānasamaṅgī	674	
PA_atk-vin01_a:674_2	“upekkhako”ti vuccati. Upekkhā pana dasavidhā hoti – chaḷaṅgupekkhā, brahmavihārupekkhā,	674	
PA_atk-vin01_a:674_3	bojjhaṅgupekkhā, vīriyupekkhā, saṅkhārupekkhā, vedanupekkhā, vipassanupekkhā, tatramajjhattupekkhā,	674	
PA_atk-vin01_a:674_4	jhānupekkhā, pārisuddhupekkhāti. Evamayaṃ dasavidhāpi tattha tattha āgatanayato bhūmipuggalacittārammaṇato,	674	
PA_atk-vin01_a:674_5	khandhasaṅgaha-ekakkhaṇakusalattikasaṅkhepavasena ca aṭṭhasāliniyā dhammasaṅgahaṭṭhakathāya	674	
PA_atk-vin01_a:674_6	vuttanayeneva veditabbā. Idha pana vuccamānā vinayanidānaṃ atibhāriyaṃ karotīti na	674	
PA_atk-vin01_a:674_7	vuttā. Lakkhaṇādito pana idha adhippetupekkhā majjhattalakkhaṇā, anābhogarasā, abyāpārapaccupaṭṭhānā,	674	
PA_atk-vin01_a:674_8	pītivirāgapadaṭṭhānāti.	674	
PA_atk-vin01_a:675_0	Etthāha – nanu cāyaṃ atthato tatramajjhattupekkhāva hoti, sā ca paṭhamadutiyajjhānesupi	675	
PA_atk-vin01_a:675_1	atthi, tasmā tatrāpi “upekkhako ca vihāsi”nti evamayaṃ vattabbā siyā, sā kasmā na	675	
PA_atk-vin01_a:675_2	vuttāti? Aparibyattakiccato. Aparibyattañhi tassā tattha kiccaṃ, vitakkādīhi abhibhūtattā.	675	
PA_atk-vin01_a:675_3	Idha panāyaṃ vitakkavicārapītīhi anabhibhūtattā ukkhittasirā viya hutvā paribyattakiccā	675	
PA_atk-vin01_a:675_4	jātā, tasmā vuttāti.	675	
PA_atk-vin01_a:676	Niṭṭhitā “upekkhako ca vihāsi”nti etassa sabbaso atthavaṇṇanā.	67	
PA_atk-vin01_a:677_0	Idāni sato ca sampajānoti ettha saratīti sato, sampajānātīti sampajāno. Puggalena	677	
PA_atk-vin01_a:677_1	sati ca sampajaññañca vuttaṃ. Tattha saraṇalakkhaṇā sati, asammussanarasā, ārakkhapaccupaṭṭhānā;	677	
PA_atk-vin01_a:677_2	asammohalakkhaṇaṃ sampajaññaṃ, tīraṇarasaṃ, pavicayapaccupaṭṭhānaṃ. Tattha kiñcāpi	677	
PA_atk-vin01_a:677_3	idaṃ satisampajaññaṃ purimajjhānesupi atthi, muṭṭhassatissa hi asampajānassa upacārajjhānamattampi	677	
PA_atk-vin01_a:677_4	na sampajjati, pageva appanā; oḷārikattā pana tesaṃ jhānānaṃ bhūmiyaṃ viya purisassa	677	
PA_atk-vin01_a:677_5	cittassa gati sukhā hoti, abyattaṃ tattha satisampajaññakiccaṃ. Oḷārikaṅgappahānena	677	
PA_atk-vin01_a:677_6	pana sukhumattā imassa jhānassa purisassa khuradhārāyaṃ viya satisampajaññakiccapariggahitāyeva	677	
PA_atk-vin01_a:677_7	cittassa gati icchitabbāti idheva vuttaṃ. Kiñca bhiyyo? Yathāpi dhenupago vaccho	677	
PA_atk-vin01_a:677_8	dhenuto apanīto arakkhiyamāno punadeva dhenuṃ upagacchati; evamidaṃ tatiyajjhānasukhaṃ	677	
PA_atk-vin01_a:677_9	pītito apanītampi satisampajaññārakkhena arakkhiyamānaṃ punadeva pītiṃ upagaccheyya	677	
PA_atk-vin01_a:677_10	pītisampayuttameva siyā. Sukhe vāpi sattā rajjanti, idañca atimadhuraṃ sukhaṃ, tato	6771	
PA_atk-vin01_a:677_11	paraṃ sukhābhāvā. Satisampajaññānubhāvena panettha sukhe asārajjanā hoti, no aññathāti	6771	
PA_atk-vin01_a:677_12	imampi atthavisesaṃ dassetuṃ idaṃ idheva vuttanti veditabbaṃ.	6771	
PA_atk-vin01_a:678_0	Idāni sukhañca kāyena paṭisaṃvedesinti ettha kiñcāpi tatiyajjhānasamaṅgino sukhappaṭisaṃvedanābhogo	678	
PA_atk-vin01_a:678_1	natthi, evaṃ santepi yasmā tassa nāmakāyena sampayuttaṃ sukhaṃ, yaṃ vā taṃ nāmakāyasampayuttaṃ	678	
PA_atk-vin01_a:678_2	sukhaṃ, taṃsamuṭṭhānenassa yasmā atipaṇītena rūpena rūpakāyo phuṭo, yassa phuṭattā	678	
PA_atk-vin01_a:678_3	jhānā vuṭṭhitopi sukhaṃ paṭisaṃvedeyya, tasmā etamatthaṃ dassento “sukhañca kāyena	678	
PA_atk-vin01_a:678_4	paṭisaṃvedesi”nti āha.	678	
PA_atk-vin01_a:679_0	Idāni yaṃ taṃ ariyā ācikkhanti upekkhako satimā sukhavihārīti ettha yaṃjhānahetu	679	
PA_atk-vin01_a:679_1	yaṃjhānakāraṇā taṃ tatiyajjhānasamaṅgīpuggalaṃ buddhādayo ariyā ācikkhanti desenti	679	
PA_atk-vin01_a:679_2	paññapenti paṭṭhapenti vivaranti vibhajanti uttānīkaronti pakāsenti, pasaṃsantīti	679	
PA_atk-vin01_a:679_3	adhippāyo. Kinti? “Upekkhako satimā sukhavihārī”ti. Taṃ tatiyaṃ jhānaṃ upasampajja	679	
PA_atk-vin01_a:679_4	vihāsinti evamettha yojanā veditabbā.	679	
PA_atk-vin01_a:680_0	Kasmā pana taṃ te evaṃ pasaṃsantīti? Pasaṃsārahato. Ayañhi yasmā atimadhurasukhe	680	
PA_atk-vin01_a:680_1	sukhapāramippattepi tatiyajjhāne upekkhako, na tattha sukhābhisaṅgena ākaḍḍhīyati,	680	
PA_atk-vin01_a:680_2	yathā ca pīti na uppajjati; evaṃ upaṭṭhitassatitāya satimā. Yasmā ca ariyakantaṃ	680	
PA_atk-vin01_a:680_3	ariyajanasevitameva ca asaṃkiliṭṭhaṃ sukhaṃ nāmakāyena paṭisaṃvedeti, tasmā pasaṃsāraho.	680	
PA_atk-vin01_a:680_4	Iti pasaṃsārahato naṃ ariyā te evaṃ pasaṃsāhetubhūte guṇe pakāsentā “upekkhako satimā	680	
PA_atk-vin01_a:680_5	sukhavihārī”ti evaṃ pasaṃsantīti veditabbaṃ.	680	
PA_atk-vin01_a:681_0	Tatiyanti gaṇanānupubbato tatiyaṃ. Idaṃ tatiyaṃ samāpajjatītipi tatiyaṃ. Jhānanti	681	
PA_atk-vin01_a:681_1	ettha ca yathā dutiyaṃ sampasādādīhi caturaṅgikaṃ; evamidaṃ upekkhādīhi pañcaṅgikaṃ.	681	
PA_atk-vin01_a:681_2	Yathāha – “jhānanti upekkhā sati sampajaññaṃ sukhaṃ cittassa ekaggatā”ti. Pariyāyoyeva	681	
PA_atk-vin01_a:681_3	ceso. Upekkhāsatisampajaññāni pana ṭhapetvā nippariyāyena duvaṅgikamevetaṃ hoti.	681	
PA_atk-vin01_a:681_4	Yathāha – “katamaṃ tasmiṃ samaye duvaṅgikaṃ jhānaṃ hoti? Sukhaṃ, cittassekaggatā”ti.	681	
PA_atk-vin01_a:681_5	Sesaṃ vuttanayamevāti.	681	
PA_atk-vin01_a:682	Tatiyajjhānakathā niṭṭhitā.	68	
PA_atk-vin01_a:683	Catutthajjhānakathā	68	
PA_atk-vin01_a:684_0	Sukhassa ca pahānā dukkhassa ca pahānāti kāyikasukhassa ca kāyikadukkhassa ca pahānā.	684	
PA_atk-vin01_a:684_1	Pubbevāti tañca kho pubbeva, na catutthajjhānakkhaṇe. Somanassadomanassānaṃ atthaṅgamāti	684	
PA_atk-vin01_a:684_2	cetasikasukhassa ca cetasikadukkhassa cāti imesampi dvinnaṃ pubbeva atthaṅgamā pahānā	684	
PA_atk-vin01_a:684_3	icceva vuttaṃ hoti. Kadā pana nesaṃ pahānaṃ hoti? Catunnaṃ jhānānaṃ upacārakkhaṇe.	684	
PA_atk-vin01_a:684_4	Somanassañhi catutthajjhānassa upacārakkhaṇeyeva pahīyati, dukkhadomanassasukhāni	684	
PA_atk-vin01_a:684_5	paṭhamadutiyatatiyānaṃ upacārakkhaṇesu. Evametesaṃ pahānakkamena avuttānaṃ, indriyavibhaṅge	684	
PA_atk-vin01_a:684_6	pana indriyānaṃ uddesakkameneva idhāpi vuttānaṃ sukhadukkhasomanassa domanassānaṃ pahānaṃ veditabbaṃ.	684	
PA_atk-vin01_a:685_0	Yadi panetāni tassa tassa jhānassupacārakkhaṇeyeva pahīyanti, atha kasmā “kattha	685	
PA_atk-vin01_a:685_1	cuppannaṃ dukkhindriyaṃ aparisesaṃ nirujjhati? Idha, bhikkhave, bhikkhu vivicceva	685	
PA_atk-vin01_a:685_2	kāmehi…pe… paṭhamajjhānaṃ upasampajja viharati, etthuppannaṃ dukkhindriyaṃ aparisesaṃ	685	
PA_atk-vin01_a:685_3	nirujjhati. Kattha cuppannaṃ domanassindriyaṃ… sukhindriyaṃ… somanassindriyaṃ aparisesaṃ	685	
PA_atk-vin01_a:685_4	nirujjhati? Idha, bhikkhave, bhikkhu sukhassa ca pahānā…pe… catutthajjhānaṃ upasampajja	685	
PA_atk-vin01_a:685_5	viharati, etthuppannaṃ somanassindriyaṃ aparisesaṃ nirujjhatī”ti evaṃ jhānesveva	685	
PA_atk-vin01_a:685_6	nirodho vuttoti? Atisayanirodhattā. Atisayanirodho hi nesaṃ paṭhamajjhānādīsu, na	685	
PA_atk-vin01_a:685_7	nirodhoyeva; nirodhoyeva pana upacārakkhaṇe, nātisayanirodho. Tathā hi nānāvajjane	685	
PA_atk-vin01_a:685_8	paṭhamajjhānūpacāre niruddhassāpi dukkhindriyassa ḍaṃsamakasādisamphassena vā visamāsanupatāpena	685	
PA_atk-vin01_a:685_9	vā siyā uppatti, na tveva antoappanāyaṃ. Upacāre vā niruddhampetaṃ na suṭṭhu niruddhaṃ	685	
PA_atk-vin01_a:685_10	hoti; paṭipakkhena avihatattā. Antoappanāyaṃ pana pītipharaṇena sabbo kāyo sukhokkanto	6851	
PA_atk-vin01_a:685_11	hoti. Sukhokkantakāyassa ca suṭṭhu niruddhaṃ hoti dukkhindriyaṃ; paṭipakkhena vihatattā.	6851	
PA_atk-vin01_a:685_12	Nānāvajjane eva ca dutiyajjhānūpacāre pahīnassa domanassindriyassa yasmā etaṃ vitakkavicārappaccayepi	6851	
PA_atk-vin01_a:685_13	kāyakilamathe cittupaghāte ca sati uppajjati, vitakkavicārābhāve neva uppajjati.	6851	
PA_atk-vin01_a:685_14	Yattha pana uppajjati tattha vitakkavicārabhāve. Appahīnā eva ca dutiyajjhānūpacāre	6851	
PA_atk-vin01_a:685_15	vitakkavicārāti tatthassa siyā uppatti; appahīnapaccayattā. Na tveva dutiyajjhāne;	6851	
PA_atk-vin01_a:685_16	pahīnapaccayattā. Tathā tatiyajjhānūpacāre pahīnassāpi sukhindriyassa pītisamuṭṭhānapaṇītarūpaphuṭakāyassa	6851	
PA_atk-vin01_a:685_17	siyā uppatti, na tveva tatiyajjhāne. Tatiyajjhāne hi sukhassa paccayabhūtā pīti sabbaso	6851	
PA_atk-vin01_a:685_18	niruddhāti. Tathā catutthajjhānūpacāre pahīnassāpi somanassindriyassa āsannattā,	6851	
PA_atk-vin01_a:685_19	appanāppattāya upekkhāya abhāvena sammā anatikkantattā ca siyā uppatti, na tveva	6851	
PA_atk-vin01_a:685_20	catutthajjhāne. Tasmā eva ca “etthuppannaṃ dukkhindriyaṃ aparisesaṃ nirujjhatī”ti	6852	
PA_atk-vin01_a:685_21	tattha tattha aparisesaggahaṇaṃ katanti.	6852	
PA_atk-vin01_a:686_0	Etthāha – “athevaṃ tassa tassa jhānassūpacāre pahīnāpi etā vedanā idha kasmā samāharī”ti?	686	
PA_atk-vin01_a:686_1	Sukhaggahaṇatthaṃ. Yā hi ayaṃ “adukkhamasukha”nti ettha adukkhamasukhā vedanā vuttā,	686	
PA_atk-vin01_a:686_2	sā sukhumā atidubbiññeyyā na sakkā sukhena gahetuṃ. Tasmā yathā nāma duṭṭhassa yathā	686	
PA_atk-vin01_a:686_3	vā tathā vā upasaṅkamitvā gahetuṃ asakkuṇeyyassa goṇassa gahaṇatthaṃ gopo ekasmiṃ	686	
PA_atk-vin01_a:686_4	vaje sabbe gāvo samāharati, athekekaṃ nīharanto paṭipāṭiyā āgataṃ “ayaṃ so, gaṇhatha	686	
PA_atk-vin01_a:686_5	na”nti tampi gāhāpayati; evameva bhagavā sukhaggahaṇatthaṃ sabbā etā samāhari. Evañhi	686	
PA_atk-vin01_a:686_6	samāhaṭā etā dassetvā “yaṃ neva sukhaṃ na dukkhaṃ na somanassaṃ na domanassaṃ, ayaṃ	686	
PA_atk-vin01_a:686_7	adukkhamasukhā vedanā”ti sakkā hoti esā gāhayituṃ.	686	
PA_atk-vin01_a:687_0	Apica adukkhamasukhāya cetovimuttiyā paccayadassanatthañcāpi etā vuttāti veditabbā.	687	
PA_atk-vin01_a:687_1	Sukhappahānādayo hi tassā paccayā. Yathāha – “cattāro kho, āvuso, paccayā adukkhamasukhāya	687	
PA_atk-vin01_a:687_2	cetovimuttiyā samāpattiyā. Idhāvuso, bhikkhu, sukhassa ca pahānā…pe… catutthajjhānaṃ	687	
PA_atk-vin01_a:687_3	upasampajja viharati. Ime kho, āvuso, cattāro paccayā adukkhamasukhāya cetovimuttiyā	687	
PA_atk-vin01_a:687_4	samāpattiyā”ti. Yathā vā aññattha pahīnāpi sakkāyadiṭṭhiādayo tatiyamaggassa vaṇṇabhaṇanatthaṃ	687	
PA_atk-vin01_a:687_5	tattha pahīnāti vuttā; evaṃ vaṇṇabhaṇanatthampetassa jhānassetā idha vuttātipi veditabbā.	687	
PA_atk-vin01_a:687_6	Paccayaghātena vā ettha rāgadosānaṃ atidūrabhāvaṃ dassetumpetā vuttāti veditabbā.	687	
PA_atk-vin01_a:687_7	Etāsu hi sukhaṃ somanassassa paccayo, somanassaṃ rāgassa, dukkhaṃ domanassassa, domanassaṃ	687	
PA_atk-vin01_a:687_8	dosassa. Sukhādighātena ca te sappaccayā rāgadosā hatāti atidūre hontīti.	687	
PA_atk-vin01_a:688_0	Adukkhamasukhanti dukkhābhāvena adukkhaṃ, sukhābhāvena asukhaṃ. Etenettha dukkhasukhapaṭipakkhabhūtaṃ	688	
PA_atk-vin01_a:688_1	tatiyavedanaṃ dīpeti, na dukkhasukhābhāvamattaṃ. Tatiyavedanā nāma – adukkhamasukhā,	688	
PA_atk-vin01_a:688_2	upekkhātipi vuccati. Sā iṭṭhāniṭṭhaviparītānubhavanalakkhaṇā, majjhattarasā, avibhūtapaccupaṭṭhānā,	688	
PA_atk-vin01_a:688_3	sukhanirodhapadaṭṭhānāti veditabbā. Upekkhāsatipārisuddhinti upekkhāya janitasatipārisuddhiṃ.	688	
PA_atk-vin01_a:688_4	Imasmiñhi jhāne suparisuddhā sati. Yā ca tassā satiyā pārisuddhi, sā upekkhāya katā	688	
PA_atk-vin01_a:688_5	na aññena; tasmā etaṃ upekkhāsatipārisuddhinti vuccati. Vibhaṅgepi vuttaṃ – “ayaṃ	688	
PA_atk-vin01_a:688_6	sati imāya upekkhāya visadā hoti parisuddhā pariyodātā, tena vuccati – ‘upekkhāsatipārisuddhi”’nti.	688	
PA_atk-vin01_a:688_7	Yāya ca upekkhāya ettha satiyā pārisuddhi hoti, sā atthato tatramajjhattatā veditabbā.	688	
PA_atk-vin01_a:688_8	Na kevalañcettha tāya satiyeva parisuddhā, apica kho sabbepi sampayuttadhammā; satisīsena pana desanā vuttā.	688	
PA_atk-vin01_a:689_0	Tattha kiñcāpi ayaṃ upekkhā heṭṭhāpi tīsu jhānesu vijjati, yathā pana divā sūriyappabhābhibhavā	689	
PA_atk-vin01_a:689_1	sommabhāvena ca attano upakārakattena vā sabhāgāya rattiyā alābhā divā vijjamānāpi	689	
PA_atk-vin01_a:689_2	candalekhā aparisuddhā hoti apariyodātā; evamayampi tatramajjhattupekkhācandalekhā	689	
PA_atk-vin01_a:689_3	vitakkavicārādipaccanīkadhammatejābhibhavā sabhāgāya ca upekkhāvedanārattiyā alābhā	689	
PA_atk-vin01_a:689_4	vijjamānāpi paṭhamādijjhānabhedesu aparisuddhā hoti. Tassā ca aparisuddhāya divā	689	
PA_atk-vin01_a:689_5	aparisuddhacandalekhāya pabhā viya sahajātāpi satiādayo aparisuddhāva honti; tasmā	689	
PA_atk-vin01_a:689_6	tesu ekampi “upekkhāsatipārisuddhi”nti na vuttaṃ. Idha pana vitakkādipaccanīkadhammatejābhibhavābhāvā	689	
PA_atk-vin01_a:689_7	sabhāgāya ca upekkhāvedanārattiyā paṭilābhā ayaṃ tatramajjhattupekkhācandalekhā ativiya	689	
PA_atk-vin01_a:689_8	parisuddhā, tassā parisuddhattā parisuddhacandalekhāya pabhā viya sahajātāpi satiādayo	689	
PA_atk-vin01_a:689_9	parisuddhā honti pariyodātā, tasmā idameva upekkhāsatipārisuddhinti vuttanti veditabbaṃ.	689	
PA_atk-vin01_a:690_0	Catutthanti gaṇanānupubbato catutthaṃ. Idaṃ catutthaṃ samāpajjatītipi catutthaṃ.	690	
PA_atk-vin01_a:690_1	Jhānanti ettha yathā tatiyaṃ upekkhādīhi pañcaṅgikaṃ; evamidaṃ upekkhādīhi tivaṅgikaṃ.	690	
PA_atk-vin01_a:690_2	Yathāha – “jhānanti upekkhā, sati cittassekaggatā”ti. Pariyāyo eva ceso. Ṭhapetvā	690	
PA_atk-vin01_a:690_3	pana satiṃ upekkhekaggatameva gahetvā nippariyāyena duvaṅgikamevetaṃ hoti. Yathāha	690	
PA_atk-vin01_a:690_4	– “katamaṃ tasmiṃ samaye duvaṅgikaṃ jhānaṃ hoti? Upekkhā, cittassekaggatā”ti. Sesaṃ vuttanayamevāti.	690	
PA_atk-vin01_a:691	Catutthajjhānakathā niṭṭhitā.	69	
PA_atk-vin01_a:692	Pubbenivāsakathā	69	
PA_atk-vin01_a:693_0	12. Iti imāni cattāri jhānāni kesañci cittekaggatatthāni honti, kesañci vipassanāpādakāni,	693	
PA_atk-vin01_a:693_1	kesañci abhiññāpādakāni, kesañci nirodhapādakāni, kesañci bhavokkamanatthāni. Tattha	693	
PA_atk-vin01_a:693_2	khīṇāsavānaṃ cittekaggatatthāni honti, te hi samāpajjitvā “ekaggacittā sukhaṃ divasaṃ	693	
PA_atk-vin01_a:693_3	viharissāmā”ti iccevaṃ kasiṇaparikammaṃ katvā aṭṭha samāpattiyo nibbattenti. Sekkhaputhujjanānaṃ	693	
PA_atk-vin01_a:693_4	“samāpattito vuṭṭhāya samāhitena cittena vipassissāmā”ti nibbattentānaṃ vipassanāpādakāni	693	
PA_atk-vin01_a:693_5	honti. Ye pana aṭṭha samāpattiyo nibbattetvā abhiññāpādakaṃ jhānaṃ samāpajjitvā samāpattito	693	
PA_atk-vin01_a:693_6	vuṭṭhāya “ekopi hutvā bahudhā hotī”ti vuttanayā abhiññāyo patthentā nibbattenti,	693	
PA_atk-vin01_a:693_7	tesaṃ abhiññāpādakāni honti. Ye pana aṭṭha samāpattiyo nibbattetvā “nirodhasamāpattiṃ	693	
PA_atk-vin01_a:693_8	samāpajjitvā sattāhaṃ acittakā hutvā diṭṭheva dhamme nirodhaṃ nibbānaṃ patvā sukhaṃ	693	
PA_atk-vin01_a:693_9	viharissāmā”ti nibbattenti, tesaṃ nirodhapādakāni honti. Ye pana aṭṭha samāpattiyo	693	
PA_atk-vin01_a:693_10	nibbattetvā “aparihīnajjhānā hutvā brahmaloke uppajjissāmā”ti nibbattenti, tesaṃ	6931	
PA_atk-vin01_a:693_11	bhavokkamanatthāni honti.	6931	
PA_atk-vin01_a:694_0	Bhagavatā panidaṃ catutthajjhānaṃ bodhirukkhamūle nibbattitaṃ, taṃ tassa vipassanāpādakañceva	694	
PA_atk-vin01_a:694_1	ahosi abhiññāpādakañca nirodhapādakañca sabbakiccasādhakañca sabbalokiyalokuttaraguṇadāyakanti	694	
PA_atk-vin01_a:694_2	veditabbaṃ. Yesañca guṇānaṃ dāyakaṃ ahosi, tesaṃ ekadesaṃ dassento “so evaṃ samāhite citte”tiādimāha.	694	
PA_atk-vin01_a:695_0	Tattha soti so ahaṃ. Evanti catutthajjhānakkamanidassanametaṃ. Iminā kamena catutthajjhānaṃ	695	
PA_atk-vin01_a:695_1	paṭilabhitvāti vuttaṃ hoti. Samāhiteti iminā catutthajjhānasamādhinā samāhite. Parisuddhetiādīsu	695	
PA_atk-vin01_a:695_2	pana upekkhāsatipārisuddhibhāvena parisuddhe. Parisuddhattāyeva pariyodāte, pabhassareti	695	
PA_atk-vin01_a:695_3	vuttaṃ hoti. Sukhādīnaṃ paccayānaṃ ghātena vihatarāgādiaṅgaṇattā anaṅgaṇe. Anaṅgaṇattāyeva	695	
PA_atk-vin01_a:695_4	ca vigatūpakkilese; aṅgaṇena hi cittaṃ upakkilissati. Subhāvitattā mudubhūte, vasībhāvappatteti	695	
PA_atk-vin01_a:695_5	vuttaṃ hoti. Vase vattamānañhi cittaṃ mudūti vuccati. Muduttāyeva ca kammaniye, kammakkhame	695	
PA_atk-vin01_a:695_6	kammayoggeti vuttaṃ hoti. Mudu hi cittaṃ kammaniyaṃ hoti sudhantamiva suvaṇṇaṃ, tadubhayampi	695	
PA_atk-vin01_a:695_7	ca subhāvitattā eva. Yathāha – “nāhaṃ, bhikkhave, aññaṃ ekadhammampi samanupassāmi,	695	
PA_atk-vin01_a:695_8	yaṃ evaṃ bhāvitaṃ bahulīkataṃ mudu ca hoti kammaniyañca, yathayidaṃ, bhikkhave, citta”nti.	695	
PA_atk-vin01_a:696_0	Etesu parisuddhabhāvādīsu ṭhitattā ṭhite. Ṭhitattāyeva āneñjappatte, acale niriñjaneti	696	
PA_atk-vin01_a:696_1	vuttaṃ hoti. Mudukammaññabhāvena vā attano vase ṭhitattā ṭhite, saddhādīhi pariggahitattā	696	
PA_atk-vin01_a:696_2	āneñjappatte. Saddhāpariggahitañhi cittaṃ assaddhiyena na iñjati, vīriyapariggahitaṃ	696	
PA_atk-vin01_a:696_3	kosajjena na iñjati, satipariggahitaṃ pamādena na iñjati, samādhipariggahitaṃ uddhaccena	696	
PA_atk-vin01_a:696_4	na iñjati, paññāpariggahitaṃ avijjāya na iñjati, obhāsagataṃ kilesandhakārena na	696	
PA_atk-vin01_a:696_5	iñjati. Imehi chahi dhammehi pariggahitaṃ āneñjappattaṃ cittaṃ hoti. Evaṃ aṭṭhaṅgasamannāgataṃ	696	
PA_atk-vin01_a:696_6	cittaṃ abhinīhārakkhamaṃ hoti abhiññāsacchikaraṇīyānaṃ dhammānaṃ abhiññāsacchikiriyāya.	696	
PA_atk-vin01_a:697_0	Aparo nayo – catutthajjhānasamādhinā samāhite. Nīvaraṇadūrībhāvena parisuddhe. Vitakkādisamatikkamena	697	
PA_atk-vin01_a:697_1	pariyodāte. Jhānappaṭilābhapaccayānaṃ pāpakānaṃ icchāvacarānaṃ abhāvena anaṅgaṇe.	697	
PA_atk-vin01_a:697_2	Abhijjhādīnaṃ cittūpakkilesānaṃ vigamena vigatūpakkilese. Ubhayampi cetaṃ anaṅgaṇavatthasuttānusārena	697	
PA_atk-vin01_a:697_3	veditabbaṃ. Vasippattiyā mudubhūte. Iddhipādabhāvūpagamena kammaniye. Bhāvanāpāripūriyā	697	
PA_atk-vin01_a:697_4	paṇītabhāvūpagamena ṭhite āneñjappatte. Yathā āneñjappattaṃ hoti; evaṃ ṭhiteti attho.	697	
PA_atk-vin01_a:697_5	Evampi aṭṭhaṅgasamannāgataṃ cittaṃ abhinīhārakkhamaṃ hoti abhiññāsacchikaraṇīyānaṃ	697	
PA_atk-vin01_a:697_6	dhammānaṃ abhiññāsacchikiriyāya, pādakaṃ padaṭṭhānabhūtanti attho.	697	
PA_atk-vin01_a:698_0	Pubbenivāsānussatiñāṇāyāti evaṃ abhiññāpādake jāte etasmiṃ citte pubbenivāsānussatimhi	698	
PA_atk-vin01_a:698_1	yaṃ ñāṇaṃ tadatthāya. Tattha pubbenivāsoti pubbe atītajātīsu nivutthakkhandhā. Nivutthāti	698	
PA_atk-vin01_a:698_2	ajjhāvutthā anubhūtā attano santāne uppajjitvā niruddhā nivutthadhammā vā nivutthā,	698	
PA_atk-vin01_a:698_3	gocaranivāsena nivutthā, attano viññāṇena viññātā paricchinnā, paraviññāṇaviññātāpi	698	
PA_atk-vin01_a:698_4	vā chinnavaṭumakānussaraṇādīsu. Pubbenivāsānussatīti yāya satiyā pubbenivāsaṃ anussarati,	698	
PA_atk-vin01_a:698_5	sā pubbenivāsānussati. Ñāṇanti tāya satiyā sampayuttañāṇaṃ. Evamimassa pubbenivāsānussatiñāṇassa	698	
PA_atk-vin01_a:698_6	atthāya pubbenivāsānussatiñāṇāya etassa ñāṇassa adhigamāya pattiyāti vuttaṃ hoti.	698	
PA_atk-vin01_a:698_7	Abhininnāmesinti abhinīhariṃ.	698	
PA_atk-vin01_a:699_0	Soti so ahaṃ. Anekavihitanti anekavidhaṃ, anekehi vā pakārehi pavattitaṃ saṃvaṇṇitanti	699	
PA_atk-vin01_a:699_1	attho. Pubbenivāsanti samanantarātītaṃ bhavaṃ ādiṃ katvā tattha tattha nivutthasantānaṃ.	699	
PA_atk-vin01_a:699_2	Anussarāmīti “ekampi jātiṃ dvepi jātiyo”ti evaṃ jātipaṭipāṭiyā anugantvā anugantvā	699	
PA_atk-vin01_a:699_3	sarāmi, anudeva vā sarāmi, citte abhininnāmitamatte eva sarāmīti dasseti. Pūritapāramīnañhi	699	
PA_atk-vin01_a:699_4	mahāpurisānaṃ parikammakaraṇaṃ natthi, tena te cittaṃ abhininnāmetvāva saranti. Ādikammikakulaputtā	699	
PA_atk-vin01_a:699_5	pana parikammaṃ katvāva saranti, tasmā tesaṃ vasena parikammaṃ vattabbaṃ siyā. Taṃ	699	
PA_atk-vin01_a:699_6	pana vuccamānaṃ atibhāriyaṃ vinayanidānaṃ karoti, tasmā taṃ na vadāma. Atthikehi	699	
PA_atk-vin01_a:699_7	pana visuddhimagge vuttanayeneva gahetabbaṃ. Idha pana pāḷimeva vaṇṇayissāma.	699	
PA_atk-vin01_a:700_0	Seyyathidanti āraddhappakāradassanatthe nipāto. Teneva yvāyaṃ pubbenivāso āraddho,	700	
PA_atk-vin01_a:700_1	tassa pakārappabhedaṃ dassento ekampi jātintiādimāha. Tattha ekampi jātinti ekampi	700	
PA_atk-vin01_a:700_2	paṭisandhimūlaṃ cutipariyosānaṃ ekabhavapariyāpannaṃ khandhasantānaṃ. Esa nayo dvepi	700	
PA_atk-vin01_a:700_3	jātiyotiādīsu. Anekepi saṃvaṭṭakappetiādīsu pana parihāyamāno kappo saṃvaṭṭakappo,	700	
PA_atk-vin01_a:700_4	vaḍḍhamāno vivaṭṭakappoti veditabbo. Tattha ca saṃvaṭṭena saṃvaṭṭaṭṭhāyī gahito hoti	700	
PA_atk-vin01_a:700_5	tammūlakattā. Vivaṭṭena ca vivaṭṭaṭṭhāyī. Evañhi sati yāni tāni “cattārimāni, bhikkhave,	700	
PA_atk-vin01_a:700_6	kappassa asaṅkhyeyyāni. Katamāni cattāri? Saṃvaṭṭo saṃvaṭṭaṭṭhāyī, vivaṭṭo vivaṭṭaṭṭhāyī”ti	700	
PA_atk-vin01_a:700_7	vuttāni tāni sabbāni pariggahitāni honti.	700	
PA_atk-vin01_a:701_0	Tattha tayo saṃvaṭṭā – tejosaṃvaṭṭo, āposaṃvaṭṭo, vāyosaṃvaṭṭoti. Tisso saṃvaṭṭasīmā	701	
PA_atk-vin01_a:701_1	– ābhassarā, subhakiṇhā, vehapphalāti. Yadā kappo tejena saṃvaṭṭati, ābhassarato	701	
PA_atk-vin01_a:701_2	heṭṭhā agginā ḍayhati. Yadā udakena saṃvaṭṭati, subhakiṇhato heṭṭhā udakena vilīyati.	701	
PA_atk-vin01_a:701_3	Yadā vātena saṃvaṭṭati, vehapphalato heṭṭhā vātena viddhaṃsiyati. Vitthārato pana	701	
PA_atk-vin01_a:701_4	sadāpi ekaṃ buddhakkhettaṃ vinassati.	701	
PA_atk-vin01_a:702_0	Buddhakkhettaṃ nāma tividhaṃ hoti – jātikkhettaṃ, āṇākkhettaṃ, visayakkhettañca.	702	
PA_atk-vin01_a:702_1	Tattha jātikkhettaṃ dasasahassacakkavāḷapariyantaṃ hoti, yaṃ tathāgatassa paṭisandhiādīsu	702	
PA_atk-vin01_a:702_2	kampati. Āṇākkhettaṃ koṭisatasahassacakkavāḷapariyantaṃ hoti. Yattha ratanaparittaṃ,	702	
PA_atk-vin01_a:702_3	khandhaparittaṃ, dhajaggaparittaṃ, āṭānāṭiyaparittaṃ, moraparittanti imesaṃ parittānaṃ	702	
PA_atk-vin01_a:702_4	ānubhāvo pavattati. Visayakkhettaṃ pana anantaṃ aparimāṇaṃ, “yaṃ yāvatā vā pana ākaṅkheyyā”ti	702	
PA_atk-vin01_a:702_5	vuttaṃ yattha yaṃ yaṃ ākaṅkhati taṃ taṃ anussarati. Evametesu tīsu buddhakkhettesu	702	
PA_atk-vin01_a:702_6	ekaṃ āṇākkhettaṃ vinassati. Tasmiṃ pana vinassante jātikkhettampi vinaṭṭhameva hoti;	702	
PA_atk-vin01_a:702_7	vinassantañca ekatova vinassati, saṇṭhahantampi ekatova saṇṭhahati. Tassa vināso	702	
PA_atk-vin01_a:702_8	ca saṇṭhahanañca visuddhimagge vuttaṃ. Atthikehi tato gahetabbaṃ.	702	
PA_atk-vin01_a:703_0	Ye panete saṃvaṭṭavivaṭṭā vuttā, etesu bhagavā bodhimaṇḍe sammāsambodhiṃ abhisambujjhanatthāya	703	
PA_atk-vin01_a:703_1	nisinno anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe sari.	703	
PA_atk-vin01_a:703_2	Kathaṃ? “Amutrāsi”ntiādinā nayena. Tattha amutrāsinti amumhi saṃvaṭṭakappe ahaṃ amumhi	703	
PA_atk-vin01_a:703_3	bhave vā yoniyā vā gatiyā vā viññāṇaṭṭhitiyā vā sattāvāse vā sattanikāye vā ahosiṃ.	703	
PA_atk-vin01_a:703_4	Evaṃnāmoti vessantaro vā jotipālo vā. Evaṃgottoti bhaggavo vā gotamo vā. Evaṃvaṇṇoti	703	
PA_atk-vin01_a:703_5	odāto vā sāmo vā. Evamāhāroti sālimaṃsodanāhāro vā pavattaphalabhojano vā. Evaṃsukhadukkhappaṭisaṃvedīti	703	
PA_atk-vin01_a:703_6	anekappakārena kāyikacetasikānaṃ sāmisanirāmisādippabhedānaṃ vā sukhadukkhānaṃ paṭisaṃvedī.	703	
PA_atk-vin01_a:703_7	Evamāyupariyantoti evaṃ vassasataparamāyupariyanto vā caturāsītikappasahassaparamāyupariyanto vā.	703	
PA_atk-vin01_a:704_0	So tato cuto amutra udapādinti so ahaṃ tato bhavato yonito gatito viññāṇaṭṭhitito	704	
PA_atk-vin01_a:704_1	sattāvāsato sattanikāyato vā cuto, puna amukasmiṃ nāma bhave yoniyā gatiyā viññāṇaṭṭhitiyā	704	
PA_atk-vin01_a:704_2	sattāvāse sattanikāye vā udapādiṃ. Tatrāpāsinti atha tatrāpi bhave yoniyā gatiyā	704	
PA_atk-vin01_a:704_3	viññāṇaṭṭhitiyā sattāvāse sattanikāye vā puna ahosiṃ. Evaṃnāmotiādi vuttanayameva.	704	
PA_atk-vin01_a:705_0	Atha vā yasmā amutrāsinti idaṃ anupubbena ārohantassa yāvadicchakaṃ saraṇaṃ. So tato	705	
PA_atk-vin01_a:705_1	cutoti paṭinivattantassa paccavekkhaṇaṃ. Tasmā idhūpapannoti imissā idhūpapattiyā	705	
PA_atk-vin01_a:705_2	anantaraṃ amutra udapādinti tusitabhavanaṃ sandhāyāhāti veditabbaṃ. Tatrāpāsiṃ evaṃnāmoti	705	
PA_atk-vin01_a:705_3	tatrāpi tusitabhavane setaketu nāma devaputto ahosiṃ. Evaṃgottoti tāhi devatāhi saddhiṃ	705	
PA_atk-vin01_a:705_4	ekagotto. Evaṃvaṇṇoti suvaṇṇavaṇṇo. Evamāhāroti dibbasudhāhāro. Evaṃsukhadukkhappaṭisaṃvedīti	705	
PA_atk-vin01_a:705_5	evaṃ dibbasukhappaṭisaṃvedī. Dukkhaṃ pana saṅkhāradukkhamattameva. Evamāyupariyantoti	705	
PA_atk-vin01_a:705_6	evaṃ sattapaññāsavassakoṭisaṭṭhivassasatasahassāyupariyanto. So tato cutoti so ahaṃ	705	
PA_atk-vin01_a:705_7	tato tusitabhavanato cuto. Idhūpapannoti idha mahāmāyāya deviyā kucchimhi nibbatto.	705	
PA_atk-vin01_a:706_0	Itīti evaṃ. Sākāraṃ sauddesanti nāmagottavasena sauddesaṃ, vaṇṇādivasena sākāraṃ.	706	
PA_atk-vin01_a:706_1	Nāmagottavasena hi satto “datto, tisso, gotamo”ti uddisīyati; vaṇṇādīhi odāto, sāmoti	706	
PA_atk-vin01_a:706_2	nānattato paññāyati; tasmā nāmagottaṃ uddeso, itare ākārā. Kiṃ pana buddhāyeva pubbenivāsaṃ	706	
PA_atk-vin01_a:706_3	sarantīti? Vuccate – na buddhāyeva, paccekabuddha-buddhasāvaka-titthiyāpi, no ca	706	
PA_atk-vin01_a:706_4	kho avisesena. Titthiyā hi cattālīsaṃyeva kappe saranti, na tato paraṃ. Kasmā? Dubbalapaññattā.	706	
PA_atk-vin01_a:706_5	Tesañhi nāmarūpaparicchedavirahato dubbalā paññā hoti. Sāvakesu pana asītimahāsāvakā	706	
PA_atk-vin01_a:706_6	kappasatasahassaṃ saranti; dve aggasāvakā ekamasaṅkhyeyyaṃ satasahassañca. Paccekabuddhā	706	
PA_atk-vin01_a:706_7	dve asaṅkhyeyyāni satasahassañca. Ettako hi tesaṃ abhinīhāro. Buddhānaṃ pana paricchedo	706	
PA_atk-vin01_a:706_8	natthi, yāva icchanti tāva saranti. Titthiyā ca khandhapaṭipāṭimeva saranti. Paṭipāṭiṃ	706	
PA_atk-vin01_a:706_9	muñcitvā cutipaṭisandhivasena sarituṃ na sakkonti. Tesañhi andhānaṃ viya icchitappadesokkamanaṃ	706	
PA_atk-vin01_a:706_10	natthi. Sāvakā ubhayathāpi saranti; tathā paccekabuddhā. Buddhā pana khandhapaṭipāṭiyāpi	7061	
PA_atk-vin01_a:706_11	cutipaṭisandhivasenapi sīhokkantavasenapi anekāsu kappakoṭīsu heṭṭhā vā upari vā	7061	
PA_atk-vin01_a:706_12	yaṃ yaṃ ṭhānaṃ ākaṅkhanti, taṃ sabbaṃ sarantiyeva.	7061	
PA_atk-vin01_a:707_0	Ayaṃ kho me brāhmaṇātiādīsu meti mayā. Vijjāti viditakaraṇaṭṭhena vijjā. Kiṃ viditaṃ	707	
PA_atk-vin01_a:707_1	karoti? Pubbenivāsaṃ. Avijjāti tasseva pubbenivāsassa aviditakaraṇaṭṭhena tappaṭicchādakamoho	707	
PA_atk-vin01_a:707_2	vuccati. Tamoti sveva moho tappaṭicchādakaṭṭhena “tamo”ti vuccati. Ālokoti sāyevavijjā	707	
PA_atk-vin01_a:707_3	obhāsakaraṇaṭṭhena “āloko”ti vuccati. Ettha ca vijjā adhigatāti ayaṃ attho, sesaṃ	707	
PA_atk-vin01_a:707_4	pasaṃsāvacanaṃ. Yojanā panettha – ayaṃ kho me vijjā adhigatā, tassa me adhigatavijjassa	707	
PA_atk-vin01_a:707_5	avijjā vihatā, vinaṭṭhāti attho. Kasmā? Yasmā vijjā uppannā. Esa nayo itarasmimpi padadvaye.	707	
PA_atk-vin01_a:708_0	Yathā tanti ettha yathāti opammatthe. Tanti nipāto. Satiyā avippavāsena appamattassa.	708	
PA_atk-vin01_a:708_1	Vīriyātāpena ātāpino. Kāye ca jīvite ca anapekkhatāya pahitattassa, pesitacittassāti	708	
PA_atk-vin01_a:708_2	attho. Idaṃ vuttaṃ hoti – yathā appamattassa ātāpino pahitattassa viharato avijjā	708	
PA_atk-vin01_a:708_3	vihaññeyya vijjā uppajjeyya, tamo vihaññeyya āloko uppajjeyya; evameva mama avijjā	708	
PA_atk-vin01_a:708_4	vihatā vijjā uppannā, tamo vihato āloko uppanno. Etassa me padhānānuyogassa anurūpameva phalaṃ laddhanti.	708	
PA_atk-vin01_a:709_0	Ayaṃ kho me brāhmaṇa paṭhamā abhinibbhidā ahosi kukkuṭacchāpakasseva aṇḍakosamhāti	709	
PA_atk-vin01_a:709_1	ayaṃ kho mama brāhmaṇa pubbenivāsānussatiñāṇamukhatuṇḍakena pubbe nivutthakkhandhapaṭicchādakaṃ	709	
PA_atk-vin01_a:709_2	avijjaṇḍakosaṃ padāletvā paṭhamā abhinibbhidā paṭhamā nikkhanti paṭhamā ariyājāti	709	
PA_atk-vin01_a:709_3	ahosi, kukkuṭacchāpakasseva mukhatuṇḍakena vā pādanakhasikhāya vā aṇḍakosaṃ padāletvā	709	
PA_atk-vin01_a:709_4	tamhā aṇḍakosamhā abhinibbhidā nikkhanti kukkuṭanikāye paccājātīti.	709	
PA_atk-vin01_a:710	Pubbenivāsakathā niṭṭhitā.	71	
PA_atk-vin01_a:711	Dibbacakkhuñāṇakathā	71	
PA_atk-vin01_a:712_0	13. So evaṃ…pe… cutūpapātañāṇāyāti cutiyā ca upapāte ca ñāṇāya; yena ñāṇena sattānaṃ	712	
PA_atk-vin01_a:712_1	cuti ca upapāto ca ñāyati, tadatthanti vuttaṃ hoti. Cittaṃ abhininnāmesinti parikammacittaṃ	712	
PA_atk-vin01_a:712_2	nīhariṃ. So dibbena…pe… passāmīti ettha pana pūritapāramīnaṃ mahāsattānaṃ parikammakaraṇaṃ	712	
PA_atk-vin01_a:712_3	natthi. Te hi citte abhininnāmitamatte eva dibbena cakkhunā satte passanti, ādikammikakulaputtā	712	
PA_atk-vin01_a:712_4	pana parikammaṃ katvā. Tasmā tesaṃ vasena parikammaṃ vattabbaṃ siyā. Taṃ pana vuccamānaṃ	712	
PA_atk-vin01_a:712_5	atibhāriyaṃ vinayanidānaṃ karoti; tasmā taṃ na vadāma. Atthikehi pana visuddhimagge	712	
PA_atk-vin01_a:712_6	vuttanayena gahetabbaṃ. Idha pana pāḷimeva vaṇṇayissāma.	712	
PA_atk-vin01_a:713_0	Soti so ahaṃ. Dibbenātiādīsu dibbasadisattā dibbaṃ. Devatānañhi sucaritakammanibbattaṃ	713	
PA_atk-vin01_a:713_1	pittasemharuhirādīhi apalibuddhaṃ upakkilesavinimuttatāya dūrepi ārammaṇasampaṭicchanasamatthaṃ	713	
PA_atk-vin01_a:713_2	dibbaṃ pasādacakkhu hoti. Idañcāpi vīriyabhāvanābalanibbattaṃ ñāṇacakkhu tādisamevāti	713	
PA_atk-vin01_a:713_3	dibbasadisattā dibbaṃ, dibbavihāravasena paṭiladdhattā attanā ca dibbavihārasannissitattāpi	713	
PA_atk-vin01_a:713_4	dibbaṃ, ālokapariggahena mahājutikattāpi dibbaṃ, tirokuṭṭādigatarūpadassanena mahāgatikattāpi	713	
PA_atk-vin01_a:713_5	dibbaṃ. Taṃ sabbaṃ saddasatthānusārena veditabbaṃ. Dassanaṭṭhena cakkhu. Cakkhukiccakaraṇena	713	
PA_atk-vin01_a:713_6	cakkhumivātipi cakkhu. Cutūpapātadassanena diṭṭhivisuddhihetuttā visuddhaṃ. Yo hi	713	
PA_atk-vin01_a:713_7	cutimattameva passati na upapātaṃ, so ucchedadiṭṭhiṃ gaṇhāti. Yo upapātamattameva	713	
PA_atk-vin01_a:713_8	passati na cutiṃ, so navasattapātubhāvadiṭṭhiṃ gaṇhāti. Yo pana tadubhayaṃ passati,	713	
PA_atk-vin01_a:713_9	so yasmā duvidhampi taṃ diṭṭhigataṃ ativattati, tasmāssa taṃ dassanaṃ diṭṭhivisuddhihetu	713	
PA_atk-vin01_a:713_10	hoti. Tadubhayañca bhagavā addasa. Tenetaṃ vuttaṃ – “cutūpapātadassanena diṭṭhivisuddhihetuttā visuddha”nti.	7131	
PA_atk-vin01_a:714_0	Ekādasaupakkilesavirahato vā visuddhaṃ. Bhagavato hi ekādasapakkilesavirahitaṃ dibbacakkhu.	714	
PA_atk-vin01_a:714_1	Yathāha – “so kho ahaṃ, anuruddha, ‘vicikicchā cittassa upakkileso’ti iti viditvā	714	
PA_atk-vin01_a:714_2	vicikicchaṃ cittassa upakkilesaṃ pajahiṃ. Amanasikāro…pe… thinamiddhaṃ… chambhitattaṃ…	714	
PA_atk-vin01_a:714_3	uppilaṃ… duṭṭhullaṃ… accāraddhavīriyaṃ… atilīnavīriyaṃ… abhijappā… nānattasaññā…	714	
PA_atk-vin01_a:714_4	‘atinijjhāyitattaṃ rūpānaṃ cittassa upakkileso’ti iti viditvā atinijjhāyitattaṃ rūpānaṃ	714	
PA_atk-vin01_a:714_5	cittassa upakkilesaṃ pajahiṃ. So kho ahaṃ, anuruddha, appamatto ātāpī pahitatto viharanto	714	
PA_atk-vin01_a:714_6	obhāsañhi kho sañjānāmi, na ca rūpāni passāmi. Rūpāni hi kho passāmi, na ca obhāsaṃ	714	
PA_atk-vin01_a:714_7	sañjānāmī”ti evamādi. Tadevaṃ ekādasupakkilesavirahato visuddhaṃ.	714	
PA_atk-vin01_a:715_0	Manussūpacāraṃ atikkamitvā rūpadassanena atikkantamānusakaṃ; mānusakaṃ vā maṃsacakkhuṃ	715	
PA_atk-vin01_a:715_1	atikkantattā atikkantamānusakanti veditabbaṃ. Tena dibbena cakkhunā visuddhena atikkantamānusakena.	715	
PA_atk-vin01_a:716_0	Satte passāmīti manussamaṃsacakkhunā viya satte passāmi dakkhāmi olokemi. Cavamāne	716	
PA_atk-vin01_a:716_1	upapajjamāneti ettha cutikkhaṇe vā upapattikkhaṇe vā dibbacakkhunā daṭṭhuṃ na sakkā,	716	
PA_atk-vin01_a:716_2	ye pana āsannacutikā idāni cavissanti te cavamānā. Ye ca gahitapaṭisandhikā sampatinibbattā	716	
PA_atk-vin01_a:716_3	vā, te upapajjamānāti adhippetā. Te evarūpe cavamāne upapajjamāne ca passāmīti dasseti.	716	
PA_atk-vin01_a:716_4	Hīneti mohanissandayuttattā hīnānaṃ jātikulabhogādīnaṃ vasena hīḷite ohīḷite uññāte	716	
PA_atk-vin01_a:716_5	avaññāte. Paṇīteti amohanissandayuttattā tabbiparīte. Suvaṇṇeti adosanissandayuttattā	716	
PA_atk-vin01_a:716_6	iṭṭhakantamanāpavaṇṇayutte. Dubbaṇṇeti dosanissandayuttattā aniṭṭhākantaamanāpavaṇṇayutte;	716	
PA_atk-vin01_a:716_7	abhirūpe virūpetipi attho. Sugateti sugatigate, alobhanissandayuttattā vā aḍḍhe mahaddhane.	716	
PA_atk-vin01_a:716_8	Duggateti duggatigate, lobhanissandayuttattā vā dalidde appannapāne. Yathākammūpageti	716	
PA_atk-vin01_a:716_9	yaṃ yaṃ kammaṃ upacitaṃ tena tena upagate. Tattha purimehi “cavamāne”tiādīhi dibbacakkhukiccaṃ	716	
PA_atk-vin01_a:716_10	vuttaṃ; iminā pana padena yathākammūpagañāṇakiccaṃ.	7161	
PA_atk-vin01_a:717_0	Tassa ca ñāṇassa ayamuppattikkamo – so heṭṭhā nirayābhimukhaṃ ālokaṃ vaḍḍhetvā nerayikasatte	717	
PA_atk-vin01_a:717_1	passati mahantaṃ dukkhamanubhavamāne, taṃ dassanaṃ dibbacakkhukiccameva. So evaṃ	717	
PA_atk-vin01_a:717_2	manasi karoti – “kinnu kho kammaṃ katvā ime sattā etaṃ dukkhamanubhavantī”ti? Athassa	717	
PA_atk-vin01_a:717_3	“idaṃ nāma katvā”ti taṃ kammārammaṇaṃ ñāṇaṃ uppajjati. Tathā upari devalokābhimukhaṃ	717	
PA_atk-vin01_a:717_4	ālokaṃ vaḍḍhetvā nandanavana-missakavana-phārusakavanādīsu satte passati mahāsampattiṃ	717	
PA_atk-vin01_a:717_5	anubhavamāne. Tampi dassanaṃ dibbacakkhukiccameva. So evaṃ manasi karoti – “kinnu	717	
PA_atk-vin01_a:717_6	kho kammaṃ katvā ime sattā etaṃ sampattiṃ anubhavantī”ti? Athassa “idaṃ nāma katvā”ti	717	
PA_atk-vin01_a:717_7	taṃkammārammaṇaṃ ñāṇaṃ uppajjati. Idaṃ yathākammūpagañāṇaṃ nāma. Imassa visuṃ parikammaṃ	717	
PA_atk-vin01_a:717_8	nāma natthi. Yathā cimassa, evaṃ anāgataṃsañāṇassapi. Dibbacakkhupādakāneva hi imāni	717	
PA_atk-vin01_a:717_9	dibbacakkhunā saheva ijjhanti.	717	
PA_atk-vin01_a:718_0	Kāyaduccaritenātiādīsu duṭṭhu caritaṃ duṭṭhaṃ vā caritaṃ kilesapūtikattāti duccaritaṃ;	718	
PA_atk-vin01_a:718_1	kāyena duccaritaṃ, kāyato vā uppannaṃ duccaritanti kāyaduccaritaṃ. Evaṃ vacīmanoduccaritānipi	718	
PA_atk-vin01_a:718_2	daṭṭhabbāni. Samannāgatāti samaṅgībhūtā. Ariyānaṃ upavādakāti buddha-paccekabuddha-buddhasāvakānaṃ	718	
PA_atk-vin01_a:718_3	ariyānaṃ antamaso gihisotāpannānampi anatthakāmā hutvā antimavatthunā vā guṇaparidhaṃsanena	718	
PA_atk-vin01_a:718_4	vā upavādakā; akkosakā, garahakāti vuttaṃ hoti. Tattha “natthi imesaṃ samaṇadhammo,	718	
PA_atk-vin01_a:718_5	assamaṇā ete”ti vadanto antimavatthunā upavadati. “Natthi imesaṃ jhānaṃ vā vimokkho	718	
PA_atk-vin01_a:718_6	vā maggo vā phalaṃ vā”ti vadanto guṇaparidhaṃsanena upavadatīti veditabbo. So ca	718	
PA_atk-vin01_a:718_7	jānaṃ vā upavadeyya ajānaṃ vā, ubhayathāpi ariyūpavādova hoti. Bhāriyaṃ kammaṃ saggāvaraṇaṃ	718	
PA_atk-vin01_a:718_8	maggāvaraṇañca, satekicchaṃ pana hoti. Tassa ca āvibhāvatthaṃ idaṃ vatthumudāharanti –	718	
PA_atk-vin01_a:719_0	“Aññatarasmiṃ kira gāme eko thero ca daharabhikkhu ca piṇḍāya caranti. Te paṭhamaghareyeva	719	
PA_atk-vin01_a:719_1	uḷuṅkamattaṃ uṇhayāguṃ labhiṃsu. Therassa ca kucchivāto atthi. So cintesi – ‘ayaṃ	719	
PA_atk-vin01_a:719_2	yāgu mayhaṃ sappāyā, yāva na sītalā hoti tāva naṃ pivāmī’ti. So manussehi ummāratthāya	719	
PA_atk-vin01_a:719_3	āhaṭe dārukkhandhe nisīditvā taṃ pivi. Itaro taṃ jigucchi – ‘aticchāto vatāyaṃ mahallako	719	
PA_atk-vin01_a:719_4	amhākaṃ lajjitabbakaṃ akāsī’ti. Thero gāme caritvā vihāraṃ gantvā daharabhikkhuṃ	719	
PA_atk-vin01_a:719_5	āha – ‘atthi te, āvuso, imasmiṃ sāsane patiṭṭhā’ti? ‘Āma, bhante, sotāpanno aha’nti.	719	
PA_atk-vin01_a:719_6	‘Tena hāvuso, uparimaggatthāya vāyāmaṃ mā akāsi, khīṇāsavo tayā upavadito’ti. So	719	
PA_atk-vin01_a:719_7	taṃ khamāpesi. Tenassa taṃ pākatikaṃ ahosi”. Tasmā yo aññopi ariyaṃ upavadati, tena	719	
PA_atk-vin01_a:719_8	gantvā sace attanā vuḍḍhataro hoti, “ahaṃ āyasmantaṃ idañcidañca avacaṃ, taṃ me khamāhī”ti	719	
PA_atk-vin01_a:719_9	khamāpetabbo. Sace navakataro hoti, vanditvā ukkuṭikaṃ nisīditvā añjaliṃ paggahetvā	719	
PA_atk-vin01_a:719_10	“ahaṃ bhante tumhe idañcidañca avacaṃ, taṃ me khamathā”ti khamāpetabbo. Sace so nakkhamati	7191	
PA_atk-vin01_a:719_11	disāpakkanto vā hoti, ye tasmiṃ vihāre bhikkhū vasanti tesaṃ santikaṃ gantvā sace	7191	
PA_atk-vin01_a:719_12	attanā vuḍḍhataro hoti ṭhitakeneva, sace navakataro ukkuṭikaṃ nisīditvā añjaliṃ paggahetvā	7191	
PA_atk-vin01_a:719_13	“ahaṃ, bhante, asukaṃ nāma āyasmantaṃ idañcidañca avacaṃ, khamatu me so āyasmā”ti	7191	
PA_atk-vin01_a:719_14	evaṃ vadantena khamāpetabbo. Sace so parinibbuto hoti, parinibbutamañcaṭṭhānaṃ gantvā	7191	
PA_atk-vin01_a:719_15	yāva sivathikaṃ gantvāpi khamāpetabbo. Evaṃ kate saggāvaraṇañca maggāvaraṇañca na	7191	
PA_atk-vin01_a:719_16	hoti, pākatikameva hoti.	7191	
PA_atk-vin01_a:720_0	Micchādiṭṭhikāti viparītadassanā. Micchādiṭṭhikammasamādānāti micchādiṭṭhivasena	720	
PA_atk-vin01_a:720_1	samādinnanānāvidhakammā, ye ca micchādiṭṭhimūlakesu kāyakammādīsu aññepi samādapenti.	720	
PA_atk-vin01_a:720_2	Tattha vacīduccaritaggahaṇeneva ariyūpavāde, manoduccaritaggahaṇena ca micchādiṭṭhiyā	720	
PA_atk-vin01_a:720_3	saṅgahitāyapi imesaṃ dvinnaṃ puna vacanaṃ mahāsāvajjabhāvadassanatthanti veditabbaṃ.	720	
PA_atk-vin01_a:720_4	Mahāsāvajjo hi ariyūpavādo ānantariyasadiso. Yathāha – “seyyathāpi, sāriputta, bhikkhu	720	
PA_atk-vin01_a:720_5	sīlasampanno samādhisampanno paññāsampanno diṭṭheva dhamme aññaṃ ārādheyya; evaṃsampadamidaṃ,	720	
PA_atk-vin01_a:720_6	sāriputta, vadāmi taṃ vācaṃ appahāya taṃ cittaṃ appahāya taṃ diṭṭhiṃ appaṭinissajjitvā	720	
PA_atk-vin01_a:720_7	yathābhataṃ nikkhitto, evaṃ niraye”ti.	720	
PA_atk-vin01_a:721_0	Micchādiṭṭhito ca mahāsāvajjataraṃ nāma aññaṃ natthi. Yathāha – “nāhaṃ, bhikkhave,	721	
PA_atk-vin01_a:721_1	aññaṃ ekadhammampi samanupassāmi, evaṃ mahāsāvajjataraṃ, yathayidaṃ, micchādiṭṭhi.	721	
PA_atk-vin01_a:721_2	Micchādiṭṭhiparamāni, bhikkhave, vajjānī”ti.	721	
PA_atk-vin01_a:722_0	Kāyassa bhedāti upādinnakkhandhapariccāgā. Paraṃ maraṇāti tadanantaraṃ abhinibbattakkhandhaggahaṇe.	722	
PA_atk-vin01_a:722_1	Athavā kāyassa bhedāti jīvitindriyassupacchedā. Paraṃ maraṇāti cuticittato uddhaṃ.	722	
PA_atk-vin01_a:722_2	Apāyanti evamādi sabbaṃ nirayavevacanaṃ. Nirayo hi saggamokkhahetubhūtā puññasammatā	722	
PA_atk-vin01_a:722_3	ayā apetattā, sukhānaṃ vā āyassa abhāvā apāyo. Dukkhassa gati paṭisaraṇanti duggati;	722	
PA_atk-vin01_a:722_4	dosabahulatāya vā duṭṭhena kammunā nibbattā gatīti duggati. Vivasā nipatanti ettha	722	
PA_atk-vin01_a:722_5	dukkaṭakārinoti vinipāto; vinassantā vā ettha nipatanti sambhijjamānaṅgapaccaṅgāti	722	
PA_atk-vin01_a:722_6	vinipāto. Natthi ettha assādasaññito ayoti nirayo.	722	
PA_atk-vin01_a:723_0	Atha vā apāyaggahaṇena tiracchānayoniṃ dīpeti. Tiracchānayoni hi apāyo, sugatiyā	723	
PA_atk-vin01_a:723_1	apetattā; na duggati, mahesakkhānaṃ nāgarājādīnaṃ sambhavato. Duggatiggahaṇena pettivisayaṃ	723	
PA_atk-vin01_a:723_2	dīpeti. So hi apāyo ceva duggati ca sugatito apetattā, dukkhassa ca gatibhūtattā;	723	
PA_atk-vin01_a:723_3	na tu vinipāto asurasadisaṃ avinipatitattā. Petamahiddhikānañhi vimānānipi nibbattanti.	723	
PA_atk-vin01_a:723_4	Vinipātaggahaṇena asurakāyaṃ dīpeti. So hi yathāvuttenatthena apāyo ceva duggati	723	
PA_atk-vin01_a:723_5	ca sabbasamussayehi ca vinipatitattā vinipātoti vuccati. Nirayaggahaṇena avīci-ādianekappakāraṃ	723	
PA_atk-vin01_a:723_6	nirayameva dīpeti. Upapannāti upagatā, tattha abhinibbattāti adhippāyo. Vuttavipariyāyena	723	
PA_atk-vin01_a:723_7	sukkapakkho veditabbo.	723	
PA_atk-vin01_a:724_0	Ayaṃ pana viseso – ettha sugatiggahaṇena manussagatipi saṅgayhati. Saggaggahaṇena	724	
PA_atk-vin01_a:724_1	devagatiyeva. Tattha sundarā gatīti sugati. Rūpādivisayehi suṭṭhu aggoti saggo. So	724	
PA_atk-vin01_a:724_2	sabbopi lujjanapalujjanaṭṭhena lokoti ayaṃ vacanattho. Vijjāti dibbacakkhuñāṇavijjā.	724	
PA_atk-vin01_a:724_3	Avijjāti sattānaṃ cutipaṭisandhipaṭicchādikā avijjā. Sesaṃ vuttanayameva. Ayameva	724	
PA_atk-vin01_a:724_4	hettha viseso – yathā pubbenivāsakathāyaṃ “pubbenivāsānussatiñāṇamukhatuṇḍakena pubbenivutthakkhandhapaacchādakaṃ	724	
PA_atk-vin01_a:724_5	avijjaṇḍakosaṃ padāletvā”ti vuttaṃ; evamidha “cutūpapātañāṇamukhatuṇḍakena cutūpapātapaṭicchādakaṃ	724	
PA_atk-vin01_a:724_6	avijjaṇḍakosaṃ padāletvā”ti vattabbanti.	724	
PA_atk-vin01_a:725	Dibbacakkhuñāṇakathā niṭṭhitā.	72	
PA_atk-vin01_a:726	Āsavakkhayañāṇakathā	72	
PA_atk-vin01_a:727_0	14. So evaṃ samāhite citteti idha vipassanāpādakaṃ catutthajjhānacittaṃ veditabbaṃ.	727	
PA_atk-vin01_a:727_1	Āsavānaṃ khayañāṇāyāti arahattamaggañāṇatthāya. Arahattamaggo hi āsavavināsanato	727	
PA_atk-vin01_a:727_2	āsavānaṃ khayoti vuccati. Tatra cetaṃ ñāṇaṃ tappariyāpannattāti. Cittaṃ abhininnāmesinti	727	
PA_atk-vin01_a:727_3	vipassanācittaṃ abhinīhariṃ. So idaṃ dukkhanti evamādīsu “ettakaṃ dukkhaṃ, na ito	727	
PA_atk-vin01_a:727_4	bhiyyo”ti sabbampi dukkhasaccaṃ sarasalakkhaṇapaṭivedhena yathābhūtaṃ abbhaññāsiṃ	727	
PA_atk-vin01_a:727_5	jāniṃ paṭivijjhiṃ. Tassa ca dukkhassa nibbattikaṃ taṇhaṃ “ayaṃ dukkhasamudayo”ti,	727	
PA_atk-vin01_a:727_6	tadubhayampi yaṃ ṭhānaṃ patvā nirujjhati taṃ tesaṃ appavattiṃ nibbānaṃ “ayaṃ dukkhanirodho”ti,	727	
PA_atk-vin01_a:727_7	tassa ca sampāpakaṃ ariyamaggaṃ “ayaṃ dukkhanirodhagāminī paṭipadā”ti sarasalakkhaṇapaṭivedhena	727	
PA_atk-vin01_a:727_8	yathābhūtaṃ abbhaññāsiṃ jāniṃ paṭivijjhinti evamattho veditabbo.	727	
PA_atk-vin01_a:728_0	Evaṃ sarūpato saccāni dassetvā idāni kilesavasena pariyāyato dassento “ime āsavā”tiādimāha.	728	
PA_atk-vin01_a:728_1	Tassa me evaṃ jānato evaṃ passatoti tassa mayhaṃ evaṃ jānantassa evaṃ passantassa	728	
PA_atk-vin01_a:728_2	saha vipassanāya koṭippattaṃ maggaṃ katheti. Kāmāsavāti kāmāsavato. Vimuccitthāti	728	
PA_atk-vin01_a:728_3	iminā phalakkhaṇaṃ dasseti. Maggakkhaṇe hi cittaṃ vimuccati, phalakkhaṇe vimuttaṃ	728	
PA_atk-vin01_a:728_4	hoti. Vimuttasmiṃ vimuttamiti ñāṇanti iminā paccavekkhaṇañāṇaṃ dasseti. Khīṇā jātītiādīhi	728	
PA_atk-vin01_a:728_5	tassa bhūmiṃ. Tena hi ñāṇena bhagavā paccavekkhanto “khīṇā jātī”tiādīni abbhaññāsiṃ.	728	
PA_atk-vin01_a:728_6	Katamā pana bhagavato jāti khīṇā, kathañca naṃ abbhaññāsīti? Vuccate – na tāvassa	728	
PA_atk-vin01_a:728_7	atītā jāti khīṇā, pubbeva khīṇattā; na anāgatā, anāgate vāyāmābhāvato; na paccuppannā,	728	
PA_atk-vin01_a:728_8	vijjamānattā. Yā pana maggassa abhāvitattā uppajjeyya ekacatupañcavokārabhavesu ekacatupañcakkhandhappabhedā	728	
PA_atk-vin01_a:728_9	jāti, sā maggassa bhāvitattā anuppādadhammataṃ āpajjanena khīṇā; taṃ so maggabhāvanāya	728	
PA_atk-vin01_a:728_10	pahīnakilese paccavekkhitvā “kilesābhāve vijjamānampi kammaṃ āyatiṃ appaṭisandhikaṃ	7281	
PA_atk-vin01_a:728_11	hotī”ti jānanto abbhaññāsiṃ.	7281	
PA_atk-vin01_a:729_0	Vusitanti vutthaṃ parivutthaṃ, kataṃ caritaṃ niṭṭhitanti attho. Brahmacariyanti maggabrahmacariyaṃ,	729	
PA_atk-vin01_a:729_1	puthujjanakalyāṇakena hi saddhiṃ satta sekkhā brahmacariyavāsaṃ vasanti nāma, khīṇāsavo	729	
PA_atk-vin01_a:729_2	vutthavāso. Tasmā bhagavā attano brahmacariyavāsaṃ paccavekkhanto “vusitaṃ brahmacariya”nti	729	
PA_atk-vin01_a:729_3	abbhaññāsiṃ. Kataṃ karaṇīyanti catūsu saccesu catūhi maggehi pariññāpahānasacchikiriyābhāvanābhisamayavasena	729	
PA_atk-vin01_a:729_4	soḷasavidhampi kiccaṃ niṭṭhāpitanti attho. Puthujjanakalyāṇakādayo hi etaṃ kiccaṃ	729	
PA_atk-vin01_a:729_5	karonti, khīṇāsavo katakaraṇīyo. Tasmā bhagavā attano karaṇīyaṃ paccavekkhanto “kataṃ	729	
PA_atk-vin01_a:729_6	karaṇīya”nti abbhaññāsiṃ. Nāparaṃ itthattāyāti idāni puna itthabhāvāya evaṃ soḷasakiccabhāvāya	729	
PA_atk-vin01_a:729_7	kilesakkhayāya vā maggabhāvanākiccaṃ me natthīti abbhaññāsiṃ.	729	
PA_atk-vin01_a:730_0	Idāni evaṃ paccavekkhaṇañāṇapariggahitaṃ taṃ āsavānaṃ khayañāṇādhigamaṃ brāhmaṇassa	730	
PA_atk-vin01_a:730_1	dassento ayaṃ kho me brāhmaṇātiādimāha. Tattha vijjāti arahattamaggañāṇavijjā. Avijjāti	730	
PA_atk-vin01_a:730_2	catusaccapaṭicchādikā avijjā. Sesaṃ vuttanayameva. Ayaṃ pana viseso – ayaṃ kho me	730	
PA_atk-vin01_a:730_3	brāhmaṇa tatiyā abhinibbhidā ahosīti ettha ayaṃ kho mama brāhmaṇa āsavānaṃ khayañāṇamukhatuṇḍakena	730	
PA_atk-vin01_a:730_4	catusaccapaṭicchādakaṃ avijjaṇḍakosaṃ padāletvā tatiyā abhinibbhidā tatiyā nikkhanti	730	
PA_atk-vin01_a:730_5	tatiyā ariyajāti ahosi, kukkuṭacchāpakasseva mukhatuṇḍakena vā pādanakhasikhāya vā	730	
PA_atk-vin01_a:730_6	aṇḍakosaṃ padāletvā tamhā aṇḍakosamhā abhinibbhidā nikkhanti kukkuṭanikāye paccājātīti.	730	
PA_atk-vin01_a:731	Ettāvatā kiṃ dassetīti? So hi brāhmaṇa kukkuṭacchāpako aṇḍakosaṃ	73	
PA_atk-vin01_a:732_0	Padāletvā tato nikkhamanto sakimeva jāyati, ahaṃ pana pubbe-nivutthakkhandhapaṭicchādakaṃ	732	
PA_atk-vin01_a:732_1	avijjaṇḍakosaṃ bhinditvā paṭhamaṃ tāva pubbenivāsānussatiñāṇavijjāya jāto, tato sattānaṃ	732	
PA_atk-vin01_a:732_2	cutipaṭisandhipaṭicchādakaṃ avijjaṇḍakosaṃ padāletvā dutiyaṃ dibbacakkhuñāṇavijjāya	732	
PA_atk-vin01_a:732_3	jāto, puna catusaccapaṭicchādakaṃ avijjaṇḍakosaṃ padāletvā tatiyaṃ āsavānaṃ khayañāṇavijjāya	732	
PA_atk-vin01_a:732_4	jāto; evaṃ tīhi vijjāhi tikkhattuṃ jāto. Sā ca me jāti ariyā suparisuddhāti idaṃ	732	
PA_atk-vin01_a:732_5	dassesi. Evaṃ dassento ca pubbenivāsañāṇena atītaṃsañāṇaṃ, dibbacakkhunā paccuppannānāgataṃsañāṇaṃ,	732	
PA_atk-vin01_a:732_6	āsavakkhayena sakalalokiyalokuttaraguṇanti evaṃ tīhi vijjāhi sabbepi sabbaññuguṇe	732	
PA_atk-vin01_a:732_7	pakāsetvā attano ariyāya jātiyā jeṭṭhaseṭṭhabhāvaṃ brāhmaṇassa dassesīti.	732	
PA_atk-vin01_a:733	Āsavakkhayañāṇakathā niṭṭhitā.	73	
PA_atk-vin01_a:734	Desanānumodanakathā	73	
PA_atk-vin01_a:735_0	15. Evaṃ vutte verañjo brāhmaṇoti evaṃ bhagavatā lokānukampakena brāhmaṇaṃ anukampamānena	735	
PA_atk-vin01_a:735_1	vinigūhitabbepi attano ariyāya jātiyā jeṭṭhaseṭṭhabhāve vijjattayapakāsikāya dhammadesanāya	735	
PA_atk-vin01_a:735_2	vutte pītivipphāraparipuṇṇagattacitto verañjo brāhmaṇo taṃ bhagavato ariyāya jātiyā	735	
PA_atk-vin01_a:735_3	jeṭṭhaseṭṭhabhāvaṃ viditvā “īdisaṃ nāmāhaṃ sabbalokajeṭṭhaseṭṭhaṃ sabbaguṇasamannāgataṃ	735	
PA_atk-vin01_a:735_4	sabbaññuṃ ‘aññesaṃ abhivādanādikammaṃ na karotī’ti avacaṃ – ‘dhīratthu vatare aññāṇa”’nti	735	
PA_atk-vin01_a:735_5	attānaṃ garahitvā “ayaṃ dāni loke ariyāya jātiyā purejātaṭṭhena jeṭṭho, sabbaguṇehi	735	
PA_atk-vin01_a:735_6	appaṭisamaṭṭhena seṭṭho”ti niṭṭhaṃ gantvā bhagavantaṃ etadavoca – “jeṭṭho bhavaṃ	735	
PA_atk-vin01_a:735_7	gotamo seṭṭho bhavaṃ gotamo”ti. Evañca pana vatvā puna taṃ bhagavato dhammadesanaṃ	735	
PA_atk-vin01_a:735_8	abbhanumodamāno “abhikkantaṃ, bho gotama, abhikkantaṃ, bho gotamā”tiādimāha.	735	
PA_atk-vin01_a:736_0	Tatthāyaṃ abhikkantasaddo khayasundarābhirūpaabbhanumodanesu dissati. “Abhikkantā,	736	
PA_atk-vin01_a:736_1	bhante, ratti; nikkhanto paṭhamo yāmo, ciranisinno bhikkhusaṅgho”tiādīsu hi khaye	736	
PA_atk-vin01_a:736_2	dissati. “Ayaṃ me puggalo khamati, imesaṃ catunnaṃ puggalānaṃ abhikkantataro ca paṇītataro cā”tiādīsu sundare.	736	
PA_atk-vin01_a:737	“Ko me vandati pādāni, iddhiyā yasasā jalaṃ;	73	
PA_atk-vin01_a:738	Abhikkantena vaṇṇena, sabbā obhāsayaṃ disā”ti. –	73	
PA_atk-vin01_a:739	Ādīsu abhirūpe. “Abhikkantaṃ, bhante”tiādīsu abbhanumodane. Idhāpi abbhanumodaneyeva. Yasmā ca abbhanumodane, tasmā “sādhu sādhu, bho gotamā”ti vuttaṃ hotīti veditabbaṃ.	73	
PA_atk-vin01_a:740	“Bhaye kodhe pasaṃsāyaṃ, turite kotūhalacchare;	74	
PA_atk-vin01_a:741	Hāse soke pasāde ca, kare āmeḍitaṃ budho”ti.	74	
PA_atk-vin01_a:742	Iminā ca lakkhaṇena idha pasādavasena pasaṃsāvasena cāyaṃ dvikkhattuṃ vuttoti veditabbo.	74	
PA_atk-vin01_a:743_0	Atha vā abhikkantanti atiiṭṭhaṃ atimanāpaṃ atisundaranti vuttaṃ hoti. Tattha ekena	743	
PA_atk-vin01_a:743_1	abhikkantasaddena desanaṃ thometi, ekena attano pasādaṃ. Ayañhi ettha adhippāyo –	743	
PA_atk-vin01_a:743_2	“abhikkantaṃ, bho gotama, yadidaṃ bhoto gotamassa dhammadesanā, abhikkantaṃ yadidaṃ	743	
PA_atk-vin01_a:743_3	bhoto gotamassa dhammadesanaṃ āgamma mama pasādo”ti. Bhagavatoyeva vā vacanaṃ dve	743	
PA_atk-vin01_a:743_4	dve atthe sandhāya thometi – bhoto gotamassa vacanaṃ abhikkantaṃ dosanāsanato abhikkantaṃ	743	
PA_atk-vin01_a:743_5	guṇādhigamanato, tathā saddhājananato paññājananato, sātthato sabyañjanato, uttānapadato	743	
PA_atk-vin01_a:743_6	gambhīratthato, kaṇṇasukhato hadayaṅgamato, anattukkaṃsanato aparavambhanato, karuṇāsītalato	743	
PA_atk-vin01_a:743_7	paññāvadātato, apātharamaṇīyato vimaddakkhamato, suyyamānasukhato vīmaṃsiyamānahitatoti	743	
PA_atk-vin01_a:743_8	evamādīhi yojetabbaṃ.	743	
PA_atk-vin01_a:744_0	Tato parampi catūhi upamāhi desanaṃyeva thometi. Tattha nikkujjitanti adhomukhaṭhapitaṃ,	744	
PA_atk-vin01_a:744_1	heṭṭhāmukhajātaṃ vā. Ukkujjeyyāti uparimukhaṃ kareyya. Paṭicchannanti tiṇapaṇṇādipaṭicchāditaṃ.	744	
PA_atk-vin01_a:744_2	Vivareyyāti ugghāṭeyya. Mūḷhassāti disāmūḷhassa. Maggaṃ ācikkheyyāti hatthe gahetvā	744	
PA_atk-vin01_a:744_3	esa maggoti vadeyya. Andhakāreti kāḷapakkhacātuddasī aḍḍharatta-ghanavanasaṇḍa-meghapaṭalehi	744	
PA_atk-vin01_a:744_4	caturaṅge tamasi. Ayaṃ tāva anuttānapadattho. Ayaṃ pana adhippāyayojanā – yathā koci	744	
PA_atk-vin01_a:744_5	nikkujjitaṃ ukkujjeyya, evaṃ saddhammavimukhaṃ asaddhamme patiṭṭhitaṃ maṃ asaddhammā	744	
PA_atk-vin01_a:744_6	vuṭṭhāpentena; yathā paṭicchannaṃ vivareyya, evaṃ kassapassa bhagavato sāsanantaradhānā	744	
PA_atk-vin01_a:744_7	pabhuti micchādiṭṭhigahanapaṭicchannaṃ sāsanaṃ vivarantena; yathā mūḷhassa maggaṃ	744	
PA_atk-vin01_a:744_8	ācikkheyya, evaṃ kummaggamicchāmaggappaṭipannassa me saggamokkhamaggaṃ ācikkhantena;	744	
PA_atk-vin01_a:744_9	yathā andhakāre telapajjotaṃ dhāreyya, evaṃ mohandhakāre nimuggassa me buddhādiratanattayarūpāni	744	
PA_atk-vin01_a:744_10	apassato tappaṭicchādakamohandhakāraviddhaṃsakadesanāpajjotaṃ dhārentena, mayhaṃ	7441	
PA_atk-vin01_a:744_11	bhotā gotamena etehi pariyāyehi pakāsitattā anekapariyāyena dhammo pakāsitoti.	7441	
PA_atk-vin01_a:745	Desanānumodanakathā niṭṭhitā.	74	
PA_atk-vin01_a:746	Pasannākārakathā	74	
PA_atk-vin01_a:747_0	Evaṃ desanaṃ thometvā imāya desanāya ratanattaye pasannacitto pasannākāraṃ karonto	747	
PA_atk-vin01_a:747_1	“esāha”ntiādimāha. Tattha esāhanti eso ahaṃ. Bhavantaṃ gotamaṃ saraṇaṃ gacchāmīti	747	
PA_atk-vin01_a:747_2	bhavantaṃ gotamaṃ saraṇanti gacchāmi; bhavaṃ me gotamo saraṇaṃ, parāyaṇaṃ, aghassa	747	
PA_atk-vin01_a:747_3	tātā, hitassa ca vidhātāti iminā adhippāyena bhavantaṃ gotamaṃ gacchāmi bhajāmi sevāmi	747	
PA_atk-vin01_a:747_4	payirupāsāmi, evaṃ vā jānāmi bujjhāmīti. Yesañhi dhātūnaṃ gatiattho, buddhipi tesaṃ	747	
PA_atk-vin01_a:747_5	attho; tasmā “gacchāmī”ti imassa jānāmi bujjhāmīti ayampi attho vutto. Dhammañca	747	
PA_atk-vin01_a:747_6	bhikkhusaṅghañcāti ettha pana adhigatamagge sacchikatanirodhe yathānusiṭṭhaṃ paṭipajjamāne	747	
PA_atk-vin01_a:747_7	ca catūsu apāyesu apatamāne dhāretīti dhammo; so atthato ariyamaggo ceva nibbānañca.	747	
PA_atk-vin01_a:747_8	Vuttaṃ hetaṃ – “yāvatā, bhikkhave, dhammā saṅkhatā, ariyo aṭṭhaṅgiko maggo tesaṃ	747	
PA_atk-vin01_a:747_9	aggamakkhāyatī”ti vitthāro. Na kevalañca ariyamaggo ceva nibbānañca, api ca kho ariyaphalehi	747	
PA_atk-vin01_a:747_10	saddhiṃ pariyattidhammopi. Vuttampi hetaṃ chattamāṇavakavimāne –	7471	
PA_atk-vin01_a:748	“Rāgavirāgamanejamasokaṃ, dhammamasaṅkhatamappaṭikūlaṃ;	74	
PA_atk-vin01_a:749	Madhuramimaṃ paguṇaṃ suvibhattaṃ, dhammamimaṃ saraṇatthamupehī”ti. ;	74	
PA_atk-vin01_a:750_0	Ettha hi rāgavirāgoti maggo kathito. Anejamasokanti phalaṃ. Dhammamasaṅkhatanti nibbānaṃ.	750	
PA_atk-vin01_a:750_1	Appaṭikūlaṃ madhuramimaṃ paguṇaṃ suvibhattanti piṭakattayena vibhattā sabbadhammakkhandhāti.	750	
PA_atk-vin01_a:750_2	Diṭṭhisīlasaṅghātena saṃhatoti saṅgho, so atthato aṭṭhaariyapuggalasamūho. Vuttañhetaṃ tasmiṃyeva vimāne –	750	
PA_atk-vin01_a:751	“Yattha ca dinnamahapphalamāhu, catūsu sucīsu purisayugesu;	75	
PA_atk-vin01_a:752	Aṭṭha ca puggaladhammadasā te, saṅghamimaṃ saraṇatthamupehī”ti. ;	75	
PA_atk-vin01_a:753	Bhikkhūnaṃ saṅgho bhikkhusaṅgho. Ettāvatā ca brāhmaṇo tīṇi saraṇagamanāni paṭivedesi.	75	
PA_atk-vin01_a:754	Pasannākārakathā niṭṭhitā.	75	
PA_atk-vin01_a:755	Saraṇagamanakathā	75	
PA_atk-vin01_a:756	Idāni tesveva tīsu saraṇagamanesu kosallatthaṃ saraṇaṃ, saraṇagamanaṃ, yo saraṇaṃ gacchati,	75	
PA_atk-vin01_a:757_0	Saraṇagamanappabhedo, saraṇagamanaphalaṃ, saṃkileso, bhedoti ayaṃ vidhi vedi tabbo.	757	
PA_atk-vin01_a:757_1	So pana idha vuccamāno atibhāriyaṃ vinayanidānaṃ karotīti na vutto. Atthikehi pana	757	
PA_atk-vin01_a:757_2	papañcasūdaniyaṃ vā majjhimaṭṭhakathāyaṃ bhayabheravasuttavaṇṇanato sumaṅgalavilāsiniyaṃ	757	
PA_atk-vin01_a:757_3	vā dīghanikāyaṭṭhakathāyaṃ saraṇavaṇṇanato gahetabboti.	757	
PA_atk-vin01_a:758	Saraṇagamanakathā niṭṭhitā.	75	
PA_atk-vin01_a:759	Upāsakattapaṭivedanākathā	75	
PA_atk-vin01_a:760_0	Upāsakaṃ maṃ bhavaṃ gotamo dhāretūti maṃ bhavaṃ gotamo “upāsako aya”nti evaṃ dhāretūti	760	
PA_atk-vin01_a:760_1	attho. Upāsakavidhikosallatthaṃ panettha ko upāsako, kasmā upāsakoti vuccati, kimassa	760	
PA_atk-vin01_a:760_2	sīlaṃ, ko ājīvo, kā vipatti, kā sampattīti idaṃ pakiṇṇakaṃ veditabbaṃ. Taṃ atibhāriyakaraṇato	760	
PA_atk-vin01_a:760_3	idha na vibhattaṃ, atthikehi pana papañcasūdaniyaṃ majjhimaṭṭhakathāyaṃ vuttanayeneva	760	
PA_atk-vin01_a:760_4	veditabbaṃ. Ajjataggeti ettha ayaṃ aggasaddo ādikoṭikoṭṭhāsaseṭṭhesu dissati. “Ajjatagge,	760	
PA_atk-vin01_a:760_5	samma dovārika, āvarāmi dvāraṃ nigaṇṭhānaṃ nigaṇṭhīna”ntiādīsu hi ādimhi dissati.	760	
PA_atk-vin01_a:760_6	“Teneva aṅgulaggena taṃ aṅgulaggaṃ parāmaseyya, ucchaggaṃ veḷagga”ntiādīsu koṭiyaṃ.	760	
PA_atk-vin01_a:760_7	“Ambilaggaṃ vā madhuraggaṃ vā tittakaggaṃ vā anujānāmi, bhikkhave, vihāraggena vā	760	
PA_atk-vin01_a:760_8	pariveṇaggena vā bhājetu”ntiādīsu koṭṭhāse. “Yāvatā, bhikkhave, sattā apadā vā dvipadā	760	
PA_atk-vin01_a:760_9	vā…pe… tathāgato tesaṃ aggamakkhāyatī”tiādīsu seṭṭhe. Idha panāyaṃ ādimhi daṭṭhabbo.	760	
PA_atk-vin01_a:760_10	Tasmā ajjataggeti ajjataṃ ādiṃ katvāti evamettha attho veditabbo. Ajjatanti ajjabhāvanti	7601	
PA_atk-vin01_a:760_11	vuttaṃ hoti. Ajjadagge icceva vā pāṭho, dakāro padasandhikaro, ajja aggaṃ katvāti	7601	
PA_atk-vin01_a:760_12	vuttaṃ hoti. Pāṇupetanti pāṇehi upetaṃ, yāva me jīvitaṃ pavattati, tāva upetaṃ anaññasatthukaṃ	7601	
PA_atk-vin01_a:760_13	tīhi saraṇagamanehi saraṇagataṃ maṃ bhavaṃ gotamo dhāretu jānātu, ahañhi sacepi me	7601	
PA_atk-vin01_a:760_14	tikhiṇena asinā sīsaṃ chindeyyuṃ, neva buddhaṃ “na buddho”ti vā, dhammaṃ “na dhammo”ti	7601	
PA_atk-vin01_a:760_15	vā, saṅghaṃ “na saṅgho”ti vā vadeyyanti. Ettha ca brāhmaṇo pāṇupetaṃ saraṇagatanti	7601	
PA_atk-vin01_a:760_16	puna saraṇagamanaṃ vadanto attasanniyyātanaṃ pakāsetīti veditabbo.	7601	
PA_atk-vin01_a:761_0	Evaṃ attānaṃ niyyātetvā bhagavantaṃ saparisaṃ upaṭṭhātukāmo āha – “adhivāsetu ca	761	
PA_atk-vin01_a:761_1	me bhavaṃ gotamo verañjāyaṃ vassāvāsaṃ saddhiṃ bhikkhusaṅghenā”ti. Kiṃ vuttaṃ hoti	761	
PA_atk-vin01_a:761_2	– upāsakañca maṃ bhavaṃ gotamo dhāretu, adhivāsetu ca me verañjāyaṃ vassāvāsaṃ, tayo	761	
PA_atk-vin01_a:761_3	māse verañjaṃ upanissāya mama anuggahatthaṃ vāsaṃ sampaṭicchatūti. Adhivāsesi bhagavā	761	
PA_atk-vin01_a:761_4	tuṇhībhāvenāti athassa vacanaṃ sutvā bhagavā kāyaṅgaṃ vā vācaṅgaṃ vā acopetvā abbhantareyeva	761	
PA_atk-vin01_a:761_5	khantiṃ cāretvā tuṇhībhāvena adhivāsesi; brāhmaṇassa anuggahatthaṃ manasāva sampaṭicchīti vuttaṃ hoti.	761	
PA_atk-vin01_a:762_0	Atha kho verañjo brāhmaṇo bhagavato adhivāsanaṃ viditvāti atha verañjo brāhmaṇo sace	762	
PA_atk-vin01_a:762_1	me samaṇo gotamo nādhivāseyya, kāyena vā vācāya vā paṭikkhipeyya. Yasmā pana appaṭikkhipitvā	762	
PA_atk-vin01_a:762_2	abbhantare khantiṃ dhāresi, tasmā me manasāva adhivāsesīti evaṃ ākārasallakkhaṇakusalatāya	762	
PA_atk-vin01_a:762_3	bhagavato adhivāsanaṃ viditvā, attano nisinnāsanato vuṭṭhāya catūsu disāsu bhagavantaṃ	762	
PA_atk-vin01_a:762_4	sakkaccaṃ vanditvā tikkhattuṃ padakkhiṇaṃ katvā āgatakālato pabhuti jātimahallakabrāhmaṇānaṃ	762	
PA_atk-vin01_a:762_5	abhivādanādīni na karotīti vigarahitvāpi idāni viññātabuddhaguṇo kāyena vācāya manasā	762	
PA_atk-vin01_a:762_6	ca anekakkhattuṃ vandantopi atittoyeva hutvā dasanakhasamodhānasamujjalaṃ añjaliṃ	762	
PA_atk-vin01_a:762_7	paggayha sirasmiṃ patiṭṭhāpetvā yāva dassanavisayo tāva paṭimukhoyeva apakkamitvā	762	
PA_atk-vin01_a:762_8	dassanavisayaṃ vijahanaṭṭhāne vanditvā pakkāmi.	762	
PA_atk-vin01_a:763	Upāsakattapaṭivedanākathā niṭṭhitā.	76	
PA_atk-vin01_a:764	Dubbhikkhakathā	76	
PA_atk-vin01_a:765_0	16. Tena kho pana samayena verañjā dubbhikkhā hotīti yasmiṃ samaye verañjena brāhmaṇena	765	
PA_atk-vin01_a:765_1	bhagavā verañjaṃ upanissāya vassāvāsaṃ yācito, tena samayena verañjā dubbhikkhā hoti.	765	
PA_atk-vin01_a:765_2	Dubbhikkhāti dullabhabhikkhā; sā pana dullabhabhikkhatā yattha manussā assaddhā honti	765	
PA_atk-vin01_a:765_3	appasannā, tattha susassakālepi atisamagghepi pubbaṇṇāparaṇṇe hoti. Verañjāyaṃ pana	765	
PA_atk-vin01_a:765_4	yasmā na tathā ahosi, apica kho dusassatāya chātakadosena ahosi tasmā tamatthaṃ dassento	765	
PA_atk-vin01_a:765_5	dvīhitikātiādimāha. Tattha dvīhitikāti dvidhā pavattaīhitikā. Īhitaṃ nāma iriyā dvidhā	765	
PA_atk-vin01_a:765_6	pavattā – cittairiyā, cittaīhā. “Ettha lacchāma nu kho kiñci bhikkhamānā na lacchāmā”ti,	765	
PA_atk-vin01_a:765_7	“jīvituṃ vā sakkhissāma nu kho no”ti ayamettha adhippāyo.	765	
PA_atk-vin01_a:766_0	Atha vā dvīhitikāti dujjīvikā, īhitaṃ īhā iriyanaṃ pavattanaṃ jīvitantiādīni padāni	766	
PA_atk-vin01_a:766_1	ekatthāni. Tasmā dukkhena īhitaṃ ettha pavattatīti dvīhitikāti ayamettha padattho.	766	
PA_atk-vin01_a:766_2	Setaṭṭhikāti setakāni aṭṭhīni etthāti setaṭṭhikā. Divasampi yācitvā kiñci aladdhā	766	
PA_atk-vin01_a:766_3	matānaṃ kapaṇamanussānaṃ ahicchattakavaṇṇehi aṭṭhīhi tatra tatra parikiṇṇāti vuttaṃ	766	
PA_atk-vin01_a:766_4	hoti. Setaṭṭikātipi pāṭho. Tassattho – setā aṭṭi etthāti setaṭṭikā. Aṭṭīti āturatā	766	
PA_atk-vin01_a:766_5	byādhi rogo. Tattha ca sassānaṃ gabbhaggahaṇakāle setakarogena upahatameva pacchinnakhīraṃ	766	
PA_atk-vin01_a:766_6	aggahitataṇḍulaṃ paṇḍarapaṇḍaraṃ sālisīsaṃ vā yavagodhūmasīsaṃ vā nikkhamati, tasmā	766	
PA_atk-vin01_a:766_7	“setaṭṭikā”ti vuccati.	766	
PA_atk-vin01_a:767_0	Vappakāle suṭṭhu abhisaṅkharitvāpi vuttasassaṃ tattha salākā eva sampajjatīti salākāvuttā;	767	
PA_atk-vin01_a:767_1	salākāya vā tattha jīvitaṃ pavattentīti salākāvuttā. Kiṃ vuttaṃ hoti? Tattha kira	767	
PA_atk-vin01_a:767_2	dhaññavikkayakānaṃ santikaṃ kayakesu gatesu dubbalamanusse abhibhavitvā balavamanussāva	767	
PA_atk-vin01_a:767_3	dhaññaṃ kiṇitvā gacchanti. Dubbalamanussā alabhamānā mahāsaddaṃ karonti. Dhaññavikkayakā	767	
PA_atk-vin01_a:767_4	“sabbesaṃ saṅgahaṃ karissāmā”ti dhaññakaraṇaṭṭhāne dhaññamāpakaṃ nisīdāpetvā ekapasse	767	
PA_atk-vin01_a:767_5	vaṇṇajjhakkhaṃ nisīdāpesuṃ. Dhaññatthikā vaṇṇajjhakkhassa santikaṃ gacchanti. So	767	
PA_atk-vin01_a:767_6	āgatapaṭipāṭiyā mūlaṃ gahetvā “itthannāmassa ettakaṃ dātabba”nti salākaṃ likhitvā	767	
PA_atk-vin01_a:767_7	deti, te taṃ gahetvā dhaññamāpakassa santikaṃ gantvā dinnapaṭipāṭiyā dhaññaṃ gaṇhanti.	767	
PA_atk-vin01_a:767_8	Evaṃ salākāya tattha jīvitaṃ pavattentīti salākāvuttā.	767	
PA_atk-vin01_a:768_0	Na sukarā uñchena paggahena yāpetunti paggahena yo uñcho, tena yāpetuṃ na sukarā.	768	
PA_atk-vin01_a:768_1	Pattaṃ gahetvā yaṃ ariyā uñchaṃ karonti, bhikkhācariyaṃ caranti, tena uñchena yāpetuṃ	768	
PA_atk-vin01_a:768_2	na sukarāti vuttaṃ hoti. Tadā kira tattha sattaṭṭhagāme piṇḍāya caritvā ekadivasampi	768	
PA_atk-vin01_a:768_3	yāpanamattaṃ na labhanti.	768	
PA_atk-vin01_a:769_0	Tena kho pana samayena uttarāpathakā assavāṇijā…pe… assosi kho bhagavā udukkhalasaddanti	769	
PA_atk-vin01_a:769_1	– tenāti yasmiṃ samaye bhagavā verañjaṃ upanissāya vassāvāsaṃ upagato tena samayena.	769	
PA_atk-vin01_a:769_2	Uttarāpathavāsikā uttarāpathato vā āgatattā evaṃ laddhavohārā assavāṇijā uttarāpathe	769	
PA_atk-vin01_a:769_3	assānaṃ uṭṭhānaṭṭhāne pañca assasatāni gahetvā diguṇaṃ tiguṇaṃ lābhaṃ patthayamānā	769	
PA_atk-vin01_a:769_4	desantaraṃ gacchantā tehi attano vikkāyikabhaṇḍabhūtehi pañcamattehi assasatehi verañjaṃ	769	
PA_atk-vin01_a:769_5	vassāvāsaṃ upagatā honti. Kasmā? Na hi sakkā tasmiṃ dese vassike cattāro māse addhānaṃ	769	
PA_atk-vin01_a:769_6	paṭipajjituṃ. Upagacchantā ca bahinagare udakena anajjhottharaṇīye ṭhāne attano ca	769	
PA_atk-vin01_a:769_7	vāsāgārāni assānañca mandiraṃ kārāpetvā vatiyā parikkhipiṃsu. Tāni tesaṃ vasanaṭṭhānāni	769	
PA_atk-vin01_a:769_8	“assamaṇḍalikāyo”ti paññāyiṃsu. Tenāha – “tehi assamaṇḍalikāsu bhikkhūnaṃ patthapatthapulakaṃ	769	
PA_atk-vin01_a:769_9	paññattaṃ hotī”ti. Patthapatthapulakanti ekamekassa bhikkhuno patthapatthapamāṇaṃ	769	
PA_atk-vin01_a:769_10	pulakaṃ. Pattho nāma nāḷimattaṃ hoti, ekassa purisassa alaṃ yāpanāya. Vuttampi hetaṃ	7691	
PA_atk-vin01_a:769_11	– “patthodano nālamayaṃ duvinna”nti. Pulakaṃ nāma nitthusaṃ katvā ussedetvā gahitayavataṇḍulā	7691	
PA_atk-vin01_a:769_12	vuccanti. Yadi hi sathusā honti, pāṇakā vijjhanti, addhānakkhamā na honti. Tasmā	7691	
PA_atk-vin01_a:769_13	te vāṇijā addhānakkhamaṃ katvā yavataṇḍulamādāya addhānaṃ paṭipajjanti “yattha assānaṃ	7691	
PA_atk-vin01_a:769_14	khādanīyaṃ tiṇaṃ dullabhaṃ bhavissati, tatthetaṃ assabhattaṃ bhavissatī”ti.	7691	
PA_atk-vin01_a:770_0	Kasmā pana tehi taṃ bhikkhūnaṃ paññattanti? Vuccate – “na hi te dakkhiṇāpathamanussā	770	
PA_atk-vin01_a:770_1	viya assaddhā appasannā, te pana saddhā pasannā buddhamāmakā, dhammamāmakā, saṅghamāmakā;	770	
PA_atk-vin01_a:770_2	te pubbaṇhasamayaṃ kenacideva karaṇīyena nagaraṃ pavisantā dve tayo divase addasaṃsu	770	
PA_atk-vin01_a:770_3	sattaṭṭha bhikkhū sunivatthe supārute iriyāpathasampanne sakalampi nagaraṃ piṇḍāya	770	
PA_atk-vin01_a:770_4	caritvā kiñci alabhamāne. Disvāna nesaṃ etadahosi – “ayyā imaṃ nagaraṃ upanissāya	770	
PA_atk-vin01_a:770_5	vassaṃ upagatā; chātakañca vattati, na ca kiñci labhanti, ativiya kilamanti. Mayañcamha	770	
PA_atk-vin01_a:770_6	āgantukā, na sakkoma nesaṃ devasikaṃ yāguñca bhattañca paṭiyādetuṃ. Amhākaṃ pana	770	
PA_atk-vin01_a:770_7	assā sāyañca pāto ca dvikkhattuṃ bhattaṃ labhanti. Yaṃnūna mayaṃ ekamekassa assassa	770	
PA_atk-vin01_a:770_8	pātarāsabhattato ekamekassa bhikkhuno patthapatthapulakaṃ dadeyyāma. Evaṃ ayyā ca	770	
PA_atk-vin01_a:770_9	na kilamissanti, assā ca yāpessantī”ti. Te bhikkhūnaṃ santikaṃ gantvā etamatthaṃ	770	
PA_atk-vin01_a:770_10	ārocetvā “bhante, tumhe patthapatthapulakaṃ paṭiggahetvā yaṃ vā taṃ vā katvā paribhuñjathā”ti	7701	
PA_atk-vin01_a:770_11	yācitvā devasikaṃ patthapatthapulakaṃ paññapesuṃ. Tena vuttaṃ – “tehi assamaṇḍalikāsu	7701	
PA_atk-vin01_a:770_12	bhikkhūnaṃ patthapatthapulakaṃ paññattaṃ hotī”ti.	7701	
PA_atk-vin01_a:771_0	Paññattanti niccabhattasaṅkhepena ṭhapitaṃ. Idāni bhikkhū pubbaṇhasamayaṃ nivāsetvātiādīsu	771	
PA_atk-vin01_a:771_1	pubbaṇhasamayanti divasassa pubbabhāgasamayaṃ, pubbaṇhasamayeti attho. Pubbaṇhe vā	771	
PA_atk-vin01_a:771_2	samayaṃ pubbaṇhasamayaṃ, pubbaṇhe ekaṃ khaṇanti vuttaṃ hoti. Evaṃ accantasaṃyoge	771	
PA_atk-vin01_a:771_3	upayogavacanaṃ labbhati. Nivāsetvāti paridahitvā, vihāranivāsanaparivattanavasenetaṃ	771	
PA_atk-vin01_a:771_4	veditabbaṃ. Na hi te tato pubbe anivatthā ahesuṃ. Pattacīvaramādāyāti pattaṃ hatthehi	771	
PA_atk-vin01_a:771_5	cīvaraṃ kāyena ādiyitvā sampaṭicchādetvā, dhāretvāti attho. Yena vā tena vā hi pakārena	771	
PA_atk-vin01_a:771_6	gaṇhantā ādāyaicceva vuccanti, yathā “samādāyeva pakkamatī”ti. Piṇḍaṃ alabhamānāti	771	
PA_atk-vin01_a:771_7	sakalampi verañjaṃ caritvā tiṭṭhatu piṇḍo, antamaso “aticchathā”ti vācampi alabhamānā.	771	
PA_atk-vin01_a:772_0	Patthapatthapulakaṃ ārāmaṃ āharitvāti gatagataṭṭhāne laddhaṃ ekamekaṃ patthapatthapulakaṃ	772	
PA_atk-vin01_a:772_1	gahetvā ārāmaṃ netvā. Udukkhale koṭṭetvā koṭṭetvā paribhuñjantīti therānaṃ koci kappiyakārako	772	
PA_atk-vin01_a:772_2	natthi, yo nesaṃ taṃ gahetvā yāguṃ vā bhattaṃ vā paceyya. Sāmampi pacanaṃ samaṇasāruppaṃ	772	
PA_atk-vin01_a:772_3	na hoti na ca vaṭṭati. Te evaṃ no sallahukavuttitā ca bhavissati, sāmapākaparimocanañcāti	772	
PA_atk-vin01_a:772_4	aṭṭha aṭṭha janā vā dasa dasa janā vā ekato hutvā udukkhale koṭṭetvā koṭṭetvā sakaṃ	772	
PA_atk-vin01_a:772_5	sakaṃ paṭivīsaṃ udakena temetvā paribhuñjanti. Evaṃ paribhuñjitvā appossukkā samaṇadhammaṃ	772	
PA_atk-vin01_a:772_6	karonti. Bhagavato pana te assavāṇijā patthapulakañca denti, tadupiyañca sappimadhusakkaraṃ.	772	
PA_atk-vin01_a:772_7	Taṃ āyasmā ānando āharitvā silāyaṃ pisati. Puññavatā paṇḍitapurisena kataṃ manāpameva	772	
PA_atk-vin01_a:772_8	hoti. Atha naṃ pisitvā sappiādīhi sammā yojetvā bhagavato upanāmesi. Athettha devatā	772	
PA_atk-vin01_a:772_9	dibbojaṃ pakkhipanti. Taṃ bhagavā paribhuñjati. Paribhuñjitvā phalasamāpattiyā kālaṃ	772	
PA_atk-vin01_a:772_10	atināmeti. Na tato paṭṭhāya piṇḍāya carati.	7721	
PA_atk-vin01_a:773_0	Kiṃ panānandatthero tadā bhagavato upaṭṭhāko hotīti? Hoti, no ca kho upaṭṭhākaṭṭhānaṃ	773	
PA_atk-vin01_a:773_1	laddhā. Bhagavato hi paṭhamabodhiyaṃ vīsativassantare nibaddhupaṭṭhāko nāma natthi.	773	
PA_atk-vin01_a:773_2	Kadāci nāgasamālatthero bhagavantaṃ upaṭṭhāsi, kadāci nāgitatthero, kadāci meghiyatthero,	773	
PA_atk-vin01_a:773_3	kadāci upavāṇatthero, kadāci sāgatatthero, kadāci sunakkhatto licchaviputto. Te attano	773	
PA_atk-vin01_a:773_4	ruciyā upaṭṭhahitvā yadā icchanti tadā pakkamanti. Ānandatthero tesu tesu upaṭṭhahantesu	773	
PA_atk-vin01_a:773_5	appossukko hoti, pakkantesu sayameva vattapaṭipattiṃ karoti. Bhagavāpi kiñcāpi me	773	
PA_atk-vin01_a:773_6	ñātiseṭṭho upaṭṭhākaṭṭhānaṃ na tāva labhati, atha kho evarūpesu ṭhānesu ayameva patirūpoti	773	
PA_atk-vin01_a:773_7	adhivāsesi. Tena vuttaṃ – “āyasmā panānando patthapulakaṃ silāyaṃ pisitvā bhagavato	773	
PA_atk-vin01_a:773_8	upanāmesi, taṃ bhagavā paribhuñjatī”ti.	773	
PA_atk-vin01_a:774_0	Nanu ca manussā dubbhikkhakāle ativiya ussāhajātā puññāni karonti, attanā abhuñjitvāpi	774	
PA_atk-vin01_a:774_1	bhikkhūnaṃ dātabbaṃ maññanti. Te tadā kasmā kaṭacchubhikkhampi na adaṃsu? Ayañca	774	
PA_atk-vin01_a:774_2	verañjo brāhmaṇo mahatā ussāhena bhagavantaṃ vassāvāsaṃ yāci, so kasmā bhagavato	774	
PA_atk-vin01_a:774_3	atthibhāvampi na jānātīti? Vuccate – mārāvaṭṭanāya. Verañjañhi brāhmaṇaṃ bhagavato	774	
PA_atk-vin01_a:774_4	santikā pakkantamattameva sakalañca nagaraṃ samantā ca yojanamattaṃ yattha sakkā	774	
PA_atk-vin01_a:774_5	purebhattaṃ piṇḍāya caritvā paccāgantuṃ, taṃ sabbaṃ māro āvaṭṭetvā mohetvā sabbesaṃ	774	
PA_atk-vin01_a:774_6	asallakkhaṇabhāvaṃ katvā pakkāmi. Tasmā na koci antamaso sāmīcikammampi kattabbaṃ maññittha.	774	
PA_atk-vin01_a:775_0	Kiṃ pana bhagavāpi mārāvaṭṭanaṃ ajānitvāva tattha vassaṃ upagatoti? No ajānitvā.	775	
PA_atk-vin01_a:775_1	Atha kasmā campā-sāvatthi-rājagahādīnaṃ aññatarasmiṃ na upagatoti? Tiṭṭhantu campā-sāvatthi-rājagahādīni,	775	
PA_atk-vin01_a:775_2	sacepi bhagavā tasmiṃ saṃvacchare uttarakuruṃ vā tidasapuraṃ vā gantvā vassaṃ upagaccheyya,	775	
PA_atk-vin01_a:775_3	tampi māro āvaṭṭeyya. So kira taṃ saṃvaccharaṃ ativiya āghātena pariyuṭṭhitacitto	775	
PA_atk-vin01_a:775_4	ahosi. Idha pana bhagavā imaṃ atirekakāraṇaṃ addasa – “assavāṇijā bhikkhūnaṃ saṅgahaṃ	775	
PA_atk-vin01_a:775_5	karissantī”ti. Tasmā verañjāyameva vassaṃ upagacchi.	775	
PA_atk-vin01_a:776_0	Kiṃ pana māro vāṇijake āvaṭṭetuṃ na sakkotīti? No na sakkoti, te pana āvaṭṭitapariyosāne	776	
PA_atk-vin01_a:776_1	āgamiṃsu. Paṭinivattitvā kasmā na āvaṭṭetīti? Avisahatāya. Na hi so tathāgatassa	776	
PA_atk-vin01_a:776_2	abhihaṭabhikkhāya nibaddhadānassa appitavattassa antarāyaṃ kātuṃ visahati. Catunnañhi	776	
PA_atk-vin01_a:776_3	na sakkā antarāyo kātuṃ. Katamesaṃ catunnaṃ? Tathāgatassa abhihaṭabhikkhāsaṅkhepena	776	
PA_atk-vin01_a:776_4	vā nibaddhadānassa appitavattasaṅkhepena vā pariccattānaṃ catunnaṃ paccayānaṃ na	776	
PA_atk-vin01_a:776_5	sakkā kenaci antarāyo kātuṃ. Buddhānaṃ jīvitassa na sakkā kenaci antarāyo kātuṃ.	776	
PA_atk-vin01_a:776_6	Asītiyā anubyañjanānaṃ byāmappabhāya vā na sakkā kenaci antarāyo kātuṃ. Candimasūriyadevabrahmānampi	776	
PA_atk-vin01_a:776_7	hi pabhā tathāgatassa anubyañjanabyāmappabhāppadesaṃ patvā vihatānubhāvā honti. Buddhānaṃ	776	
PA_atk-vin01_a:776_8	sabbaññutaññāṇassa na sakkā kenaci antarāyo kātunti imesaṃ catunnaṃ na sakkā kenaci	776	
PA_atk-vin01_a:776_9	antarāyo kātuṃ. Tasmā mārena akatantarāyaṃ bhikkhaṃ bhagavā sasāvakasaṅgho tadā paribhuñjatīti veditabbo.	776	
PA_atk-vin01_a:777_0	Evaṃ paribhuñjanto ca ekadivasaṃ assosi kho bhagavā udukkhalasaddanti bhagavā patthapatthapulakaṃ	777	
PA_atk-vin01_a:777_1	koṭṭentānaṃ bhikkhūnaṃ musalasaṅghaṭṭajanitaṃ udukkhalasaddaṃ suṇi. Tato paraṃ jānantāpi	777	
PA_atk-vin01_a:777_2	tathāgatāti evamādi yaṃ parato “kinnu kho so, ānanda, udukkhalasaddo”ti pucchi, tassa	777	
PA_atk-vin01_a:777_3	parihāradassanatthaṃ vuttaṃ. Tatrāyaṃ saṅkhepavaṇṇanā – tathāgatā nāma jānantāpi	777	
PA_atk-vin01_a:777_4	sace tādisaṃ pucchākāraṇaṃ hoti, pucchanti. Sace pana tādisaṃ pucchākāraṇaṃ natthi,	777	
PA_atk-vin01_a:777_5	jānantāpi na pucchanti. Yasmā pana buddhānaṃ ajānanaṃ nāma natthi, tasmā ajānantāpīti	777	
PA_atk-vin01_a:777_6	na vuttaṃ. Kālaṃ viditvā pucchantīti sace tassā pucchāya so kālo hoti, evaṃ taṃ kālaṃ	777	
PA_atk-vin01_a:777_7	viditvā pucchanti; sace na hoti, evampi kālaṃ viditvāva na pucchanti. Evaṃ pucchantāpi	777	
PA_atk-vin01_a:777_8	ca atthasaṃhitaṃ tathāgatā pucchanti, yaṃ atthanissitaṃ kāraṇanissitaṃ, tadeva pucchanti,	777	
PA_atk-vin01_a:777_9	no anatthasaṃhitaṃ. Kasmā? Yasmā anatthasaṃhite setughāto tathāgatānaṃ. Setu vuccati	777	
PA_atk-vin01_a:777_10	maggo, maggeneva tādisassa vacanassa ghāto, samucchedoti vuttaṃ hoti.	7771	
PA_atk-vin01_a:778_0	Idāni atthasaṃhitanti ettha yaṃ atthasannissitaṃ vacanaṃ tathāgatā pucchanti, taṃ	778	
PA_atk-vin01_a:778_1	dassento “dvīhākārehī”ti ādimāha. Tattha ākārehīti kāraṇehi. Dhammaṃ vā desessāmāti	778	
PA_atk-vin01_a:778_2	aṭṭhuppattiyuttaṃ suttaṃ vā pubbacaritakāraṇayuttaṃ jātakaṃ vā kathayissāma. Sāvakānaṃ	778	
PA_atk-vin01_a:778_3	vā sikkhāpadaṃ paññapessāmāti sāvakānaṃ vā tāya pucchāya vītikkamaṃ pākaṭaṃ katvā	778	
PA_atk-vin01_a:778_4	garukaṃ vā lahukaṃ vā sikkhāpadaṃ paññapessāma āṇaṃ ṭhapessāmāti.	778	
PA_atk-vin01_a:779_0	Atha kho bhagavā…pe… etamatthaṃ ārocesīti ettha natthi kiñci vattabbaṃ. Pubbe vuttameva	779	
PA_atk-vin01_a:779_1	hi bhikkhūnaṃ patthapatthapulakapaṭilābhaṃ sallahukavuttitaṃ sāmapākaparimocanañca	779	
PA_atk-vin01_a:779_2	ārocento etamatthaṃ ārocesīti vuccati. “Sādhu sādhu, ānandā”ti idaṃ pana bhagavā	779	
PA_atk-vin01_a:779_3	āyasmantaṃ ānandaṃ sampahaṃsento āha. Sādhukāraṃ pana datvā dvīsu ākāresu ekaṃ gahetvā	779	
PA_atk-vin01_a:779_4	dhammaṃ desento āha – “tumhehi, ānanda, sappurisehi vijitaṃ, pacchimā janatā sālimaṃsodanaṃ	779	
PA_atk-vin01_a:779_5	atimaññissatī”ti. Tatrāyamadhippāyo – tumhehi, ānanda, sappurisehi evaṃ dubbhikkhe	779	
PA_atk-vin01_a:779_6	dullabhapiṇḍe imāya sallahukavuttitāya iminā ca sallekhena vijitaṃ. Kiṃ vijitanti?	779	
PA_atk-vin01_a:779_7	Dubbhikkhaṃ vijitaṃ, lobho vijito, icchācāro vijito. Kathaṃ? “Ayaṃ verañjā dubbhikkhā,	779	
PA_atk-vin01_a:779_8	samantato pana anantarā gāmanigamā phalabhāranamitasassā subhikkhā sulabhapiṇḍā.	779	
PA_atk-vin01_a:779_9	Evaṃ santepi bhagavā idheva amhe niggaṇhitvā vasatī”ti ekabhikkhussapi cintā vā vighāto	779	
PA_atk-vin01_a:779_10	vā natthi. Evaṃ tāva dubbhikkhaṃ vijitaṃ abhibhūtaṃ attano vase vattitaṃ.	7791	
PA_atk-vin01_a:780_0	Kathaṃ lobho vijito? “Ayaṃ verañjā dubbhikkhā, samantato pana anantarā gāmanigamā	780	
PA_atk-vin01_a:780_1	phalabhāranamitasassā subhikkhā sulabhapiṇḍā. Handa mayaṃ tattha gantvā paribhuñjissāmā”ti	780	
PA_atk-vin01_a:780_2	lobhavasena ekabhikkhunāpi ratticchedo vā “pacchimikāya tattha vassaṃ upagacchāmā”ti	780	
PA_atk-vin01_a:780_3	vassacchedo vā na kato. Evaṃ lobho vijito.	780	
PA_atk-vin01_a:781_0	Kathaṃ icchācāro vijito? Ayaṃ verañjā dubbhikkhā, ime ca manussā amhe dve tayo māse	781	
PA_atk-vin01_a:781_1	vasantepi na kismiñci maññanti. Yaṃnūna mayaṃ guṇavāṇijjaṃ katvā “asuko bhikkhu paṭhamassa	781	
PA_atk-vin01_a:781_2	jhānassa lābhī…pe… asuko chaḷabhiññoti evaṃ manussānaṃ aññamaññaṃ pakāsetvā kucchiṃ	781	
PA_atk-vin01_a:781_3	paṭijaggitvā pacchā sīlaṃ adhiṭṭhaheyyāmā”ti ekabhikkhunāpi evarūpā icchā na uppāditā.	781	
PA_atk-vin01_a:781_4	Evaṃ icchācāro vijito abhibhūto attano vase vattitoti.	781	
PA_atk-vin01_a:782_0	Anāgate pana pacchimā janatā vihāre nisinnā appakasireneva labhitvāpi “kiṃ idaṃ uttaṇḍulaṃ	782	
PA_atk-vin01_a:782_1	atikilinnaṃ aloṇaṃ atiloṇaṃ anambilaṃ accambilaṃ, ko iminā attho”ti ādinā nayena	782	
PA_atk-vin01_a:782_2	sālimaṃsodanaṃ atimaññissati, oññātaṃ avaññātaṃ karissati. Atha vā janapado nāma	782	
PA_atk-vin01_a:782_3	na sabbakālaṃ dubbhikkho hoti. Ekadā dubbhikkho hoti, ekadā subhikkho hoti. Svāyaṃ	782	
PA_atk-vin01_a:782_4	yadā subhikkho bhavissati, tadā tumhākaṃ sappurisānaṃ imāya paṭipattiyā pasannā manussā	782	
PA_atk-vin01_a:782_5	bhikkhūnaṃ yāgukhajjakādippabhedena anekappakāraṃ sālivikatiṃ maṃsodanañca dātabbaṃ	782	
PA_atk-vin01_a:782_6	maññissanti. Taṃ tumhe nissāya uppannaṃ sakkāraṃ tumhākaṃ sabrahmacārīsaṅkhātā pacchimā	782	
PA_atk-vin01_a:782_7	janatā tumhākaṃ antare nisīditvā anubhavamānāva atimaññissati, tappaccayaṃ mānañca	782	
PA_atk-vin01_a:782_8	omānañca karissati. Kathaṃ? Kasmā ettakaṃ pakkaṃ, kiṃ tumhākaṃ bhājanāni natthi,	782	
PA_atk-vin01_a:782_9	yattha attano santakaṃ pakkhipitvā ṭhapeyyāthāti.	782	
PA_atk-vin01_a:783	Dubbhikkhakathā niṭṭhitā.	78	
PA_atk-vin01_a:784	Mahāmoggallānassasīhanādakathā	78	
PA_atk-vin01_a:785_0	17. Atha kho āyasmā mahāmoggallānotiādīsu āyasmāti piyavacanametaṃ, garugāravasappatissādhivacanametaṃ.	785	
PA_atk-vin01_a:785_1	Mahāmoggallānoti mahā ca so guṇamahantatāya moggallāno ca gottenāti mahāmoggallāno.	785	
PA_atk-vin01_a:785_2	Etadavocāti etaṃ avoca. Idāni vattabbaṃ “etarahi bhante”tiādivacanaṃ dasseti. Kasmā	785	
PA_atk-vin01_a:785_3	avoca? Thero kira pabbajitvā sattame divase sāvakapāramiñāṇassa matthakaṃ patto,	785	
PA_atk-vin01_a:785_4	satthārāpi mahiddhikatāya etadagge ṭhapito. So taṃ attano mahiddhikataṃ nissāya cintesi	785	
PA_atk-vin01_a:785_5	– “ayaṃ verañjā dubbhikkhā, bhikkhū ca kilamanti, yaṃnūnāhaṃ pathaviṃ parivattetvā	785	
PA_atk-vin01_a:785_6	bhikkhū pappaṭakojaṃ bhojeyya”nti. Athassa etadahosi – “sace panāhaṃ bhagavato santike	785	
PA_atk-vin01_a:785_7	viharanto bhagavantaṃ ayācitvā evaṃ kareyyaṃ, na metaṃ assa patirūpaṃ; yugaggāho	785	
PA_atk-vin01_a:785_8	viya bhagavatā saddhiṃ kato bhaveyyā”ti. Tasmā yācitukāmo āgantvā bhagavantaṃ etadavoca.	785	
PA_atk-vin01_a:786_0	Heṭṭhimatalaṃ sampannanti pathaviyā kira heṭṭhimatale pathavimaṇḍo pathavojo pathavi-pappaṭako	786	
PA_atk-vin01_a:786_1	atthi, taṃ sandhāya vadati. Tattha sampannanti madhuraṃ, sādurasanti attho. Yatheva	786	
PA_atk-vin01_a:786_2	hi “tatrassa rukkho sampannaphalo ca upapannaphalo cā”ti ettha madhuraphaloti attho;	786	
PA_atk-vin01_a:786_3	evamidhāpi sampannanti madhuraṃ sādurasanti veditabbaṃ. Seyyathāpi khuddamadhuṃ anīḷakanti	786	
PA_atk-vin01_a:786_4	idaṃ panassa madhuratāya opammanidassanatthaṃ vuttaṃ. Khuddamadhunti khuddakamakkhikāhi	786	
PA_atk-vin01_a:786_5	katamadhu. Anīḷakanti nimmakkhikaṃ nimmakkhikaṇḍakaṃ parisuddhaṃ. Etaṃ kira madhu	786	
PA_atk-vin01_a:786_6	sabbamadhūhi aggañca seṭṭhañca surasañca ojavantañca. Tenāha – “seyyathāpi khuddamadhuṃ	786	
PA_atk-vin01_a:786_7	anīḷakaṃ evamassāda”nti.	786	
PA_atk-vin01_a:787_0	Sādhāhaṃ, bhanteti sādhu ahaṃ, bhante. Ettha sādhūti āyācanavacanametaṃ. Pathaviparivattanaṃ	787	
PA_atk-vin01_a:787_1	āyācanto hi thero bhagavantaṃ evamāha. Parivatteyyanti ukkujjeyyaṃ, heṭṭhimatalaṃ	787	
PA_atk-vin01_a:787_2	uparimaṃ kareyyaṃ. Kasmā? Evañhi kate sukhena bhikkhū pappaṭakojaṃ pathavimaṇḍaṃ	787	
PA_atk-vin01_a:787_3	paribhuñjissantīti. Atha bhagavā ananuññātukāmopi theraṃ sīhanādaṃ nadāpetuṃ pucchi	787	
PA_atk-vin01_a:787_4	– “ye pana te, moggallāna, pathavinissitā pāṇā te kathaṃ karissasī”ti. Ye pathavinissitā	787	
PA_atk-vin01_a:787_5	gāmanigamādīsu pāṇā, te pathaviyā parivattiyamānāya ākāse saṇṭhātuṃ asakkonte kathaṃ	787	
PA_atk-vin01_a:787_6	karissasi, kattha ṭhapessasīti? Atha thero bhagavatā etadagge ṭhapitabhāvānurūpaṃ	787	
PA_atk-vin01_a:787_7	attano iddhānubhāvaṃ pakāsento “ekāhaṃ, bhante”tiādimāha. Tassattho – ekaṃ ahaṃ bhante	787	
PA_atk-vin01_a:787_8	hatthaṃ yathā ayaṃ mahāpathavī evaṃ abhinimminissāmi, pathavisadisaṃ karissāmi. Evaṃ	787	
PA_atk-vin01_a:787_9	katvā ye pathavinissitā pāṇā te ekasmiṃ hatthatale ṭhite pāṇe tato dutiyahatthatale	787	
PA_atk-vin01_a:787_10	saṅkāmento viya tattha saṅkāmessāmīti.	7871	
PA_atk-vin01_a:788_0	Athassa bhagavā āyācanaṃ paṭikkhipanto “alaṃ moggallānā”tiādimāha. Tattha alanti	788	
PA_atk-vin01_a:788_1	paṭikkhepavacanaṃ. Vipallāsampi sattā paṭilabheyyunti viparītaggāhampi sattā sampāpuṇeyyuṃ.	788	
PA_atk-vin01_a:788_2	Kathaṃ? Ayaṃ nu kho pathavī, udāhu na ayanti. Atha vā amhākaṃ nu kho ayaṃ gāmo, udāhu	788	
PA_atk-vin01_a:788_3	aññesa”nti. Evaṃ nigamajanapadakhettārāmādīsu. Na vā esa vipallāso, acinteyyo hi	788	
PA_atk-vin01_a:788_4	iddhimato iddhivisayo. Evaṃ pana vipallāsaṃ paṭilabheyyuṃ – idaṃ dubbhikkhaṃ nāma	788	
PA_atk-vin01_a:788_5	na idāniyeva hoti, anāgatepi bhavissati. Tadā bhikkhū tādisaṃ iddhimantaṃ sabrahmacāriṃ	788	
PA_atk-vin01_a:788_6	kuto labhissanti? Te sotāpanna-sakadāgāmi-anāgāmi-sukkhavipassaka-jhānalābhi-paṭisambhidāppattakhīṇāsavāpi	788	
PA_atk-vin01_a:788_7	samānā iddhibalābhāvā parakulāni piṇḍāya upasaṅkamissanti. Tatra manussānaṃ evaṃ	788	
PA_atk-vin01_a:788_8	bhavissati – “buddhakāle bhikkhū sikkhāsu paripūrakārino ahesuṃ. Te guṇe nibbattetvā	788	
PA_atk-vin01_a:788_9	dubbhikkhakāle pathaviṃ parivattetvā pappaṭakojaṃ paribhuñjiṃsu. Idāni pana sikkhāya	788	
PA_atk-vin01_a:788_10	paripūrakārino natthi. Yadi siyuṃ, tatheva kareyyuṃ. Na amhākaṃ yaṃ kiñci pakkaṃ	7881	
PA_atk-vin01_a:788_11	vā āmaṃ vā khādituṃ dadeyyu”nti. Evaṃ tesuyeva ariyapuggalesu “natthi ariyapuggalā”ti	7881	
PA_atk-vin01_a:788_12	imaṃ vipallāsaṃ paṭilabheyyuṃ. Vipallāsavasena ca ariye garahantā upavadantā apāyupagā	7881	
PA_atk-vin01_a:788_13	bhaveyyuṃ. Tasmā mā te rucci pathaviṃ parivattetunti.	7881	
PA_atk-vin01_a:789_0	Atha thero imaṃ yācanaṃ alabhamāno aññaṃ yācanto “sādhu, bhante”tiādimāha. Tampissa	789	
PA_atk-vin01_a:789_1	bhagavā paṭikkhipanto “alaṃ moggallānā”tiādimāha. Tattha kiñcāpi na vuttaṃ “vipallāsampi	789	
PA_atk-vin01_a:789_2	sattā paṭilabheyyu”nti, atha kho pubbe vuttanayeneva gahetabbaṃ; atthopi cassa vuttasadisameva	789	
PA_atk-vin01_a:789_3	veditabbo. Yadi pana bhagavā anujāneyya, thero kiṃ kareyyāti? Mahāsamuddaṃ ekena	789	
PA_atk-vin01_a:789_4	padavītihārena atikkamitabbaṃ mātikāmattaṃ adhiṭṭhahitvā naḷerupucimandato uttarakuruabhimukhaṃ	789	
PA_atk-vin01_a:789_5	maggaṃ nīharitvā uttarakuruṃ gamanāgamanasampanne ṭhāne katvā dasseyya, yathā bhikkhū	789	
PA_atk-vin01_a:789_6	gocaragāmaṃ viya yathāsukhaṃ piṇḍāya pavisitvā nikkhameyyunti.	789	
PA_atk-vin01_a:790	Niṭṭhitā mahāmoggallānassa sīhanādakathā.	79	
PA_atk-vin01_a:791	Vinayapaññattiyācanakathāvaṇṇanā	79	
PA_atk-vin01_a:792_0	18. Idāni āyasmā upāli vinayapaññattiyā mūlato pabhuti nidānaṃ dassetuṃ sāriputtattherassa	792	
PA_atk-vin01_a:792_1	sikkhāpadapaṭisaṃyuttaṃ vitakkuppādaṃ dassento “atha kho āyasmato sāriputtassā”tiādimāha.	792	
PA_atk-vin01_a:792_2	Tattha rahogatassāti rahasi gatassa. Paṭisallīnassāti sallīnassa ekībhāvaṃ gatassa.	792	
PA_atk-vin01_a:792_3	Katamesānanti atītesu vipassīādīsu buddhesu katamesaṃ. Ciraṃ assa ṭhiti, cirā vā	792	
PA_atk-vin01_a:792_4	assa ṭhitīti ciraṭṭhitikaṃ. Sesamettha uttānapadatthameva.	792	
PA_atk-vin01_a:793_0	Kiṃ pana thero imaṃ attano parivitakkaṃ sayaṃ vinicchinituṃ na sakkotīti? Vuccate	793	
PA_atk-vin01_a:793_1	– sakkoti ca na sakkoti ca. Ayañhi imesaṃ nāma buddhānaṃ sāsanaṃ na ciraṭṭhitikaṃ	793	
PA_atk-vin01_a:793_2	ahosi, imesaṃ ciraṭṭhitikanti ettakaṃ sakkoti vinicchinituṃ. Iminā pana kāraṇena	793	
PA_atk-vin01_a:793_3	na ciraṭṭhitikaṃ ahosi, iminā ciraṭṭhitikanti etaṃ na sakkoti. Mahāpadumatthero panāha	793	
PA_atk-vin01_a:793_4	– “etampi soḷasavidhāya paññāya matthakaṃ pattassa aggasāvakassa na bhāriyaṃ, sammāsambuddhena	793	
PA_atk-vin01_a:793_5	pana saddhiṃ ekaṭṭhāne vasantassa sayaṃ vinicchayakaraṇaṃ tulaṃ chaḍḍetvā hatthena	793	
PA_atk-vin01_a:793_6	tulanasadisaṃ hotīti bhagavantaṃyeva upasaṅkamitvā pucchī”ti. Athassa bhagavā taṃ	793	
PA_atk-vin01_a:793_7	vissajjento “bhagavato ca sāriputta vipassissā”tiādimāha. Taṃ uttānatthameva.	793	
PA_atk-vin01_a:794_0	19. Puna thero kāraṇaṃ pucchanto ko nu kho, bhante, hetūtiādimāha. Tattha ko nu kho	794	
PA_atk-vin01_a:794_1	bhanteti kāraṇapucchā, tassa katamo nu kho bhanteti attho. Hetu paccayoti ubhayametaṃ	794	
PA_atk-vin01_a:794_2	kāraṇādhivacanaṃ; kāraṇañhi yasmā tena tassa phalaṃ hinoti pavattati, tasmā hetūti	794	
PA_atk-vin01_a:794_3	vuccati. Yasmā taṃ paṭicca eti pavattati, tasmā paccayoti vuccati. Evaṃ atthato ekampi	794	
PA_atk-vin01_a:794_4	vohāravasena ca vacanasiliṭṭhatāya ca tatra tatra etaṃ ubhayampi vuccati. Sesamettha uttānatthameva.	794	
PA_atk-vin01_a:795_0	Idāni taṃ hetuñca paccayañca dassetuṃ “bhagavā ca sāriputta vipassī”tiādimāha. Tattha	795	
PA_atk-vin01_a:795_1	kilāsuno ahesunti na ālasiyakilāsuno, na hi buddhānaṃ ālasiyaṃ vā osannavīriyatā	795	
PA_atk-vin01_a:795_2	vā atthi. Buddhā hi ekassa vā dvinnaṃ vā sakalacakkavāḷassa vā dhammaṃ desentā samakeneva	795	
PA_atk-vin01_a:795_3	ussāhena dhammaṃ desenti, na parisāya appabhāvaṃ disvā osannavīriyā honti, nāpi mahantabhāvaṃ	795	
PA_atk-vin01_a:795_4	disvā ussannavīriyā. Yathā hi sīho migarājā sattannaṃ divasānaṃ accayena gocarāya	795	
PA_atk-vin01_a:795_5	pakkanto khuddake vā mahante vā pāṇe ekasadiseneva vegena dhāvati. Taṃ kissa hetu?	795	
PA_atk-vin01_a:795_6	“Mā me javo parihāyī”ti. Evaṃ buddhā appakāya vā mahatiyā vā parisāya samakeneva	795	
PA_atk-vin01_a:795_7	ussāhena dhammaṃ desenti. Taṃ kissa hetu? “Mā no dhammagarutā parihāyī”ti. Dhammagaruno	795	
PA_atk-vin01_a:795_8	hi buddhā dhammagāravāti.	795	
PA_atk-vin01_a:796_0	Yathā pana amhākaṃ bhagavā mahāsamuddaṃ pūrayamāno viya vitthārena dhammaṃ desesi,	796	
PA_atk-vin01_a:796_1	evaṃ te na desesuṃ. Kasmā? Sattānaṃ apparajakkhatāya. Tesaṃ kira kāle dīghāyukā sattā	796	
PA_atk-vin01_a:796_2	apparajakkhā ahesuṃ. Te catusaccapaṭisaṃyuttaṃ ekagāthampi sutvā dhammaṃ abhisamenti,	796	
PA_atk-vin01_a:796_3	tasmā na vitthārena dhammaṃ desesuṃ. Teneva kāraṇena appakañca nesaṃ ahosi suttaṃ…pe…	796	
PA_atk-vin01_a:796_4	vedallanti. Tattha suttādīnaṃ nānattaṃ paṭhamasaṅgītivaṇṇanāyaṃ vuttameva.	796	
PA_atk-vin01_a:797_0	Apaññattaṃ sāvakānaṃ sikkhāpadanti sāvakānaṃ niddosatāya dosānurūpato paññapetabbaṃ	797	
PA_atk-vin01_a:797_1	sattāpattikkhandhavasena āṇāsikkhāpadaṃ apaññattaṃ. Anuddiṭṭhaṃ pātimokkhanti anvaddhamāsaṃ	797	
PA_atk-vin01_a:797_2	āṇāpātimokkhaṃ anuddiṭṭhaṃ ahosi. Ovādapātimokkhameva te uddisiṃsu; tampi ca no anvaddhamāsaṃ.	797	
PA_atk-vin01_a:797_3	Tathā hi vipassī bhagavā channaṃ channaṃ vassānaṃ sakiṃ sakiṃ ovādapātimokkhaṃ uddisi;	797	
PA_atk-vin01_a:797_4	tañca kho sāmaṃyeva. Sāvakā panassa attano attano vasanaṭṭhānesu na uddisiṃsu. Sakalajambudīpe	797	
PA_atk-vin01_a:797_5	ekasmiṃyeva ṭhāne bandhumatiyā rājadhāniyā kheme migadāye vipassissa bhagavato vasanaṭṭhāne	797	
PA_atk-vin01_a:797_6	sabbopi bhikkhusaṅgho uposathaṃ akāsi. Tañca kho saṅghuposathameva; na gaṇuposathaṃ,	797	
PA_atk-vin01_a:797_7	na puggaluposathaṃ, na pārisuddhiuposathaṃ, na adhiṭṭhānuposathaṃ.	797	
PA_atk-vin01_a:798_0	Tadā kira jambudīpe caturāsītivihārasahassāni honti. Ekamekasmiṃ vihāre abbokiṇṇāni	798	
PA_atk-vin01_a:798_1	dasapi vīsatipi bhikkhusahassāni vasanti, bhiyyopi vasanti. Uposathārocikā devatā	798	
PA_atk-vin01_a:798_2	tattha tattha gantvā ārocenti – “mārisā, ekaṃ vassaṃ atikkantaṃ, dve tīṇi cattāri	798	
PA_atk-vin01_a:798_3	pañca vassāni atikkantāni, idaṃ chaṭṭhaṃ vassaṃ, āgāminiyā puṇṇamāsiyā buddhadassanatthaṃ	798	
PA_atk-vin01_a:798_4	uposathakaraṇatthañca gantabbaṃ! Sampatto vo sannipātakālo”ti. Tato sānubhāvā bhikkhū	798	
PA_atk-vin01_a:798_5	attano attano ānubhāvena gacchanti, itare devatānubhāvena. Kathaṃ? Te kira bhikkhū	798	
PA_atk-vin01_a:798_6	pācīnasamuddante vā pacchimauttaradakkhiṇasamuddante vā ṭhitā gamiyavattaṃ pūretvā	798	
PA_atk-vin01_a:798_7	pattacīvaramādāya “gacchāmā”ti cittaṃ uppādenti; saha cittuppādā uposathaggaṃ gatāva	798	
PA_atk-vin01_a:798_8	honti. Te vipassiṃ sammāsambuddhaṃ abhivādetvā nisīdanti. Bhagavāpi sannisinnāya	798	
PA_atk-vin01_a:798_9	parisāya imaṃ ovādapātimokkhaṃ uddisati.	798	
PA_atk-vin01_a:799	“Khantī paramaṃ tapo titikkhā;	79	
PA_atk-vin01_a:800	Nibbānaṃ paramaṃ vadanti buddhā;	80	
PA_atk-vin01_a:801	Na hi pabbajito parūpaghātī;	80	
PA_atk-vin01_a:802	Na samaṇo hoti paraṃ viheṭhayanto.	80	
PA_atk-vin01_a:803	“Sabbapāpassa akaraṇaṃ, kusalassa upasampadā;	80	
PA_atk-vin01_a:804	Sacittapariyodapanaṃ, etaṃ buddhāna sāsanaṃ.	80	
PA_atk-vin01_a:805	“Anupavādo anupaghāto, pātimokkhe ca saṃvaro;	80	
PA_atk-vin01_a:806	Mattaññutā ca bhattasmiṃ, pantañca sayanāsanaṃ;	80	
PA_atk-vin01_a:807	Adhicitte ca āyogo, etaṃ buddhāna sāsana”nti. ;	80	
PA_atk-vin01_a:808_0	Eteneva upāyena itaresampi buddhānaṃ pātimokkhuddeso veditabbo. Sabbabuddhānañhi	808	
PA_atk-vin01_a:808_1	imā tissova ovādapātimokkhagāthāyo honti. Tā dīghāyukabuddhānaṃ yāva sāsanapariyantā	808	
PA_atk-vin01_a:808_2	uddesamāgacchanti; appāyukabuddhānaṃ paṭhamabodhiyaṃyeva. Sikkhāpadapaññattikālato	808	
PA_atk-vin01_a:808_3	pana pabhuti āṇāpātimokkhameva uddisīyati. Tañca kho bhikkhū eva uddisanti, na buddhā.	808	
PA_atk-vin01_a:808_4	Tasmā amhākampi bhagavā paṭhamabodhiyaṃ vīsativassamattameva idaṃ ovādapātimokkhaṃ	808	
PA_atk-vin01_a:808_5	uddisi. Athekadivasaṃ pubbārāme migāramātupāsāde nisinno bhikkhū āmantesi – “na dānāhaṃ,	808	
PA_atk-vin01_a:808_6	bhikkhave, ito paraṃ uposathaṃ karissāmi pātimokkhaṃ uddisissāmi, tumheva dāni bhikkhave	808	
PA_atk-vin01_a:808_7	ito paraṃ uposathaṃ kareyyātha, pātimokkhaṃ uddiseyyātha. Aṭṭhānametaṃ, bhikkhave,	808	
PA_atk-vin01_a:808_8	anavakāso yaṃ tathāgato aparisuddhāya parisāya uposathaṃ kareyya, pātimokkhaṃ uddiseyyā”ti.	808	
PA_atk-vin01_a:808_9	Tato paṭṭhāya bhikkhū āṇāpātimokkhaṃ uddisanti. Idaṃ āṇāpātimokkhaṃ tesaṃ anuddiṭṭhaṃ	808	
PA_atk-vin01_a:808_10	ahosi. Tena vuttaṃ – “anuddiṭṭhaṃ pātimokkha”nti.	8081	
PA_atk-vin01_a:809_0	Tesaṃ buddhānanti tesaṃ vipassīādīnaṃ tiṇṇaṃ buddhānaṃ. Antaradhānenāti khandhantaradhānena;	809	
PA_atk-vin01_a:809_1	parinibbānenāti vuttaṃ hoti. Buddhānubuddhānanti ye tesaṃ buddhānaṃ anubuddhā sammukhasāvakā	809	
PA_atk-vin01_a:809_2	tesañca khandhantaradhānena. Ye te pacchimā sāvakāti ye tesaṃ sammukhasāvakānaṃ santike	809	
PA_atk-vin01_a:809_3	pabbajitā pacchimā sāvakā. Nānānāmāti “buddharakkhito, dhammarakkhito”tiādi nāmavasena	809	
PA_atk-vin01_a:809_4	vividhanāmā. Nānāgottāti “gotamo, moggallāno”tiādi gottavasena vividhagottā. Nānājaccāti	809	
PA_atk-vin01_a:809_5	“khattiyo, brāhmaṇo”tiādijātivasena nānājaccā. Nānākulā pabbajitāti khattiyakulādivase	809	
PA_atk-vin01_a:809_6	neva uccanīcauḷāruḷārabhogādikulavasena vā vividhakulā nikkhamma pabbajitā.	809	
PA_atk-vin01_a:810_0	Te taṃ brahmacariyanti te pacchimā sāvakā yasmā ekanāmā ekagottā ekajātikā ekakulā	810	
PA_atk-vin01_a:810_1	pabbajitā “amhākaṃ sāsanaṃ tanti paveṇī”ti attano bhāraṃ katvā brahmacariyaṃ rakkhanti,	810	
PA_atk-vin01_a:810_2	ciraṃ pariyattidhammaṃ pariharanti. Ime ca tādisā na honti. Tasmā aññamaññaṃ viheṭhentā	810	
PA_atk-vin01_a:810_3	vilomaṃ gaṇhantā “asuko thero jānissati, asuko thero jānissatī”ti sithilaṃ karontā	810	
PA_atk-vin01_a:810_4	taṃ brahmacariyaṃ khippaññeva antaradhāpesuṃ, saṅgahaṃ āropetvā na rakkhiṃsu. Seyyathāpīti	810	
PA_atk-vin01_a:810_5	tassatthassa opammanidassanaṃ. Vikiratīti vikkhipati. Vidhamatīti ṭhānantaraṃ neti.	810	
PA_atk-vin01_a:810_6	Viddhaṃsetīti ṭhitaṭṭhānato apaneti. Yathā taṃ suttena asaṅgahitattāti yathā suttena	810	
PA_atk-vin01_a:810_7	asaṅgahitattā aganthitattā abaddhattā evaṃ vikirati yathā suttena asaṅgahitāni vikiriyanti,	810	
PA_atk-vin01_a:810_8	evaṃ vikiratīti vuttaṃ hoti. Evameva khoti opammasampaṭipādanaṃ. Antaradhāpesunti	810	
PA_atk-vin01_a:810_9	vaggasaṅgaha-paṇṇāsasaṅgahādīhi asaṅgaṇhantā yaṃ yaṃ attano ruccati, taṃ tadeva gahetvā	810	
PA_atk-vin01_a:810_10	sesaṃ vināsesuṃ adassanaṃ nayiṃsu.	8101	
PA_atk-vin01_a:811_0	Akilāsuno ca te bhagavanto ahesuṃ sāvake cetasā ceto paricca ovaditunti apica sāriputta	811	
PA_atk-vin01_a:811_1	te buddhā attano cetasā sāvakānaṃ ceto paricca paricchinditvā ovadituṃ akilāsuno	811	
PA_atk-vin01_a:811_2	ahesuṃ, paracittaṃ ñatvā anusāsaniṃ na bhāriyato na papañcato addasaṃsu. Bhūtapubbaṃ	811	
PA_atk-vin01_a:811_3	sāriputtātiādi tesaṃ akilāsubhāvappakāsanatthaṃ vuttaṃ. Bhiṃsanaketi bhayānake bhayajananake.	811	
PA_atk-vin01_a:811_4	Evaṃ vitakkethāti nekkhammavitakkādayo tayo vitakke vitakketha. Mā evaṃ vitakkayitthāti	811	
PA_atk-vin01_a:811_5	kāmavitakkādayo tayo akusalavitakke mā vitakkayittha. Evaṃ manasi karothāti “aniccaṃ	811	
PA_atk-vin01_a:811_6	dukkhamanattā asubha”nti manasi karotha. Mā evaṃ manasā katthāti “niccaṃ sukhaṃ attā	811	
PA_atk-vin01_a:811_7	subha”nti mā manasi akarittha. Idaṃ pajahathāti akusalaṃ pajahatha. Idaṃ upasampajja	811	
PA_atk-vin01_a:811_8	viharathāti kusalaṃ upasampajja paṭilabhitvā nipphādetvā viharatha.	811	
PA_atk-vin01_a:812_0	Anupādāya āsavehi cittāni vimucciṃsūti aggahetvā vimucciṃsu. Tesañhi cittāni yehi	812	
PA_atk-vin01_a:812_1	āsavehi vimucciṃsu, na te tāni gahetvā vimucciṃsu. Anuppādanirodhena pana nirujjhamānā	812	
PA_atk-vin01_a:812_2	aggahetvā vimucciṃsu. Tena vuttaṃ – “anupādāya āsavehi cittāni vimucciṃsū”ti. Sabbepi	812	
PA_atk-vin01_a:812_3	te arahattaṃ patvā sūriyarasmisamphuṭṭhamiva padumavanaṃ vikasitacittā ahesuṃ. Tatra	812	
PA_atk-vin01_a:812_4	sudaṃ sāriputta bhiṃsanakassa vanasaṇḍassa bhiṃsanakatasmiṃ hotīti tatrāti purimavacanāpekkhaṃ;	812	
PA_atk-vin01_a:812_5	sudanti padapūraṇamatte nipāto; sāriputtāti ālapanaṃ. Ayaṃ panettha atthayojanā –	812	
PA_atk-vin01_a:812_6	tatrāti yaṃ vuttaṃ “aññatarasmiṃ bhiṃsanake vanasaṇḍe”ti, tatra yo so bhiṃsanakoti	812	
PA_atk-vin01_a:812_7	vanasaṇḍo vutto, tassa bhiṃsanakassa vanasaṇḍassa bhiṃsanakatasmiṃ hoti, bhiṃsanakiriyāya	812	
PA_atk-vin01_a:812_8	hotīti attho. Kiṃ hoti? Idaṃ hoti – yo koci avītarāgo…pe… lomāni haṃsantīti.	812	
PA_atk-vin01_a:813_0	Atha vā tatrāti sāmiatthe bhummaṃ. Suiti nipāto; “kiṃ su nāma te bhonto samaṇabrāhmaṇā”tiādīsu	813	
PA_atk-vin01_a:813_1	viya. Idanti adhippetamatthaṃ paccakkhaṃ viya katvā dassanavacanaṃ. Suidanti sudaṃ,	813	
PA_atk-vin01_a:813_2	sandhivasena ikāralopo veditabbo. “Cakkhundriyaṃ, itthindriyaṃ, anaññātaññassāmītindriyaṃ,	813	
PA_atk-vin01_a:813_3	“kiṃ sūdha vitta”ntiādīsu viya. Ayaṃ panettha atthayojanā – tassa sāriputta bhiṃsanakassa	813	
PA_atk-vin01_a:813_4	vanasaṇḍassa bhiṃsanakatasmiṃ idaṃsu hoti. Bhiṃsanakatasminti bhiṃsanakabhāveti attho.	813	
PA_atk-vin01_a:813_5	Ekassa takārassa lopo daṭṭhabbo. Bhiṃsanakattasmintiyeva vā pāṭho. “Bhiṃsanakatāya”	813	
PA_atk-vin01_a:813_6	iti vā vattabbe liṅgavipallāso kato. Nimittatthe cetaṃ bhummavacanaṃ, tasmā evaṃ	813	
PA_atk-vin01_a:813_7	sambandho veditabbo – bhiṃsanakabhāve idaṃsu hoti, bhiṃsanakabhāvanimittaṃ bhiṃsanakabhāvahetu	813	
PA_atk-vin01_a:813_8	bhiṃsanakabhāvapaccayā idaṃsu hoti. Yo koci avītarāgo taṃ vanasaṇḍaṃ pavisati, yebhuyyena	813	
PA_atk-vin01_a:813_9	lomāni haṃsantīti bahutarāni lomāni haṃsanti uddhaṃ mukhāni sūcisadisāni kaṇṭakasadisāni	813	
PA_atk-vin01_a:813_10	ca hutvā tiṭṭhanti, appāni na haṃsanti. Bahutarānaṃ vā sattānaṃ haṃsanti. Appakānaṃ	8131	
PA_atk-vin01_a:813_11	atisūrapurisānaṃ na haṃsanti.	8131	
PA_atk-vin01_a:814_0	Idāni ayaṃ kho, sāriputta, hetūtiādi nigamanaṃ. Yañcettha antarantarā na vuttaṃ,	814	
PA_atk-vin01_a:814_1	taṃ uttānatthameva. Tasmā pāḷikkameneva veditabbaṃ. Yaṃ pana vuttaṃ na ciraṭṭhitikaṃ	814	
PA_atk-vin01_a:814_2	ahosīti, taṃ purisayugavasena vuttanti veditabbaṃ. Vassagaṇanāya hi vipassissa bhagavato	814	
PA_atk-vin01_a:814_3	asītivassasahassāni āyu, sammukhasāvakānampissa tattakameva. Evamassa yvāyaṃ sabbapacchimako	814	
PA_atk-vin01_a:814_4	sāvako, tena saha ghaṭetvā satasahassaṃ saṭṭhimattāni ca vassasahassāni brahmacariyaṃ	814	
PA_atk-vin01_a:814_5	aṭṭhāsi. Purisayugavasena pana yugaparamparāya āgantvā dveyeva purisayugāni aṭṭhāsi.	814	
PA_atk-vin01_a:814_6	Tasmā na ciraṭṭhitikanti vuttaṃ. Sikhissa pana bhagavato sattativassasahassāni āyu.	814	
PA_atk-vin01_a:814_7	Sammukhasāvakānampissa tattakameva. Vessabhussa bhagavato saṭṭhivassasahassāni āyu.	814	
PA_atk-vin01_a:814_8	Sammukhasāvakānampissa tattakameva. Evaṃ tesampi ye sabbapacchimakā sāvakā tehi saha	814	
PA_atk-vin01_a:814_9	ghaṭetvā satasahassato uddhaṃ cattālīsamattāni vīsatimattāni ca vassasahassāni brahmacariyaṃ	814	
PA_atk-vin01_a:814_10	aṭṭhāsi. Purisayugavasena pana yugaparamparāya āgantvā dve dveyeva purisayugāni aṭṭhāsi.	8141	
PA_atk-vin01_a:814_11	Tasmā na ciraṭṭhitikanti vuttaṃ.	8141	
PA_atk-vin01_a:815_0	20. Evaṃ āyasmā sāriputto tiṇṇaṃ buddhānaṃ brahmacariyassa na ciraṭṭhitikāraṇaṃ sutvā	815	
PA_atk-vin01_a:815_1	itaresaṃ tiṇṇaṃ brahmacariyassa ciraṭṭhitikāraṇaṃ sotukāmo puna bhagavantaṃ “ko pana	815	
PA_atk-vin01_a:815_2	bhante hetū”ti ādinā nayena pucchi. Bhagavāpissa byākāsi. Taṃ sabbaṃ vuttapaṭipakkhavasena	815	
PA_atk-vin01_a:815_3	veditabbaṃ. Ciraṭṭhitikabhāvepi cettha tesaṃ buddhānaṃ āyuparimāṇatopi purisayugatopi	815	
PA_atk-vin01_a:815_4	ubhayathā ciraṭṭhitikatā veditabbā. Kakusandhassa hi bhagavato cattālīsavassasahassāni	815	
PA_atk-vin01_a:815_5	āyu, koṇāgamanassa bhagavato tiṃsavassasahassāni, kassapassa bhagavato vīsativassasahassāni;	815	
PA_atk-vin01_a:815_6	sammukhasāvakānampi nesaṃ tattakameva. Bahūni ca nesaṃ sāvakayugāni paramparāya brahmacariyaṃ	815	
PA_atk-vin01_a:815_7	pavattesuṃ. Evaṃ tesaṃ āyuparimāṇatopi sāvakayugatopi ubhayathā brahmacariyaṃ ciraṭṭhitikaṃ ahosi.	815	
PA_atk-vin01_a:816_0	Amhākaṃ pana bhagavato kassapassa bhagavato upaḍḍhāyukappamāṇe dasavassasahassāyukakāle	816	
PA_atk-vin01_a:816_1	uppajjitabbaṃ siyā. Taṃ asambhuṇantena pañcavassasahassāyukakāle, ekavassasahassāyukakāle,	816	
PA_atk-vin01_a:816_2	pañcavassasatāyukakālepi vā uppajjitabbaṃ siyā. Yasmā panassa buddhattakārake dhamme	816	
PA_atk-vin01_a:816_3	esantassa pariyesantassa ñāṇaṃ paripācentassa gabbhaṃ gaṇhāpentassa vassasatāyukakāle	816	
PA_atk-vin01_a:816_4	ñāṇaṃ paripākamagamāsi. Tasmā atiparittāyukakāle uppanno. Tenassa sāvakaparamparāvasena	816	
PA_atk-vin01_a:816_5	ciraṭṭhitikampi brahmacariyaṃ āyuparimāṇavasena vassagaṇanāya naciraṭṭhitikamevāti vattuṃ vaṭṭati.	816	
PA_atk-vin01_a:817_0	21. Atha kho āyasmā sāriputtoti ko anusandhi? Evaṃ tiṇṇaṃ buddhānaṃ brahmacariyassa	817	
PA_atk-vin01_a:817_1	ciraṭṭhitikāraṇaṃ sutvā sikkhāpadapaññattiyeva ciraṭṭhitikabhāvahetūti niṭṭhaṃ gantvā	817	
PA_atk-vin01_a:817_2	bhagavatopi brahmacariyassa ciraṭṭhitikabhāvaṃ icchanto āyasmā sāriputto bhagavantaṃ	817	
PA_atk-vin01_a:817_3	sikkhāpadapaññattiṃ yāci. Tassā yācanavidhidassanatthametaṃ vuttaṃ – atha kho āyasmā	817	
PA_atk-vin01_a:817_4	sāriputto uṭṭhāyāsanā …pe… ciraṭṭhitikanti. Tattha addhaniyanti addhānakkhamaṃ; dīghakālikanti	817	
PA_atk-vin01_a:817_5	vuttaṃ hoti. Sesaṃ uttānatthameva.	817	
PA_atk-vin01_a:818_0	Athassa bhagavā “na tāvāyaṃ sikkhāpadapaññattikālo”ti pakāsento “āgamehi tvaṃ sāriputtā”tiādimāha.	818	
PA_atk-vin01_a:818_1	Tattha āgamehi tvanti tiṭṭha tāva tvaṃ; adhivāsehi tāva tvanti vuttaṃ hoti. Ādaratthavasenevettha	818	
PA_atk-vin01_a:818_2	dvikkhattuṃ vuttaṃ. Etena bhagavā sikkhāpadapaññattiyā sāvakānaṃ visayabhāvaṃ paṭikkhipitvā	818	
PA_atk-vin01_a:818_3	“buddhavisayova sikkhāpadapaññattī”ti āvikaronto “tathāgato vā”tiādimāha. Ettha ca	818	
PA_atk-vin01_a:818_4	tatthāti sikkhāpadapaññattiyācanāpekkhaṃ bhummavacanaṃ. Tatrāyaṃ yojanā – yaṃ vuttaṃ	818	
PA_atk-vin01_a:818_5	“sikkhāpadaṃ paññapeyyā”ti, tattha tassā sikkhāpadapaññattiyā tathāgatoyeva kālaṃ	818	
PA_atk-vin01_a:818_6	jānissatīti. Evaṃ vatvā akālaṃ tāva dassetuṃ “na tāva sāriputtā”tiādimāha.	818	
PA_atk-vin01_a:819_0	Tattha āsavā tiṭṭhanti etesūti āsavaṭṭhānīyā. Yesu diṭṭhadhammikasamparāyikā dukkhāsavā	819	
PA_atk-vin01_a:819_1	kilesāsavā ca parūpavādavippaṭisāravadhabandhanādayo ceva apāyadukkhavisesabhūtā	819	
PA_atk-vin01_a:819_2	ca āsavā tiṭṭhantiyeva, yasmā nesaṃ te kāraṇaṃ hontīti attho. Te āsavaṭṭhānīyā vītikkamadhammā	819	
PA_atk-vin01_a:819_3	yāva na saṅghe pātubhavanti, na tāva satthā sāvakānaṃ sikkhāpadaṃ paññapetīti ayamettha	819	
PA_atk-vin01_a:819_4	yojanā. Yadi hi paññapeyya, parūpavādā parūpārambhā garahadosā na parimucceyya.	819	
PA_atk-vin01_a:820_0	Kathaṃ? Paññapentena hi “yo pana bhikkhu methunaṃ dhammaṃ paṭiseveyyā”tiādi sabbaṃ	820	
PA_atk-vin01_a:820_1	paññapetabbaṃ bhaveyya. Adisvāva vītikkamadosaṃ imaṃ paññattiṃ ñatvā pare evaṃ upavādañca	820	
PA_atk-vin01_a:820_2	upārambhañca garahañca pavatteyyuṃ – “kathañhi nāma samaṇo gotamo bhikkhusaṅgho me	820	
PA_atk-vin01_a:820_3	anvāyiko vacanakaroti ettāvatā sikkhāpadehi paliveṭhessati, pārājikaṃ paññapessati?	820	
PA_atk-vin01_a:820_4	Nanu ime kulaputtā mahantaṃ bhogakkhandhaṃ mahantañca ñātiparivaṭṭaṃ hatthagatāni	820	
PA_atk-vin01_a:820_5	ca rajjānipi pahāya pabbajitā, ghāsacchādanaparamatāya santuṭṭhā, sikkhāya tibbagāravā,	820	
PA_atk-vin01_a:820_6	kāye ca jīvite ca nirapekkhā viharanti. Tesu nāma ko lokāmisabhūtaṃ methunaṃ vā paṭisevissati,	820	
PA_atk-vin01_a:820_7	parabhaṇḍaṃ vā harissati, parassa vā iṭṭhaṃ kantaṃ atimadhuraṃ jīvitaṃ upacchindissati,	820	
PA_atk-vin01_a:820_8	abhūtaguṇakathāya vā jīvitaṃ kappessati! Nanu pārājike apaññattepi pabbajjāsaṅkhepenevetaṃ	820	
PA_atk-vin01_a:820_9	pākaṭaṃ kata”nti. Tathāgatassa ca thāmañca balañca sattā na jāneyyuṃ. Paññattampi	820	
PA_atk-vin01_a:820_10	sikkhāpadaṃ kuppeyya, na yathāṭhāne tiṭṭheyya. Seyyathāpi nāma akusalo vejjo kañci	8201	
PA_atk-vin01_a:820_11	anuppannagaṇḍaṃ purisaṃ pakkosāpetvā “ehi bho purisa, imasmiṃ te sarīrappadese mahāgaṇḍo	8201	
PA_atk-vin01_a:820_12	uppajjitvā anayabyasanaṃ pāpessati, paṭikacceva naṃ tikicchāpehī”ti vatvā “sādhācariya,	8201	
PA_atk-vin01_a:820_13	tvaṃyeva naṃ tikicchassū”ti vutto tassa arogaṃ sarīrappadesaṃ phāletvā lohitaṃ nīharitvā	8201	
PA_atk-vin01_a:820_14	ālepanabandhanadhovanādīhi taṃ padesaṃ sañchaviṃ katvā taṃ purisaṃ vadeyya – “mahārogo	8201	
PA_atk-vin01_a:820_15	te mayā tikicchito, dehi me deyyadhamma”nti. So taṃ “kimayaṃ bālavejjo vadati? Kataro	8201	
PA_atk-vin01_a:820_16	kira me iminā rogo tikicchito? Nanu me ayaṃ dukkhañca janeti, lohitakkhayañca maṃ	8201	
PA_atk-vin01_a:820_17	pāpetī”ti evaṃ upavadeyya ceva upārambheyya ca garaheyya ca, na cassa guṇaṃ jāneyya.	8201	
PA_atk-vin01_a:820_18	Evameva yadi anuppanne vītikkamadose satthā sāvakānaṃ sikkhāpadaṃ paññapeyya, parūpavādādīhi	8201	
PA_atk-vin01_a:820_19	ca na parimucceyya, na cassa thāmaṃ vā balaṃ vā sattā jāneyyuṃ, paññattampi sikkhāpadaṃ	8201	
PA_atk-vin01_a:820_20	kuppeyya, na yathāṭhāne tiṭṭheyya. Tasmā vuttaṃ – “na tāva sāriputta satthā sāvakānaṃ…pe… pātubhavantī”ti.	8202	
PA_atk-vin01_a:821_0	Evaṃ akālaṃ dassetvā puna kālaṃ dassetuṃ “yato ca kho sāriputtā”tiādimāha. Tattha	821	
PA_atk-vin01_a:821_1	yatoti yadā; yasmiṃ kāleti vuttaṃ hoti. Sesaṃ vuttānusāreneva veditabbaṃ. Ayaṃ vā	821	
PA_atk-vin01_a:821_2	hettha saṅkhepattho – yasmiṃ samaye “āsavaṭṭhānīyā dhammā”ti saṅkhyaṃ gatā vītikkamadosā	821	
PA_atk-vin01_a:821_3	saṅghe pātubhavanti, tadā satthā sāvakānaṃ sikkhāpadaṃ paññapeti, uddisati pātimokkhaṃ.	821	
PA_atk-vin01_a:821_4	Kasmā? Tesaṃyeva “āsavaṭṭhānīyā dhammā”ti saṅkhyaṃ gatānaṃ vītikkamadosānaṃ paṭighātāya.	821	
PA_atk-vin01_a:821_5	Evaṃ paññapento yathā nāma kusalo vejjo uppannaṃ gaṇḍaṃ phālanalepanabandhanadhovanādīhi	821	
PA_atk-vin01_a:821_6	tikicchanto rogaṃ vūpasametvā sañchaviṃ katvā na tveva upavādādiraho hoti, sake ca	821	
PA_atk-vin01_a:821_7	ācariyake viditānubhāvo hutvā sakkāraṃ pāpuṇāti; evaṃ na ca upavādādiraho hoti, sake	821	
PA_atk-vin01_a:821_8	ca sabbaññuvisaye viditānubhāvo hutvā sakkāraṃ pāpuṇāti. Tañcassa sikkhāpadaṃ akuppaṃ	821	
PA_atk-vin01_a:821_9	hoti, yathāṭhāne tiṭṭhatīti.	821	
PA_atk-vin01_a:822_0	Evaṃ āsavaṭṭhānīyānaṃ dhammānaṃ anuppattiṃ sikkhāpadapaññattiyā akālaṃ uppattiñca	822	
PA_atk-vin01_a:822_1	kālanti vatvā idāni tesaṃ dhammānaṃ anuppattikālañca uppattikālañca dassetuṃ “na	822	
PA_atk-vin01_a:822_2	tāva sāriputta idhekacce”tiādimāha. Tattha uttānatthāni padāni pāḷivaseneva veditabbāni.	822	
PA_atk-vin01_a:822_3	Ayaṃ pana anuttānapadavaṇṇanā – rattiyo jānantīti rattaññū, attano pabbajitadivasato	822	
PA_atk-vin01_a:822_4	paṭṭhāya bahukā rattiyo jānanti, cirapabbajitāti vuttaṃ hoti. Rattaññūhi mahattaṃ	822	
PA_atk-vin01_a:822_5	rattaññumahattaṃ; cirapabbajitehi mahantabhāvanti attho. Tatra rattaññumahattaṃ patte	822	
PA_atk-vin01_a:822_6	saṅghe upasenaṃ vaṅgantaputtaṃ ārabbha sikkhāpadaṃ paññattanti veditabbaṃ. So hāyasmā	822	
PA_atk-vin01_a:822_7	ūnadasavasse bhikkhū upasampādente disvā ekavasso saddhivihārikaṃ upasampādesi. Atha	822	
PA_atk-vin01_a:822_8	bhagavā sikkhāpadaṃ paññapesi – “na, bhikkhave, ūnadasavassena upasampādetabbo. Yo	822	
PA_atk-vin01_a:822_9	upasampādeyya, āpatti dukkaṭassā”ti. Evaṃ paññatte sikkhāpade puna bhikkhū “dasavassāmha	822	
PA_atk-vin01_a:822_10	dasavassāmhā”ti bālā abyattā upasampādenti. Atha bhagavā aparampi sikkhāpadaṃ paññāpesi	8221	
PA_atk-vin01_a:822_11	– “na, bhikkhave, bālena abyattena upasampādetabbo. Yo upasampādeyya, āpatti dukkaṭassa.	8221	
PA_atk-vin01_a:822_12	Anujānāmi, bhikkhave, byattena bhikkhunā paṭibalena dasavassena vā atirekadasavassena	8221	
PA_atk-vin01_a:822_13	vā upasampādetu”nti rattaññumahattaṃ pattakāle dve sikkhāpadāni paññattāni.	8221	
PA_atk-vin01_a:823_0	Vepullamahattanti vipulabhāvena mahattaṃ. Saṅgho hi yāva na theranavamajjhimānaṃ	823	
PA_atk-vin01_a:823_1	vasena vepullamahattaṃ patto hoti, tāva senāsanāni pahonti. Sāsane ekacce āsavaṭṭhānīyā	823	
PA_atk-vin01_a:823_2	dhammā na uppajjanti. Vepullamahattaṃ pana patte te uppajjanti. Atha satthā sāvakānaṃ	823	
PA_atk-vin01_a:823_3	sikkhāpadaṃ paññapeti. Tattha vepullamahattaṃ patte saṅghe paññattasikkhāpadāni “yo	823	
PA_atk-vin01_a:823_4	pana bhikkhu anupasampannena uttari dirattatirattaṃ sahaseyyaṃ kappeyya, pācittiyaṃ”	823	
PA_atk-vin01_a:823_5	; “yā pana bhikkhunī anuvassaṃ vuṭṭhāpeyya, pācittiyaṃ” ; “yā pana bhikkhunī ekaṃ	823	
PA_atk-vin01_a:823_6	vassaṃ dve vuṭṭhāpeyya, pācittiya”nti iminā nayena veditabbāni.	823	
PA_atk-vin01_a:824_0	Lābhaggamahattanti lābhassa aggamahattaṃ; yo lābhassa aggo uttamo mahantabhāvo, taṃ	824	
PA_atk-vin01_a:824_1	patto hotīti attho. Lābhena vā aggamahattampi, lābhena seṭṭhattañca mahantattañca	824	
PA_atk-vin01_a:824_2	pattoti attho. Saṅgho hi yāva na lābhaggamahattaṃ patto hoti, tāva na lābhaṃ paṭicca	824	
PA_atk-vin01_a:824_3	āsavaṭṭhānīyā dhammā uppajjanti. Patte pana uppajjanti, atha satthā sāvakānaṃ sikkhāpadaṃ	824	
PA_atk-vin01_a:824_4	paññapeti – “yo pana bhikkhu acelakassa vā paribbājakassa vā paribbājikāya vā sahatthā	824	
PA_atk-vin01_a:824_5	khādanīyaṃ vā bhojanīyaṃ vā dadeyya, pācittiya”nti. Idañhi lābhaggamahattaṃ patte	824	
PA_atk-vin01_a:824_6	saṅghe sikkhāpadaṃ paññattaṃ.	824	
PA_atk-vin01_a:825_0	Bāhusaccamahattanti bāhusaccassa mahantabhāvaṃ. Saṅgho hi yāva na bāhusaccamahattaṃ	825	
PA_atk-vin01_a:825_1	patto hoti, tāva na āsavaṭṭhānīyā dhammā uppajjanti. Bāhusaccamahattaṃ patte pana	825	
PA_atk-vin01_a:825_2	yasmā ekampi nikāyaṃ, dvepi…pe… pañcapi nikāye uggahetvā ayoniso ummujjamānā puggalā	825	
PA_atk-vin01_a:825_3	rasena rasaṃ saṃsanditvā uddhammaṃ ubbinayaṃ satthusāsanaṃ dīpenti. Atha satthā “yo	825	
PA_atk-vin01_a:825_4	pana bhikkhu evaṃ vadeyya – tathāhaṃ bhagavatā dhammaṃ desitaṃ ājānāmi…pe… samaṇuddesopi	825	
PA_atk-vin01_a:825_5	ce evaṃ vadeyyā”tiādinā nayena sikkhāpadaṃ paññapetīti.	825	
PA_atk-vin01_a:826_0	Evaṃ bhagavā āsavaṭṭhānīyānaṃ dhammānaṃ anuppattikālañca uppattikālañca dassetvā	826	
PA_atk-vin01_a:826_1	tasmiṃ samaye sabbasopi tesaṃ abhāvaṃ dassento “nirabbudo hi sāriputtā”tiādimāha.	826	
PA_atk-vin01_a:826_2	Tattha nirabbudoti abbudavirahito; abbudā vuccanti corā, niccoroti attho. Corāti	826	
PA_atk-vin01_a:826_3	ca imasmiṃ atthe dussīlāva adhippetā. Te hi assamaṇāva hutvā samaṇapaṭiññatāya paresaṃ	826	
PA_atk-vin01_a:826_4	paccaye corenti. Tasmā nirabbudoti niccoro, niddussīloti vuttaṃ hoti. Nirādīnavoti	826	
PA_atk-vin01_a:826_5	nirupaddavo nirupasaggo; dussīlādīnavarahitoyevāti vuttaṃ hoti. Apagatakāḷakoti kāḷakā	826	
PA_atk-vin01_a:826_6	vuccanti dussīlāyeva; te hi suvaṇṇavaṇṇāpi samānā kāḷakadhammayogā kāḷakātveva veditabbā.	826	
PA_atk-vin01_a:826_7	Tesaṃ abhāvā apagatakāḷako. Apahatakāḷakotipi pāṭho. Suddhoti apagatakāḷakattāyeva	826	
PA_atk-vin01_a:826_8	suddho pariyodāto pabhassaro. Sāre patiṭṭhitoti sāro vuccanti sīla-samādhi-paññāvimutti-vimuttiñāṇadassanaguṇā,	826	
PA_atk-vin01_a:826_9	tasmiṃ sāre patiṭṭhitattā sāre patiṭṭhito.	826	
PA_atk-vin01_a:827_0	Evaṃ sāre patiṭṭhitabhāvaṃ vatvā puna so cassa sāre patiṭṭhitabhāvo evaṃ veditabboti	827	
PA_atk-vin01_a:827_1	dassento imesañhi sāriputtāti ādimāha. Tatrāyaṃ saṅkhepavaṇṇanā – yānimāni verañjāyaṃ	827	
PA_atk-vin01_a:827_2	vassāvāsaṃ upagatāni pañca bhikkhusatāni, imesaṃ yo guṇavasena pacchimako sabbaparittaguṇo	827	
PA_atk-vin01_a:827_3	bhikkhu, so sotāpanno. Sotāpannoti sotaṃ āpanno; sototi ca maggassetaṃ adhivacanaṃ.	827	
PA_atk-vin01_a:827_4	Sotāpannoti tena samannāgatassa puggalassa. Yathāha –	827	
PA_atk-vin01_a:828_0	“Soto sototi hidaṃ, sāriputta, vuccati; katamo nu kho, sāriputta, sototi? Ayameva	828	
PA_atk-vin01_a:828_1	hi, bhante, ariyo aṭṭhaṅgiko maggo, seyyathidaṃ – sammādiṭṭhi…pe… sammāsamādhī”ti.	828	
PA_atk-vin01_a:828_2	“Sotāpanno sotāpannoti hidaṃ, sāriputta, vuccati; katamo nu kho, sāriputta, sotāpanno”ti?	828	
PA_atk-vin01_a:828_3	“Yo hi, bhante, iminā ariyena aṭṭhaṅgikena maggena samannāgato, ayaṃ vuccati – sotāpanno.	828	
PA_atk-vin01_a:828_4	Soyamāyasmā evaṃnāmo evaṃgotto”ti. Idha pana maggena phalassa nāmaṃ dinnaṃ. Tasmā	828	
PA_atk-vin01_a:828_5	phalaṭṭho “sotāpanno”ti veditabbo.	828	
PA_atk-vin01_a:829_0	Avinipātadhammoti vinipātetīti vinipāto; nāssa vinipāto dhammoti avinipātadhammo,	829	
PA_atk-vin01_a:829_1	na attānaṃ apāyesu vinipātanasabhāvoti vuttaṃ hoti. Kasmā? Ye dhammā apāyagamanīyā,	829	
PA_atk-vin01_a:829_2	tesaṃ parikkhayā. Vinipatanaṃ vā vinipāto, nāssa vinipāto dhammoti avinipātadhammo,	829	
PA_atk-vin01_a:829_3	apāyesu vinipātanasabhāvo assa natthīti vuttaṃ hoti. Sammattaniyāmena maggena niyatattā	829	
PA_atk-vin01_a:829_4	niyato. Sambodhi paraṃ ayanaṃ parā gati assāti sambodhiparāyaṇo. Upari maggattayaṃ	829	
PA_atk-vin01_a:829_5	avassaṃ sampāpakoti attho. Kasmā? Paṭiladdhapaṭhamamaggattāti.	829	
PA_atk-vin01_a:830	Vinayapaññattiyācanakathā niṭṭhitā.	83	
PA_atk-vin01_a:831	Buddhāciṇṇakathā	83	
PA_atk-vin01_a:832_0	22. Evaṃ dhammasenāpatiṃ saññāpetvā verañjāyaṃ taṃ vassāvāsaṃ vītināmetvā vutthavasso	832	
PA_atk-vin01_a:832_1	mahāpavāraṇāya pavāretvā atha kho bhagavā āyasmantaṃ ānandaṃ āmantesi. Āmantesīti	832	
PA_atk-vin01_a:832_2	ālapi abhāsi sambodhesi. Kinti? Āciṇṇaṃ kho panetanti evamādi. Āciṇṇanti caritaṃ	832	
PA_atk-vin01_a:832_3	vattaṃ anudhammatā. Taṃ kho panetaṃ āciṇṇaṃ duvidhaṃ hoti – buddhāciṇṇaṃ, sāvakāciṇṇanti.	832	
PA_atk-vin01_a:832_4	Katamaṃ buddhāciṇṇaṃ? Idaṃ tāva ekaṃ – yehi nimantitā vassaṃ vasanti, na te anapaloketvā	832	
PA_atk-vin01_a:832_5	anāpucchitvā janapadacārikaṃ pakkamanti. Sāvakā pana apaloketvā vā anapaloketvā vā	832	
PA_atk-vin01_a:832_6	yathāsukhaṃ pakkamanti.	832	
PA_atk-vin01_a:833_0	Aparampi buddhāciṇṇaṃ – vutthavassā pavāretvā janasaṅgahatthāya janapadacārikaṃ pakkamantiyeva.	833	
PA_atk-vin01_a:833_1	Janapadacārikaṃ carantā ca mahāmaṇḍalaṃ majjhimamaṇḍalaṃ antimamaṇḍalanti imesaṃ	833	
PA_atk-vin01_a:833_2	tiṇṇaṃ maṇḍalānaṃ aññatarasmiṃ maṇḍale caranti. Tattha mahāmaṇḍalaṃ navayojanasatikaṃ,	833	
PA_atk-vin01_a:833_3	majjhimamaṇḍalaṃ chayojanasatikaṃ, antimamaṇḍalaṃ tiyojanasatikaṃ. Yadā mahāmaṇḍale	833	
PA_atk-vin01_a:833_4	cārikaṃ caritukāmā honti, tadā mahāpavāraṇāya pavāretvā pāṭipadadivase mahābhikkhusaṅghaparivārā	833	
PA_atk-vin01_a:833_5	nikkhamitvā gāmanigamādīsu mahājanaṃ āmisapaṭiggahena anuggaṇhantā dhammadānena cassa	833	
PA_atk-vin01_a:833_6	vivaṭṭupanissitaṃ kusalaṃ vaḍḍhentā navahi māsehi janapadacārikaṃ pariyosāpenti.	833	
PA_atk-vin01_a:833_7	Sace pana antovasse bhikkhūnaṃ samathavipassanā taruṇā honti, mahāpavāraṇāya appavāretvā	833	
PA_atk-vin01_a:833_8	pavāraṇāsaṅgahaṃ datvā kattikapuṇṇamāyaṃ pavāretvā māgasirassa paṭhamadivase mahābhikkhusaṅghaparivārā	833	
PA_atk-vin01_a:833_9	nikkhamitvā vuttanayeneva majjhimamaṇḍale aṭṭhahi māsehi cārikaṃ pariyosāpenti. Sace	833	
PA_atk-vin01_a:833_10	pana nesaṃ vutthavassānaṃ aparipākindriyā veneyyasattā honti, tesaṃ indriyaparipākaṃ	8331	
PA_atk-vin01_a:833_11	āgamentā māgasiramāsampi tattheva vasitvā phussamāsassa paṭhamadivase mahābhikkhusaṅghaparivārā	8331	
PA_atk-vin01_a:833_12	nikkhamitvā vuttanayeneva antimamaṇḍale sattahi māsehi cārikaṃ pariyosāpenti. Tesu	8331	
PA_atk-vin01_a:833_13	ca maṇḍalesu yattha katthaci vicarantāpi te te satte kilesehi viyojentā sotāpattiphalādīhi	8331	
PA_atk-vin01_a:833_14	payojentā veneyyavaseneva nānāvaṇṇāni pupphāni ocinantā viya caranti.	8331	
PA_atk-vin01_a:834_0	Aparampi buddhānaṃ āciṇṇaṃ – devasikaṃ paccūsasamaye santaṃ sukhaṃ nibbānārammaṇaṃ	834	
PA_atk-vin01_a:834_1	katvā phalasamāpattisamāpajjanaṃ, phalasamāpattiyā vuṭṭhahitvā devasikaṃ mahākaruṇāsamāpattiyā	834	
PA_atk-vin01_a:834_2	samāpajjanaṃ, tato vuṭṭhahitvā dasasahassacakkavāḷe bodhaneyyasattasamavalokanaṃ.	834	
PA_atk-vin01_a:835	Aparampi buddhānaṃ āciṇṇaṃ – āgantukehi saddhiṃ paṭhamataraṃ paṭisanthārakaraṇaṃ, aṭṭhuppattivasena dhammadesanā, otiṇṇe dose sikkhāpadapaññāpananti idaṃ buddhāciṇṇaṃ.	83	
PA_atk-vin01_a:836_0	Katamaṃ sāvakāciṇṇaṃ? Buddhassa bhagavato kāle dvikkhattuṃ sannipāto pure vassūpanāyikāya	836	
PA_atk-vin01_a:836_1	ca kammaṭṭhānaggahaṇatthaṃ, vutthavassānañca adhigataguṇārocanatthaṃ upari kammaṭṭhānaggahaṇatthañca.	836	
PA_atk-vin01_a:836_2	Idaṃ sāvakāciṇṇaṃ. Idha pana buddhāciṇṇaṃ dassento āha – “āciṇṇaṃ kho panetaṃ, ānanda, tathāgatāna”nti.	836	
PA_atk-vin01_a:837_0	Āyāmāti āgaccha yāma. Apalokessāmāti cārikaṃ caraṇatthāya āpucchissāma. Evanti sampaṭicchanatthe	837	
PA_atk-vin01_a:837_1	nipāto. Bhanteti gāravādhivacanametaṃ; satthuno paṭivacanadānantipi vaṭṭati. Bhagavato	837	
PA_atk-vin01_a:837_2	paccassosīti bhagavato vacanaṃ paṭiassosi, abhimukho hutvā suṇi sampaṭicchi. Evanti	837	
PA_atk-vin01_a:837_3	iminā vacanena paṭiggahesīti vuttaṃ hoti.	837	
PA_atk-vin01_a:838_0	Atha kho bhagavā nivāsetvāti idha pubbaṇhasamayanti vā sāyanhasamayanti vā na vuttaṃ.	838	
PA_atk-vin01_a:838_1	Evaṃ santepi bhagavā katabhattakicco majjhanhikaṃ vītināmetvā āyasmantaṃ ānandaṃ	838	
PA_atk-vin01_a:838_2	pacchāsamaṇaṃ katvā nagaradvārato paṭṭhāya nagaravīthiyo suvaṇṇarasapiñjarāhi raṃsīhi	838	
PA_atk-vin01_a:838_3	samujjotayamāno yena verañjassa brāhmaṇassa nivesanaṃ tenupasaṅkami. Gharadvāre ṭhitamattameva	838	
PA_atk-vin01_a:838_4	cassa bhagavantaṃ disvā parijano ārocesi. Brāhmaṇo satiṃ paṭilabhitvā saṃvegajāto	838	
PA_atk-vin01_a:838_5	sahasā vuṭṭhāya mahārahaṃ āsanaṃ paññapetvā bhagavantaṃ paccuggamma “ito, bhagavā,	838	
PA_atk-vin01_a:838_6	upasaṅkamatū”ti āha. Bhagavā upasaṅkamitvā paññatte āsane nisīdi. Atha kho verañjo	838	
PA_atk-vin01_a:838_7	brāhmaṇo bhagavantaṃ upanisīditukāmo attanā ṭhitapadesato yena bhagavā tenupasaṅkami.	838	
PA_atk-vin01_a:838_8	Ito paraṃ uttānatthameva.	838	
PA_atk-vin01_a:839_0	Yaṃ pana brāhmaṇo āha – “apica yo deyyadhammo, so na dinno”ti. Tatrāyamadhippāyo	839	
PA_atk-vin01_a:839_1	– mayā nimantitānaṃ vassaṃvutthānaṃ tumhākaṃ temāsaṃ divase divase pāto yāgukhajjakaṃ,	839	
PA_atk-vin01_a:839_2	majjhanhike khādanīyabhojanīyaṃ, sāyanhe anekavidha pānavikati gandhapupphādīhi pūjāsakkāroti	839	
PA_atk-vin01_a:839_3	evamādiko yo deyyadhammo dātabbo assa, so na dinnoti. Tañca kho no asantanti ettha	839	
PA_atk-vin01_a:839_4	pana liṅgavipallāso veditabbo. So ca kho deyyadhammo amhākaṃ no asantoti ayañhettha	839	
PA_atk-vin01_a:839_5	attho. Atha vā yaṃ dānavatthuṃ mayaṃ tumhākaṃ dadeyyāma, tañca kho no asantanti evamettha attho veditabbo.	839	
PA_atk-vin01_a:840_0	Nopi adātukamyatāti adātukāmatāpi no natthi, yathā pahūtavittūpakaraṇānaṃ maccharīnaṃ.	840	
PA_atk-vin01_a:840_1	Taṃ kutettha labbhā bahukiccā gharāvāsāti tatrāyaṃ yojanā – yasmā bahukiccā gharāvāsā,	840	
PA_atk-vin01_a:840_2	tasmā ettha santepi deyyadhamme dātukamyatāya ca taṃ kuto labbhā kuto taṃ sakkā laddhuṃ,	840	
PA_atk-vin01_a:840_3	yaṃ mayaṃ tumhākaṃ deyyadhammaṃ dadeyyāmāti gharāvāsaṃ garahanto āha. So kira mārena	840	
PA_atk-vin01_a:840_4	āvaṭṭitabhāvaṃ na jānāti, “gharāvāsapalibodhena me satisammoso jāto”ti maññi, tasmā	840	
PA_atk-vin01_a:840_5	evamāha. Apica – taṃ kutettha labbhāti imasmiṃ temāsabbhantare yamahaṃ tumhākaṃ dadeyyaṃ,	840	
PA_atk-vin01_a:840_6	taṃ kuto labbhā? Bahukiccā hi gharāvāsāti evamettha yojanā veditabbā.	840	
PA_atk-vin01_a:841_0	Atha brāhmaṇo “yaṃnūnāhaṃ yaṃ me tīhi māsehi dātabbaṃ siyā, taṃ sabbaṃ ekadivaseneva	841	
PA_atk-vin01_a:841_1	dadeyya”nti cintetvā adhivāsetu me bhavaṃ gotamotiādimāha. Tattha svātanāyāti yaṃ	841	
PA_atk-vin01_a:841_2	me tumhesu sakkāraṃ karoto sve bhavissati puññañceva pītipāmojjañca, tadatthāya.	841	
PA_atk-vin01_a:841_3	Atha tathāgato “sace ahaṃ nādhivāseyyaṃ, ‘ayaṃ temāsaṃ kiñci aladdhā kupito maññe,	841	
PA_atk-vin01_a:841_4	tena me yāciyamāno ekabhattampi na paṭiggaṇhāti, natthi imasmiṃ adhivāsanakhanti,	841	
PA_atk-vin01_a:841_5	asabbaññū aya’nti evaṃ brāhmaṇo ca verañjāvāsino ca garahitvā bahuṃ apuññaṃ pasaveyyuṃ,	841	
PA_atk-vin01_a:841_6	taṃ tesaṃ mā ahosī”ti tesaṃ anukampāya adhivāsesi bhagavā tuṇhībhāvena.	841	
PA_atk-vin01_a:842_0	Adhivāsetvā ca atha kho bhagavā verañjaṃ brāhmaṇaṃ “alaṃ gharāvāsapalibodhacintāyā”ti	842	
PA_atk-vin01_a:842_1	saññāpetvā taṅkhaṇānurūpāya dhammiyā kathāya diṭṭhadhammikasamparāyikaṃ atthaṃ sandassetvā	842	
PA_atk-vin01_a:842_2	kusale dhamme samādapetvā gaṇhāpetvā tattha ca naṃ samuttejetvā saussāhaṃ katvā tāya	842	
PA_atk-vin01_a:842_3	saussāhatāya aññehi ca vijjamānaguṇehi sampahaṃsetvā dhammaratanavassaṃ vassetvā	842	
PA_atk-vin01_a:842_4	uṭṭhāyāsanā pakkāmi. Pakkante ca pana bhagavati verañjo brāhmaṇo puttadāraṃ āmantesi	842	
PA_atk-vin01_a:842_5	– “mayaṃ, bhaṇe, bhagavantaṃ temāsaṃ nimantetvā ekadivasaṃ ekabhattampi nādamha.	842	
PA_atk-vin01_a:842_6	Handa, dāni tathā dānaṃ paṭiyādetha yathā temāsikopi deyyadhammo sve ekadivaseneva	842	
PA_atk-vin01_a:842_7	dātuṃ sakkā hotī”ti. Tato paṇītaṃ dānaṃ paṭiyādāpetvā yaṃ divasaṃ bhagavā nimantito,	842	
PA_atk-vin01_a:842_8	tassā rattiyā accayena āsanaṭṭhānaṃ alaṅkārāpetvā mahārahāni āsanāni paññapetvā gandhadhūmavāsakusumavicitraṃ	842	
PA_atk-vin01_a:842_9	mahāpūjaṃ sajjetvā bhagavato kālaṃ ārocāpesi. Tena vuttaṃ – “atha kho verañjo brāhmaṇo	842	
PA_atk-vin01_a:842_10	tassā rattiyā accayena…pe… niṭṭhitaṃ bhatta”nti.	8421	
PA_atk-vin01_a:843_0	23. Bhagavā bhikkhusaṅghaparivuto tattha agamāsi. Tena vuttaṃ – “atha kho bhagavā…pe…	843	
PA_atk-vin01_a:843_1	nisīdi saddhiṃ bhikkhusaṅghenā”ti. Atha kho verañjo brāhmaṇo buddhappamukhaṃ bhikkhusaṅghanti	843	
PA_atk-vin01_a:843_2	buddhappamukhanti buddhapariṇāyakaṃ; buddhaṃ saṅghattheraṃ katvā nisinnanti vuttaṃ	843	
PA_atk-vin01_a:843_3	hoti. Paṇītenāti uttamena. Sahatthāti sahatthena. Santappetvāti suṭṭhu tappetvā,	843	
PA_atk-vin01_a:843_4	paripuṇṇaṃ suhitaṃ yāvadatthaṃ katvā. Sampavāretvāti suṭṭhu pavāretvā ‘ala’nti hatthasaññāya	843	
PA_atk-vin01_a:843_5	mukhasaññāya vacībhedena ca paṭikkhipāpetvā. Bhuttāvinti bhuttavantaṃ. Onītapattapāṇinti	843	
PA_atk-vin01_a:843_6	pattato onītapāṇiṃ; apanītahatthanti vuttaṃ hoti. Ticīvarena acchādesīti ticīvaraṃ	843	
PA_atk-vin01_a:843_7	bhagavato adāsi. Idaṃ pana vohāravacanamattaṃ hoti “ticīvarena acchādesī”ti, tasmiñca	843	
PA_atk-vin01_a:843_8	ticīvare ekameko sāṭako sahassaṃ agghati. Iti brāhmaṇo bhagavato tisahassagghanakaṃ	843	
PA_atk-vin01_a:843_9	ticīvaramadāsi uttamaṃ kāsikavatthasadisaṃ. Ekamekañca bhikkhuṃ ekamekena dussayugenāti	843	
PA_atk-vin01_a:843_10	ekamekena dussayugaḷena. Tatra ekasāṭako pañcasatāni agghati. Evaṃ pañcannaṃ bhikkhusatānaṃ	8431	
PA_atk-vin01_a:843_11	pañcasatasahassagghanakāni dussāni adāsi. Brāhmaṇo ettakampi datvā atuṭṭho puna sattaṭṭhasahassagghanake	8431	
PA_atk-vin01_a:843_12	anekarattakambale ca paṭṭuṇṇapattapaṭe ca phāletvā phāletvā āyogaaṃsabaddhakakāyabandhanaparissāvanādīnaṃ	8431	
PA_atk-vin01_a:843_13	atthāya adāsi. Satapākasahassapākānañca bhesajjatelānaṃ tumbāni pūretvā ekamekassa	8431	
PA_atk-vin01_a:843_14	bhikkhuno abbhañjanatthāya sahassagghanakaṃ telamadāsi. Kiṃ bahunā, catūsu paccayesu	8431	
PA_atk-vin01_a:843_15	na koci parikkhāro samaṇaparibhogo adinno nāma ahosi. Pāḷiyaṃ pana cīvaramattameva vuttaṃ.	8431	
PA_atk-vin01_a:844_0	Evaṃ mahāyāgaṃ yajitvā saputtadāraṃ vanditvā nisinnaṃ atha kho bhagavā verañjaṃ brāhmaṇaṃ	844	
PA_atk-vin01_a:844_1	temāsaṃ mārāvaṭṭanena dhammasavanāmatarasaparibhogaparihīnaṃ ekadivaseneva dhammāmatavassaṃ	844	
PA_atk-vin01_a:844_2	vassetvā puripuṇṇasaṅkappaṃ kurumāno dhammiyā kathāya sandassetvā…pe… uṭṭhāyāsanā	844	
PA_atk-vin01_a:844_3	pakkāmi. Brāhmaṇopi saputtadāro bhagavantañca bhikkhusaṅghañca vanditvā “punapi,	844	
PA_atk-vin01_a:844_4	bhante, amhākaṃ anuggahaṃ kareyyāthā”ti evamādīni vadanto anubandhitvā assūni pavattayamāno nivatti.	844	
PA_atk-vin01_a:845_0	Atha kho bhagavā verañjāyaṃ yathābhirantaṃ viharitvāti yathājjhāsayaṃ yathārucitaṃ	845	
PA_atk-vin01_a:845_1	vāsaṃ vasitvā verañjāya nikkhamitvā mahāmaṇḍale cārikāya caraṇakāle gantabbaṃ buddhavīthi	845	
PA_atk-vin01_a:845_2	pahāya dubbhikkhadosena kilantaṃ bhikkhusaṅghaṃ ujunāva maggena gahetvā gantukāmo	845	
PA_atk-vin01_a:845_3	soreyyādīni anupagamma payāgapatiṭṭhānaṃ gantvā tattha gaṅgaṃ nadiṃ uttaritvā yena	845	
PA_atk-vin01_a:845_4	bārāṇasī tadavasari. Tena avasari tadavasari. Tatrāpi yathājjhāsayaṃ viharitvā vesāliṃ	845	
PA_atk-vin01_a:845_5	agamāsi. Tena vuttaṃ – “anupagamma soreyyaṃ…pe… vesāliyaṃ viharati mahāvane kūṭāgārasālāya”nti.	845	
PA_atk-vin01_a:846	Buddhāciṇṇakathā niṭṭhitā.	84	
PA_atk-vin01_a:847	Samantapāsādikāya vinayasaṃvaṇṇanāya	84	
PA_atk-vin01_a:848	Verañjakaṇḍavaṇṇanā niṭṭhitā.	84	
PA_atk-vin01_a:849	Tatridaṃ samantapāsādikāya samantapāsādikattasmiṃ –	84	
PA_atk-vin01_a:850	Ācariyaparamparato, nidānavatthuppabhedadīpanato;	85	
PA_atk-vin01_a:851	Parasamayavivajjanato, sakasamayavisuddhito ceva.	85	
PA_atk-vin01_a:852	Byañjanaparisodhanato, padatthato pāḷiyojanakkamato;	85	
PA_atk-vin01_a:853	Sikkhāpadanicchayato, vibhaṅganayabhedadassanato.	85	
PA_atk-vin01_a:854	Sampassataṃ na dissati, kiñci apāsādikaṃ yato ettha;	85	
PA_atk-vin01_a:855	Viññūnamayaṃ tasmā, samantapāsādikātveva.	85	
PA_atk-vin01_a:856	Saṃvaṇṇanā pavattā, vinayassa vineyyadamanakusalena;	85	
PA_atk-vin01_a:857	Vuttassa lokanāthena, lokamanukampamānenāti.	85	
PA_atk-vin01_a:858	Verañjakaṇḍavaṇṇanā niṭṭhitā.	85	
PA_atk-vin01_a:859	1. Pārājikakaṇḍaṃ	85	
PA_atk-vin01_a:860	1. Paṭhamapārājikaṃ	86	
PA_atk-vin01_a:861	Sudinnabhāṇavāravaṇṇanā	86	
PA_atk-vin01_a:862_0	24. Ito paraṃ tena kho pana samayena vesāliyā avidūretiādi yebhuyyena uttānatthaṃ.	862	
PA_atk-vin01_a:862_1	Tasmā anupadavaṇṇanaṃ pahāya yattha yattha vattabbaṃ atthi, taṃ tadeva vaṇṇayissāma.	862	
PA_atk-vin01_a:862_2	Kalandagāmoti kalandakā vuccanti kāḷakā, tesaṃ vasena laddhanāmo gāmo. Kalandaputtoti	862	
PA_atk-vin01_a:862_3	gāmavasena laddhanāmassa rājasammatassa cattālīsakoṭivibhavassa kalandaseṭṭhino putto.	862	
PA_atk-vin01_a:862_4	Yasmā pana tasmiṃ gāme aññepi kalandanāmakā manussā atthi, tasmā kalandaputtoti vatvā	862	
PA_atk-vin01_a:862_5	puna seṭṭhiputtoti vuttaṃ. Sambahulehīti bahukehi. Sahāyakehīti sukhadukkhāni saha	862	
PA_atk-vin01_a:862_6	āyanti upagacchantīti sahāyā, sahāyā eva sahāyakā, tehi sahāyakehi. Saddhinti ekato.	862	
PA_atk-vin01_a:862_7	Kenacideva karaṇīyenāti kenacideva bhaṇḍappayojanauddhārasāraṇādinā kiccena; kattikanakkhattakīḷākiccenātipi	862	
PA_atk-vin01_a:862_8	vadanti. Bhagavā hi kattikajuṇhapakkhe vesāliṃ sampāpuṇi. Kattikanakkhattakīḷā cettha	862	
PA_atk-vin01_a:862_9	uḷārā hoti. Tadatthaṃ gatoti veditabbo.	862	
PA_atk-vin01_a:863_0	Addasa khoti kathaṃ addasa? So kira nagarato bhuttapātarāsaṃ suddhuttarāsaṅgaṃ mālāgandhavilepanahatthaṃ	863	
PA_atk-vin01_a:863_1	buddhadassanatthaṃ dhammasavanatthañca nikkhamantaṃ mahājanaṃ disvā “kva gacchathā”ti	863	
PA_atk-vin01_a:863_2	pucchi. “Buddhadassanatthaṃ dhammasavanatthañcā”ti. Tena hi “ahampi gacchāmī”ti gantvā	863	
PA_atk-vin01_a:863_3	catubbidhāya parisāya parivutaṃ brahmassarena dhammaṃ desentaṃ bhagavantaṃ addasa.	863	
PA_atk-vin01_a:863_4	Tena vuttaṃ – “addasa kho…pe… desenta”nti. Disvānassāti disvāna assa. Etadahosīti	863	
PA_atk-vin01_a:863_5	pubbe katapuññatāya codiyamānassa bhabbakulaputtassa etaṃ ahosi. Kiṃ ahosi? Yaṃnūnāhampi	863	
PA_atk-vin01_a:863_6	dhammaṃ suṇeyyanti. Tattha yannūnāti parivitakkadassanametaṃ. Evaṃ kirassa parivitakko	863	
PA_atk-vin01_a:863_7	uppanno “yamayaṃ parisā ekaggacittā dhammaṃ suṇāti, aho vatāhampi taṃ suṇeyya”nti.	863	
PA_atk-vin01_a:864_0	Atha kho sudinno kalandaputto yena sā parisāti idha kasmā “yena bhagavā”ti avatvā	864	
PA_atk-vin01_a:864_1	“yena sā parisā”ti vuttanti ce. Bhagavantañhi parivāretvā uḷāruḷārajanā mahatī parisā	864	
PA_atk-vin01_a:864_2	nisinnā, tatra na sakkā iminā pacchā āgatena bhagavantaṃ upasaṅkamitvā nisīdituṃ.	864	
PA_atk-vin01_a:864_3	Parisāya pana ekasmiṃ padese sakkāti so taṃ parisaṃyeva upasaṅkamanto. Tena vuttaṃ	864	
PA_atk-vin01_a:864_4	– “atha kho sudinno kalandaputto yena sā parisā”ti. Ekamantaṃ nisinnassa kho sudinnassa	864	
PA_atk-vin01_a:864_5	kalandaputtassa etadahosīti na nisinnamattasseva ahosi, atha kho bhagavato sittayūpasaṃhitaṃ	864	
PA_atk-vin01_a:864_6	thokaṃ dhammakathaṃ sutvā; taṃ panassa yasmā ekamantaṃ nisinnasseva ahosi. Tena vuttaṃ	864	
PA_atk-vin01_a:864_7	– “ekamantaṃ nisinnassa kho sudinnassa kalandaputtassa etadahosī”ti. Kiṃ ahosīti?	864	
PA_atk-vin01_a:864_8	Yathā yathā khotiādi.	864	
PA_atk-vin01_a:865_0	Tatrāyaṃ saṅkhepakathā – ahaṃ kho yena yena ākārena bhagavatā dhammaṃ desitaṃ ājānāmi,	865	
PA_atk-vin01_a:865_1	tena tena me upaparikkhato evaṃ hoti yadetaṃ sittayabrahmacariyaṃ ekampi divasaṃ	865	
PA_atk-vin01_a:865_2	akhaṇḍaṃ katvā carimakacittaṃ pāpetabbatāya ekantaparipuṇṇaṃ caritabbaṃ, ekadivasampi	865	
PA_atk-vin01_a:865_3	ca kilesamalena amalīnaṃ katvā carimakacittaṃ pāpetabbatāya ekantaparisuddhaṃ. Saṅkhalikhitaṃ	865	
PA_atk-vin01_a:865_4	likhitasaṅkhasadisaṃ dhotasaṅkhasappaṭibhāgaṃ caritabbaṃ. Idaṃ na sukaraṃ agāraṃ	865	
PA_atk-vin01_a:865_5	ajjhāvasatā agāramajjhe vasantena ekantaparipuṇṇaṃ…pe… carituṃ. Yaṃnūnāhaṃ kese ca	865	
PA_atk-vin01_a:865_6	massuñca ohāretvā kasāyarasapītatāya kāsāyāni brahmacariyaṃ carantānaṃ anucchavikāni	865	
PA_atk-vin01_a:865_7	vatthāni acchādetvā paridahitvā agārasmā nikkhamitvā anagāriyaṃ pabbajeyyanti. Ettha	865	
PA_atk-vin01_a:865_8	ca yasmā agārassa hitaṃ kasivāṇijjādikammaṃ agāriyanti vuccati, tañca pabbajjāya	865	
PA_atk-vin01_a:865_9	natthi; tasmā pabbajjā “anagāriyā”ti ñātabbā. Taṃ anagāriyaṃ pabbajjaṃ. Pabbajeyyanti paribbajeyyaṃ.	865	
PA_atk-vin01_a:866_0	25. Aciravuṭṭhitāya parisāya yena bhagavā tenupasaṅkamīti sudinno avuṭṭhitāya parisāya	866	
PA_atk-vin01_a:866_1	na bhagavantaṃ pabbajjaṃ yāci. Kasmā? Tatrassa bahū ñātisālohitā mittāmaccā santi,	866	
PA_atk-vin01_a:866_2	te “‘tvaṃ mātāpitūnaṃ ekaputtako, na labbhā tayā pabbajitu’nti bāhāyampi gahetvā	866	
PA_atk-vin01_a:866_3	ākaḍḍheyyuṃ, tato pabbajjāya antarāyo bhavissatī”ti saheva parisāya uṭṭhahitvā thokaṃ	866	
PA_atk-vin01_a:866_4	gantvā puna kenaci sarīrakiccalesena nivattitvā bhagavantaṃ upasaṅkamma pabbajjaṃ	866	
PA_atk-vin01_a:866_5	yāci. Tena vuttaṃ – “atha kho sudinno kalandaputto aciravuṭṭhitāya parisāya…pe… pabbājetu maṃ bhagavā”ti.	866	
PA_atk-vin01_a:867	Bhagavā pana yasmā rāhulakumārassa pabbajitato pabhuti mātāpitūhi ananuññātaṃ puttaṃ na pabbājeti, tasmā naṃ pucchi – “anuññātosi pana tvaṃ sudinna mātāpitūhi…pe… pabbajjāyā”ti.	86	
PA_atk-vin01_a:868_0	26. Ito paraṃ pāṭhānusāreneva gantvā taṃ karaṇīyaṃ tīretvāti ettha evamattho veditabbo	868	
PA_atk-vin01_a:868_1	– dhuranikkhepeneva taṃ karaṇīyaṃ niṭṭhāpetvāti; na hi pabbajjāya tibbacchandassa	868	
PA_atk-vin01_a:868_2	bhaṇḍappayojanauddhārasāraṇādīsu vā nakkhattakīḷāyaṃ vā cittaṃ namati. Amma tātāti	868	
PA_atk-vin01_a:868_3	ettha pana ammāti mātaraṃ ālapati; tātāti pitaraṃ. Tvaṃ khosīti tvaṃ kho asi. Ekaputtakoti	868	
PA_atk-vin01_a:868_4	ekova puttako; añño te jeṭṭho vā kaniṭṭho vā natthi. Ettha ca “ekaputto”ti vattabbe	868	
PA_atk-vin01_a:868_5	anukampāvasena “ekaputtako”ti vuttaṃ. Piyoti pītijananako. Manāpoti manavaḍḍhanako.	868	
PA_atk-vin01_a:868_6	Sukhedhitoti sukhena edhito; sukhasaṃvaḍḍhitoti attho. Sukhaparihatoti sukhena parihato;	868	
PA_atk-vin01_a:868_7	jātakālato pabhuti dhātīhi aṅkato aṅkaṃ haritvā dhāriyamāno assakarathakādīhi bālakīḷanakehi	868	
PA_atk-vin01_a:868_8	kīḷamāno sādurasabhojanaṃ bhojiyamāno sukhena parihato.	868	
PA_atk-vin01_a:869_0	Na tvaṃ, tāta sudinna, kiñci dukkhassa jānāsīti tvaṃ tāta sudinna kiñci appamattakampi	869	
PA_atk-vin01_a:869_1	kalabhāgaṃ dukkhassa na jānāsi; atha vā kiñci dukkhena nānubhosīti attho. Karaṇatthe	869	
PA_atk-vin01_a:869_2	sāmivacanaṃ, anubhavanatthe ca jānanā; atha vā kiñci dukkhaṃ nassarasīti attho. Upayogatthe	869	
PA_atk-vin01_a:869_3	sāmivacanaṃ, saraṇatthe ca jānanā. Vikappadvayepi purimapadassa uttarapadena samānavibhattilopo	869	
PA_atk-vin01_a:869_4	daṭṭhabbo. Taṃ sabbaṃ saddasatthānusārena ñātabbaṃ. Maraṇenapi mayaṃ te akāmakā vinā	869	
PA_atk-vin01_a:869_5	bhavissāmāti sacepi tava amhesu jīvamānesu maraṇaṃ bhaveyya, tena te maraṇenapi mayaṃ	869	
PA_atk-vin01_a:869_6	akāmakā anicchakā na attano ruciyā, vinā bhavissāma; tayā viyogaṃ vā pāpuṇissāmāti	869	
PA_atk-vin01_a:869_7	attho. Kiṃ pana mayaṃ tanti evaṃ sante kiṃ pana kiṃ nāma taṃ kāraṇaṃ yena mayaṃ taṃ	869	
PA_atk-vin01_a:869_8	jīvantaṃ anujānissāma; atha vā kiṃ pana mayaṃ tanti kena pana kāraṇena mayaṃ taṃ	869	
PA_atk-vin01_a:869_9	jīvantaṃ anujānissāmāti evamettha attho daṭṭhabbo.	869	
PA_atk-vin01_a:870	27. Tatthevāti yattha naṃ ṭhitaṃ mātāpitaro nānujāniṃsu, tattheva ṭhāne. Anantarahitāyāti kenaci attharaṇena anatthatāya.	87	
PA_atk-vin01_a:871_0	28. Paricārehīti gandhabbanaṭanāṭakādīni paccupaṭṭhāpetvā tattha sahāyakehi saddhiṃ	871	
PA_atk-vin01_a:871_1	yathāsukhaṃ indriyāni cārehi sañcārehi; ito cito ca upanehīti vuttaṃ hoti. Atha vā	871	
PA_atk-vin01_a:871_2	paricārehīti gandhabbanaṭanāṭakādīni paccupaṭṭhāpetvā tattha sahāyakehi saddhiṃ laḷa,	871	
PA_atk-vin01_a:871_3	upalaḷa, rama, kīḷassūtipi vuttaṃ hoti. Kāme paribhuñjantoti attano puttadārehi saddhiṃ	871	
PA_atk-vin01_a:871_4	bhoge bhuñjanto. Puññāni karontoti buddhañca dhammañca saṅghañca ārabbha dānappadānādīni	871	
PA_atk-vin01_a:871_5	sugatimaggasodhakāni kusalakammāni karonto. Tuṇhī ahosīti kathānuppabandhavicchedanatthaṃ	871	
PA_atk-vin01_a:871_6	nirālāpasallāpo ahosi. Athassa mātāpitaro tikkhattuṃ vatvā paṭivacanampi alabhamānā	871	
PA_atk-vin01_a:871_7	sahāyake pakkosāpetvā “esa vo sahāyako pabbajitukāmo, nivāretha na”nti āhaṃsu. Tepi	871	
PA_atk-vin01_a:871_8	taṃ upasaṅkamitvā tikkhattuṃ avocuṃ, tesampi tuṇhī ahosi. Tena vuttaṃ – “atha kho	871	
PA_atk-vin01_a:871_9	sudinnassa kalandaputtassa sahāyakā…pe… tuṇhī ahosī”ti.	871	
PA_atk-vin01_a:872_0	29. Athassa sahāyakānaṃ etadahosi – “sace ayaṃ pabbajjaṃ alabhamāno marissati na	872	
PA_atk-vin01_a:872_1	koci guṇo bhavissati. Pabbajitaṃ pana naṃ mātāpitaropi kālena kālaṃ passissanti.	872	
PA_atk-vin01_a:872_2	Mayampi passissāma. Pabbajjāpi ca nāmesā bhāriyā, divase divase mattikāpattaṃ gahetvā	872	
PA_atk-vin01_a:872_3	piṇḍāya caritabbaṃ. Ekaseyyaṃ ekabhattaṃ brahmacariyaṃ atidukkaraṃ. Ayañca sukhumālo	872	
PA_atk-vin01_a:872_4	nāgarikajātiyo, so taṃ carituṃ asakkonto puna idheva āgamissati. Handassa mātāpitaro	872	
PA_atk-vin01_a:872_5	anujānāpessāmā”ti. Te tathā akaṃsu. Mātāpitaropi naṃ anujāniṃsu. Tena vuttaṃ – “atha	872	
PA_atk-vin01_a:872_6	kho sudinnassa kalandaputtassa sahāyakā yena sudinnassa kalandaputtassa mātāpitaro…pe…	872	
PA_atk-vin01_a:872_7	anuññātosi mātāpitūhi agārasmā anagāriyaṃ pabbajjāyā”ti.	872	
PA_atk-vin01_a:873_0	30. Haṭṭhoti tuṭṭho. Udaggoti pītivasena abbhunnatakāyacitto. Katipāhanti katipayāni	873	
PA_atk-vin01_a:873_1	divasāni. Balaṃ gāhetvāti sappāyabhojanāni bhuñjanto, ucchādananhāpanādīhi ca kāyaṃ	873	
PA_atk-vin01_a:873_2	pariharanto, kāyabalaṃ janetvā mātāpitaro vanditvā assumukhaṃ ñātiparivaṭṭaṃ pahāya	873	
PA_atk-vin01_a:873_3	yena bhagavā tenupasaṅkami…pe… pabbājetu maṃ bhante bhagavāti. Bhagavā samīpe ṭhitaṃ	873	
PA_atk-vin01_a:873_4	aññataraṃ piṇḍacārikaṃ bhikkhuṃ āmantesi – “tena hi bhikkhu sudinnaṃ pabbājehi ceva	873	
PA_atk-vin01_a:873_5	upasampādehi cā”ti. “Sādhu, bhante”ti kho so bhikkhu bhagavato paṭissuṇitvā sudinnaṃ	873	
PA_atk-vin01_a:873_6	kalandaputtaṃ jinadattiyaṃ saddhivihārikaṃ laddhā pabbājesi ceva upasampādesi ca.	873	
PA_atk-vin01_a:873_7	Tena vuttaṃ – “alattha kho sudinno kalandaputto bhagavato santike pabbajjaṃ, alattha upasampada”nti.	873	
PA_atk-vin01_a:874_0	Ettha pana ṭhatvā sabbaaṭṭhakathāsu pabbajjā ca upasampadā ca kathitā. Mayaṃ pana	874	
PA_atk-vin01_a:874_1	yathāṭhitapāḷivaseneva khandhake kathayissāma. Na kevalañcetaṃ, aññampi yaṃ khandhake	874	
PA_atk-vin01_a:874_2	vā parivāre vā kathetabbaṃ aṭṭhakathācariyehi vibhaṅgekathitaṃ, taṃ sabbaṃ tattha	874	
PA_atk-vin01_a:874_3	tattheva kathayissāma. Evañhi kathiyamāne pāḷikkameneva vaṇṇanā katā hoti. Tato tena	874	
PA_atk-vin01_a:874_4	tena vinicchayena atthikānaṃ pāḷikkameneva imaṃ vinayasaṃvaṇṇanaṃ oloketvā so so	874	
PA_atk-vin01_a:874_5	vinicchayo suviññeyyo bhavissatīti.	874	
PA_atk-vin01_a:875_0	Acirūpasampannoti aciraṃ upasampanno hutvā; upasampadato nacirakāleyevāti vuttaṃ	875	
PA_atk-vin01_a:875_1	hoti. Evarūpeti evaṃvidhe evaṃjātike. Dhutaguṇeti kilesaniddhunanake guṇe. Samādāya	875	
PA_atk-vin01_a:875_2	vattatīti samādiyitvā gaṇhitvā vattati carati viharati. Āraññiko hotīti gāmantasenāsanaṃ	875	
PA_atk-vin01_a:875_3	paṭikkhipitvā āraññikadhutaṅgavasena araññavāsiko hoti. Piṇḍapātikoti atirekalābhapaṭikkhepena	875	
PA_atk-vin01_a:875_4	cuddasa bhattāni paṭikkhipitvā piṇḍapātikadhutaṅgavasena piṇḍapātiko hoti. Paṃsukūlikoti	875	
PA_atk-vin01_a:875_5	gahapaticīvaraṃ paṭikkhipitvā paṃsukūlikadhutaṅgavasena paṃsukūliko hoti. Sapadānacārikoti	875	
PA_atk-vin01_a:875_6	loluppacāraṃ paṭikkhipitvā sapadānacārikadhutaṅgavasena sapadānacāriko hoti; gharapaṭipāṭiyā	875	
PA_atk-vin01_a:875_7	bhikkhāya pavisati. Vajjigāmanti vajjīnaṃ gāmaṃ vajjīsu vā gāmaṃ.	875	
PA_atk-vin01_a:876_0	Aḍḍhā mahaddhanātiādīsu upabhogaparibhogūpakaraṇamahantatāya aḍḍhā; ye hi tesaṃ upabhogā	876	
PA_atk-vin01_a:876_1	yāni ca upabhogūpakaraṇāni, tāni mahantāni bahulāni sārakānīti vuttaṃ hoti. Nidhetvā	876	
PA_atk-vin01_a:876_2	ṭhapitadhanamahantatāya mahaddhanā. Mahābhogāti divasaparibbayasaṅkhātabhogamahantatāya	876	
PA_atk-vin01_a:876_3	mahābhogā. Aññehi upabhogehi jātarūparajatasseva pahūtatāya pahūtajātarūparajatā.	876	
PA_atk-vin01_a:876_4	Alaṅkārabhūtassa vittūpakaraṇassa pītipāmojjakaraṇassa pahūtatāya pahūtavittūpakaraṇā.	876	
PA_atk-vin01_a:876_5	Vohāravasena parivattentassa dhanadhaññassa pahūtatāya pahūtadhanadhaññāti veditabbā.	876	
PA_atk-vin01_a:877_0	Senāsanaṃ saṃsāmetvāti senāsanaṃ paṭisāmetvā; yathā na vinassati tathā naṃ suṭṭhu	877	
PA_atk-vin01_a:877_1	ṭhapetvāti attho. Saṭṭhimatte thālipāketi gaṇanaparicchedato saṭṭhithālipāke. Ekameko	877	
PA_atk-vin01_a:877_2	cettha thālipāko dasannaṃ bhikkhūnaṃ bhattaṃ gaṇhāti. Taṃ sabbampi channaṃ bhikkhusatānaṃ	877	
PA_atk-vin01_a:877_3	bhattaṃ hoti. Bhattābhihāraṃ abhihariṃsūti ettha abhiharīyatīti abhihāro. Kiṃ abhiharīyati?	877	
PA_atk-vin01_a:877_4	Bhattaṃ. Bhattameva abhihāro bhattābhihāro, taṃ bhattābhihāraṃ. Abhihariṃsūti abhimukhā	877	
PA_atk-vin01_a:877_5	hariṃsu. Tassa santikaṃ gahetvā āgamaṃsūti attho. Etassa kiṃ pamāṇanti? Saṭṭhi thālipākā.	877	
PA_atk-vin01_a:877_6	Tena vuttaṃ – “saṭṭhimatte thālipāke bhattābhihāraṃ abhihariṃsū”ti. Bhikkhūnaṃ vissajjetvāti	877	
PA_atk-vin01_a:877_7	sayaṃ ukkaṭṭhapiṇḍapātikattā sapadānacāraṃ caritukāmo bhikkhūnaṃ paribhogatthāya	877	
PA_atk-vin01_a:877_8	pariccajitvā datvā. Ayaṃ hi āyasmā “bhikkhū ca lābhaṃ lacchanti ahañca piṇḍakena	877	
PA_atk-vin01_a:877_9	na kilamissāmī”ti etadatthameva āgato. Tasmā attano āgamanānurūpaṃ karonto bhikkhūnaṃ	877	
PA_atk-vin01_a:877_10	vissajjetvā sayaṃ piṇḍāya pāvisi.	8771	
PA_atk-vin01_a:878_0	31. Ñātidāsīti ñātakānaṃ dāsī. Ābhidosikanti pārivāsikaṃ ekarattātikkantaṃ pūtibhūtaṃ.	878	
PA_atk-vin01_a:878_1	Tatrāyaṃ padattho – pūtibhāvadosena abhibhūtoti abhidoso, abhidosova ābhidosiko,	878	
PA_atk-vin01_a:878_2	ekarattātikkantassa vā nāmasaññā esā, yadidaṃ ābhidosikoti, taṃ ābhidosikaṃ. Kummāsanti	878	
PA_atk-vin01_a:878_3	yavakummāsaṃ. Chaḍḍetukāmā hotīti yasmā antamaso dāsakammakarānampi gorūpānampi aparibhogāraho,	878	
PA_atk-vin01_a:878_4	tasmā taṃ kacavaraṃ viya bahi chaḍḍetukāmā hoti. Sacetanti sace etaṃ. Bhaginīti ariyavohārena	878	
PA_atk-vin01_a:878_5	ñātidāsiṃ ālapati. Chaḍḍanīyadhammanti chaḍḍetabbasabhāvaṃ. Idaṃ vuttaṃ hoti – “bhagini,	878	
PA_atk-vin01_a:878_6	etaṃ sace bahi chaḍḍanīyadhammaṃ nissaṭṭhapariggahaṃ, taṃ idha me patte ākirā”ti.	878	
PA_atk-vin01_a:879_0	Kiṃ pana evaṃ vattuṃ labbhati, viññatti vā payuttavācā vā na hotīti? Na hoti. Kasmā?	879	
PA_atk-vin01_a:879_1	Nissaṭṭhapariggahattā. Yañhi chaḍḍanīyadhammaṃ nissaṭṭhapariggahaṃ, yattha sāmikā	879	
PA_atk-vin01_a:879_2	anālayā honti, taṃ sabbaṃ “detha āharatha idha ākirathā”ti vattuṃ vaṭṭati. Tathā	879	
PA_atk-vin01_a:879_3	hi aggaariyavaṃsiko āyasmā raṭṭhapālopi “chaḍḍanīyadhammaṃ kummāsaṃ idha me patte	879	
PA_atk-vin01_a:879_4	ākirā”ti avaca. Tasmā yaṃ evarūpaṃ chaḍḍanīyadhammaṃ aññaṃ vā apariggahitaṃ vanamūlaphalabhesajjādikaṃ	879	
PA_atk-vin01_a:879_5	taṃ sabbaṃ yathāsukhaṃ āharāpetvā paribhuñjitabbaṃ, na kukkuccāyitabbaṃ. Hatthānanti	879	
PA_atk-vin01_a:879_6	bhikkhāggahaṇatthaṃ pattaṃ upanāmayato maṇibandhato pabhuti dvinnampi hatthānaṃ.	879	
PA_atk-vin01_a:879_7	Pādānanti nivāsanantato paṭṭhāya dvinnampi pādānaṃ. Sarassāti “sacetaṃ bhaginī”ti	879	
PA_atk-vin01_a:879_8	vācaṃ nicchārayato sarassa ca. Nimittaṃ aggahesīti gihikāle sallakkhitapubbaṃ ākāraṃ	879	
PA_atk-vin01_a:879_9	aggahesi sañjāni sallakkhesi. Sudinno hi bhagavato dvādasame vasse pabbajito vīsatime	879	
PA_atk-vin01_a:879_10	vasse ñātikulaṃ piṇḍāya paviṭṭho sayaṃ pabbajjāya aṭṭhavassiko hutvā; tena naṃ sā	8791	
PA_atk-vin01_a:879_11	ñātidāsī disvāva na sañjāni, nimittaṃ pana aggahesīti.	8791	
PA_atk-vin01_a:880_0	Sudinnassa mātaraṃ etadavocāti atigarunā pabbajjūpagatena sāmiputtena saddhiṃ “tvaṃ	880	
PA_atk-vin01_a:880_1	nu kho me, bhante, ayyo sudinno”tiādivacanaṃ vattuṃ avisahantī vegena gharaṃ pavisitvā	880	
PA_atk-vin01_a:880_2	sudinnassa mātaraṃ etaṃ avoca. Yaggheti ārocanatthe nipāto. Sace je saccanti ettha	880	
PA_atk-vin01_a:880_3	jeti ālapane nipāto. Evañhi tasmiṃ dese dāsijanaṃ ālapanti, tasmā “tvaṃ, bhoti dāsi,	880	
PA_atk-vin01_a:880_4	sace saccaṃ bhaṇasī”ti evamettha attho daṭṭhabbo.	880	
PA_atk-vin01_a:881_0	32. Aññataraṃ kuṭṭamūlanti tasmiṃ kira dese dānapatīnaṃ gharesu sālā honti, āsanāni	881	
PA_atk-vin01_a:881_1	cettha paññattāni honti, upaṭṭhāpitaṃ udakakañjiyaṃ; tattha pabbajitā piṇḍāya caritvā	881	
PA_atk-vin01_a:881_2	nisīditvā bhuñjanti. Sace icchanti, dānapatīnampi santakaṃ gaṇhanti. Tasmā tampi	881	
PA_atk-vin01_a:881_3	aññatarassa kulassa īdisāya sālāya aññataraṃ kuṭṭamūlanti veditabbaṃ. Na hi pabbajitā	881	
PA_atk-vin01_a:881_4	kapaṇamanussā viya asāruppe ṭhāne nisīditvā bhuñjantīti.	881	
PA_atk-vin01_a:882_0	Atthi nāma tātāti ettha atthīti vijjamānatthe; nāmāti pucchanatthe maññanatthe ca	882	
PA_atk-vin01_a:882_1	nipāto. Idañhi vuttaṃ hoti – “atthi nu kho, tāta sudinna, amhākaṃ dhanaṃ, na mayaṃ	882	
PA_atk-vin01_a:882_2	niddhanāti vattabbā, yesaṃ no tvaṃ īdise ṭhāne nisīditvā ābhidosikaṃ kummāsaṃ paribhuñjissasi”;	882	
PA_atk-vin01_a:882_3	tathā “atthi nu kho, tāta sudinna, amhākaṃ jīvitaṃ, na mayaṃ matāti vattabbā, yesaṃ	882	
PA_atk-vin01_a:882_4	no tvaṃ īdise ṭhāne nisīditvā ābhidosikaṃ kummāsaṃ paribhuñjissasi”; tathā “atthi	882	
PA_atk-vin01_a:882_5	maññe, tāta sudinna, tava abbhantare sāsanaṃ nissāya paṭiladdho samaṇaguṇo, yaṃ tvaṃ	882	
PA_atk-vin01_a:882_6	subhojanarasasaṃvaḍḍhitopi imaṃ jigucchaneyyaṃ ābhidosikaṃ kummāsaṃ amatamiva nibbikāro paribhuñjissasī”ti.	882	
PA_atk-vin01_a:883_0	So pana gahapati dukkhābhitunnatāya etamatthaṃ paripuṇṇaṃ katvā vattumasakkonto “atthi	883	
PA_atk-vin01_a:883_1	nāma, tāta sudinna, ābhidosikaṃ kummāsaṃ paribhuñjissasī”ti ettakameva avoca. Akkharacintakā	883	
PA_atk-vin01_a:883_2	panettha imaṃ lakkhaṇaṃ vadanti – anokappanāmarisanatthavasena etaṃ atthināmasadde	883	
PA_atk-vin01_a:883_3	upapade “paribhuñjissasī”ti anāgatavacanaṃ kataṃ. Tassāyamattho – atthi nāma…pe…	883	
PA_atk-vin01_a:883_4	paribhuñjissasi, idaṃ paccakkhampi ahaṃ na saddahāmi na marisayāmīti. Tatāyaṃ ābhidosikoti	883	
PA_atk-vin01_a:883_5	tato tava gehato ayaṃ ābhidosiko kummāso laddhoti attho. Tatoyantipi pāṭho. Tadāyantipi	883	
PA_atk-vin01_a:883_6	paṭhanti, taṃ na sundaraṃ. Yena sakapitu nivesananti yena sakassa pitu attano pitu	883	
PA_atk-vin01_a:883_7	nivesananti attho; thero pitari pemeneva subbaco hutvā agamāsi. Adhivāsesīti thero	883	
PA_atk-vin01_a:883_8	ukkaṭṭhapiṇḍapātikopi samāno “sace ekabhattampi na gahessāmi, ativiya nesaṃ domanassaṃ	883	
PA_atk-vin01_a:883_9	bhavissatī”ti ñātīnaṃ anukampāya adhivāsesi.	883	
PA_atk-vin01_a:884_0	33. Opuñjāpetvāti upalimpāpetvā. Ekaṃ hiraññassāti ettha hiraññanti kahāpaṇo veditabbo.	884	
PA_atk-vin01_a:884_1	Purisoti nātidīgho nātirasso majjhimappamāṇo veditabbo. Tirokaraṇīyanti karaṇatthe	884	
PA_atk-vin01_a:884_2	bhummaṃ; sāṇipākārena parikkhipitvāti attho. Atha vā tiro karonti etenāti tirokaraṇīyaṃ,	884	
PA_atk-vin01_a:884_3	taṃ parikkhipitvā; samantato katvāti attho. Tena hīti yasmā ajja sudinno āgamissati	884	
PA_atk-vin01_a:884_4	tena kāraṇena. Hi iti padapūraṇamatte nipāto. Tenāti ayampi vā uyyojanatthe nipātoyeva.	884	
PA_atk-vin01_a:885_0	34. Pubbaṇhasamayanti ettha kiñcāpi pāḷiyaṃ kālārocanaṃ na vuttaṃ, atha kho ārociteyeva	885	
PA_atk-vin01_a:885_1	kāle agamāsīti veditabbo. Idaṃ te tātāti dve puñje dassento āha. Mātūti janettiyā.	885	
PA_atk-vin01_a:885_2	Mattikanti mātito āgataṃ; idaṃ te mātāmahiyā mātu imaṃ gehaṃ āgacchantiyā dinnadhananti	885	
PA_atk-vin01_a:885_3	attho. Itthikāya itthidhananti hīḷento āha. Itthikāya nāma itthiparibhogānaṃyeva	885	
PA_atk-vin01_a:885_4	nhānacuṇṇādīnaṃ atthāya laddhaṃ dhanaṃ kittakaṃ bhaveyya. Tassāpi tāva parimāṇaṃ	885	
PA_atk-vin01_a:885_5	passa. Atha vā idaṃ te tāta sudinna mātu dhanaṃ, tañca kho mattikaṃ, na mayā dinnaṃ,	885	
PA_atk-vin01_a:885_6	tava mātuyeva santakanti vuttaṃ hoti. Taṃ panetaṃ na kasiyā na vaṇijjāya sambhūtaṃ,	885	
PA_atk-vin01_a:885_7	apica kho itthikāya itthidhanaṃ. Yaṃ itthikāya ñātikulato sāmikakulaṃ gacchantiyā	885	
PA_atk-vin01_a:885_8	laddhabbaṃ nhānacuṇṇādīnaṃ atthāya itthidhanaṃ, taṃ tāva ettakanti evamettha attho daṭṭhabbo.	885	
PA_atk-vin01_a:886_0	Aññaṃ pettikaṃ aññaṃ pitāmahanti yaṃ pana te pitu ca pitāmahānañca santakaṃ, taṃ	886	
PA_atk-vin01_a:886_1	aññaṃyeva. Nihitañca payuttañca ativiya bahu; ettha ca pitāmahanti taddhitalopaṃ	886	
PA_atk-vin01_a:886_2	katvā veditabbaṃ. Petāmahanti vā pāṭho. Labbhā tāta sudinna hīnāyāvattitvāti tāta,	886	
PA_atk-vin01_a:886_3	sudinna, uttamaṃ ariyaddhajaṃ pabbajitaliṅgaṃ pahāya hīnāya gihibhāvāya āvattitvā	886	
PA_atk-vin01_a:886_4	labbhā bhogā bhuñjituṃ, nālabbhā bhuñjituṃ, na tvaṃ rājabhīto pabbajito, na iṇāyikehi	886	
PA_atk-vin01_a:886_5	palibuddho hutvāti. Tāta na ussahāmīti ettha pana tātāti vacanaṃ gehasitapemena āha,	886	
PA_atk-vin01_a:886_6	na samaṇatejena. Na ussahāmīti na sakkomi. Na visahāmīti nappahomi, na samatthomhi.	886	
PA_atk-vin01_a:887_0	“Vadeyyāma kho taṃ gahapatī”ti idaṃ pana vacanaṃ samaṇatejenāha. Nātikaḍḍheyyāsīti	887	
PA_atk-vin01_a:887_1	yaṃ te mayi pemaṃ patiṭṭhitaṃ, taṃ kodhavasena na atikaḍḍheyyāsi; sace na kujjheyyāsīti	887	
PA_atk-vin01_a:887_2	vuttaṃ hoti. Tato seṭṭhi “putto me saṅgahaṃ maññe kattukāmo”ti udaggacitto āha –	887	
PA_atk-vin01_a:887_3	“vadehi tāta sudinnā”ti. Tenahīti uyyojanatthe vibhattipatirūpako nipāto. Tatonidānanti	887	
PA_atk-vin01_a:887_4	taṃnidānaṃ taṃhetukanti paccattavacanassa to-ādeso veditabbo; samāse cassa lopābhāvo.	887	
PA_atk-vin01_a:887_5	Bhayaṃ vāti “kinti me bhoge neva rājāno hareyyu”ntiādinā nayena vuttaṃ rājādibhayaṃ;	887	
PA_atk-vin01_a:887_6	cittutrāsoti attho. Chambhitattanti rājūhi vā corehi vā “dhanaṃ dehī”ti kammakāraṇaṃ	887	
PA_atk-vin01_a:887_7	kāriyamānassa kāyiñjanaṃ kāyakampo hadayamaṃsacalanaṃ. Lomahaṃsoti uppanne bhaye	887	
PA_atk-vin01_a:887_8	lomānaṃ haṃsanaṃ uddhaggabhāvo. Ārakkhoti anto ca bahi ca rattiñca divā ca ārakkhaṇaṃ.	887	
PA_atk-vin01_a:888_0	35. Tena hi vadhūti seṭṭhi gahapati dhanaṃ dassetvā puttaṃ attanā gihibhāvatthāya	888	
PA_atk-vin01_a:888_1	palobhetuṃ asakkonto “mātugāmasadisaṃ dāni purisānaṃ bandhanaṃ natthī”ti maññitvā	888	
PA_atk-vin01_a:888_2	tassa purāṇadutiyikaṃ āmantesi – “tena hi vadhū”ti. Purāṇadutiyikanti purāṇaṃ dutiyikaṃ	888	
PA_atk-vin01_a:888_3	pubbe gihikāle dutiyikaṃ, gehasitasukhupabhogasahāyikaṃ bhūtapubbabhariyanti attho.	888	
PA_atk-vin01_a:888_4	Tena hīti yena kāraṇena mātugāmasadisaṃ bandhanaṃ natthi. Pādesu gahetvāti pāde gahetvā;	888	
PA_atk-vin01_a:888_5	upayogatthe bhummavacanaṃ, pādesu vā taṃ gahetvā. “Kīdisā nāma tā ayyaputta accharāyo”ti	888	
PA_atk-vin01_a:888_6	kasmā evamāha? Tadā kira sambahule khattiyakumārepi brāhmaṇakumārepi seṭṭhiputtepi	888	
PA_atk-vin01_a:888_7	mahāsampattiyo pahāya pabbajante disvā pabbajjāguṇaṃ ajānantā kathaṃ samuṭṭhāpenti	888	
PA_atk-vin01_a:888_8	– “kasmā ete pabbajantī”ti. Athaññe vadanti – “devaccharānaṃ devanāṭakānaṃ kāraṇā”ti.	888	
PA_atk-vin01_a:888_9	Sā kathā vitthārikā ahosi. Taṃ gahetvā ayaṃ evamāhāti. Thero taṃ paṭikkhipanto na	888	
PA_atk-vin01_a:888_10	kho ahaṃ bhaginīti āha. Samudācaratīti voharati vadeti. Tattheva mucchitā papatāti	8881	
PA_atk-vin01_a:888_11	naṃ bhaginivādena samudācarantaṃ disvā “anatthiko dāni mayā ayaṃ yo maṃ pajāpatiṃ	8881	
PA_atk-vin01_a:888_12	samānaṃ attanā saddhiṃ ekamātukucchiyā sayitadārikaṃ viya maññatī”ti samuppannabalavasokā	8881	
PA_atk-vin01_a:888_13	hutvā tasmiṃyeva padese mucchitā papatā; patitāti attho.	8881	
PA_atk-vin01_a:889_0	Mā no viheṭhayitthāti mā amhe dhanaṃ dassetvā mātugāmañca uyyojetvā viheṭhayittha;	889	
PA_atk-vin01_a:889_1	vihesā hesā pabbajitānanti. Tena hi tāta sudinna bījakampi dehīti ettha tena hīti	889	
PA_atk-vin01_a:889_2	abhiratiyaṃ uyyojeti. Sace tvaṃ abhirato brahmacariyaṃ carasi, caritvā ākāse nisīditvā	889	
PA_atk-vin01_a:889_3	parinibbāyitā hohi, amhākaṃ pana kulavaṃsabījakaṃ ekaṃ puttaṃ dehi. Mā no aputtakaṃ	889	
PA_atk-vin01_a:889_4	sāpateyyaṃ licchavayo atiharāpesunti mayañhi licchavīnaṃ gaṇarājūnaṃ rajje vasāma,	889	
PA_atk-vin01_a:889_5	te te pituno accayena imaṃ sāpateyyaṃ evaṃ mahantaṃ amhākaṃ vibhavaṃ aputtakaṃ kuladhanarakkhakena	889	
PA_atk-vin01_a:889_6	puttena virahitaṃ attano rājantepuraṃ atiharāpeyyunti, taṃ te mā atiharāpesuṃ, mā atiharāpentūti.	889	
PA_atk-vin01_a:890_0	Etaṃ kho me, amma, sakkā kātunti kasmā evamāha? So kira cintesi – “etesaṃ sāpateyyassa	890	
PA_atk-vin01_a:890_1	ahameva sāmī, añño natthi. Te maṃ sāpateyyarakkhaṇatthāya niccaṃ anubandhissanti;	890	
PA_atk-vin01_a:890_2	tenāhaṃ na lacchāmi appossukko samaṇadhammaṃ kātuṃ, puttakaṃ pana labhitvā oramissanti,	890	
PA_atk-vin01_a:890_3	tato ahaṃ yathāsukhaṃ samaṇadhammaṃ karissāmī”ti imaṃ nayaṃ passanto evamāhāti.	890	
PA_atk-vin01_a:891_0	36. Pupphanti utukāle uppannalohitassa nāmaṃ. Mātugāmassa hi utukāle gabbhapatiṭṭhānaṭṭhāne	891	
PA_atk-vin01_a:891_1	lohitavaṇṇā piḷakā saṇṭhahitvā satta divasāni vaḍḍhitvā bhijjanti, tato lohitaṃ paggharati,	891	
PA_atk-vin01_a:891_2	tassetaṃ nāmaṃ “puppha”nti. Taṃ pana yāva balavaṃ hoti bahu paggharati, tāva dinnāpi	891	
PA_atk-vin01_a:891_3	paṭisandhi na tiṭṭhati, doseneva saddhiṃ paggharati; dose pana paggharite suddhe	891	
PA_atk-vin01_a:891_4	vatthumhi dinnā paṭisandhi khippaṃ patiṭṭhāti. Pupphaṃsā uppajjīti pupphaṃ assā uppajji;	891	
PA_atk-vin01_a:891_5	akāralopena sandhi purāṇadutiyikāya bāhāyaṃ gahetvāti purāṇadutiyikāya yā bāhā, tatra	891	
PA_atk-vin01_a:891_6	naṃ gahetvāti attho.	891	
PA_atk-vin01_a:892_0	Apaññatte sikkhāpadeti paṭhamapārājikasikkhāpade aṭṭhapite. Bhagavato kira paṭhamabodhiyaṃ	892	
PA_atk-vin01_a:892_1	vīsati vassāni bhikkhū cittaṃ ārādhayiṃsu, na evarūpaṃ ajjhācāramakaṃsu. Taṃ sandhāyeva	892	
PA_atk-vin01_a:892_2	idaṃ suttamāha – “ārādhayiṃsu vata me, bhikkhave, bhikkhū ekaṃ samayaṃ citta”nti.	892	
PA_atk-vin01_a:892_3	Atha bhagavā ajjhācāraṃ apassanto pārājikaṃ vā saṅghādisesaṃ vā na paññapesi. Tasmiṃ	892	
PA_atk-vin01_a:892_4	tasmiṃ pana vatthusmiṃ avasese pañca khuddakāpattikkhandhe eva paññapesi. Tena vuttaṃ	892	
PA_atk-vin01_a:892_5	– “apaññatte sikkhāpade”ti.	892	
PA_atk-vin01_a:893_0	Anādīnavadassoti yaṃ bhagavā idāni sikkhāpadaṃ paññapento ādīnavaṃ dassessati, taṃ	893	
PA_atk-vin01_a:893_1	apassanto anavajjasaññī hutvā. Sace hi “ayaṃ idaṃ na karaṇīyanti vā mūlacchejjāya	893	
PA_atk-vin01_a:893_2	vā saṃvattatī”ti jāneyya, saddhāpabbajito kulaputto tatonidānaṃ jīvitakkhayaṃ pāpuṇantopi	893	
PA_atk-vin01_a:893_3	na kareyya. Ettha pana ādīnavaṃ apassanto niddosasaññī ahosi. Tena vuttaṃ – “anādīnavadasso”ti.	893	
PA_atk-vin01_a:893_4	Purāṇadutiyikāyāti bhummavacanaṃ. Abhiviññāpesīti pavattesi; pavattanāpi hi kāyaviññatticopanato	893	
PA_atk-vin01_a:893_5	“viññāpanā”ti vuccati. Tikkhattuṃ abhiviññāpanañcesa gabbhasaṇṭhānasanniṭṭhānatthamakāsīti veditabbo.	893	
PA_atk-vin01_a:894_0	Sā tena gabbhaṃ gaṇhīti sā ca teneva ajjhācārena gabbhaṃ gaṇhi, na aññathā. Kiṃ pana	894	
PA_atk-vin01_a:894_1	aññathāpi gabbhaggahaṇaṃ hotīti? Hoti. Kathaṃ? Kāyasaṃsaggena, coḷaggahaṇena, asucipānena,	894	
PA_atk-vin01_a:894_2	nābhiparāmasanena, rūpadassanena, saddena, gandhena. Itthiyo hi ekaccā utusamaye	894	
PA_atk-vin01_a:894_3	chandarāgarattā purisānaṃ hatthaggāha-veṇiggāha-aṅgapaccaṅgaparāmasanaṃ sādiyantiyopi	894	
PA_atk-vin01_a:894_4	gabbhaṃ gaṇhanti. Evaṃ kāyasaṃsaggena gabbhaggahaṇaṃ hoti.	894	
PA_atk-vin01_a:895_0	Udāyittherassa pana purāṇadutiyikā bhikkhunī taṃ asuciṃ ekadesaṃ mukhena aggahesi,	895	
PA_atk-vin01_a:895_1	ekadesaṃ coḷakeneva saddhiṃ aṅgajāte pakkhipi. Sā tena gabbhaṃ gaṇhi. Evaṃ coḷaggahaṇena	895	
PA_atk-vin01_a:895_2	gabbhaggahaṇaṃ hoti.	895	
PA_atk-vin01_a:896	Migasiṅgatāpasassa mātā migī utusamaye tāpasassa passāvaṭṭhānaṃ āgantvā sasambhavaṃ passāvaṃ pivi. Sā tena gabbhaṃ gaṇhitvā migasiṅgaṃ vijāyi. Evaṃ asucipānena gabbhaggahaṇaṃ hoti.	89	
PA_atk-vin01_a:897_0	Sāmassa pana bodhisattassa mātāpitūnaṃ cakkhuparihāniṃ ñatvā sakko puttaṃ dātukāmo	897	
PA_atk-vin01_a:897_1	dukūlapaṇḍitaṃ āha – “vaṭṭati tumhākaṃ methunadhammo”ti? “Anatthikā mayaṃ etena,	897	
PA_atk-vin01_a:897_2	isipabbajjaṃ pabbajitāmhā”ti. “Tena hi imissā utusamaye aṅguṭṭhena nābhiṃ parāmaseyyāthā”ti.	897	
PA_atk-vin01_a:897_3	So tathā akāsi. Sā tena gabbhaṃ gaṇhitvā sāmaṃ tāpasadārakaṃ vijāyi. Evaṃ nābhiparāmasanena	897	
PA_atk-vin01_a:897_4	gabbhaggahaṇaṃ hoti. Eteneva nayena maṇḍabyassa ca caṇḍapajjotassa ca vatthu veditabbaṃ.	897	
PA_atk-vin01_a:898_0	Kathaṃ rūpadassanena hoti? Idhekaccā itthī utusamaye purisasaṃsaggaṃ alabhamānā chandarāgavasena	898	
PA_atk-vin01_a:898_1	antogehagatāva purisaṃ upanijjhāyati rājorodhā viya, sā tena gabbhaṃ gaṇhāti. Evaṃ	898	
PA_atk-vin01_a:898_2	rūpadassanena gabbhaggahaṇaṃ hoti.	898	
PA_atk-vin01_a:899_0	Balākāsu pana puriso nāma natthi, tā utusamaye meghasaddaṃ sutvā gabbhaṃ gaṇhanti.	899	
PA_atk-vin01_a:899_1	Kukkuṭiyopi kadāci ekassa kukkuṭassa saddaṃ sutvā bahukāpi gabbhaṃ gaṇhanti. Tathā	899	
PA_atk-vin01_a:899_2	gāvī usabhassa. Evaṃ saddena gabbhaggahaṇaṃ hoti.	899	
PA_atk-vin01_a:900	Gāvī eva ca kadāci usabhagandhena gabbhaṃ gaṇhanti. Evaṃ gandhena gabbhaggahaṇaṃ hoti.	90	
PA_atk-vin01_a:901_0	Idha panāyaṃ ajjhācārena gabbhaṃ gaṇhi. Yaṃ sandhāya vuttaṃ – “mātāpitaro ca sannipatitā	901	
PA_atk-vin01_a:901_1	honti, mātā ca utunī hoti, gandhabbo ca paccupaṭṭhito hoti, evaṃ tiṇṇaṃ sannipātā	901	
PA_atk-vin01_a:901_2	gabbhassāvakkanti hotī”ti.	901	
PA_atk-vin01_a:902_0	Bhummā devā saddamanussāvesunti yasmā natthi loke raho nāma pāpakammaṃ pakubbato.	902	
PA_atk-vin01_a:902_1	Sabbapaṭhamaṃ hissa taṃ pāpaṃ attanā jānāti, tato ārakkhadevatā, athaññāpi paracittaviduniyo	902	
PA_atk-vin01_a:902_2	devatā. Tasmāssa paracittavidū sakalavanasaṇḍanissitā bhummā devā taṃ ajjhācāraṃ	902	
PA_atk-vin01_a:902_3	disvā saddaṃ anussāvesuṃ. Yathā aññepi devā suṇanti, tathā nicchāresuṃ. Kinti? Nirabbudo	902	
PA_atk-vin01_a:902_4	vata, bho…pe… ādīnavo uppāditoti. Tassattho verañjakaṇḍe vuttanayeneva veditabbo.	902	
PA_atk-vin01_a:903_0	Bhummānaṃ devānaṃ saddaṃ sutvā cātumahārājikāti ettha pana bhummānaṃ devānaṃ saddaṃ	903	
PA_atk-vin01_a:903_1	ākāsaṭṭhadevatā assosuṃ; ākāsaṭṭhānaṃ cātumahārājikāti ayamanukkamo veditabbo. Brahmakāyikāti	903	
PA_atk-vin01_a:903_2	asaññasatte ca arūpāvacare ca ṭhapetvā sabbepi brahmāno assosuṃ; sutvā ca saddamanussāvesunti	903	
PA_atk-vin01_a:903_3	veditabbo. Itiha tena khaṇenāti evaṃ tena sudinnassa ajjhācārakkhaṇena. Tena muhuttenāti	903	
PA_atk-vin01_a:903_4	ajjhācāramuhutteneva. Yāva brahmalokāti yāva akaniṭṭhabrahmalokā. Abbhuggacchīti	903	
PA_atk-vin01_a:903_5	abhiuggacchi abbhuṭṭhāsi ekakolāhalamahosīti.	903	
PA_atk-vin01_a:904_0	Puttaṃ vijāyīti suvaṇṇabimbasadisaṃ pacchimabhavikasattaṃ janesi. Bījakoti nāmamakaṃsūti	904	
PA_atk-vin01_a:904_1	na aññaṃ nāmaṃ kātumadaṃsu, “bījakampi dehī”ti mātāmahiyā vuttabhāvassa pākaṭattā	904	
PA_atk-vin01_a:904_2	“bījako tvevassa nāmaṃ hotū”ti “bījako”ti nāmamakaṃsu. Puttassa pana nāmavaseneva	904	
PA_atk-vin01_a:904_3	ca mātāpitūnampissa nāmamakaṃsu. Te aparena samayenāti bījakañca bījakamātarañca	904	
PA_atk-vin01_a:904_4	sandhāya vuttaṃ. Bījakassa kira sattaṭṭhavassakāle tassa mātā bhikkhunīsu so ca bhikkhūsu	904	
PA_atk-vin01_a:904_5	pabbajitvā kalyāṇamitte upanissāya arahatte patiṭṭhahiṃsu. Tena vuttaṃ – “ubho agārasmā	904	
PA_atk-vin01_a:904_6	anagāriyaṃ pabbajitvā arahattaṃ sacchākaṃsū”ti.	904	
PA_atk-vin01_a:905_0	37. Evaṃ mātāputtānaṃ pabbajjā saphalā ahosi. Pitā pana vippaṭisārābhibhūto vihāsi.	905	
PA_atk-vin01_a:905_1	Tena vuttaṃ – “atha kho āyasmato sudinnassaahudeva kukkucca”ntiādi. Tattha ahudevāti	905	
PA_atk-vin01_a:905_2	ahu eva, dakāro padasandhikaro. Ahosiyevāti attho. Kukkuccanti ajjhācārahetuko pacchānutāpo.	905	
PA_atk-vin01_a:905_3	Vippaṭisārotipi tasseva nāmaṃ. So hi viññūhi akattabbatāya kucchitakiriyabhāvato	905	
PA_atk-vin01_a:905_4	kukkuccaṃ. Kataṃ ajjhācāraṃ nivattetuṃ asamatthatāya taṃ paṭicca virūpaṃ saraṇabhāvato	905	
PA_atk-vin01_a:905_5	vippaṭisāroti vuccati. Alābhā vata meti mayhaṃ vata alābhā; ye jhānādīnaṃ guṇānaṃ	905	
PA_atk-vin01_a:905_6	alābhā nāma, te mayhaṃ, na aññassāti adhippāyo. Na vata me lābhāti yepi me paṭiladdhā	905	
PA_atk-vin01_a:905_7	pabbajjasaraṇagamanasikkhāsamādānaguṇā, tepi neva mayhaṃ lābhā ajjhācāramalīnattā.	905	
PA_atk-vin01_a:905_8	Dulladdhaṃ vata meti idaṃ sāsanaṃ laddhampi me dulladdhaṃ. Na vata me suladdhanti	905	
PA_atk-vin01_a:905_9	yathā aññesaṃ kulaputtānaṃ, evaṃ na vata me suladdhaṃ. Kasmā? Yamahaṃ evaṃ svākkhātedhammavinaye…pe…	905	
PA_atk-vin01_a:905_10	brahmacariyaṃ caritunti. Brahmacariyanti sikkhattayasaṅgahitaṃ maggabrahmacariyaṃ.	9051	
PA_atk-vin01_a:905_11	Kiso ahosīti khādituṃ vā bhuñjituṃ vā asakkonto tanuko ahosi appamaṃsalohito. Uppaṇḍuppaṇḍukajātoti	9051	
PA_atk-vin01_a:905_12	sañjātuppaṇḍuppaṇḍukabhāvo paṇḍupalāsappaṭibhāgo. Dhamanisanthatagattoti pariyādinnamaṃsalohitattā	9051	
PA_atk-vin01_a:905_13	sirājāleneva santharitagatto. Antomanoti anusocanavasena abbhantareyeva ṭhitacitto.	9051	
PA_atk-vin01_a:905_14	Hadayavatthuṃ nissāya pavattanavasena pana sabbepi antomanāyeva. Līnamanoti uddese	9051	
PA_atk-vin01_a:905_15	paripucchāya kammaṭṭhāne adhisīle adhicitte adhipaññāya vattapaṭipattipūraṇe ca nikkhittadhuro	9051	
PA_atk-vin01_a:905_16	avipphāriko aññadatthu kosajjavaseneva līno saṅkucito mano assāti līnamano. Dukkhīti	9051	
PA_atk-vin01_a:905_17	cetodukkhena dukkhī. Dummanoti dosena duṭṭhamano, virūpamano vā domanassābhibhūtatāya.	9051	
PA_atk-vin01_a:905_18	Pajjhāyīti vippaṭisāravasena vahacchinno viya gadrabho taṃ taṃ cintayi.	9051	
PA_atk-vin01_a:906_0	38. Sahāyakā bhikkhūti taṃ evaṃbhūtaṃ gaṇasaṅgaṇikāpapañcena vītināmentaṃ disvā yassa	906	
PA_atk-vin01_a:906_1	vissāsikā kathāphāsukā bhikkhū te naṃ etadavocuṃ. Pīṇindriyoti pasādapatiṭṭhānokāsassa	906	
PA_atk-vin01_a:906_2	sampuṇṇattā paripuṇṇacakkhuādiindriyo. So dāni tvanti ettha dānīti nipāto, so pana	906	
PA_atk-vin01_a:906_3	tvanti vuttaṃ hoti. Kaccino tvanti kacci nu tvaṃ. Anabhiratoti ukkaṇṭhito; gihibhāvaṃ	906	
PA_atk-vin01_a:906_4	patthayamānoti attho. Tasmā tameva anabhiratiṃ paṭikkhipanto āha – “na kho ahaṃ,	906	
PA_atk-vin01_a:906_5	āvuso, anabhirato”ti. Adhikusalānaṃ pana dhammānaṃ bhāvanāya abhiratova ahanti. Atthi	906	
PA_atk-vin01_a:906_6	me pāpakammaṃ katanti mayā kataṃ ekaṃ pāpakammaṃ atthi upalabbhati saṃvijjati, niccakālaṃ	906	
PA_atk-vin01_a:906_7	abhimukhaṃ viya me tiṭṭhati. Atha naṃ pakāsento “purāṇadutiyikāyā”tiādimāha.	906	
PA_atk-vin01_a:907_0	Alañhi te, āvuso sudinna, kukkuccāyāti āvuso sudinna, tuyhetaṃ pāpakammaṃ alaṃ samatthaṃ	907	
PA_atk-vin01_a:907_1	kukkuccāya; paṭibalaṃ kukkuccaṃ uppādetunti vuttaṃ hoti. Yaṃ tvanti ādimhi yena pāpena	907	
PA_atk-vin01_a:907_2	tvaṃ na sakkhissasi brahmacariyaṃ carituṃ, taṃ te pāpaṃ alaṃ kukkuccāyāti evaṃ sambandho	907	
PA_atk-vin01_a:907_3	veditabbo. Atha naṃ anusāsantā “nanu āvuso bhagavatā”tiādimāhaṃsu. Tattha nanūti	907	
PA_atk-vin01_a:907_4	anumatiggahaṇatthe nipāto. Anekapariyāyenāti anekakāraṇena. Virāgāyāti virāgatthāya.	907	
PA_atk-vin01_a:907_5	No sarāgāyāti no rāgena rajjanatthāya. Bhagavatā hi “imaṃ me dhammaṃ sutvā sattā	907	
PA_atk-vin01_a:907_6	sabbabhavabhogesu virajjissanti, no rajjissantī” etadatthāya dhammo desitoti adhippāyo.	907	
PA_atk-vin01_a:907_7	Esa nayo sabbapadesu. Idaṃ panettha pariyāyavacanamattaṃ. Visaṃyogāyāti kilesehi	907	
PA_atk-vin01_a:907_8	visaṃyujjanatthāya. No saṃyogāyāti na saṃyujjanatthāya. Anupādānāyāti aggahaṇatthāya.	907	
PA_atk-vin01_a:907_9	No saupādānāyāti na saṅgahaṇatthāya.	907	
PA_atk-vin01_a:908_0	Tattha nāma tvanti tasmiṃ nāma tvaṃ. Sarāgāya cetessasīti saha rāgena vattamānāya	908	
PA_atk-vin01_a:908_1	methunadhammāya cetessasi kappessasi pakappessasi; etadatthaṃ vāyamissasīti attho.	908	
PA_atk-vin01_a:908_2	Esa nayo sabbattha. Puna rāgavirāgādīni nava padāni nibbattitalokuttaranibbānameva	908	
PA_atk-vin01_a:908_3	sandhāya vuttāni. Tasmā rāgavirāgāyāti vā madanimmadanāyāti vā vuttepi “nibbānatthāyā”ti	908	
PA_atk-vin01_a:908_4	evameva attho daṭṭhabbo. Nibbānañhi yasmā taṃ āgamma ārabbha paṭicca rāgo virajjati	908	
PA_atk-vin01_a:908_5	na hoti, tasmā rāgavirāgoti vuccati. Yasmā pana taṃ āgamma mānamada-purisamadādayo	908	
PA_atk-vin01_a:908_6	madā nimmadā amadā honti vinassanti, tasmā madanimmadananti vuccati. Yasmā ca taṃ	908	
PA_atk-vin01_a:908_7	āgamma sabbāpi kāmapipāsā vinayaṃ abbhatthaṃ yāti, tasmā pipāsavinayoti vuccati.	908	
PA_atk-vin01_a:908_8	Yasmā pana taṃ āgamma pañca kāmaguṇālayā samugghātaṃ gacchanti, tasmā ālayasamugghātoti	908	
PA_atk-vin01_a:908_9	vuccati. Yasmā ca taṃ āgamma tebhūmakavaṭṭaṃ upacchijjati, tasmā vaṭṭupacchedoti	908	
PA_atk-vin01_a:908_10	vuccati. Yasmā pana taṃ āgamma sabbaso taṇhā khayaṃ gacchati virajjati nirujjhati	9081	
PA_atk-vin01_a:908_11	ca, tasmā taṇhakkhayo virāgo nirodhoti vuccati. Yasmā panetaṃ catasso yoniyo, pañca	9081	
PA_atk-vin01_a:908_12	gatiyo, satta viññāṇaṭṭhitiyo, nava ca sattāvāse, aparāparabhāvāya vinanato ābandhanato	9081	
PA_atk-vin01_a:908_13	saṃsibbanato vānanti laddhavohārāya taṇhāya nikkhantaṃ nissaṭaṃ visaṃyuttaṃ, tasmā	9081	
PA_atk-vin01_a:908_14	nibbānanti vuccatīti.	9081	
PA_atk-vin01_a:909_0	Kāmānaṃ pahānaṃ akkhātanti vatthukāmānaṃ, kilesakāmānañca pahānaṃ vuttaṃ. Kāmasaññānaṃ	909	
PA_atk-vin01_a:909_1	pariññāti sabbāsampi kāmasaññānaṃ ñātatīraṇapahānavasena tividhā pariññā akkhātā.	909	
PA_atk-vin01_a:909_2	Kāmapipāsānanti kāmesu pātabyatānaṃ kāme vā pātumicchānaṃ. Kāmavitakkānanti kāmupasañhitānaṃvitakkānaṃ.	909	
PA_atk-vin01_a:909_3	Kāmapariḷāhānanti pañcakāmaguṇikarāgavasena uppannapariḷāhānaṃ antodāhānaṃ. Imesu	909	
PA_atk-vin01_a:909_4	pañcasu ṭhānesu kilesakkhayakaro lokuttaramaggova kathito. Sabbapaṭhamesu pana tīsu	909	
PA_atk-vin01_a:909_5	ṭhānesu lokiyalokuttaramissako maggo kathitoti veditabbo.	909	
PA_atk-vin01_a:910_0	Netaṃ āvusoti na etaṃ āvuso, tava pāpakammaṃ appasannānañca pasādāya evarūpānaṃ pasādatthāya	910	
PA_atk-vin01_a:910_1	na hoti. Atha khvetanti atha kho etaṃ. Atha kho tantipi pāṭho. Aññathattāyāti pasādaññathābhāvāya	910	
PA_atk-vin01_a:910_2	vippaṭisārāya hoti. Ye maggena anāgatasaddhā, tesaṃ vippaṭisāraṃ karoti – “īdisepi	910	
PA_atk-vin01_a:910_3	nāma dhammavinaye mayaṃ pasannā, yatthevaṃ duppaṭipannā bhikkhū”ti. Ye pana maggenāgatasaddhā,	910	
PA_atk-vin01_a:910_4	tesaṃ sineru viya vātehi acalo pasādo īdisehi vatthūhi ito vā dāruṇatarehi. Tena	910	
PA_atk-vin01_a:910_5	vuttaṃ – “ekaccānaṃ aññathattāyā”ti.	910	
PA_atk-vin01_a:911_0	39. Bhagavato etamatthaṃ ārocesunti bhagavato etaṃ atthaṃ ācikkhiṃsu paṭivedayiṃsu.	911	
PA_atk-vin01_a:911_1	Ārocayamānā ca neva piyakamyatāya na bhedapurekkhāratāya, na tassāyasmato avaṇṇapakāsanatthāya,	911	
PA_atk-vin01_a:911_2	na kalisāsanāropanatthāya, nāpi “idaṃ sutvā bhagavā imassa sāsane patiṭṭhaṃ na dassati,	911	
PA_atk-vin01_a:911_3	nikkaḍḍhāpessati na”nti maññamānā ārocesuṃ. Atha kho “imaṃ sāsane uppannaṃ abbudaṃ	911	
PA_atk-vin01_a:911_4	ñatvā bhagavā sikkhāpadaṃ paññapessati, velaṃ mariyādaṃ āṇaṃ ṭhapessatī”ti ārocesuṃ.	911	
PA_atk-vin01_a:912_0	Etasmiṃ nidāne etasmiṃ pakaraṇeti ettha sudinnassa ajjhācāravītikkamo sikkhāpadapaññattiyā	912	
PA_atk-vin01_a:912_1	kāraṇattā nidānañceva pakaraṇañcāti vuttoti veditabbo. Kāraṇañhi yasmā nideti attano	912	
PA_atk-vin01_a:912_2	phalaṃ “gaṇhātha na”nti dassentaṃ viya appeti, pakaroti ca naṃ kattuṃ ārabhati, karotiyeva	912	
PA_atk-vin01_a:912_3	vā; tasmā nidānañceva pakaraṇañcāti vuccati. Vigarahi buddho bhagavāti buddho bhagavā	912	
PA_atk-vin01_a:912_4	vigarahi nindi; yathā taṃ vaṇṇāvaṇṇārahānaṃ vaṇṇañca avaṇṇañca bhaṇantesu aggapuggalo.	912	
PA_atk-vin01_a:912_5	Na hi bhagavato sīlavītikkamakaraṃ puggalaṃ disvā “ayaṃ jātiyā vā gottena vā kolaputtiyena	912	
PA_atk-vin01_a:912_6	vā ganthena vā dhutaṅgena vā ñāto yasassī īdisaṃ puggalaṃ rakkhituṃ vaṭṭatī”ti cittaṃ	912	
PA_atk-vin01_a:912_7	uppajjati, nāpi pesalaṃ guṇavantaṃ disvā tassa guṇaṃ paṭicchādetuṃ cittaṃ uppajjati.	912	
PA_atk-vin01_a:912_8	Atha kho garahitabbaṃ garahati eva, pasaṃsitabbañca pasaṃsati eva, ayañca garahitabbo;	912	
PA_atk-vin01_a:912_9	tasmā taṃ tādilakkhaṇe ṭhito avikampamānena cittena vigarahi buddho bhagavā “ananucchavika”ntiādīhi vacanehi.	912	
PA_atk-vin01_a:913_0	Tatthāyaṃ atthavaṇṇanā – yadidaṃ tayā, moghapurisa, tucchamanussa kammaṃ kataṃ, taṃ	913	
PA_atk-vin01_a:913_1	samaṇakaraṇānaṃ dhammānaṃ maggaphalanibbānasāsanānaṃ vā na anucchavikaṃ, tesaṃ chaviṃ	913	
PA_atk-vin01_a:913_2	chāyaṃ sundarabhāvaṃ na anveti nānugacchati, atha kho ārakāva tehi dhammehi. Ananucchavikattā	913	
PA_atk-vin01_a:913_3	eva ca ananulomikaṃ, tesaṃ na anulometi; atha kho vilomaṃ paccanīkabhāve ṭhitaṃ.	913	
PA_atk-vin01_a:913_4	Ananulomikattā eva ca appatirūpaṃ, patirūpaṃ sadisaṃ paṭibhāgaṃ na hoti, atha kho	913	
PA_atk-vin01_a:913_5	asadisaṃ appaṭibhāgameva. Appatirūpattā eva ca assāmaṇakaṃ, samaṇānaṃ kammaṃ na hoti.	913	
PA_atk-vin01_a:913_6	Assāmaṇakattā akappiyaṃ. Yañhi samaṇakammaṃ na hoti, taṃ tesaṃ na kappati. Akappiyattā	913	
PA_atk-vin01_a:913_7	akaraṇīyaṃ. Na hi samaṇā yaṃ na kappati, taṃ karonti. Tañcetaṃ tayā kataṃ, tasmā	913	
PA_atk-vin01_a:913_8	ananucchavikaṃ te, moghapurisa, kataṃ…pe… akaraṇīyanti. Kathañhi nāmāti kena nāma	913	
PA_atk-vin01_a:913_9	kāraṇena, kiṃ nāma kāraṇaṃ passantoti vuttaṃ hoti. Tato kāraṇābhāvaṃ dassento parato	913	
PA_atk-vin01_a:913_10	“nanu mayā moghapurisā”tiādimāha. Taṃ sabbaṃ vuttatthameva.	9131	
PA_atk-vin01_a:914_0	Idāni yasmā yaṃ tena pāpakammaṃ kataṃ, taṃ vipaccamānaṃ ativiya dukkhavipākaṃ hoti,	914	
PA_atk-vin01_a:914_1	tasmāssa taṃ vipākaṃ dassetuṃ katāparādhaṃ viya puttaṃ anukampakā mātāpitaro dayālukena	914	
PA_atk-vin01_a:914_2	cittena sudinnaṃ paribhāsanto “varaṃ te moghapurisā”tiādimāha. Tattha āsu sīghaṃ	914	
PA_atk-vin01_a:914_3	etassa visaṃ āgacchatīti āsīviso. Ghoraṃ caṇḍamassa visanti ghoraviso, tassa āsīvisassa	914	
PA_atk-vin01_a:914_4	ghoravisassa. “Pakkhitta”nti etassa “vara”nti iminā sambandho. Īdisassa āsīvisassa	914	
PA_atk-vin01_a:914_5	ghoravisassa mukhe aṅgajātaṃ varaṃ pakkhittaṃ; sace pakkhittaṃ bhaveyya, varaṃ siyā;	914	
PA_atk-vin01_a:914_6	sundaraṃ sādhu suṭṭhu siyāti attho. Na tvevāti na tu eva varaṃ na sundarameva na	914	
PA_atk-vin01_a:914_7	sādhumeva na suṭṭhumeva. Esa nayo sabbattha. Kaṇhasappassāti kāḷasappassa. Aṅgārakāsuyāti	914	
PA_atk-vin01_a:914_8	aṅgārapuṇṇakūpe, aṅgārarāsimhi vā. Ādittāyāti padittāya gahitaaggivaṇṇāya. Sampajjalitāyāti	914	
PA_atk-vin01_a:914_9	samantato pajjalitāya acciyo muccantiyā. Sajotibhūtāyāti sappabhāya. Samantato uṭṭhitāhi	914	
PA_atk-vin01_a:914_10	jālāhi ekappabhāsamudayabhūtāyāti vuttaṃ hoti.	9141	
PA_atk-vin01_a:915_0	Taṃ kissa hetūti yaṃ mayā vuttaṃ “vara”nti taṃ kissa hetu, katarena kāraṇenāti ce?	915	
PA_atk-vin01_a:915_1	Maraṇaṃ vā nigaccheyyāti yo tattha aṅgajātaṃ pakkhipeyya, so maraṇaṃ vā nigaccheyya	915	
PA_atk-vin01_a:915_2	maraṇamattaṃ vā dukkhaṃ. Itonidānañca kho…pe… upapajjeyyāti yaṃ idaṃ mātugāmassa	915	
PA_atk-vin01_a:915_3	aṅgajāte aṅgajātapakkhipanaṃ, itonidānaṃ tassa kārako puggalo nirayaṃ upapajjeyya;	915	
PA_atk-vin01_a:915_4	evaṃ kammassa mahāsāvajjataṃ passanto taṃ garahi, na tassa dukkhāgamaṃ icchamāno.	915	
PA_atk-vin01_a:915_5	Tattha nāma tvanti tasmiṃ nāma evarūpe kamme evaṃ mahāsāvajje samānepi tvaṃ. Yaṃ	915	
PA_atk-vin01_a:915_6	tvanti ettha yanti hīḷanatthe nipāto. Tvanti taṃ-saddassa vevacanaṃ; dvīhipi yaṃ	915	
PA_atk-vin01_a:915_7	vā taṃ vā hīḷitamavaññātanti vuttaṃ hoti. Asaddhammanti asataṃ nīcajanānaṃ dhammaṃ;	915	
PA_atk-vin01_a:915_8	tehi sevitabbanti attho. Gāmadhammanti gāmānaṃ dhammaṃ; gāmavāsikamanussānaṃ dhammanti	915	
PA_atk-vin01_a:915_9	vuttaṃ hoti. Vasaladhammanti pāpadhamme vasanti paggharantīti vasalā, tesaṃ vasalānaṃ	915	
PA_atk-vin01_a:915_10	hīnapurisānaṃ dhammaṃ, vasalaṃ vā kilesapaggharaṇakaṃ dhammaṃ. Duṭṭhullanti duṭṭhu	9151	
PA_atk-vin01_a:915_11	ca kilesadūsitaṃ thūlañca asukhumaṃ, anipuṇanti vuttaṃ hoti. Odakantikanti udakakiccaṃ	9151	
PA_atk-vin01_a:915_12	antikaṃ avasānaṃ assāti odakantiko, taṃ odakantikaṃ. Rahassanti rahobhavaṃ, paṭicchanne	9151	
PA_atk-vin01_a:915_13	okāse uppajjanakaṃ. Ayañhi dhammo jigucchanīyattā na sakkā āvi aññesaṃ dassanavisaye	9151	
PA_atk-vin01_a:915_14	kātuṃ, tena vuttaṃ – “rahassa”nti. Dvayaṃdvayasamāpattinti dvīhi dvīhi samāpajjitabbaṃ,	9151	
PA_atk-vin01_a:915_15	dvayaṃ dvayaṃ samāpattintipi pāṭho. Dayaṃ dayaṃ samāpattintipi paṭhanti, taṃ na sundaraṃ.	9151	
PA_atk-vin01_a:915_16	Samāpajjissasīti etaṃ “tattha nāma tva”nti ettha vuttanāmasaddena yojetabbaṃ “samāpajjissasi nāmā”ti.	9151	
PA_atk-vin01_a:916_0	Bahūnaṃ kho…pe… ādikattā pubbaṅgamoti sāsanaṃ sandhāya vadati. Imasmiṃ sāsane tvaṃ	916	
PA_atk-vin01_a:916_1	bahūnaṃ puggalānaṃ akusalānaṃ dhammānaṃ ādikattā, sabbapaṭhamaṃ karaṇato; pubbaṅgamo	916	
PA_atk-vin01_a:916_2	sabbapaṭhamaṃ etaṃ maggaṃ paṭipannattā; dvāraṃdado, upāyadassakoti vuttaṃ hoti. Imañhi	916	
PA_atk-vin01_a:916_3	lesaṃ laddhā tava anusikkhamānā bahū puggalā nānappakārake makkaṭiyā methunapaṭisevanādike	916	
PA_atk-vin01_a:916_4	akusaladhamme karissantīti ayamettha adhippāyo.	916	
PA_atk-vin01_a:917_0	Anekapariyāyenāti imehi “ananucchavika”ntiādinā nayena vuttehi, bahūhi kāraṇehi.	917	
PA_atk-vin01_a:917_1	Dubbharatāya…pe… kosajjassa avaṇṇaṃ bhāsitvāti dubbharatādīnaṃ vatthubhūtassa asaṃvarassa	917	
PA_atk-vin01_a:917_2	avaṇṇaṃ nindaṃ garahaṃ bhāsitvāti attho. Yasmā hi asaṃvare ṭhitassa puggalassa attā	917	
PA_atk-vin01_a:917_3	dubbharatañceva dupposatañca āpajjati, tasmā asaṃvaro “dubbharatā, dupposatā”ti ca	917	
PA_atk-vin01_a:917_4	vuccati. Yasmā pana asaṃvare ṭhitassa attā catūsu paccayesu mahicchataṃ sineruppamāṇepi	917	
PA_atk-vin01_a:917_5	ca paccaye laddhā asantuṭṭhitaṃ āpajjati, tasmā asaṃvaro “mahicchatā, asantuṭṭhitā”ti	917	
PA_atk-vin01_a:917_6	ca vuccati. Yasmā ca asaṃvare ṭhitassa attā gaṇasaṅgaṇikāya ceva kilesasaṅgaṇikāya	917	
PA_atk-vin01_a:917_7	ca saṃvattati, kosajjānugato ca hoti aṭṭhakusītavatthupāripūriyā saṃvattati, tasmā	917	
PA_atk-vin01_a:917_8	asaṃvaro “saṅgaṇikā, ceva kosajjañcā”ti vuccati.	917	
PA_atk-vin01_a:918_0	Subharatāya…pe… vīriyārambhassa vaṇṇaṃ bhāsitvāti subharatādīnaṃ vatthubhūtassa saṃvarassa	918	
PA_atk-vin01_a:918_1	vaṇṇaṃ bhāsitvāti attho. Yasmā hi asaṃvaraṃ pahāya saṃvare ṭhitassa attā subharo	918	
PA_atk-vin01_a:918_2	hoti suposo, catūsu ca paccayesu appicchataṃ nittaṇhabhāvaṃ āpajjati, ekamekasmiñca	918	
PA_atk-vin01_a:918_3	paccaye yathālābha-yathābala-yathāsāruppavasena tippabhedāya santuṭṭhiyā saṃvattati,	918	
PA_atk-vin01_a:918_4	tasmā saṃvaro “subharatā ceva suposatā ca appiccho ca santuṭṭho cā”ti vuccati.	918	
PA_atk-vin01_a:919	Yasmā pana asaṃvaraṃ pahāya saṃvare ṭhitassa attā kilesasallekhanatāya ceva niddhunanatāya ca saṃvattati, tasmā saṃvaro “sallekho ca dhuto cā”ti vuccati.	91	
PA_atk-vin01_a:920_0	Yasmā ca asaṃvaraṃ pahāya saṃvare ṭhitassa attā kāyavācānaṃ appāsādikaṃ appasādanīyaṃ	920	
PA_atk-vin01_a:920_1	asantaṃ asāruppaṃ kāyavacīduccaritaṃ cittassa appāsādikaṃ appasādanīyaṃ asantaṃ asāruppaṃ	920	
PA_atk-vin01_a:920_2	akusalavitakkattayañca anupagamma tabbiparītassa kāyavacīsucaritassa ceva kusalavitakkattayassa	920	
PA_atk-vin01_a:920_3	ca pāsādikassa pasādanīyassa santassa sāruppassa pāripūriyā saṃvattati, tasmā saṃvaro	920	
PA_atk-vin01_a:920_4	“pāsādiko”ti vuccati.	920	
PA_atk-vin01_a:921_0	Yasmā pana asaṃvaraṃ pahāya saṃvare ṭhitassa attā sabbakilesāpacayabhūtāya, vivaṭṭāya,	921	
PA_atk-vin01_a:921_1	aṭṭhavīriyārambhavatthupāripūriyā ca saṃvattati, tasmā saṃvaro “apacayo ceva vīriyārambho cā”ti vuccatīti.	921	
PA_atk-vin01_a:922_0	Bhikkhūnaṃ tadanucchavikaṃ tadanulomikanti tattha sannipatitānaṃ bhikkhūnaṃ yaṃ idāni	922	
PA_atk-vin01_a:922_1	sikkhāpadaṃ paññapessati, tassa anucchavikañceva anulomikañca. Yo vā ayaṃ subharatādīhi	922	
PA_atk-vin01_a:922_2	saṃvaro vutto, tassa anucchavikañceva anulomikañca saṃvarappahānapaṭisaṃyuttaṃ asuttantavinibaddhaṃ	922	
PA_atk-vin01_a:922_3	pāḷivinimuttaṃ okkantikadhammadesanaṃ katvāti attho. Bhagavā kira īdisesu ṭhānesu	922	
PA_atk-vin01_a:922_4	pañcavaṇṇakusumamālaṃ karonto viya, ratanadāmaṃ sajjento viya, ca ye paṭikkhipanādhippāyā	922	
PA_atk-vin01_a:922_5	asaṃvarābhiratā te samparāyikena vaṭṭabhayena tajjento anekappakāraṃ ādīnavaṃ dassento,	922	
PA_atk-vin01_a:922_6	ye sikkhākāmā saṃvare ṭhitā te appekacce arahatte patiṭṭhapento appekacce anāgāmi-sakadāgāmi-sotāpattiphalesu	922	
PA_atk-vin01_a:922_7	upanissayavirahitepi saggamagge patiṭṭhapento dīghanikāyappamāṇampi majjhimanikāyappamāṇampi	922	
PA_atk-vin01_a:922_8	dhammadesanaṃ karoti. Taṃ sandhāyetaṃ vuttaṃ – “bhikkhūnaṃ tadanucchavikaṃ tadanulomikaṃ	922	
PA_atk-vin01_a:922_9	dhammiṃ kathaṃ katvā”ti.	922	
PA_atk-vin01_a:923_0	Tena hīti tena sudinnassa ajjhācārena kāraṇabhūtena. Sikkhāpadanti ettha sikkhitabbāti	923	
PA_atk-vin01_a:923_1	sikkhā, pajjate imināti padaṃ, sikkhāya padaṃ sikkhāpadaṃ; sikkhāya adhigamupāyoti	923	
PA_atk-vin01_a:923_2	attho. Atha vā mūlaṃ nissayo patiṭṭhāti vuttaṃ hoti. Methunaviratiyā methunasaṃvarassetaṃ	923	
PA_atk-vin01_a:923_3	adhivacanaṃ. Methunasaṃvaro hi tadaññesaṃ sikkhāsaṅkhātānaṃ sīlavipassanājhānamaggadhammānaṃ	923	
PA_atk-vin01_a:923_4	vuttatthavasena padattā idha “sikkhāpada”nti adhippeto. Ayañca attho sikkhāpadavibhaṅge	923	
PA_atk-vin01_a:923_5	vuttanayeneva veditabbo. Apica tassatthassa dīpakaṃ vacanampi “sikkhāpada”nti veditabbaṃ.	923	
PA_atk-vin01_a:923_6	Vuttampi cetaṃ – “sikkhāpadanti yo tattha nāmakāyo padakāyo niruttikāyo byañjanakāyo”ti.	923	
PA_atk-vin01_a:923_7	Atha vā yathā “anabhijjhā dhammapada”nti vutte anabhijjhā eko dhammakoṭṭhāsoti attho	923	
PA_atk-vin01_a:923_8	hoti, evamidhāpi “sikkhāpada”nti sikkhākoṭṭhāso sikkhāya eko padesotipi attho veditabbo.	923	
PA_atk-vin01_a:924_0	Dasa atthavase paṭiccāti dasa kāraṇavase sikkhāpadapaññattihetu adhigamanīye hitavisese	924	
PA_atk-vin01_a:924_1	paṭicca āgamma ārabbha, dasannaṃ hitavisesānaṃ nipphattiṃ sampassamānoti vuttaṃ hoti.	924	
PA_atk-vin01_a:924_2	Idāni te dasa atthavase dassento “saṅghasuṭṭhutāyā”tiādimāha. Tattha saṅghasuṭṭhutā	924	
PA_atk-vin01_a:924_3	nāma saṅghassa suṭṭhubhāvo, “suṭṭhu devā”ti āgataṭṭhāne viya “suṭṭhu, bhante”ti vacanasampaṭicchanabhāvo.	924	
PA_atk-vin01_a:924_4	Yo ca tathāgatassa vacanaṃ sampaṭicchati, tassa taṃ dīgharattaṃ hitāya sukhāya hoti,	924	
PA_atk-vin01_a:924_5	tasmā saṅghassa “suṭṭhu, bhante”ti mama vacanasampaṭicchanatthaṃ paññapessāmi, asampaṭicchane	924	
PA_atk-vin01_a:924_6	ādīnavaṃ sampaṭicchane ca ānisaṃsaṃ dassetvā, na balakkārena abhibhavitvāti etamatthaṃ	924	
PA_atk-vin01_a:924_7	āvikaronto āha – “saṅghasuṭṭhutāyā”ti. Saṅghaphāsutāyāti saṅghassa phāsubhāvāya;	924	
PA_atk-vin01_a:924_8	sahajīvitāya sukhavihāratthāyāti attho.	924	
PA_atk-vin01_a:925_0	Dummaṅkūnaṃ puggalānaṃ niggahāyāti dummaṅkū nāma dussīlapuggalā; ye maṅkutaṃ āpādiyamānāpi	925	
PA_atk-vin01_a:925_1	dukkhena āpajjanti, vītikkamaṃ karontā vā katvā vā na lajjanti, tesaṃ niggahatthāya;	925	
PA_atk-vin01_a:925_2	te hi sikkhāpade asati “kiṃ tumhehi diṭṭhaṃ, kiṃ sutaṃ – kiṃ amhehi kataṃ; katarasmiṃ	925	
PA_atk-vin01_a:925_3	vatthusmiṃ katamaṃ āpattiṃ āropetvā amhe niggaṇhathā”ti saṅghaṃ viheṭhessanti, sikkhāpade	925	
PA_atk-vin01_a:925_4	pana sati te saṅgho sikkhāpadaṃ dassetvā dhammena vinayena satthusāsanena niggahessati.	925	
PA_atk-vin01_a:925_5	Tena vuttaṃ – “dummaṅkūnaṃ puggalānaṃ niggahāyā”ti.	925	
PA_atk-vin01_a:926_0	Pesalānaṃ bhikkhūnaṃ phāsuvihārāyāti pesalānaṃ piyasīlānaṃ bhikkhūnaṃ phāsuvihāratthāya.	926	
PA_atk-vin01_a:926_1	Piyasīlā hi bhikkhū kattabbākattabbaṃ sāvajjānavajjaṃ velaṃ mariyādaṃ ajānantā sikkhattayapāripūriyā	926	
PA_atk-vin01_a:926_2	ghaṭamānā kilamanti, sandiṭṭhamānā ubbāḷhā honti. Kattabbākattabbaṃ pana sāvajjānavajjaṃ	926	
PA_atk-vin01_a:926_3	velaṃ mariyādaṃ ñatvā sikkhattayapāripūriyā ghaṭamānā na kilamanti, sandiṭṭhamānā	926	
PA_atk-vin01_a:926_4	na ubbāḷhā honti. Tena nesaṃ sikkhāpadapaññāpanā phāsuvihārāya saṃvattati. Yo vā	926	
PA_atk-vin01_a:926_5	dummaṅkūnaṃ puggalānaṃ niggaho, sveva etesaṃ phāsuvihāro. Dussīlapuggale nissāya	926	
PA_atk-vin01_a:926_6	hi uposatho na tiṭṭhati, pavāraṇā na tiṭṭhati, saṅghakammāni nappavattanti, sāmaggī	926	
PA_atk-vin01_a:926_7	na hoti, bhikkhū anekaggā uddesaparipucchākammaṭṭhānādīni anuyuñjituṃ na sakkonti.	926	
PA_atk-vin01_a:926_8	Dussīlesu pana niggahitesu sabbopi ayaṃ upaddavo na hoti. Tato pesalā bhikkhū phāsu	926	
PA_atk-vin01_a:926_9	viharanti. Evaṃ “pesalānaṃ bhikkhūnaṃ phāsu vihārāyā”ti ettha dvidhā attho veditabbo.	926	
PA_atk-vin01_a:927_0	Diṭṭhadhammikānaṃ āsavānaṃ saṃvarāyāti diṭṭhadhammikā āsavā nāma asaṃvare ṭhitena	927	
PA_atk-vin01_a:927_1	tasmiññeva attabhāve pattabbā pāṇippahāra-daṇḍappahāra-hatthaccheda-pādaccheda-akitti-ayasavippaṭisārādayo	927	
PA_atk-vin01_a:927_2	dukkhavisesā. Iti imesaṃ diṭṭhadhammikānaṃ āsavānaṃ saṃvarāya pidhānāya āgamanamaggathakanāyāti attho.	927	
PA_atk-vin01_a:928_0	Samparāyikānaṃ āsavānaṃ paṭighātāyāti samparāyikā āsavā nāma asaṃvare ṭhitena katapāpakammamūlakā	928	
PA_atk-vin01_a:928_1	samparāye narakādīsu pattabbā dukkhavisesā, tesaṃ paṭighātatthāya paṭippassambhanatthāya	928	
PA_atk-vin01_a:928_2	vūpasamatthāyāti vuttaṃ hoti.	928	
PA_atk-vin01_a:929_0	Appasannānaṃ pasādāyāti sikkhāpadapaññattiyā hi sati sikkhāpadapaññattiṃ ñatvā vā	929	
PA_atk-vin01_a:929_1	yathāpaññattaṃ paṭipajjamāne bhikkhū disvā vā yepi appasannā paṇḍitamanussā, te “yāni	929	
PA_atk-vin01_a:929_2	vata loke mahājanassa rajjana-dussana-muyhanaṭṭhānāni, tehi ime samaṇā sakyaputtiyā	929	
PA_atk-vin01_a:929_3	ārakā viratā viharanti, dukkaraṃ vata karonti, bhāriyaṃ vata karontī”ti pasādaṃ āpajjanti,	929	
PA_atk-vin01_a:929_4	vinayapiṭake potthakaṃ disvā micchādiṭṭhika-tivedī brāhmaṇo viya. Tena vuttaṃ – “appasannānaṃ pasādāyā”ti.	929	
PA_atk-vin01_a:930_0	Pasannānaṃ bhiyyobhāvāyāti yepi sāsane pasannā kulaputtā tepi sikkhāpadapaññattiṃ	930	
PA_atk-vin01_a:930_1	ñatvā yathāpaññattaṃ paṭipajjamāne bhikkhū vā disvā “aho ayyā dukkarakārino, ye yāvajīvaṃ	930	
PA_atk-vin01_a:930_2	ekabhattaṃ brahmacariyaṃ vinayasaṃvaraṃ anupālentī”ti bhiyyo bhiyyo pasīdanti. Tena	930	
PA_atk-vin01_a:930_3	vuttaṃ – “pasannānaṃ bhiyyobhāvāyā”ti.	930	
PA_atk-vin01_a:931_0	Saddhammaṭṭhitiyāti tividho saddhammo – pariyattisaddhammo, paṭipattisaddhammo, adhigamasaddhammoti.	931	
PA_atk-vin01_a:931_1	Tattha piṭakattayasaṅgahitaṃ sabbampi buddhavacanaṃ “pariyattisaddhammo” nāma. Terasa	931	
PA_atk-vin01_a:931_2	dhutaguṇā, cuddasa khandhakavattāni, dveasīti mahāvattāni, sīlasamādhivipassanāti	931	
PA_atk-vin01_a:931_3	ayaṃ “paṭipattisaddhammo” nāma. Cattāro ariyamaggā cattāri ca sāmaññaphalāni nibbānañcāti	931	
PA_atk-vin01_a:931_4	ayaṃ “adhigamasaddhammo” nāma. So sabbopi yasmā sikkhāpadapaññattiyā sati bhikkhū	931	
PA_atk-vin01_a:931_5	sikkhāpadañca tassa vibhaṅgañca tadatthajotanatthaṃ aññañca buddhavacanaṃ pariyāpuṇanti,	931	
PA_atk-vin01_a:931_6	yathāpaññattañca paṭipajjamānā paṭipattiṃ pūretvā paṭipattiyā adhigantabbaṃ lokuttaradhammaṃ	931	
PA_atk-vin01_a:931_7	adhigacchanti, tasmā sikkhāpadapaññattiyā ciraṭṭhitiko hoti. Tena vuttaṃ – “saddhammaṭṭhitiyā”ti.	931	
PA_atk-vin01_a:932_0	Vinayānuggahāyāti sikkhāpadapaññattiyā hi sati saṃvaravinayo ca pahānavinayo ca samathavinayo	932	
PA_atk-vin01_a:932_1	ca paññattivinayo cāti catubbidhopi vinayo anuggahito hoti upatthambhito sūpatthambhito.	932	
PA_atk-vin01_a:932_2	Tena vuttaṃ – “vinayānuggahāyā”ti.	932	
PA_atk-vin01_a:933_0	Sabbāneva cetāni padāni “sikkhāpadaṃ paññapessāmī”ti iminā vacanena saddhiṃ yojetabbāni.	933	
PA_atk-vin01_a:933_1	Tatrāyaṃ paṭhamapacchimapadayojanā – “saṅghasuṭṭhutāya sikkhāpadaṃ paññapessāmi,	933	
PA_atk-vin01_a:933_2	vinayānuggahāya sikkhāpadaṃ paññapessāmī”ti.	933	
PA_atk-vin01_a:934_0	Api cettha yaṃ saṅghasuṭṭhu taṃ saṅghaphāsu, yaṃ saṅghaphāsu taṃ dummaṅkūnaṃ puggalānaṃ	934	
PA_atk-vin01_a:934_1	niggahāyāti evaṃ saṅkhalikanayaṃ; yaṃ saṅghasuṭṭhu taṃ saṅghaphāsu, yaṃ saṅghasuṭṭhu	934	
PA_atk-vin01_a:934_2	taṃ dummaṅkūnaṃ puggalānaṃ niggahāyāti evañca ekekapadamūlikaṃ dasakkhattuṃ yojanaṃ	934	
PA_atk-vin01_a:934_3	katvā yaṃ vuttaṃ parivāre –	934	
PA_atk-vin01_a:935	“Atthasataṃ dhammasataṃ, dve ca niruttisatāni;	93	
PA_atk-vin01_a:936	Cattāri ñāṇasatāni, atthavase pakaraṇe”ti.	93	
PA_atk-vin01_a:937	Taṃ sabbaṃ veditabbaṃ. Taṃ panetaṃ yasmā parivāreyeva āvi bhavissati, tasmā idha na vaṇṇitanti.	93	
PA_atk-vin01_a:938_0	Evaṃ sikkhāpadapaññattiyā ānisaṃsaṃ dassetvā tasmiṃ sikkhāpade bhikkhūhi kattabbakiccaṃ	938	
PA_atk-vin01_a:938_1	dīpento “evañca pana, bhikkhave, imaṃ sikkhāpadaṃ uddiseyyāthā”ti āha. Kiṃ vuttaṃ	938	
PA_atk-vin01_a:938_2	hoti? Bhikkhave, imaṃ pana mayā iti sandassitānisaṃsaṃ sikkhāpadaṃ evaṃ pātimokkhuddese	938	
PA_atk-vin01_a:938_3	uddiseyyātha ca pariyāpuṇeyyātha ca dhāreyyātha ca aññesañca vāceyyāthāti. Atirekānayanattho	938	
PA_atk-vin01_a:938_4	hi ettha ca saddo, tenāyamattho ānīto hotīti.	938	
PA_atk-vin01_a:939_0	Idāni yaṃ vuttaṃ “imaṃ sikkhāpada”nti taṃ dassento “yo pana bhikkhu methunaṃ dhammaṃ	939	
PA_atk-vin01_a:939_1	paṭiseveyya, pārājiko hoti asaṃvāso”ti āha. Evaṃ mūlacchejjavasena daḷhaṃ katvā paṭhamapārājike	939	
PA_atk-vin01_a:939_2	paññatte aparampi anupaññattatthāya makkaṭīvatthu udapādi. Tassuppattidīpanatthametaṃ	939	
PA_atk-vin01_a:939_3	vuttaṃ – evañcidaṃ bhagavatā bhikkhūnaṃ sikkhāpadaṃ paññattaṃ hotīti. Tassattho –	939	
PA_atk-vin01_a:939_4	bhagavatā bhikkhūnaṃ idaṃ sikkhāpadaṃ evaṃ paññattaṃ hoti ca, idañca aññaṃ vatthu udapādīti.	939	
PA_atk-vin01_a:940	Paṭhamapaññattikathā niṭṭhitā.	94	
PA_atk-vin01_a:941	Sudinnabhāṇavāraṃ niṭṭhitaṃ.	94	
PA_atk-vin01_a:942	Makkaṭīvatthukathā	94	
PA_atk-vin01_a:943_0	40. Idāni yaṃ taṃ aññaṃ vatthu uppannaṃ, taṃ dassetuṃ “tena kho pana samayenā”tiādimāha.	943	
PA_atk-vin01_a:943_1	Tatrāyaṃ anuttānapadavaṇṇanā – makkaṭiṃ āmisenāti mahāvane bhikkhūnaṃ khantimettādiguṇānubhāvena	943	
PA_atk-vin01_a:943_2	nirāsaṅkacittā bahū migamorakukkuṭamakkaṭādayo tiracchānā padhānāgāraṭṭhānesu vicaranti.	943	
PA_atk-vin01_a:943_3	Tatra ekaṃ makkaṭiṃ āmisena yāgubhattakhajjakādinā upalāpetvā, saṅgaṇhitvāti vuttaṃ	943	
PA_atk-vin01_a:943_4	hoti. Tassāti bhummavacanaṃ. Paṭisevatīti pacurapaṭisevano hoti; pacuratthe hi vattamānavacanaṃ.	943	
PA_atk-vin01_a:943_5	So bhikkhūti so methunadhammapaṭisevanako bhikkhu. Senāsanacārikaṃ āhiṇḍantāti te	943	
PA_atk-vin01_a:943_6	bhikkhū āgantukā buddhadassanāya āgatā pātova āgantukabhattāni labhitvā katabhattakiccā	943	
PA_atk-vin01_a:943_7	bhikkhūnaṃ nivāsanaṭṭhānāni passissāmāti vicariṃsu. Tena vuttaṃ – “senāsanacārikaṃ	943	
PA_atk-vin01_a:943_8	āhiṇḍantā”ti. Yena te bhikkhū tenupasaṅkamīti tiracchānagatā nāma ekabhikkhunā saddhiṃ	943	
PA_atk-vin01_a:943_9	vissāsaṃ katvā aññesupi tādisaññeva cittaṃ uppādenti. Tasmā sā makkaṭī yena te bhikkhū	943	
PA_atk-vin01_a:943_10	tenupasaṅkami; upasaṅkamitvā ca attano vissāsikabhikkhusseva tesampi taṃ vikāraṃ dassesi.	9431	
PA_atk-vin01_a:944_0	Cheppanti naṅguṭṭhaṃ. Oḍḍīti abhimukhaṃ ṭhapesi. Nimittampi akāsīti yena niyāmena	944	
PA_atk-vin01_a:944_1	yāya kiriyāya methunādhippāyaṃ te jānanti taṃ akāsīti attho. So bhikkhūti yassāyaṃ	944	
PA_atk-vin01_a:944_2	vihāro. Ekamantaṃ nilīyiṃsūti ekasmiṃ okāse paṭicchannā acchiṃsu.	944	
PA_atk-vin01_a:945_0	41. Saccaṃ, āvusoti sahoḍḍhaggahito coro viya paccakkhaṃ disvā coditattā “kiṃ vā	945	
PA_atk-vin01_a:945_1	mayā kata”ntiādīni vattuṃ asakkonto “saccaṃ, āvuso”ti āha. Nanu, āvuso, tatheva taṃ	945	
PA_atk-vin01_a:945_2	hotīti āvuso yathā manussitthiyā, nanu tiracchānagatitthiyāpi taṃ sikkhāpadaṃ tatheva	945	
PA_atk-vin01_a:945_3	hoti. Manussitthiyāpi hi dassanampi gahaṇampi āmasanampi phusanampi ghaṭṭanampi duṭṭhullameva.	945	
PA_atk-vin01_a:945_4	Tiracchānagatitthiyāpi taṃ sabbaṃ duṭṭhullameva. Ko ettha viseso? Alesaṭṭhāne tvaṃ lesaṃ oḍḍesīti.	945	
PA_atk-vin01_a:946_0	42. Antamaso tiracchānagatāyapi pārājiko hoti asaṃvāsoti tiracchānagatāyapi methunaṃ	946	
PA_atk-vin01_a:946_1	dhammaṃ paṭisevitvā pārājiko yeva hotīti daḷhataraṃ sikkhāpadamakāsi. Duvidhañhi	946	
PA_atk-vin01_a:946_2	sikkhāpadaṃ – lokavajjaṃ, paṇṇattivajjañca. Tattha yassa sacittakapakkhe cittaṃ akusalameva	946	
PA_atk-vin01_a:946_3	hoti, taṃ lokavajjaṃ nāma. Sesaṃ paṇṇattivajjaṃ. Tattha lokavajje anupaññatti uppajjamānā	946	
PA_atk-vin01_a:946_4	rundhantī dvāraṃ pidahantī sotaṃ pacchindamānā gāḷhataraṃ karontī uppajjati, aññatra	946	
PA_atk-vin01_a:946_5	adhimānā, aññatra supinantāti ayaṃ pana vītikkamābhāvā abbohārikattā ca vuttā. Paṇṇattivajje	946	
PA_atk-vin01_a:946_6	akate vītikkame uppajjamānā sithilaṃ karontī mocentī dvāraṃ dadamānā aparāparampi	946	
PA_atk-vin01_a:946_7	anāpattiṃ kurumānā uppajjati, gaṇabhojanaparamparabhojanādīsu anupaññattiyo viya.	946	
PA_atk-vin01_a:946_8	“Antamaso taṅkhaṇikāyapī”ti evarūpā pana kate vītikkame uppannattā paññattigatikāva	946	
PA_atk-vin01_a:946_9	hoti. Idaṃ pana paṭhamasikkhāpadaṃ yasmā lokavajjaṃ, na paṇṇattivajjaṃ; tasmā ayamanupaññatti	946	
PA_atk-vin01_a:946_10	rundhantī dvāraṃ pidahantī sotaṃ pacchindamānā gāḷhataraṃ karontī uppajji.	9461	
PA_atk-vin01_a:947_0	Evaṃ dvepi vatthūni sampiṇḍetvā mūlacchejjavasena daḷhataraṃ katvā paṭhamapārājike	947	
PA_atk-vin01_a:947_1	paññatte aparampi anupaññattatthāya vajjiputtakavatthu udapādi. Tassuppattidassanatthametaṃ	947	
PA_atk-vin01_a:947_2	vuttaṃ – “evañcidaṃ bhagavatā bhikkhūnaṃ sikkhāpadaṃ paññattaṃ hotī”ti. Tassattho	947	
PA_atk-vin01_a:947_3	– bhagavatā bhikkhūnaṃ idaṃ sikkhāpadaṃ evaṃ paññattaṃ hoti ca idañca aññampi vatthu udapādīti.	947	
PA_atk-vin01_a:948	Makkaṭīvatthukathā niṭṭhitā.	94	
PA_atk-vin01_a:949	Santhatabhāṇavāro	94	
PA_atk-vin01_a:950	Vajjiputtakavatthuvaṇṇanā	95	
PA_atk-vin01_a:951_0	43-44. Idāni yaṃ taṃ aññampi vatthu uppannaṃ, taṃ dassetuṃ “tena kho pana samayenā”tiādimāha.	951	
PA_atk-vin01_a:951_1	Tatrāpi ayamanuttānapadavaṇṇanā – vesālikāti vesālivāsino. Vajjiputtakāti vajjiraṭṭhe	951	
PA_atk-vin01_a:951_2	vesāliyaṃ kulānaṃ puttā. Sāsane kira yo yo upaddavo ādīnavo abbudamuppajji, sabbaṃ	951	
PA_atk-vin01_a:951_3	taṃ vajjiputtake nissāya. Tathā hi devadattopi vajjiputtake pakkhe labhitvā saṅghaṃ	951	
PA_atk-vin01_a:951_4	bhindi. Vajjiputtakā eva ca vassasataparinibbute bhagavati uddhammaṃ ubbinayaṃ satthusāsanaṃ	951	
PA_atk-vin01_a:951_5	dīpesuṃ. Imepi tesaṃ yeva ekacce evaṃ paññattepi sikkhāpade yāvadatthaṃ bhuñjiṃsu…pe…	951	
PA_atk-vin01_a:951_6	methunaṃ dhammaṃ paṭiseviṃsūti.	951	
PA_atk-vin01_a:952_0	Ñātibyasanenapīti ettha asanaṃ byasanaṃ vikkhepo viddhaṃsanaṃ vināsoti sabbametaṃ	952	
PA_atk-vin01_a:952_1	ekatthaṃ. Ñātīnaṃ byasanaṃ ñātibyasanaṃ, tena ñātibyasanena, rājadaṇḍabyādhimaraṇavippavāsanimittena	952	
PA_atk-vin01_a:952_2	ñātivināsenāti attho. Esa nayo dutiyapadepi. Tatiyapade pana ārogyavināsako rogo	952	
PA_atk-vin01_a:952_3	eva rogabyasanaṃ. So hi ārogyaṃ byasati vikkhipati vināsetīti byasanaṃ. Rogova byasanaṃ	952	
PA_atk-vin01_a:952_4	rogabyasanaṃ, tena rogabyasanena. Phuṭṭhāti adhipannā abhibhūtā samannāgatāti attho.	952	
PA_atk-vin01_a:953_0	Na mayaṃ, bhante ānanda, buddhagarahinoti bhante ānanda, mayaṃ na buddhaṃ garahāma,	953	
PA_atk-vin01_a:953_1	na buddhassa dosaṃ dema. Na dhammagarahino, na saṅghagarahino. Attagarahino mayanti	953	
PA_atk-vin01_a:953_2	attānameva mayaṃ garahāma, attano dosaṃ dema. Alakkhikāti nissirikā. Appapuññāti	953	
PA_atk-vin01_a:953_3	parittapuññā. Vipassakā kusalānaṃ dhammānanti ye aṭṭhatiṃsārammaṇesu vibhattā kusalā	953	
PA_atk-vin01_a:953_4	dhammā, tesaṃ vipassakā; tato tato ārammaṇato vuṭṭhāya teva dhamme vipassamānāti	953	
PA_atk-vin01_a:953_5	attho. Pubbarattāpararattanti rattiyā pubbaṃ pubbarattaṃ, rattiyā aparaṃ apararattaṃ,	953	
PA_atk-vin01_a:953_6	paṭhamayāmañca pacchimayāmañcāti vuttaṃ hoti. Bodhipakkhikānanti bodhissa pakkhe	953	
PA_atk-vin01_a:953_7	bhavānaṃ, arahattamaggañāṇassa upakārakānanti attho. Bhāvanānuyoganti vaḍḍhanānuyogaṃ.	953	
PA_atk-vin01_a:953_8	Anuyuttā vihareyyāmāti gihipalibodhaṃ āvāsapalibodhañca pahāya vivittesu senāsanesu	953	
PA_atk-vin01_a:953_9	yuttapayuttā anaññakiccā vihareyyāma.	953	
PA_atk-vin01_a:954_0	Evamāvusoti thero etesaṃ āsayaṃ ajānanto idaṃ nesaṃ mahāgajjitaṃ sutvā “sace ime	954	
PA_atk-vin01_a:954_1	īdisā bhavissanti, sādhū”ti maññamāno “evamāvuso”ti sampaṭicchi. Aṭṭhānametaṃ anavakāsoti	954	
PA_atk-vin01_a:954_2	ubhayampetaṃ kāraṇapaṭikkhepavacanaṃ. Kāraṇañhi yasmā tattha tadāyattavuttibhāvena	954	
PA_atk-vin01_a:954_3	phalaṃ tiṭṭhati. Yasmā cassa taṃ okāso hoti tadāyattavuttibhāvena, tasmā “ṭhānañca	954	
PA_atk-vin01_a:954_4	avakāso cā”ti vuccati, taṃ paṭikkhipanto āha – “aṭṭhānametaṃ, ānanda, anavakāso”ti.	954	
PA_atk-vin01_a:954_5	Etaṃ ṭhānaṃ vā okāso vā natthi. Yaṃ tathāgatoti yena tathāgato vajjīnaṃ vā…pe… samūhaneyya,	954	
PA_atk-vin01_a:954_6	taṃ kāraṇaṃ natthīti attho. Yadi hi bhagavā etesaṃ “labheyyāma upasampada”nti yācantānaṃ	954	
PA_atk-vin01_a:954_7	upasampadaṃ dadeyya, evaṃ sante “pārājiko hoti asaṃvāso”ti paññattaṃ samūhaneyya.	954	
PA_atk-vin01_a:954_8	Yasmā panetaṃ na samūhanati, tasmā “aṭṭhānameta”ntiādimāha.	954	
PA_atk-vin01_a:955_0	So āgato na upasampādetabboti “yadi hi evaṃ āgato upasampadaṃ labheyya, sāsane agāravo	955	
PA_atk-vin01_a:955_1	bhaveyya. Sāmaṇerabhūmiyaṃ pana ṭhito sagāravo ca bhavissati, attatthañca karissatī”ti	955	
PA_atk-vin01_a:955_2	ñatvā anukampamāno bhagavā āha – “so āgato na upasampādetabbo”ti. So āgato upasampādetabboti	955	
PA_atk-vin01_a:955_3	evaṃ āgato bhikkhubhāve ṭhatvā avipannasīlatāya sāsane sagāravo bhavissati, so sati	955	
PA_atk-vin01_a:955_4	upanissaye nacirasseva uttamatthaṃ pāpuṇissatīti ñatvā upasampādetabboti āha.	955	
PA_atk-vin01_a:956_0	Evaṃ methunaṃ dhammaṃ paṭisevitvā āgatesu anupasampādetabbañca upasampādetabbañca	956	
PA_atk-vin01_a:956_1	dassetvā tīṇipi vatthūni samodhānetvā paripuṇṇaṃ katvā sikkhāpadaṃ paññapetukāmo	956	
PA_atk-vin01_a:956_2	“evañca pana, bhikkhave, imaṃ sikkhāpadaṃ uddiseyyāthā”ti vatvā “yo pana bhikkhu…pe…	956	
PA_atk-vin01_a:956_3	asaṃvāso”ti paripuṇṇaṃ sikkhāpadaṃ paññapesi.	956	
PA_atk-vin01_a:957	Vajjiputtakavatthuvaṇṇanā niṭṭhitā.	95	
PA_atk-vin01_a:958	Catubbidhavinayakathā	95	
PA_atk-vin01_a:959_0	45. Idānissa atthaṃ vibhajanto “yo panāti, yo yādiso”tiādimāha. Tasmiṃ pana sikkhāpade	959	
PA_atk-vin01_a:959_1	ca sikkhāpadavibhaṅge ca sakale ca vinayavinicchaye kosallaṃ patthayantena catubbidho vinayo jānitabbo –	959	
PA_atk-vin01_a:960	Catubbidhañhi vinayaṃ, mahātherā mahiddhikā;	96	
PA_atk-vin01_a:961	Nīharitvā pakāsesuṃ, dhammasaṅgāhakā purā.	96	
PA_atk-vin01_a:962_0	Katamaṃ catubbidhaṃ? Suttaṃ, suttānulomaṃ, ācariyavādaṃ, attanomatinti. Yaṃ sandhāya	962	
PA_atk-vin01_a:962_1	vuttaṃ – “āhaccapadena rasena ācariyavaṃsena adhippāyā”ti, ettha hi āhaccapadanti	962	
PA_atk-vin01_a:962_2	suttaṃ adhippetaṃ, rasoti suttānulomaṃ, ācariyavaṃsoti ācariyavādo, adhippāyoti attanomati.	962	
PA_atk-vin01_a:963	Tattha suttaṃnāma sakale vinayapiṭake pāḷi.	96	
PA_atk-vin01_a:964_0	Suttānulomaṃ nāma cattāro mahāpadesā; ye bhagavatā evaṃ vuttā – “yaṃ, bhikkhave,	964	
PA_atk-vin01_a:964_1	mayā ‘idaṃ na kappatī’ti appaṭikkhittaṃ, taṃ ce akappiyaṃ anulometi; kappiyaṃ paṭibāhati,	964	
PA_atk-vin01_a:964_2	taṃ vo na kappati. Yaṃ, bhikkhave, mayā ‘idaṃ na kappatī’ti appaṭikkhittaṃ, taṃ ce	964	
PA_atk-vin01_a:964_3	kappiyaṃ anulometi; akappiyaṃ paṭibāhati, taṃ vo kappati. Yaṃ, bhikkhave, mayā ‘idaṃ	964	
PA_atk-vin01_a:964_4	kappatī’ti ananuññātaṃ, taṃ ce akappiyaṃ anulometi, kappiyaṃ paṭibāhati; taṃ vo na	964	
PA_atk-vin01_a:964_5	kappati. Yaṃ, bhikkhave, mayā ‘idaṃ kappatī’ti ananuññātaṃ, taṃ ce kappiyaṃ anulometi,	964	
PA_atk-vin01_a:964_6	akappiyaṃ paṭibāhati; taṃ vo kappatī”ti.	964	
PA_atk-vin01_a:965	Ācariyavādo nāma dhammasaṅgāhakehi pañcahi arahantasatehi ṭhapitā pāḷivinimuttā okkantavinicchayappavattā aṭṭhakathātanti.	96	
PA_atk-vin01_a:966	Attanomati nāma sutta-suttānuloma-ācariyavāde muñcitvā anumānena attano anubuddhiyā nayaggāhena upaṭṭhitākārakathanaṃ.	96	
PA_atk-vin01_a:967_0	Apica suttantābhidhammavinayaṭṭhakathāsu āgato sabbopi theravādo “attanomati” nāma.	967	
PA_atk-vin01_a:967_1	Taṃ pana attanomatiṃ gahetvā kathentena na daḷhaggāhaṃ gahetvā voharitabbaṃ. Kāraṇaṃ	967	
PA_atk-vin01_a:967_2	sallakkhetvā atthena pāḷiṃ, pāḷiyā ca atthaṃ saṃsanditvā kathetabbaṃ. Attanomati	967	
PA_atk-vin01_a:967_3	ācariyavāde otāretabbā. Sace tattha otarati ceva sameti ca, gahetabbā. Sace neva	967	
PA_atk-vin01_a:967_4	otarati na sameti, na gahetabbā. Ayañhi attanomati nāma sabbadubbalā. Attanomatito	967	
PA_atk-vin01_a:967_5	ācariyavādo balavataro.	967	
PA_atk-vin01_a:968	Ācariyavādopi suttānulome otāretabbo. Tattha otaranto samentoyeva gahetabbo, itaro na gahetabbo. Ācariyavādato hi suttānulomaṃ balavataraṃ.	96	
PA_atk-vin01_a:969_0	Suttānulomampi sutte otāretabbaṃ. Tattha otarantaṃ samentameva gahetabbaṃ, itaraṃ	969	
PA_atk-vin01_a:969_1	na gahetabbaṃ. Suttānulomato hi suttameva balavataraṃ. Suttañhi appaṭivattiyaṃ kārakasaṅghasadisaṃ	969	
PA_atk-vin01_a:969_2	buddhānaṃ ṭhitakālasadisaṃ. Tasmā yadā dve bhikkhū sākacchanti, sakavādī suttaṃ gahetvā	969	
PA_atk-vin01_a:969_3	katheti, paravādī suttānulomaṃ. Tehi aññamaññaṃ khepaṃ vā garahaṃ vā akatvā suttānulomaṃ	969	
PA_atk-vin01_a:969_4	sutte otāretabbaṃ. Sace otarati sameti, gahetabbaṃ. No ce, na gahetabbaṃ; suttasmiṃyeva	969	
PA_atk-vin01_a:969_5	ṭhātabbaṃ. Athāyaṃ suttaṃ gahetvā katheti, paro ācariyavādaṃ. Tehipi aññamaññaṃ khepaṃ	969	
PA_atk-vin01_a:969_6	vā garahaṃ vā akatvā ācariyavādo sutte otāretabbo. Sace otarati sameti, gahetabbo.	969	
PA_atk-vin01_a:969_7	Anotaranto asamento ca gārayhācariyavādo na gahetabbo; suttasmiṃyeva ṭhātabbaṃ.	969	
PA_atk-vin01_a:970_0	Athāyaṃ suttaṃ gahetvā katheti, paro attanomatiṃ. Tehipi aññamaññaṃ khepaṃ vā garahaṃ	970	
PA_atk-vin01_a:970_1	vā akatvā attanomati sutte otāretabbā. Sace otarati sameti, gahetabbā. No ce, na	970	
PA_atk-vin01_a:970_2	gahetabbā. Suttasmiṃ yeva ṭhātabbaṃ.	970	
PA_atk-vin01_a:971_0	Atha panāyaṃ suttānulomaṃ gahetvā katheti, paro suttaṃ. Suttaṃ suttānulome otāretabbaṃ.	971	
PA_atk-vin01_a:971_1	Sace otarati sameti, tisso saṅgītiyo ārūḷhaṃ pāḷiāgataṃ paññāyati, gahetabbaṃ. No	971	
PA_atk-vin01_a:971_2	ce tathā paññāyati na otarati na sameti, bāhirakasuttaṃ vā hoti siloko vā aññaṃ vā	971	
PA_atk-vin01_a:971_3	gārayhasuttaṃ guḷhavessantaraguḷhavinayavedallādīnaṃ aññatarato āgataṃ, na gahetabbaṃ.	971	
PA_atk-vin01_a:971_4	Suttānulomasmiṃyeva ṭhātabbaṃ.	971	
PA_atk-vin01_a:972	Athāyaṃ suttānulomaṃ gahetvā katheti, paro ācariyavādaṃ. Ācariyavādo suttānulome otāretabbo. Sace otarati sameti, gahetabbo. No ce, na gahetabbo. Suttānulomeyeva ṭhātabbaṃ.	97	
PA_atk-vin01_a:973	Athāyaṃ suttānulomaṃ gahetvā katheti, paro attanomatiṃ. Attanomati suttānulome otāretabbā. Sace otarati sameti, gahetabbā. No ce, na gahetabbā. Suttānulomeyeva ṭhātabbaṃ.	97	
PA_atk-vin01_a:974_0	Atha panāyaṃ ācariyavādaṃ gahetvā katheti, paro suttaṃ. Suttaṃ ācariyavāde otāretabbaṃ.	974	
PA_atk-vin01_a:974_1	Sace otarati sameti, gahetabbaṃ. Itaraṃ gārayhasuttaṃ na gahetabbaṃ. Ācariyavādeyeva ṭhātabbaṃ.	974	
PA_atk-vin01_a:975	Athāyaṃ ācariyavādaṃ gahetvā katheti, paro suttānulomaṃ. Suttānulomaṃ ācariyavāde otāretabbaṃ. Otarantaṃ samentameva gahetabbaṃ, itaraṃ na gahetabbaṃ. Ācariyavādeyeva ṭhātabbaṃ.	97	
PA_atk-vin01_a:976	Athāyaṃ ācariyavādaṃ gahetvā katheti, paro attanomatiṃ. Attanomati ācariyavāde otāretabbā. Sace otarati sameti, gahetabbā. No ce, na gahetabbā. Ācariyavādeyeva ṭhātabbaṃ.	97	
PA_atk-vin01_a:977_0	Atha panāyaṃ attanomatiṃ gahetvā katheti, paro suttaṃ. Suttaṃ attanomatiyaṃ otāretabbaṃ.	977	
PA_atk-vin01_a:977_1	Sace otarati sameti, gahetabbaṃ. Itaraṃ gārayhasuttaṃ na gahetabbaṃ. Attanomatiyameva ṭhātabbaṃ.	977	
PA_atk-vin01_a:978	Athāyaṃ attanomatiṃ gahetvā katheti, paro suttānulomaṃ. Suttānulomaṃ attanomatiyaṃ otāretabbaṃ. Otarantaṃ samentameva gahetabbaṃ, itaraṃ na gahetabbaṃ. Attanomatiyameva ṭhātabbaṃ.	97	
PA_atk-vin01_a:979_0	Athāyaṃ attanomatiṃ gahetvā katheti, paro ācariyavādaṃ. Ācariyavādo attanomatiyaṃ	979	
PA_atk-vin01_a:979_1	otāretabbo. Sace otarati sameti, gahetabbo; itaro gārayhācariyavādo na gahetabbo.	979	
PA_atk-vin01_a:979_2	Attanomatiyameva ṭhātabbaṃ. Attano gahaṇameva baliyaṃ kātabbaṃ. Sabbaṭṭhānesu ca	979	
PA_atk-vin01_a:979_3	khepo vā garahā vā na kātabbāti.	979	
PA_atk-vin01_a:980	Atha panāyaṃ “kappiya”nti gahetvā katheti, paro “akappiya”nti. Sutte ca suttānulome ca otāretabbaṃ. Sace kappiyaṃ hoti, kappiye ṭhātabbaṃ. Sace akappiyaṃ, akappiye ṭhātabbaṃ.	98	
PA_atk-vin01_a:981_0	Athāyaṃ tassa kappiyabhāvasādhakaṃ suttato bahuṃ kāraṇañca vinicchayañca dasseti,	981	
PA_atk-vin01_a:981_1	paro kāraṇaṃ na vindati. Kappiyeva ṭhātabbaṃ. Atha paro tassa akappiyabhāvasādhakaṃ	981	
PA_atk-vin01_a:981_2	suttato bahuṃ kāraṇañca vinicchayañca dasseti, anena attano gahaṇanti katvā daḷhaṃ	981	
PA_atk-vin01_a:981_3	ādāya na ṭhātabbaṃ. “Sādhū”ti sampaṭicchitvā akappiyeva ṭhātabbaṃ. Atha dvinnampi	981	
PA_atk-vin01_a:981_4	kāraṇacchāyā dissati, paṭikkhittabhāvoyeva sādhu, akappiye ṭhātabbaṃ. Vinayañhi patvā	981	
PA_atk-vin01_a:981_5	kappiyākappiyavicāraṇamāgamma rundhitabbaṃ, gāḷhaṃ kattabbaṃ, sotaṃ pacchinditabbaṃ,	981	
PA_atk-vin01_a:981_6	garukabhāveyeva ṭhātabbaṃ.	981	
PA_atk-vin01_a:982	Atha panāyaṃ “akappiya”nti gahetvā katheti, paro “kappiya”nti. Sutte ca suttānulome ca otāretabbaṃ. Sace kappiyaṃ hoti, kappiye ṭhātabbaṃ. Sace akappiyaṃ, akappiye ṭhātabbaṃ.	98	
PA_atk-vin01_a:983_0	Athāyaṃ bahūhi suttavinicchayakāraṇehi akappiyabhāvaṃ dasseti, paro kāraṇaṃ na vindati,	983	
PA_atk-vin01_a:983_1	akappiye ṭhātabbaṃ. Atha paro bahūhi suttavinicchayakāraṇehi kappiyabhāvaṃ dasseti,	983	
PA_atk-vin01_a:983_2	ayaṃ kāraṇaṃ na vindati, kappiye ṭhātabbaṃ. Atha dvinnampi kāraṇacchāyā dissati,	983	
PA_atk-vin01_a:983_3	attano gahaṇaṃ na vissajjetabbaṃ. Yathā cāyaṃ kappiyākappiye akappiyakappiye ca vinicchayo	983	
PA_atk-vin01_a:983_4	vutto; evaṃ anāpattiāpattivāde āpattānāpattivāde ca, lahukagarukāpattivāde garukalahukāpattivāde	983	
PA_atk-vin01_a:983_5	cāpi vinicchayo veditabbo. Nāmamattaṃyeva hi ettha nānaṃ, yojanānaye nānaṃ natthi,	983	
PA_atk-vin01_a:983_6	tasmā na vitthāritaṃ.	983	
PA_atk-vin01_a:984_0	Evaṃ kappiyākappiyādivinicchaye uppanne yo sutta-suttānulomaācariyavādaattanomatīsu	984	
PA_atk-vin01_a:984_1	atirekakāraṇaṃ labhati, tassa vāde ṭhātabbaṃ. Sabbaso pana kāraṇaṃ vinicchayaṃ alabhantena	984	
PA_atk-vin01_a:984_2	suttaṃ na jahitabbaṃ, suttasmiṃyeva ṭhātabbanti. Evaṃ tasmiṃ sikkhāpade ca sikkhāpadavibhaṅge	984	
PA_atk-vin01_a:984_3	ca sakale ca vinayavinicchaye kosallaṃ patthayantena ayaṃ catubbidho vinayo jānitabbo.	984	
PA_atk-vin01_a:985_0	Imañca pana catubbidhaṃ vinayaṃ ñatvāpi vinayadharena puggalena tilakkhaṇasamannāgatena	985	
PA_atk-vin01_a:985_1	bhavitabbaṃ. Tīṇi hi vinayadharassa lakkhaṇāni icchitabbāni. Katamāni tīṇi? “Suttañcassa	985	
PA_atk-vin01_a:985_2	svāgataṃ hoti suppavatti suvinicchitaṃ suttato anubyañjanato”ti idamekaṃ lakkhaṇaṃ.	985	
PA_atk-vin01_a:985_3	“Vinaye kho pana ṭhito hoti asaṃhīro”ti idaṃ dutiyaṃ. “Ācariyaparamparā kho panassa	985	
PA_atk-vin01_a:985_4	suggahitā hoti sumanasikatā sūpadhāritā”ti idaṃ tatiyaṃ.	985	
PA_atk-vin01_a:986_0	Tattha suttaṃ nāma sakalaṃ vinayapiṭakaṃ. Tañcassa svāgataṃ hotīti suṭṭhu āgataṃ.	986	
PA_atk-vin01_a:986_1	Suppavattīti suṭṭhu pavattaṃ paguṇaṃ vācuggataṃ suvinicchitaṃ. Suttato anubyañjanatoti	986	
PA_atk-vin01_a:986_2	pāḷito ca paripucchato ca aṭṭhakathāto ca suvinicchitaṃ hoti, kaṅkhacchedaṃ katvā uggahitaṃ.	986	
PA_atk-vin01_a:987_0	Vinaye kho pana ṭhito hotīti vinaye lajjībhāvena patiṭṭhito hoti. Alajjī hi bahussutopi	987	
PA_atk-vin01_a:987_1	samāno lābhagarutāya tantiṃ visaṃvādetvā uddhammaṃ ubbinayaṃ satthusāsanaṃ dīpetvā	987	
PA_atk-vin01_a:987_2	sāsane mahantaṃ upaddavaṃ karoti. Saṅghabhedampi saṅgharājimpi uppādeti. Lajjī pana	987	
PA_atk-vin01_a:987_3	kukkuccako sikkhākāmo jīvitahetupi tantiṃ avisaṃvādetvā dhammameva vinayameva ca	987	
PA_atk-vin01_a:987_4	dīpeti, satthusāsanaṃ garuṃ katvā ṭhapeti. Tathā hi pubbe mahātherā tikkhattuṃ vācaṃ	987	
PA_atk-vin01_a:987_5	nicchāresuṃ – “anāgate lajjī rakkhissati, lajjī rakkhissati, lajjī rakkhissatī”ti.	987	
PA_atk-vin01_a:987_6	Evaṃ yo lajjī, so vinayaṃ avijahanto avokkamanto lajjībhāvena vinaye ṭhito hoti suppatiṭṭhitoti.	987	
PA_atk-vin01_a:987_7	Asaṃhīroti saṃhīro nāma yo pāḷiyaṃ vā aṭṭhakathāyaṃ vā heṭṭhato vā uparito vā padapaṭipāṭiyā	987	
PA_atk-vin01_a:987_8	vā pucchiyamāno vitthunati vipphandati santiṭṭhituṃ na sakkoti; yaṃ yaṃ parena vuccati	987	
PA_atk-vin01_a:987_9	taṃ taṃ anujānāti; sakavādaṃ chaḍḍetvā paravādaṃ gaṇhāti. Yo pana pāḷiyaṃ vā aṭṭhakathāya	987	
PA_atk-vin01_a:987_10	vā heṭṭhupariyena vā padapaṭipāṭiyā vā pucchiyamāno na vitthunati na vipphandati,	9871	
PA_atk-vin01_a:987_11	ekekalomaṃ saṇḍāsena gaṇhanto viya “evaṃ mayaṃ vadāma; evaṃ no ācariyā vadantī”ti	9871	
PA_atk-vin01_a:987_12	vissajjeti; yamhi pāḷi ca pāḷivinicchayo ca suvaṇṇabhājane pakkhittasīhavasā viya	9871	
PA_atk-vin01_a:987_13	parikkhayaṃ pariyādānaṃ agacchanto tiṭṭhati, ayaṃ vuccati “asaṃhīro”ti.	9871	
PA_atk-vin01_a:988_0	Ācariyaparamparā kho panassa suggahitā hotīti theraparamparā vaṃsaparamparā cassa	988	
PA_atk-vin01_a:988_1	suu gahitā hoti. Sumanasikatāti suṭṭhu manasikatā; āvajjitamatte ujjalitapadīpo viya	988	
PA_atk-vin01_a:988_2	hoti. Sūpadhāritāti suṭṭhu upadhāritā pubbāparānusandhito atthato kāraṇato ca upadhāritā;	988	
PA_atk-vin01_a:988_3	attano matiṃ pahāya ācariyasuddhiyā vattā hoti “mayhaṃ ācariyo asukācariyassa santike	988	
PA_atk-vin01_a:988_4	uggaṇhi, so asukassā”ti evaṃ sabbaṃ ācariyaparamparaṃ theravādaṅgaṃ āharitvā yāva	988	
PA_atk-vin01_a:988_5	upālitthero sammāsambuddhassa santike uggaṇhīti pāpetvā ṭhapeti. Tatopi āharitvā	988	
PA_atk-vin01_a:988_6	upālitthero sammāsambuddhassa santike uggaṇhi, dāsakatthero attano upajjhāyassa upālittherassa,	988	
PA_atk-vin01_a:988_7	soṇakatthero attano upajjhāyassa dāsakattherassa, siggavatthero attano upajjhāyassa	988	
PA_atk-vin01_a:988_8	soṇakattherassa, moggaliputtatissatthero attano upajjhāyassa siggavattherassa caṇḍavajjittherassa	988	
PA_atk-vin01_a:988_9	cāti. Evaṃ sabbaṃ ācariyaparamparaṃ theravādaṅgaṃ āharitvā attano ācariyaṃ pāpetvā	988	
PA_atk-vin01_a:988_10	ṭhapeti. Evaṃ uggahitā hi ācariyaparamparā suggahitā hoti. Evaṃ asakkontena pana	9881	
PA_atk-vin01_a:988_11	avassaṃ dve tayo parivaṭṭā uggahetabbā. Sabbapacchimena hi nayena yathā ācariyo ca	9881	
PA_atk-vin01_a:988_12	ācariyācariyo ca pāḷiñca paripucchañca vadanti, tathā ñātuṃ vaṭṭati.	9881	
PA_atk-vin01_a:989_0	Imehi ca pana tīhi lakkhaṇehi samannāgatena vinayadharena vatthuvinicchayatthaṃ sannipatite	989	
PA_atk-vin01_a:989_1	saṅghe otiṇṇe vatthusmiṃ codakena ca cuditakena ca vutte vattabbe sahasā avinicchinitvāva	989	
PA_atk-vin01_a:989_2	cha ṭhānāni oloketabbāni. Katamāni cha? Vatthu oloketabbaṃ, mātikā oloketabbā, padabhājanīyaṃ	989	
PA_atk-vin01_a:989_3	oloketabbaṃ, tikaparicchedo oloketabbo, antarāpatti oloketabbā, anāpatti oloketabbāti.	989	
PA_atk-vin01_a:990_0	Vatthuṃ olokentopi hi “tiṇena vā paṇṇena vā paṭicchādetvā āgantabbaṃ, na tveva naggena	990	
PA_atk-vin01_a:990_1	āgantabbaṃ; yo āgaccheyya, āpatti dukkaṭassā”ti evaṃ ekaccaṃ āpattiṃ passati. So	990	
PA_atk-vin01_a:990_2	taṃ suttaṃ ānetvā taṃ adhikaraṇaṃ vūpasamessati.	990	
PA_atk-vin01_a:991	Mātikaṃ olokentopi “sampajānamusāvāde pācittiya”ntiādinā nayena pañcannaṃ āpattīnaṃ aññataraṃ āpattiṃ passati, so taṃ suttaṃ ānetvā taṃ adhikaraṇaṃ vūpasamessati.	99	
PA_atk-vin01_a:992_0	Padabhājanīyaṃ olokentopi “akkhayite sarīre methunaṃ dhammaṃ paṭisevati, āpatti pārājikassa.	992	
PA_atk-vin01_a:992_1	Yebhuyyena khayite sarīre methunaṃ dhammaṃ paṭisevati, āpatti thullaccayassā”tiādinā	992	
PA_atk-vin01_a:992_2	nayena sattannaṃ āpattīnaṃ aññataraṃ āpattiṃ passati, so padabhājanīyato suttaṃ ānetvā	992	
PA_atk-vin01_a:992_3	taṃ adhikaraṇaṃ vūpasamessati.	992	
PA_atk-vin01_a:993	Tikaparicchedaṃ olokentopi tikasaṅghādisesaṃ vā tikapācittiyaṃ vā tikadukkaṭaṃ vā aññataraṃ vā āpattiṃ tikaparicchede passati, so tato suttaṃ ānetvā taṃ adhikaraṇaṃ vūpasamessati.	99	
PA_atk-vin01_a:994	Antarāpattiṃ olokentopi “paṭilātaṃ ukkhipati, āpatti dukkaṭassā”ti evaṃ yā sikkhāpadantaresu antarāpatti hoti taṃ passati, so taṃ suttaṃ ānetvā taṃ adhikaraṇaṃ vūpasamessati.	99	
PA_atk-vin01_a:995_0	Anāpattiṃ olokentopi “anāpatti bhikkhu asādiyantassa, atheyyacittassa, na maraṇādhippāyassa,	995	
PA_atk-vin01_a:995_1	anullapanādhippāyassa, na mocanādhippāyassa, asañcicca, assatiyā, ajānantassā”ti	995	
PA_atk-vin01_a:995_2	evaṃ tasmiṃ tasmiṃ sikkhāpade niddiṭṭhaṃ anāpattiṃ passati, so taṃ suttaṃ ānetvā	995	
PA_atk-vin01_a:995_3	taṃ adhikaraṇaṃ vūpasamessati.	995	
PA_atk-vin01_a:996_0	Yo hi bhikkhu catubbidhavinayakovido tilakkhaṇasampanno imāni cha ṭhānāni oloketvā	996	
PA_atk-vin01_a:996_1	adhikaraṇaṃ vūpasamessati, tassa vinicchayo appaṭivattiyo, buddhena sayaṃ nisīditvā	996	
PA_atk-vin01_a:996_2	vinicchitasadiso hoti. Taṃ cevaṃ vinicchayakusalaṃ bhikkhuṃ koci katasikkhāpadavītikkamo	996	
PA_atk-vin01_a:996_3	bhikkhu upasaṅkamitvā attano kukkuccaṃ puccheyya; tena sādhukaṃ sallakkhetvā sace	996	
PA_atk-vin01_a:996_4	anāpatti hoti, “anāpattī”ti vattabbaṃ. Sace pana āpatti hoti, “āpattī”ti vattabbaṃ.	996	
PA_atk-vin01_a:996_5	Sā desanāgāminī ce, “desanāgāminī”ti vattabbaṃ. Vuṭṭhānagāminī ce, “vuṭṭhānagāminī”ti	996	
PA_atk-vin01_a:996_6	vattabbaṃ. Athassa pārājikacchāyā dissati, “pārājikāpattī”ti na tāva vattabbaṃ. Kasmā?	996	
PA_atk-vin01_a:996_7	Methunadhammavītikkamo hi uttarimanussadhammavītikkamo ca oḷāriko. Adinnādānamanussaviggahavītikkamā	996	
PA_atk-vin01_a:996_8	pana sukhumā cittalahukā. Te sukhumeneva āpajjati, sukhumena rakkhati, tasmā visesena	996	
PA_atk-vin01_a:996_9	taṃvatthukaṃ kukkuccaṃ pucchiyamāno “āpattī”ti avatvā sacassa ācariyo dharati, tato	996	
PA_atk-vin01_a:996_10	tena so bhikkhu “amhākaṃ ācariyaṃ pucchā”ti pesetabbo. Sace so puna āgantvā “tumhākaṃ	9961	
PA_atk-vin01_a:996_11	ācariyo suttato nayato oloketvā ‘satekiccho’ti maṃ āhā”ti vadati, tato anena so “sādhu	9961	
PA_atk-vin01_a:996_12	suṭṭhu yaṃ ācariyo bhaṇati taṃ karohī”ti vattabbo. Atha panassa ācariyo natthi, saddhiṃ	9961	
PA_atk-vin01_a:996_13	uggahitatthero pana atthi, tassa santikaṃ pesetabbo – “amhehi saha uggahitatthero	9961	
PA_atk-vin01_a:996_14	gaṇapāmokkho, taṃ gantvā pucchā”ti. Tenāpi “satekiccho”ti vinicchite “sādhu suṭṭhu	9961	
PA_atk-vin01_a:996_15	tassa vacanaṃ karohī”ti vattabbo. Atha saddhiṃ uggahitattheropi natthi, antevāsiko	9961	
PA_atk-vin01_a:996_16	paṇḍito atthi, tassa santikaṃ pesetabbo – “asukadaharaṃ gantvā pucchā”ti. Tenāpi	9961	
PA_atk-vin01_a:996_17	“satekiccho”ti vinicchite “sādhu suṭṭhu tassa vacanaṃ karohī”ti vattabbo. Atha daharassāpi	9961	
PA_atk-vin01_a:996_18	pārājikacchāyāva upaṭṭhāti, tenāpi “pārājikosī”ti na vattabbo. Dullabho hi buddhuppādo,	9961	
PA_atk-vin01_a:996_19	tato dullabhatarā pabbajjā ca upasampadā ca. Evaṃ pana vattabbo – “vivittaṃ okāsaṃ	9961	
PA_atk-vin01_a:996_20	sammajjitvā divāvihāraṃ nisīditvā sīlāni sodhetvā dvattiṃsākāraṃ tāva manasi karohī”ti.	9962	
PA_atk-vin01_a:996_21	Sace tassa arogaṃ sīlaṃ kammaṭṭhānaṃ ghaṭayati, saṅkhārā pākaṭā hutvā upaṭṭhahanti,	9962	
PA_atk-vin01_a:996_22	upacārappanāppattaṃ viya cittampi ekaggaṃ hoti, divasaṃ atikkantampi na jānāti. So	9962	
PA_atk-vin01_a:996_23	divasātikkame upaṭṭhānaṃ āgato evaṃ vattabbo – “kīdisā te cittappavattī”ti. Ārocitāya	9962	
PA_atk-vin01_a:996_24	cittappavattiyā vattabbo – “pabbajjā nāma cittavisuddhatthāya, appamatto samaṇadhammaṃ karohī”ti.	9962	
PA_atk-vin01_a:997_0	Yassa pana sīlaṃ bhinnaṃ hoti, tassa kammaṭṭhānaṃ na ghaṭayati, patodābhitunnaṃ viya	997	
PA_atk-vin01_a:997_1	cittaṃ vikampati, vippaṭisāragginā ḍayhati, tattapāsāṇe nisinno viya taṅkhaṇaññeva	997	
PA_atk-vin01_a:997_2	vuṭṭhāti. So āgato “kā te cittappavattī”ti pucchitabbo. Ārocitāya cittappavattiyā	997	
PA_atk-vin01_a:997_3	“natthi loke raho nāma pāpakammaṃ pakubbato. Sabbapaṭhamañhi pāpaṃ karonto attanā	997	
PA_atk-vin01_a:997_4	jānāti, athassa ārakkhadevatā paracittavidū samaṇabrāhmaṇā aññā ca devatā jānanti,	997	
PA_atk-vin01_a:997_5	tvaṃyeva dāni tava sotthiṃ pariyesāhī”ti vattabbo.	997	
PA_atk-vin01_a:998	Niṭṭhitā catubbidhavinayakathā	99	
PA_atk-vin01_a:999	Vinayadharassa ca lakkhaṇādikathā.	99	
PA_atk-vin01_a:1000	Bhikkhupadabhājanīyavaṇṇanā	100	
PA_atk-vin01_a:1001_0	Idāni sikkhāpadavibhaṅgassa atthaṃ vaṇṇayissāma. Yaṃ vuttaṃ yo panāti yo yādisotiādi.	1001	
PA_atk-vin01_a:1001_1	Ettha yo panāti vibhajitabbapadaṃ; yo yādisotiādīni tassa vibhajanapadāni. Ettha	1001	
PA_atk-vin01_a:1001_2	ca yasmā panāti nipātamattaṃ; yoti atthapadaṃ; tañca aniyamena puggalaṃ dīpeti, tasmā	1001	
PA_atk-vin01_a:1001_3	tassa atthaṃ dassento aniyamena puggaladīpakaṃ yo saddameva āha. Tasmā ettha evamattho	1001	
PA_atk-vin01_a:1001_4	veditabbo – yo panāti yo yokocīti vuttaṃ hoti. Yasmā pana yo yokoci nāma, so avassaṃ	1001	
PA_atk-vin01_a:1001_5	liṅga-yutta-jāti-nāma-gotta-sīla-vihāra-gocaravayesu ekenākārena paññāyati, tasmā	1001	
PA_atk-vin01_a:1001_6	taṃ tathā ñāpetuṃ taṃ pabhedaṃ pakāsento “yādiso”tiādimāha. Tattha yādisoti liṅgavasena	1001	
PA_atk-vin01_a:1001_7	yādiso vā tādiso vā hotu; dīgho vā rasso vā kāḷo vā odāto vā maṅguracchavi vā kiso	1001	
PA_atk-vin01_a:1001_8	vā thūlo vāti attho. Yathāyuttoti yogavasena yena vā tena vā yutto hotu; navakammayutto	1001	
PA_atk-vin01_a:1001_9	vā uddesayutto vā vāsadhurayutto vāti attho. Yathājaccoti jātivasena yaṃjacco vā	1001	
PA_atk-vin01_a:1001_10	taṃjacco vā hotu; khattiyo vā brāhmaṇo vā vesso vā suddo vāti attho. Yathānāmoti	10011	
PA_atk-vin01_a:1001_11	nāmavasena yathānāmo vā tathānāmo vā hotu; buddharakkhito vā dhammarakkhito vā saṅgharakkhito	10011	
PA_atk-vin01_a:1001_12	vāti attho. Yathāgottoti gottavasena yathāgotto vā tathāgotto vā yena vā tena vā	10011	
PA_atk-vin01_a:1001_13	gottena hotu; kaccāyano vā vāsiṭṭho vā kosiyo vāti attho. Yathāsīloti sīlesu yathāsīlo	10011	
PA_atk-vin01_a:1001_14	vā tathāsīlo vā hotu; navakammasīlo vā uddesasīlo vā vāsadhurasīlo vāti attho. Yathāvihārīti	10011	
PA_atk-vin01_a:1001_15	vihāresupi yathāvihārī vā tathāvihārī vā hotu; navakammavihārī vā uddesavihārī vā	10011	
PA_atk-vin01_a:1001_16	vāsadhuravihārī vāti attho. Yathāgocaroti gocaresupi yathāgocaro vā tathāgocaro vā	10011	
PA_atk-vin01_a:1001_17	hotu; navakammagocaro vā uddesagocaro vā vāsadhuragocaro vāti attho. Thero vāti ādīsu	10011	
PA_atk-vin01_a:1001_18	vayovuḍḍhādīsu yo vā so vā hotu; paripuṇṇadasavassatāya thero vā ūnapañcavassatāya	10011	
PA_atk-vin01_a:1001_19	navo vā atirekapañcavassatāya majjhimo vāti attho. Atha kho sabbova imasmiṃ atthe	10011	
PA_atk-vin01_a:1001_20	eso vuccati “yo panā”ti.	10012	
PA_atk-vin01_a:1002_0	Bhikkhuniddese bhikkhatīti bhikkhako; labhanto vā alabhanto vā ariyāya yācanāya yācatīti	1002	
PA_atk-vin01_a:1002_1	attho. Buddhādīhi ajjhupagataṃ bhikkhācariyaṃ ajjhupagatattā bhikkhācariyaṃ ajjhupagato	1002	
PA_atk-vin01_a:1002_2	nāma. Yo hi koci appaṃ vā mahantaṃ vā bhogakkhandhaṃ pahāya agārasmā anagāriyaṃ pabbajito,	1002	
PA_atk-vin01_a:1002_3	so kasigorakkhādīhi jīvikakappanaṃ hitvā liṅgasampaṭicchaneneva bhikkhācariyaṃ ajjhupagatoti	1002	
PA_atk-vin01_a:1002_4	bhikkhu. Parapaṭibaddhajīvikattā vā vihāramajjhe kājabhattaṃ bhuñjamānopi bhikkhācariyaṃ	1002	
PA_atk-vin01_a:1002_5	ajjhupagatoti bhikkhu; piṇḍiyālopabhojanaṃ nissāya pabbajjāya ussāhajātattā vā bhikkhācariyaṃ	1002	
PA_atk-vin01_a:1002_6	ajjhupagatoti bhikkhu. Agghaphassavaṇṇabhedena bhinnaṃ paṭaṃ dhāretīti bhinnapaṭadharo.	1002	
PA_atk-vin01_a:1002_7	Tattha satthakacchedanena agghabhedo veditabbo. Sahassagghanakopi hi paṭo satthakena	1002	
PA_atk-vin01_a:1002_8	khaṇḍākhaṇḍikaṃ chinno bhinnaggho hoti. Purimagghato upaḍḍhampi na agghati. Suttasaṃsibbanena	1002	
PA_atk-vin01_a:1002_9	phassabhedo veditabbo. Sukhasamphassopi hi paṭo suttehi saṃsibbito bhinnaphasso hoti.	1002	
PA_atk-vin01_a:1002_10	Kharasamphassataṃ pāpuṇāti. Sūcimalādīhi vaṇṇabhedo veditabbo. Suparisuddhopi hi	10021	
PA_atk-vin01_a:1002_11	paṭo sūcikammato paṭṭhāya sūcimalena, hatthasedamalajallikāhi, avasāne rajanakappakaraṇehi	10021	
PA_atk-vin01_a:1002_12	ca bhinnavaṇṇo hoti; pakativaṇṇaṃ vijahati. Evaṃ tīhākārehi bhinnapaṭadhāraṇato bhinnapaṭadharoti	10021	
PA_atk-vin01_a:1002_13	bhikkhu. Gihivatthavisabhāgānaṃ vā kāsāvānaṃ dhāraṇamatteneva bhinnapaṭadharoti bhikkhu.	10021	
PA_atk-vin01_a:1003_0	Samaññāyāti paññattiyā vohārenāti attho. Samaññāya eva hi ekacco “bhikkhū”ti paññāyati.	1003	
PA_atk-vin01_a:1003_1	Tathā hi nimantanādimhi bhikkhūsu gaṇiyamānesu sāmaṇerepi gahetvā “sataṃ bhikkhū	1003	
PA_atk-vin01_a:1003_2	sahassaṃ bhikkhū”ti vadanti. Paṭiññāyāti attano paṭijānanena paṭiññāyapi hi ekacco	1003	
PA_atk-vin01_a:1003_3	“bhikkhū”ti paññāyati. Tassa “ko etthāti? Ahaṃ, āvuso, bhikkhū”ti evamādīsu sambhavo	1003	
PA_atk-vin01_a:1003_4	daṭṭhabbo. Ayaṃ pana ānandattherena vuttā dhammikā paṭiññā. Rattibhāge pana dussīlāpi	1003	
PA_atk-vin01_a:1003_5	paṭipathaṃ āgacchantā “ko etthā”ti vutte adhammikāya paṭiññāya abhūtāya “mayaṃ bhikkhū”ti vadanti.	1003	
PA_atk-vin01_a:1004_0	Ehi bhikkhūti ehi bhikkhu nāma bhagavato “ehi bhikkhū”ti vacanamattena bhikkhubhāvaṃ	1004	
PA_atk-vin01_a:1004_1	ehibhikkhūpasampadaṃ patto. Bhagavā hi ehibhikkhubhāvāya upanissayasampannaṃ puggalaṃ	1004	
PA_atk-vin01_a:1004_2	disvā rattapaṃsukūlantarato suvaṇṇavaṇṇaṃ dakkhiṇahatthaṃ nīharitvā brahmaghosaṃ	1004	
PA_atk-vin01_a:1004_3	nicchārento “ehi, bhikkhu, cara brahmacariyaṃ sammā dukkhassa antakiriyāyā”ti vadati.	1004	
PA_atk-vin01_a:1004_4	Tassa saheva bhagavato vacanena gihiliṅgaṃ antaradhāyati, pabbajjā ca upasampadā	1004	
PA_atk-vin01_a:1004_5	ca ruhati. Bhaṇḍu kāsāyavasano hoti. Ekaṃ nivāsetvā ekaṃ pārupitvā ekaṃ aṃse ṭhapetvā	1004	
PA_atk-vin01_a:1004_6	vāmaṃsakūṭe āsattanīluppalavaṇṇamattikāpatto –	1004	
PA_atk-vin01_a:1005	“Ticīvarañca patto ca, vāsi sūci ca bandhanaṃ;	100	
PA_atk-vin01_a:1006	Parissāvanena aṭṭhete, yuttayogassa bhikkhuno”ti.	100	
PA_atk-vin01_a:1007_0	Evaṃ vuttehi aṭṭhahi parikkhārehi sarīre paṭimukkehiyeva saṭṭhivassikatthero viya	1007	
PA_atk-vin01_a:1007_1	iriyāpathasampanno buddhācariyako buddhupajjhāyako sammāsambuddhaṃ vandamānoyeva	1007	
PA_atk-vin01_a:1007_2	tiṭṭhati. Bhagavā hi paṭhamabodhiyaṃ ekasmiṃ kāle ehibhikkhūpasampadāya eva upasampādeti.	1007	
PA_atk-vin01_a:1007_3	Evaṃ upasampannāni ca sahassupari ekacattālīsuttarāni tīṇi bhikkhusatāni ahesuṃ;	1007	
PA_atk-vin01_a:1007_4	seyyathidaṃ – pañca pañcavaggiyattherā, yaso kulaputto, tassa parivārā catupaṇṇāsa	1007	
PA_atk-vin01_a:1007_5	sahāyakā, tiṃsa bhaddavaggiyā, sahassapurāṇajaṭilā, saddhiṃ dvīhi aggasāvakehi aḍḍhateyyasatā	1007	
PA_atk-vin01_a:1007_6	paribbājakā, eko aṅgulimālattheroti. Vuttañhetaṃ aṭṭhakathāyaṃ –	1007	
PA_atk-vin01_a:1008	“Tīṇi sataṃ sahassañca, cattālīsaṃ punāpare;	100	
PA_atk-vin01_a:1009	Eko ca thero sappañño, sabbe te ehibhikkhukā”ti.	100	
PA_atk-vin01_a:1010_0	Na kevalañca ete eva, aññepi bahū santi. Seyyathidaṃ – tisataparivāro selo brāhmaṇo,	1010	
PA_atk-vin01_a:1010_1	sahassaparivāro mahākappino, dasasahassā kapilavatthuvāsino kulaputtā, soḷasasahassā	1010	
PA_atk-vin01_a:1010_2	pārāyanikabrāhmaṇāti evamādayo. Te pana vinayapiṭake pāḷiyaṃ na niddiṭṭhattā na vuttā.	1010	
PA_atk-vin01_a:1010_3	Ime tattha niddiṭṭhattā vuttāti.	1010	
PA_atk-vin01_a:1011	“Sattavīsa sahassāni, tīṇiyeva satāni ca;	101	
PA_atk-vin01_a:1012	Etepi sabbe saṅkhātā, sabbe te ehibhikkhukā”ti.	101	
PA_atk-vin01_a:1013_0	Tīhi saraṇagamanehi upasampannoti “buddhaṃ saraṇaṃ gacchāmī”tiādinā nayena tikkhattuṃ	1013	
PA_atk-vin01_a:1013_1	vācaṃ bhinditvā vuttehi tīhi saraṇagamanehi upasampanno. Ayañhi upasampadā nāma aṭṭhavidhā	1013	
PA_atk-vin01_a:1013_2	– ehibhikkhūpasampadā, saraṇagamanūpasampadā, ovādapaṭiggahaṇūpasampadā, pañhabyākaraṇūpasampadā,	1013	
PA_atk-vin01_a:1013_3	garudhammapaṭiggahaṇūpasampadā, dūtenūpasampadā, aṭṭhavācikūpasampadā, ñatticatutthakammūpasampadāti.	1013	
PA_atk-vin01_a:1013_4	Tattha ehibhikkhūpasampadā, saraṇagamanūpasampadā ca vuttā eva.	1013	
PA_atk-vin01_a:1014_0	Ovādapaṭiggahaṇūpasampadā nāma “tasmātiha te, kassapa, evaṃ sikkhitabbaṃ – ‘tibbaṃ	1014	
PA_atk-vin01_a:1014_1	me hirottappaṃ paccupaṭṭhitaṃ bhavissati theresu navesu majjhimesu cā’ti. Evañhi	1014	
PA_atk-vin01_a:1014_2	te, kassapa, sikkhitabbaṃ. Tasmātiha te, kassapa, evaṃ sikkhitabbaṃ – ‘yaṃ kiñci	1014	
PA_atk-vin01_a:1014_3	dhammaṃ sossāmi kusalūpasaṃhitaṃ, sabbaṃ taṃ aṭṭhiṃ katvā manasi katvā sabbacetasā	1014	
PA_atk-vin01_a:1014_4	samannāharitvā ohitasoto dhammaṃ sossāmī’ti. Evaṃ hi te, kassapa, sikkhitabbaṃ. Tasmātiha	1014	
PA_atk-vin01_a:1014_5	te, kassapa, evaṃ sikkhitabbaṃ – ‘sātasahagatā ca me kāyagatāsati na vijahissatī’ti.	1014	
PA_atk-vin01_a:1014_6	Evañhi te, kassapa, sikkhitabba”nti iminā ovādapaṭiggahaṇena mahākassapattherassa anuññātaupasampadā.	1014	
PA_atk-vin01_a:1015_0	Pañhabyākaraṇūpasampadā nāma sopākassa anuññātaupasampadā. Bhagavā kira pubbārāme	1015	
PA_atk-vin01_a:1015_1	anucaṅkamantaṃ sopākasāmaṇeraṃ “‘uddhumātakasaññā’ti vā, sopāka, ‘rūpasaññā’ti vā	1015	
PA_atk-vin01_a:1015_2	ime dhammā nānatthā nānābyañjanā, udāhu ekatthā, byañjanameva nāna”nti dasa asubhanissite	1015	
PA_atk-vin01_a:1015_3	pañhe pucchi. So te byākāsi. Bhagavā tassa sādhukāraṃ datvā “kativassosi tvaṃ, sopākā”ti	1015	
PA_atk-vin01_a:1015_4	pucchi. “Sattavassohaṃ, bhagavā”ti. “Sopāka, tvaṃ mama sabbaññutaññāṇena saddhiṃ	1015	
PA_atk-vin01_a:1015_5	saṃsanditvā pañhe byākāsī”ti āraddhacitto upasampadaṃ anujāni. Ayaṃ pañhabyākaraṇūpasampadā.	1015	
PA_atk-vin01_a:1016	Garudhammapaṭiggahaṇūpasampadā nāma mahāpajāpatiyā aṭṭhagarudhammassa paṭiggahaṇena anuññātaupasampadā.	101	
PA_atk-vin01_a:1017	Dūtenūpasampadā nāma aḍḍhakāsiyā gaṇikāya anuññātaupasampadā.	101	
PA_atk-vin01_a:1018	Aṭṭhavācikūpasampadā nāma bhikkhuniyā bhikkhunisaṅghato ñatticatutthena bhikkhusaṅghato ñatticatutthenāti imehi dvīhi kammehi upasampadā.	101	
PA_atk-vin01_a:1019_0	Ñatticatutthakammūpasampadā nāma bhikkhūnaṃ etarahi upasampadā. Imāsu aṭṭhasu upasampadāsu	1019	
PA_atk-vin01_a:1019_1	“yā sā, bhikkhave, mayā tīhi saraṇagamanehi upasampadā anuññātā, taṃ ajjatagge paṭikkhipāmi.	1019	
PA_atk-vin01_a:1019_2	Anujānāmi, bhikkhave, ñatticatutthena kammena upasampādetu”nti evaṃ anuññātāya imāya	1019	
PA_atk-vin01_a:1019_3	upasampadāya upasampannoti vuttaṃ hoti.	1019	
PA_atk-vin01_a:1020_0	Bhadroti apāpako. Kalyāṇaputhujjanādayo hi yāva arahā, tāva bhadrena sīlena samādhinā	1020	
PA_atk-vin01_a:1020_1	paññāya vimuttiyā vimuttiñāṇadassanena ca samannāgatattā “bhadro bhikkhū”ti saṅkhyaṃ	1020	
PA_atk-vin01_a:1020_2	gacchanti. Sāroti tehiyeva sīlasārādīhi samannāgatattā nīlasamannāgamena nīlo paṭo	1020	
PA_atk-vin01_a:1020_3	viya “sāro bhikkhū”ti veditabbo. Vigatakilesapheggubhāvato vā khīṇāsavova “sāro”ti	1020	
PA_atk-vin01_a:1020_4	veditabbo. Sekhoti puthujjanakalyāṇakena saddhiṃ satta ariyā tisso sikkhā sikkhantīti	1020	
PA_atk-vin01_a:1020_5	sekhā. Tesu yo koci “sekho bhikkhū”ti veditabbo. Na sikkhatīti asekho. Sekkhadhamme	1020	
PA_atk-vin01_a:1020_6	atikkamma aggaphale ṭhito, tato uttari sikkhitabbābhāvato khīṇāsavo “asekho”ti vuccati.	1020	
PA_atk-vin01_a:1020_7	Samaggena saṅghenāti sabbantimena pariyāyena pañcavaggakaraṇīye kamme yāvatikā bhikkhū	1020	
PA_atk-vin01_a:1020_8	kammappattā, tesaṃ āgatattā chandārahānaṃ chandassa āhaṭattā, sammukhībhūtānañca	1020	
PA_atk-vin01_a:1020_9	appaṭikkosanato ekasmiṃ kamme samaggabhāvaṃ upagatena. Ñatticatutthenāti tīhi anussāvanāhi	1020	
PA_atk-vin01_a:1020_10	ekāya ca ñattiyā kātabbena. Kammenāti dhammikena vinayakammena. Akuppenāti vatthu-ñatti-anussāvana-sīmā-parisasampattisampannattā	10201	
PA_atk-vin01_a:1020_11	akopetabbataṃ appaṭikkositabbatañca upagatena. Ṭhānārahenāti kāraṇārahena satthusāsanārahena.	10201	
PA_atk-vin01_a:1020_12	Upasampanno nāma uparibhāvaṃ samāpanno, pattoti attho. Bhikkhubhāvo hi uparibhāvo,	10201	
PA_atk-vin01_a:1020_13	tañcesa yathāvuttena kammena samāpannattā “upasampanno”ti vuccati. Ettha ca ñatticatutthakammaṃ	10201	
PA_atk-vin01_a:1020_14	ekameva āgataṃ. Imasmiṃ pana ṭhāne ṭhatvā cattāri saṅghakammāni nīharitvā vitthārato	10201	
PA_atk-vin01_a:1020_15	kathetabbānīti sabbaaṭṭhakathāsu vuttaṃ. Tāni ca “apalokanakammaṃ ñattikammaṃ ñattidutiyakammaṃ	10201	
PA_atk-vin01_a:1020_16	ñatticatutthakamma”nti paṭipāṭiyā ṭhapetvā vitthārena khandhakato parivārāvasāne	10201	
PA_atk-vin01_a:1020_17	kammavibhaṅgato ca pāḷiṃ āharitvā kathitāni. Tāni mayaṃ parivārāvasāne kammavibhaṅgeyeva	10201	
PA_atk-vin01_a:1020_18	vaṇṇayissāma. Evañhi sati paṭhamapārājikavaṇṇanā ca na bhāriyā bhavissati; yathāṭhitāya	10201	
PA_atk-vin01_a:1020_19	ca pāḷiyā vaṇṇanā suviññeyyā bhavissati. Tāni ca ṭhānāni asuññāni bhavissanti; tasmā	10201	
PA_atk-vin01_a:1020_20	anupadavaṇṇanameva karoma.	10202	
PA_atk-vin01_a:1021_0	Tatrāti tesu “bhikkhako”tiādinā nayena vuttesu bhikkhūsu. Yvāyaṃ bhikkhūti yo ayaṃ	1021	
PA_atk-vin01_a:1021_1	bhikkhu. Samaggena saṅghena…pe… upasampannoti aṭṭhasu upasampadāsu ñatticatuttheneva	1021	
PA_atk-vin01_a:1021_2	kammena upasampanno. Ayaṃ imasmiṃ atthe adhippeto bhikkhūti ayaṃ imasmiṃ “methunaṃ	1021	
PA_atk-vin01_a:1021_3	dhammaṃ paṭisevitvā pārājiko hotī”ti atthe “bhikkhū”ti adhippeto. Itare pana “bhikkhako”ti	1021	
PA_atk-vin01_a:1021_4	ādayo atthuddhāravasena vuttā. Tesu ca “bhikkhako”ti ādayo niruttivasena vuttā, “samaññāya	1021	
PA_atk-vin01_a:1021_5	bhikkhu, paṭiññāya bhikkhū”ti ime dve abhilāpavasena vuttā, “ehi bhikkhū”ti buddhena	1021	
PA_atk-vin01_a:1021_6	upajjhāyena paṭiladdhaupasampadāvasena vutto. Saraṇagamanabhikkhu anuppannāya kammavācāya	1021	
PA_atk-vin01_a:1021_7	upasampadāvasena vutto, “bhadro”tiādayo guṇavasena vuttāti veditabbā.	1021	
PA_atk-vin01_a:1022	Bhikkhupadabhājanīyaṃ niṭṭhitaṃ.	102	
PA_atk-vin01_a:1023	Sikkhāsājīvapadabhājanīyavaṇṇanā	102	
PA_atk-vin01_a:1024_0	Idāni “bhikkhūna”nti idaṃ padaṃ visesatthābhāvato avibhajitvāva yaṃ sikkhañca sājīvañca	1024	
PA_atk-vin01_a:1024_1	samāpannattā bhikkhūnaṃ sikkhāsājīvasamāpanno hoti, taṃ dassento sikkhātiādimāha.	1024	
PA_atk-vin01_a:1024_2	Tattha sikkhitabbāti sikkhā. Tissoti gaṇanaparicchedo. Adhisīlasikkhāti adhikaṃ uttamaṃ	1024	
PA_atk-vin01_a:1024_3	sīlanti adhisīlaṃ; adhisīlañca taṃ sikkhitabbato sikkhā cāti adhisīlasikkhā. Esa	1024	
PA_atk-vin01_a:1024_4	nayo adhicitta-adhipaññāsikkhāsu.	1024	
PA_atk-vin01_a:1025_0	Katamaṃ panettha sīlaṃ, katamaṃ adhisīlaṃ, katamaṃ cittaṃ, katamaṃ adhicittaṃ, katamā	1025	
PA_atk-vin01_a:1025_1	paññā, katamā adhipaññāti? Vuccate – pañcaṅgadasaṅgasīlaṃ tāva sīlameva. Tañhi buddhe	1025	
PA_atk-vin01_a:1025_2	uppannepi anuppannepi loke pavattati. Uppanne buddhe tasmiṃ sīle buddhāpi sāvakāpi	1025	
PA_atk-vin01_a:1025_3	mahājanaṃ samādapenti. Anuppanne buddhe paccekabuddhā ca kammavādino ca dhammikā	1025	
PA_atk-vin01_a:1025_4	samaṇabrāhmaṇā cakkavattī ca mahārājāno mahābodhisattā ca samādapenti. Sāmampi paṇḍitā	1025	
PA_atk-vin01_a:1025_5	samaṇabrāhmaṇā samādiyanti. Te taṃ kusalaṃ dhammaṃ paripūretvā devesu ca manussesu	1025	
PA_atk-vin01_a:1025_6	ca sampattiṃ anubhonti. Pātimokkhasaṃvarasīlaṃ pana “adhisīla”nti vuccati, tañhi	1025	
PA_atk-vin01_a:1025_7	sūriyo viya pajjotānaṃ sineru viya pabbatānaṃ sabbalokiyasīlānaṃ adhikañceva uttamañca,	1025	
PA_atk-vin01_a:1025_8	buddhuppādeyeva ca pavattati, na vinā buddhuppādā. Na hi taṃ paññattiṃ uddharitvā	1025	
PA_atk-vin01_a:1025_9	añño satto ṭhapetuṃ sakkoti, buddhāyeva pana sabbaso kāyavacīdvāraajjhācārasotaṃ	1025	
PA_atk-vin01_a:1025_10	chinditvā tassa tassa vītikkamassa anucchavikaṃ taṃ sīlasaṃvaraṃ paññapenti. Pātimokkhasaṃvaratopi	10251	
PA_atk-vin01_a:1025_11	ca maggaphalasampayuttameva sīlaṃ adhisīlaṃ, taṃ pana idha anadhippetaṃ. Na hi taṃ	10251	
PA_atk-vin01_a:1025_12	samāpanno bhikkhu methunaṃ dhammaṃ paṭisevati.	10251	
PA_atk-vin01_a:1026_0	Kāmāvacarāni pana aṭṭha kusalacittāni, lokiyaaṭṭhasamāpatticittāni ca ekajjhaṃ katvā	1026	
PA_atk-vin01_a:1026_1	cittamevāti veditabbāni. Buddhuppādānuppāde cassa pavatti, samādapanaṃ samādānañca	1026	
PA_atk-vin01_a:1026_2	sīle vuttanayeneva veditabbaṃ. Vipassanāpādakaṃ aṭṭhasamāpatticittaṃ pana “adhicitta”nti	1026	
PA_atk-vin01_a:1026_3	vuccati. Tañhi adhisīlaṃ viya sīlānaṃ sabbalokiyacittānaṃ adhikañceva uttamañca,	1026	
PA_atk-vin01_a:1026_4	buddhuppādeyeva ca hoti, na vinā buddhuppādā. Tatopi ca maggaphalacittameva adhicittaṃ,	1026	
PA_atk-vin01_a:1026_5	taṃ pana idha anadhippetaṃ. Na hi taṃ samāpanno bhikkhu methunaṃ dhammaṃ paṭisevati.	1026	
PA_atk-vin01_a:1027_0	“Atthi dinnaṃ, atthi yiṭṭha”nti -ādinayappavattaṃ pana kammassakatañāṇaṃ paññā, sā	1027	
PA_atk-vin01_a:1027_1	hi buddhe uppannepi anuppannepi loke pavattati. Uppanne buddhe tassā paññāya buddhāpi	1027	
PA_atk-vin01_a:1027_2	buddhasāvakāpi mahājanaṃ samādapenti. Anuppanne buddhe paccekabuddhā ca kammavādino	1027	
PA_atk-vin01_a:1027_3	ca dhammikā samaṇabrāhmaṇā cakkavattī ca mahārājāno mahābodhisattā ca samādapenti.	1027	
PA_atk-vin01_a:1027_4	Sāmampi paṇḍitā sattā samādiyanti. Tathā hi aṅkuro dasavassasahassāni mahādānaṃ adāsi.	1027	
PA_atk-vin01_a:1027_5	Velāmo, vessantaro, aññe ca bahū paṇḍitamanussā mahādānāni adaṃsu. Te taṃ kusalaṃ	1027	
PA_atk-vin01_a:1027_6	dhammaṃ paripūretvā devesu ca manussesu ca sampattiṃ anubhaviṃsu. Tilakkhaṇākāraparicchedakaṃ	1027	
PA_atk-vin01_a:1027_7	pana vipassanāñāṇaṃ “adhipaññā”ti vuccati. Sā hi adhisīla-adhicittāni viya sīlacittānaṃ	1027	
PA_atk-vin01_a:1027_8	sabbalokiyapaññānaṃ adhikā ceva uttamā ca, na ca vinā buddhuppādā loke pavattati.	1027	
PA_atk-vin01_a:1027_9	Tatopi ca maggaphalapaññāva adhipaññā, sā pana idha anadhippetā. Na hi taṃ samāpanno	1027	
PA_atk-vin01_a:1027_10	bhikkhu methunaṃ dhammaṃ paṭisevatīti.	10271	
PA_atk-vin01_a:1028_0	Tatrāti tāsu tīsu sikkhāsu. Yāyaṃ adhisīlasikkhāti yā ayaṃ pātimokkhasīlasaṅkhātā	1028	
PA_atk-vin01_a:1028_1	adhisīlasikkhā. Etaṃ sājīvaṃ nāmāti etaṃ sabbampi bhagavatā vinaye ṭhapitaṃ sikkhāpadaṃ,	1028	
PA_atk-vin01_a:1028_2	yasmā ettha nānādesajātigottādibhedabhinnā bhikkhū saha jīvanti ekajīvikā sabhāgajīvikā	1028	
PA_atk-vin01_a:1028_3	sabhāgavuttino honti, tasmā “sājīva”nti vuccati. Tasmiṃ sikkhatīti taṃ sikkhāpadaṃ	1028	
PA_atk-vin01_a:1028_4	cittassa adhikaraṇaṃ katvā “yathāsikkhāpadaṃ nu kho sikkhāmi na sikkhāmī”ti cittena	1028	
PA_atk-vin01_a:1028_5	olokento sikkhati. Na kevalañcāyametasmiṃ sājīvasaṅkhāte sikkhāpadeyeva sikkhati,	1028	
PA_atk-vin01_a:1028_6	sikkhāyapi sikkhati, “etaṃ sājīvaṃ nāmā”ti imassa pana anantarassa padassa vasena	1028	
PA_atk-vin01_a:1028_7	“tasmiṃ sikkhatī”ti vuttaṃ. Kiñcāpi taṃ evaṃ vuttaṃ, atha kho ayamettha attho daṭṭhabbo	1028	
PA_atk-vin01_a:1028_8	– tassā ca sikkhāya sikkhaṃ paripūrento sikkhati, tasmiñca sikkhāpade avītikkamanto	1028	
PA_atk-vin01_a:1028_9	sikkhatīti. Tena vuccati sājīvasamāpannoti idampi anantarassa sājīvapadasseva vasena	1028	
PA_atk-vin01_a:1028_10	vuttaṃ. Yasmā pana so sikkhampi samāpanno, tasmā sikkhāsamāpannotipi atthato veditabbo.	10281	
PA_atk-vin01_a:1028_11	Evañhi sati “sikkhāsājīvasamāpanno”ti etassa padassa padabhājanampi paripuṇṇaṃ hoti.	10281	
PA_atk-vin01_a:1029	Sikkhāsājīvapadabhājanīyaṃ niṭṭhitaṃ.	102	
PA_atk-vin01_a:1030	Sikkhāpaccakkhānavibhaṅgavaṇṇanā	103	
PA_atk-vin01_a:1031_0	Sikkhaṃ appaccakkhāya dubbalyaṃ anāvikatvāti sikkhañca appaṭikkhipitvā dubbalabhāvañca	1031	
PA_atk-vin01_a:1031_1	appakāsetvā. Yasmā ca dubbalye āvikatepi sikkhā appaccakkhātāva hoti, sikkhāya pana	1031	
PA_atk-vin01_a:1031_2	paccakkhātāya dubbalyaṃ āvikatameva hoti. Tasmā “dubbalyaṃ anāvikatvā”ti iminā padena	1031	
PA_atk-vin01_a:1031_3	na koci visesattho labbhati. Yathā pana “dirattatirattaṃ sahaseyyaṃ kappeyyā”ti vutte	1031	
PA_atk-vin01_a:1031_4	dirattavacanena na koci visesattho labbhati, kevalaṃ lokavohāravasena byañjanasiliṭṭhatāya	1031	
PA_atk-vin01_a:1031_5	mukhārūḷhatāya etaṃ vuttaṃ. Evamidampi vohāravasena byañjanasiliṭṭhatāya mukhārūḷhatāya	1031	
PA_atk-vin01_a:1031_6	vuttanti veditabbaṃ.	1031	
PA_atk-vin01_a:1032_0	Yasmā vā bhagavā sātthaṃ sabyañjanaṃ dhammaṃ deseti, tasmā “sikkhaṃ appaccakkhāyā”ti	1032	
PA_atk-vin01_a:1032_1	iminā atthaṃ sampādetvā “dubbalyaṃ anāvikatvā”ti iminā byañjanaṃ sampādeti. Parivārakapadavirahitañhi	1032	
PA_atk-vin01_a:1032_2	ekameva atthapadaṃ vuccamānaṃ parivāravirahito rājā viya, vatthālaṅkāravirahito viya	1032	
PA_atk-vin01_a:1032_3	ca puriso na sobhati; parivārakena pana atthānulomena sahāyapadena saddhiṃ taṃ sobhatīti.	1032	
PA_atk-vin01_a:1033	Yasmā vā sikkhāpaccakkhānassa ekaccaṃ dubbalyāvikammaṃ attho hoti, tasmā taṃ sandhāya “sikkhaṃ appaccakkhāyā”tipadassa atthaṃ vivaranto “dubbalyaṃ anāvikatvā”ti āha.	103	
PA_atk-vin01_a:1034_0	Tattha siyā yasmā na sabbaṃ dubbalyāvikammaṃ sikkhāpaccakkhānaṃ, tasmā “dubbalyaṃ	1034	
PA_atk-vin01_a:1034_1	anāvikatvā”ti paṭhamaṃ vatvā tassa atthaniyamanatthaṃ “sikkhaṃ appaccakkhāyā”ti vattabbanti,	1034	
PA_atk-vin01_a:1034_2	tañca na; kasmā? Atthānukkamābhāvato. “Sikkhāsājīvasamāpanno”ti hi vuttattā yaṃ sikkhaṃ	1034	
PA_atk-vin01_a:1034_3	samāpanno, taṃ appaccakkhāyāti vuccamāno anukkameneva attho vutto hoti, na aññathā.	1034	
PA_atk-vin01_a:1034_4	Tasmā idameva paṭhamaṃ vuttanti.	1034	
PA_atk-vin01_a:1035	Apica anupaṭipāṭiyāpi ettha attho veditabbo. Kathaṃ? “Sikkhāsājīvasamāpanno”ti ettha yaṃ sikkhaṃ samāpanno taṃ appaccakkhāya yañca sājīvaṃ samāpanno tattha dubbalyaṃ anāvikatvāti.	103	
PA_atk-vin01_a:1036_0	Idāni sikkhāpaccakkhānadubbalyāvikammānaṃ visesāvisesaṃ sikkhāpaccakkhānalakkhaṇañca	1036	
PA_atk-vin01_a:1036_1	dassento “atthi bhikkhave”tiādimāha. Tattha atthi bhikkhavetiādīni dve mātikāpadāni;	1036	
PA_atk-vin01_a:1036_2	tāni vibhajanto “kathañca bhikkhave”tiādimāha. Tatrāyaṃ anuttānapadavaṇṇanā – kathanti	1036	
PA_atk-vin01_a:1036_3	kena ākārena. Dubbalyāvikammañcāti dubbalyassa āvikammañca. Idhāti imasmiṃ sāsane.	1036	
PA_atk-vin01_a:1036_4	Ukkaṇṭhitoti anabhiratiyā imasmiṃ sāsane kicchajīvikappatto. Atha vā ajja yāmi, sve	1036	
PA_atk-vin01_a:1036_5	yāmi, ito yāmi, ettha yāmīti uddhaṃ kaṇṭhaṃ katvā viharamāno, vikkhitto anekaggoti	1036	
PA_atk-vin01_a:1036_6	vuttaṃ hoti. Anabhiratoti sāsane abhirativirahito.	1036	
PA_atk-vin01_a:1037_0	Sāmaññā cavitukāmoti samaṇabhāvato apagantukāmo. Bhikkhubhāvanti bhikkhubhāvena.	1037	
PA_atk-vin01_a:1037_1	Karaṇatthe upayogavacanaṃ. “Kaṇṭhe āsattena aṭṭīyeyyā”tiādīsu pana yathālakkhaṇaṃ	1037	
PA_atk-vin01_a:1037_2	karaṇavacaneneva vuttaṃ. Aṭṭīyamānoti aṭṭaṃ pīḷitaṃ dukkhitaṃ viya attānaṃ ācaramāno;	1037	
PA_atk-vin01_a:1037_3	tena vā bhikkhubhāvena aṭṭo kariyamāno pīḷiyamānoti attho. Harāyamānoti lajjamāno.	1037	
PA_atk-vin01_a:1037_4	Jigucchamānoti asuciṃ viya taṃ jigucchanto. Gihibhāvaṃ patthayamānotiādīni uttānatthāniyeva.	1037	
PA_atk-vin01_a:1037_5	Yaṃnūnāhaṃ buddhaṃ paccakkheyyanti ettha yaṃnūnāti parivitakkadassane nipāto. Idaṃ	1037	
PA_atk-vin01_a:1037_6	vuttaṃ hoti – “sacāhaṃ buddhaṃ paccakkheyyaṃ, sādhu vata me siyā”ti. Vadati viññāpetīti	1037	
PA_atk-vin01_a:1037_7	imamatthaṃ etehi vā aññehi vā byañjanehi vacībhedaṃ katvā vadati ceva, yassa ca vadati,	1037	
PA_atk-vin01_a:1037_8	taṃ viññāpeti jānāpeti. Evampīti uparimatthasampiṇḍanatto pikāro. Evampi dubbalyāvikammañceva	1037	
PA_atk-vin01_a:1037_9	hoti sikkhā ca appaccakkhātā, aññathāpi.	1037	
PA_atk-vin01_a:1038_0	Idāni taṃ aññathāpi dubbalyāvikammaṃ sikkhāya ca appaccakkhānaṃ dassento “atha vā	1038	
PA_atk-vin01_a:1038_1	panā”tiādimāha. Taṃ sabbaṃ atthato uttānameva. Padato panettha ādito paṭṭhāya “buddhaṃ	1038	
PA_atk-vin01_a:1038_2	paccakkheyyaṃ, dhammaṃ, saṅghaṃ, sikkhaṃ, vinayaṃ, pātimokkhaṃ, uddesaṃ, upajjhāyaṃ,	1038	
PA_atk-vin01_a:1038_3	ācariyaṃ, saddhivihārikaṃ, antevāsikaṃ, samānupajjhāyakaṃ, samānācariyakaṃ, sabrahmacāriṃ	1038	
PA_atk-vin01_a:1038_4	paccakkheyya”nti imāni cuddasa padāni paccakkhānākārena vuttāni.	1038	
PA_atk-vin01_a:1039_0	Gihī assantiādīni “gihī, upāsako, ārāmiko, sāmaṇero, titthiyo, titthiyasāvako, assamaṇo,	1039	
PA_atk-vin01_a:1039_1	asakyaputtiyo assa”nti imāni aṭṭha padāni “assa”nti iminā bhāvavikappākārena vuttāni.	1039	
PA_atk-vin01_a:1039_2	Evaṃ “yaṃnūnāha”nti iminā paṭisaṃyuttāni dvāvīsati padāni.	1039	
PA_atk-vin01_a:1040	46. Yathā ca etāni, evaṃ “yadi panāhaṃ, apāhaṃ, handāhaṃ, hoti me”ti imesu ekamekena paṭisaṃyuttāni dvāvīsatīti sabbāneva satañca dasa ca padāni honti.	104	
PA_atk-vin01_a:1041_0	47. Tato paraṃ saritabbavatthudassananayena pavattāni “mātaraṃ sarāmī”tiādīni sattarasa	1041	
PA_atk-vin01_a:1041_1	padāni. Tattha khettanti sālikhettādiṃ. Vatthunti tiṇapaṇṇasākaphalāphalasamuṭṭhānaṭṭhānaṃ.	1041	
PA_atk-vin01_a:1041_2	Sippanti kumbhakārapesakārasippādikaṃ.	1041	
PA_atk-vin01_a:1042	48. Tato paraṃ sakiñcanasapalibodhabhāvadassanavasena pavattāni “mātā me atthi, sā mayā posetabbā”tiādīni nava padāni.	104	
PA_atk-vin01_a:1043	49. Tato paraṃ sanissayasappatiṭṭhabhāvadassanavasena pavattāni “mātā me atthi, sā maṃ posessatī”tiādīni soḷasa padāni.	104	
PA_atk-vin01_a:1044	50. Tato paraṃ ekabhattaekaseyyabrahmacariyānaṃ dukkarabhāvadassanavasena pavattāni “dukkara”ntiādīni aṭṭha padāni.	104	
PA_atk-vin01_a:1045_0	Tattha dukkaranti ekabhattādīnaṃ karaṇe dukkarataṃ dasseti. Na sukaranti sukarabhāvaṃ	1045	
PA_atk-vin01_a:1045_1	paṭikkhipati. Evaṃ duccaraṃ na sucaranti ettha. Na ussahāmīti tattha ussāhābhāvaṃ	1045	
PA_atk-vin01_a:1045_2	asakkuṇeyyataṃ dasseti. Na visahāmīti asayhataṃ dasseti. Na ramāmīti ratiyā abhāvaṃ	1045	
PA_atk-vin01_a:1045_3	dasseti. Nābhiramāmīti abhiratiyā abhāvaṃ dasseti. Evaṃ imāni ca paññāsa, purimāni	1045	
PA_atk-vin01_a:1045_4	ca dasuttarasatanti saṭṭhisataṃ padāni dubbalyāvikammavāre vuttānīti veditabbāni.	1045	
PA_atk-vin01_a:1046_0	51. Sikkhāpaccakkhānavārepi “kathañca bhikkhave”ti ādi sabbaṃ atthato uttānameva.	1046	
PA_atk-vin01_a:1046_1	Padato panetthāpi “buddhaṃ paccakkhāmi, dhammaṃ, saṅghaṃ, sikkhaṃ, vinayaṃ, pātimokkhaṃ,	1046	
PA_atk-vin01_a:1046_2	uddesaṃ, upajjhāyaṃ, ācariyaṃ, saddhivihārikaṃ, antevāsikaṃ, samānupajjhāyakaṃ, samānācariyakaṃ,	1046	
PA_atk-vin01_a:1046_3	sabrahmacāriṃ paccakkhāmī”ti imāni cuddasa padāni sikkhāpaccakkhānavacanasambandhena	1046	
PA_atk-vin01_a:1046_4	pavattāni. Sabbapadesu ca “vadati viññāpetī”ti vacanassa ayamattho – vacībhedaṃ katvā	1046	
PA_atk-vin01_a:1046_5	vadati, yassa ca vadati taṃ teneva vacībhedena “ayaṃ sāsanaṃ jahitukāmo sāsanato	1046	
PA_atk-vin01_a:1046_6	muccitukāmo bhikkhubhāvaṃ cajitukāmo imaṃ vākyabhedaṃ karotī”ti viññāpeti sāveti jānāpeti.	1046	
PA_atk-vin01_a:1047_0	Sace panāyaṃ “buddhaṃ paccakkhāmī”ti vattukāmo padapaccābhaṭṭhaṃ katvā “paccakkhāmi	1047	
PA_atk-vin01_a:1047_1	buddha”nti vā vadeyya. Milakkhabhāsāsu vā aññatarabhāsāya tamatthaṃ vadeyya. “Buddhaṃ	1047	
PA_atk-vin01_a:1047_2	paccakkhāmī”ti vattukāmo uppaṭipāṭiyā “dhammaṃ paccakkhāmī”ti vā “sabrahmacāriṃ paccakkhāmī”ti	1047	
PA_atk-vin01_a:1047_3	vā vadeyya, seyyathāpi uttarimanussadhammavibhaṅge “paṭhamaṃ jhānaṃ samāpajjāmī”ti	1047	
PA_atk-vin01_a:1047_4	vattukāmo “dutiyaṃ jhāna”nti vadati, sace yassa vadati so “ayaṃ bhikkhubhāvaṃ cajitukāmo	1047	
PA_atk-vin01_a:1047_5	etamatthaṃ vadatī”ti ettakamattampi jānāti, viraddhaṃ nāma natthi; khettameva otiṇṇaṃ,	1047	
PA_atk-vin01_a:1047_6	paccakkhātāva hoti sikkhā. Sakkattā vā brahmattā vā cutasatto viya cutova hoti sāsanā.	1047	
PA_atk-vin01_a:1048_0	Sace pana “buddhaṃ paccakkhi”nti vā, “buddhaṃ paccakkhissāmī”ti vā, “buddhaṃ paccakkheyya”nti	1048	
PA_atk-vin01_a:1048_1	vāti atītānāgataparikappavacanehi vadati, dūtaṃ vā pahiṇāti, sāsanaṃ vā peseti, akkharaṃ	1048	
PA_atk-vin01_a:1048_2	vā chindati, hatthamuddāya vā tamatthaṃ āroceti, appaccakkhātā hoti sikkhā. Uttarimanussadhammārocanaṃ	1048	
PA_atk-vin01_a:1048_3	pana hatthamuddāyapi sīsaṃ eti. Sikkhāpaccakkhānaṃ manussajātikasattassa santike	1048	
PA_atk-vin01_a:1048_4	cittasampayuttaṃ vacībhedaṃ karontasseva sīsaṃ eti. Vacībhedaṃ katvā viññāpentopi	1048	
PA_atk-vin01_a:1048_5	ca yadi “ayameva jānātū”ti ekaṃ niyametvā āroceti, tañca soyeva jānāti, paccakkhātā	1048	
PA_atk-vin01_a:1048_6	hoti sikkhā. Atha so na jānāti, añño samīpe ṭhito jānāti, appaccakkhātā hoti sikkhā.	1048	
PA_atk-vin01_a:1048_7	Atha dvinnaṃ ṭhitaṭṭhāne dvinnampi niyametvā “etesaṃ ārocemī”ti vadati, tesu ekasmiṃ	1048	
PA_atk-vin01_a:1048_8	jānantepi dvīsu jānantesupi paccakkhātāva hoti sikkhā. Evaṃ sambahulesupi veditabbaṃ.	1048	
PA_atk-vin01_a:1049_0	Sace pana anabhiratiyā pīḷito sabhāge bhikkhū parisaṅkamāno “yo koci jānātū”ti uccasaddaṃ	1049	
PA_atk-vin01_a:1049_1	karonto “buddhaṃ paccakkhāmī”ti vadati, tañca avidūre ṭhito navakammiko vā añño vā	1049	
PA_atk-vin01_a:1049_2	samayaññū puriso sutvā “ukkaṇṭhito ayaṃ samaṇo gihibhāvaṃ pattheti, sāsanato cuto”ti	1049	
PA_atk-vin01_a:1049_3	jānāti, paccakkhātāva hoti sikkhā. Taṅkhaṇaññeva pana apubbaṃ acarimaṃ dujjānaṃ,	1049	
PA_atk-vin01_a:1049_4	sace āvajjanasamaye jānāti; yathā pakatiyā loke manussā vacanaṃ sutvā jānanti, paccakkhātā	1049	
PA_atk-vin01_a:1049_5	hoti sikkhā. Atha aparabhāge “kiṃ iminā vutta”nti kaṅkhanto cirena jānāti, appaccakkhātā	1049	
PA_atk-vin01_a:1049_6	hoti sikkhā. Idañhi sikkhāpaccakkhānañca upari abhūtārocanaduṭṭhullavācā-attakāmaduṭṭhadosabhūtā-rocanasikkhāpadāni	1049	
PA_atk-vin01_a:1049_7	ca ekaparicchedāni. Āvajjanasamaye ñāte eva sīsaṃ enti, “kiṃ ayaṃ bhaṇatī”ti kaṅkhatā	1049	
PA_atk-vin01_a:1049_8	cirena ñāte sīsaṃ na enti. Yathā cāyaṃ “buddhaṃ paccakkhāmī”ti pade vinicchaye vutto;	1049	
PA_atk-vin01_a:1049_9	evaṃ sabbapadesu veditabbo.	1049	
PA_atk-vin01_a:1050_0	Yasmā ca yadā sikkhā paccakkhātā hoti, tadā “yaṃnūnāhaṃ buddhaṃ paccakkheyya”ntiādīni	1050	
PA_atk-vin01_a:1050_1	avadatāpi dubbalyaṃ āvikatameva hoti; tasmā sabbesaṃ padānaṃ avasāne vuttaṃ – “evampi,	1050	
PA_atk-vin01_a:1050_2	bhikkhave, dubbalyāvikammañceva hoti sikkhā ca paccakkhātā”ti.	1050	
PA_atk-vin01_a:1051_0	Tato paraṃ gihīti maṃ dhārehīti ettha sacepi “gihī bhavissāmī”ti vā “gihī homī”ti	1051	
PA_atk-vin01_a:1051_1	vā “gihī jātomhī”ti vā “gihimhī”ti vā vadati, appaccakkhātā hoti sikkhā. Sace pana	1051	
PA_atk-vin01_a:1051_2	“ajja paṭṭhāya gihīti maṃ dhārehī”ti vā “jānāhī”ti vā “sañjānāhī”ti vā “manasi karohī”ti	1051	
PA_atk-vin01_a:1051_3	vā vadati, ariyakena vā vadati milakkhakena vā; evametasmiṃ atthe vutte yassa vadati,	1051	
PA_atk-vin01_a:1051_4	sace so jānāti, paccakkhātā hoti sikkhā. Esa nayo sesesupi “upāsako”tiādīsu sattasu	1051	
PA_atk-vin01_a:1051_5	padesu. Evaṃ imāni ca aṭṭha, purimāni ca cuddasāti dvāvīsati padāni honti.	1051	
PA_atk-vin01_a:1052_0	52. Ito paraṃ purimāneva cuddasa padāni “alaṃ me, kinnu me, na mamattho, sumuttāha”nti	1052	
PA_atk-vin01_a:1052_1	imehi catūhi yojetvā vuttāni chappaññāsa honti. Tattha alanti hotu, pariyattanti	1052	
PA_atk-vin01_a:1052_2	attho. Kiṃnu meti kiṃ mayhaṃ kiccaṃ, kiṃ karaṇīyaṃ, kiṃ sādhetabbanti attho. Na mamatthoti	1052	
PA_atk-vin01_a:1052_3	natthi mama attho. Sumuttāhanti sumutto ahaṃ. Sesamettha vuttanayameva. Evaṃ imāni	1052	
PA_atk-vin01_a:1052_4	ca chappaññāsa purimāni ca dvāvīsatīti aṭṭhasattati padāni sarūpeneva vuttāni.	1052	
PA_atk-vin01_a:1053_0	53. Yasmā pana tesaṃ vevacanehipi sikkhāpaccakkhānaṃ hoti, tasmā “yāni vā panaññānipī”tiādimāha.	1053	
PA_atk-vin01_a:1053_1	Tattha yāni vā panaññānipīti pāḷiyaṃ “buddha”ntiādīni āgatapadāni ṭhapetvā yāni aññāni	1053	
PA_atk-vin01_a:1053_2	atthi. Buddhavevacanāni vāti buddhassa vā pariyāyanāmāni…pe… asakyaputtiyassa vā.	1053	
PA_atk-vin01_a:1053_3	Tattha vaṇṇapaṭṭhāne āgataṃ nāmasahassaṃ upāligāthāsu nāmasataṃ aññāni ca guṇato	1053	
PA_atk-vin01_a:1053_4	labbhamānāni nāmāni “buddhavevacanānī”ti veditabbāni. Sabbānipi dhammassa nāmāni	1053	
PA_atk-vin01_a:1053_5	dhammavevacanānīti veditabbāni. Esa nayo sabbattha.	1053	
PA_atk-vin01_a:1054_0	Ayaṃ panettha yojanā – buddhaṃ paccakkhāmīti na vevavacanena paccakkhānaṃ yathārutameva.	1054	
PA_atk-vin01_a:1054_1	“Sammāsambuddhaṃ paccakkhāmi, anantabuddhiṃ, anomabuddhiṃ, bodhipaññāṇaṃ, dhīraṃ,	1054	
PA_atk-vin01_a:1054_2	vigatamohaṃ, pabhinnakhīlaṃ, vijitavijayaṃ paccakkhāmī”ti evamādibuddhavevacanena sikkhāpaccakkhānaṃ.	1054	
PA_atk-vin01_a:1055_0	Dhammaṃ paccakkhāmīti na vevacanena paccakkhānaṃ, yathārutameva. “Svākkhātaṃ dhammaṃ	1055	
PA_atk-vin01_a:1055_1	paccakkhāmi, sandiṭṭhikaṃ, akālikaṃ, ehipassikaṃ, opaneyyikaṃ, paccattaṃ veditabbaṃ	1055	
PA_atk-vin01_a:1055_2	viññūhi dhammaṃ paccakkhāmi. Asaṅkhataṃ dhammaṃ paccakkhāmi; virāgaṃ, nirodhaṃ, amataṃ	1055	
PA_atk-vin01_a:1055_3	dhammaṃ paccakkhāmi, dīghanikāyaṃ paccakkhāmi, brahmajālaṃ majjhimanikāyaṃ, mūlapariyāyaṃ,	1055	
PA_atk-vin01_a:1055_4	saṃyuttanikāyaṃ, oghataraṇaṃ, aṅguttaranikāyaṃ, cittapariyādānaṃ, khuddakanikāyaṃ,	1055	
PA_atk-vin01_a:1055_5	jātakaṃ, abhidhammaṃ, kusalaṃ dhammaṃ, akusalaṃ dhammaṃ, abyākataṃ dhammaṃ, satipaṭṭhānaṃ,	1055	
PA_atk-vin01_a:1055_6	sammappadhānaṃ, iddhipādaṃ, indriyaṃ, balaṃ, bojjhaṅgaṃ, maggaṃ, phalaṃ, nibbānaṃ	1055	
PA_atk-vin01_a:1055_7	paccakkhāmī”ti caturāsītidhammakkhandhasahassesu ekadhammakkhandhassapi nāmaṃ dhammavevacanameva.	1055	
PA_atk-vin01_a:1055_8	Evaṃ dhammavevacanena sikkhāpaccakkhānaṃ hoti.	1055	
PA_atk-vin01_a:1056_0	Saṅghaṃ paccakkhāmīti na vevacanena paccakkhānaṃ. “Suppaṭipannaṃ saṅghaṃ paccakkhāmi,	1056	
PA_atk-vin01_a:1056_1	ujuppaṭipannaṃ, ñāyappaṭipannaṃ, sāmīcippaṭipannaṃ saṅghaṃ, catupurisayugaṃ saṅghaṃ,	1056	
PA_atk-vin01_a:1056_2	aṭṭhapurisapuggalaṃ saṅghaṃ, āhuneyyaṃ saṅghaṃ, pāhuneyyaṃ, dakkhiṇeyyaṃ, añjalikaraṇīyaṃ,	1056	
PA_atk-vin01_a:1056_3	anuttaraṃ puññakkhettaṃ saṅghaṃ paccakkhāmī”ti evaṃ saṅghavevacanena sikkhāpaccakkhānaṃ hoti.	1056	
PA_atk-vin01_a:1057_0	Sikkhaṃ paccakkhāmīti na vevacanena paccakkhānaṃ. “Bhikkhusikkhaṃ paccakkhāmi, bhikkhunīsikkhaṃ,	1057	
PA_atk-vin01_a:1057_1	adhisīlasikkhaṃ, adhicittasikkhaṃ, adhipaññāsikkhaṃ paccakkhāmī”ti evaṃ sikkhāvevacanena	1057	
PA_atk-vin01_a:1057_2	sikkhāpaccakkhānaṃ hoti.	1057	
PA_atk-vin01_a:1058_0	Vinayaṃ paccakkhāmīti na vevacanena paccakkhānaṃ. “Bhikkhuvinayaṃ paccakkhāmi, bhikkhunīvinayaṃ,	1058	
PA_atk-vin01_a:1058_1	paṭhamaṃ pārājikaṃ, dutiyaṃ tatiyaṃ catutthaṃ pārājikaṃ, saṅghādisesaṃ, thullaccayaṃ,	1058	
PA_atk-vin01_a:1058_2	pācittiyaṃ, pāṭidesanīyaṃ, dukkaṭaṃ, dubbhāsitaṃ paccakkhāmī”ti evamādivinayavevacanena	1058	
PA_atk-vin01_a:1058_3	sikkhāpaccakkhānaṃ hoti.	1058	
PA_atk-vin01_a:1059	Pātimokkhaṃ paccakkhāmīti na vevacanena paccakkhānaṃ. “Bhikkhupātimokkhaṃ bhikkhunīpātimokkhaṃ paccakkhāmī”ti evaṃ pātimokkhavevacanena sikkhāpaccakkhānaṃ hoti.	105	
PA_atk-vin01_a:1060_0	Uddesaṃ paccakkhāmīti na vevacanena paccakkhānaṃ. “Bhikkhupātimokkhuddesaṃ, bhikkhunīpātimokkhuddesaṃ,	1060	
PA_atk-vin01_a:1060_1	paṭhamaṃ pātimokkhuddesaṃ, dutiyaṃ tatiyaṃ catutthaṃ pañcamaṃ pātimokkhuddesaṃ, sammāsambuddhuddesaṃ,	1060	
PA_atk-vin01_a:1060_2	anantabuddhiuddesaṃ, anomabuddhiuddesaṃ, bodhipaññāṇuddesaṃ, dhīruddesaṃ, vigatamohuddesaṃ,	1060	
PA_atk-vin01_a:1060_3	pabhinnakhīluddesaṃ, vijitavijayuddesaṃ paccakkhāmī”ti evamādiuddesavevacanena sikkhāpaccakkhānaṃ hoti.	1060	
PA_atk-vin01_a:1061_0	Upajjhāyaṃ paccakkhāmīti na vevacanena paccakkhānaṃ. “Yo maṃ pabbājesi, yo maṃ upasampādesi,	1061	
PA_atk-vin01_a:1061_1	yassa mūlenāhaṃ pabbajito, yassa mūlenāhaṃ upasampanno, yassamūlikā mayhaṃ pabbajjā,	1061	
PA_atk-vin01_a:1061_2	yassamūlikā mayhaṃ upasampadā tāhaṃ paccakkhāmī”ti evaṃ upajjhāyavevacanena sikkhāpaccakkhānaṃ hoti.	1061	
PA_atk-vin01_a:1062_0	Ācariyaṃ paccakkhāmīti na vevacanena paccakkhānaṃ. “Yo maṃ pabbājesi, yo maṃ anussāvesi,	1062	
PA_atk-vin01_a:1062_1	yāhaṃ nissāya vasāmi, yāhaṃ uddisāpemi, yāhaṃ paripucchāmi, yo maṃ uddisati, yo maṃ	1062	
PA_atk-vin01_a:1062_2	paripucchāpeti tāhaṃ paccakkhāmī”ti evaṃ ācariyavevacanena sikkhāpaccakkhānaṃ hoti.	1062	
PA_atk-vin01_a:1063_0	Saddhivihārikaṃ paccakkhāmīti na vevacanena paccakkhānaṃ. “Yāhaṃ pabbājesiṃ, yāhaṃ	1063	
PA_atk-vin01_a:1063_1	upasampādesiṃ, mayhaṃ mūlena yo pabbajito, mayhaṃ mūlena yo upasampanno, mayhaṃmūlikā	1063	
PA_atk-vin01_a:1063_2	yassa pabbajjā, mayhaṃ mūlikā yassa upasampadā tāhaṃ paccakkhāmī”ti evaṃ saddhivihārikavevacanena	1063	
PA_atk-vin01_a:1063_3	sikkhāpaccakkhānaṃ hoti.	1063	
PA_atk-vin01_a:1064_0	Antevāsikaṃ paccakkhāmīti na vevacanena paccakkhānaṃ. “Yāhaṃ pabbājesiṃ, yāhaṃ anussāvesiṃ,	1064	
PA_atk-vin01_a:1064_1	yo maṃ nissāya vasati, yo maṃ uddisāpeti, yo maṃ paripucchati, yassāhaṃ uddisāmi,	1064	
PA_atk-vin01_a:1064_2	yāhaṃ paripucchāpemi taṃ paccakkhāmī”ti evaṃ antevāsikavevacanena sikkhāpaccakkhānaṃ hoti.	1064	
PA_atk-vin01_a:1065_0	Samānupajjhāyakaṃ paccakkhāmīti na vevacanena paccakkhānaṃ. “Mayhaṃ upajjhāyo yaṃ	1065	
PA_atk-vin01_a:1065_1	pabbājesi, yaṃ upasampādesi, yo tassa mūlena pabbajito, yo tassa mūlena upasampanno,	1065	
PA_atk-vin01_a:1065_2	yassa tammūlikā pabbajjā, yassa tammūlikā upasampadā taṃ paccakkhāmī”ti evaṃ samānupajjhāyakavevacanena	1065	
PA_atk-vin01_a:1065_3	sikkhāpaccakkhānaṃ hoti.	1065	
PA_atk-vin01_a:1066_0	Samānācariyakaṃ paccakkhāmīti na vevacanena paccakkhānaṃ. “Mayhaṃ ācariyo yaṃ pabbājesi,	1066	
PA_atk-vin01_a:1066_1	yaṃ anussāvesi, yo taṃ nissāya vasati, yo taṃ uddisāpeti paripucchati, yassa me ācariyo	1066	
PA_atk-vin01_a:1066_2	uddisati, yaṃ paripucchāpeti taṃ paccakkhāmī”ti evaṃ samānācariyakavevacanena sikkhāpaccakkhānaṃ hoti.	1066	
PA_atk-vin01_a:1067_0	Sabrahmacāriṃ paccakkhāmīti na vevacanena paccakkhānaṃ. “Yenāhaṃ saddhiṃ adhisīlaṃ	1067	
PA_atk-vin01_a:1067_1	sikkhāmi, adhicittaṃ adhipaññaṃ sikkhāmi taṃ paccakkhāmī”ti evaṃ sabrahmacārivevacanena	1067	
PA_atk-vin01_a:1067_2	sikkhāpaccakkhānaṃ hoti.	1067	
PA_atk-vin01_a:1068_0	Gihīti maṃ dhārehīti na vevacanena paccakkhānaṃ. “Āgārikoti maṃ dhārehi, kassako,	1068	
PA_atk-vin01_a:1068_1	vāṇijo, gorakkho, okallako, moḷibaddho, kāmaguṇikoti maṃ dhārehī”ti evaṃ gihivevacanena	1068	
PA_atk-vin01_a:1068_2	sikkhāpaccakkhānaṃ hoti.	1068	
PA_atk-vin01_a:1069_0	Upāsakoti maṃ dhārehīti na vevacanena paccakkhānaṃ. “Dvevāciko upāsakoti maṃ dhārehi,	1069	
PA_atk-vin01_a:1069_1	tevāciko upāsako, buddhaṃ saraṇagamaniko, dhammaṃ saṅghaṃ saraṇagamaniko, pañcasikkhāpadiko	1069	
PA_atk-vin01_a:1069_2	dasasikkhāpadiko upāsakoti maṃ dhārehī”ti evaṃ upāsakavevacanena sikkhāpaccakkhānaṃ hoti.	1069	
PA_atk-vin01_a:1070_0	Ārāmikoti maṃ dhārehīti na vevacanena paccakkhānaṃ. “Kappiyakārakoti maṃ dhārehi,	1070	
PA_atk-vin01_a:1070_1	veyyāvaccakaro, appaharitakārako, yāgubhājako, phalabhājako, khajjakabhājakoti maṃ	1070	
PA_atk-vin01_a:1070_2	dhārehī”ti evaṃ ārāmikavevacanena sikkhāpaccakkhānaṃ hoti.	1070	
PA_atk-vin01_a:1071_0	Sāmaṇeroti maṃ dhārehīti na vevacanena paccakkhānaṃ. “Kumārakoti maṃ dhārehi, cellako,	1071	
PA_atk-vin01_a:1071_1	ceṭako, moḷigallo, samaṇuddeso’ti maṃ dhārehī”ti evaṃ sāmaṇeravecanena sikkhāpaccakkhānaṃ hoti.	1071	
PA_atk-vin01_a:1072_0	Titthiyoti maṃ dhārehīti na vevacanena paccakkhānaṃ. “Nigaṇṭhoti maṃ dhārehi, ājīvako,	1072	
PA_atk-vin01_a:1072_1	tāpaso, paribbājako, paṇḍaraṅgoti maṃ dhārehī”ti evaṃ titthiyavevacanena sikkhāpaccakkhānaṃ hoti.	1072	
PA_atk-vin01_a:1073_0	Titthiyasāvakoti maṃ dhārehīti na vevacanena paccakkhānaṃ. “Nigaṇṭhasāvakoti maṃ	1073	
PA_atk-vin01_a:1073_1	dhārehi” ājīvaka tāpasa paribbājaka paṇḍaraṅgasāvakoti maṃ dhārehīti evaṃ titthiyasāvakavevacanena	1073	
PA_atk-vin01_a:1073_2	sikkhāpaccakkhānaṃ hoti.	1073	
PA_atk-vin01_a:1074_0	Assamaṇoti maṃ dhārehīti na vevacanena paccakkhānaṃ. “Dussīloti maṃ dhārehi, pāpadhammo,	1074	
PA_atk-vin01_a:1074_1	asucisaṅkassarasamācāro, paṭicchannakammanto, assamaṇo samaṇapaṭiñño, abrahmacārī	1074	
PA_atk-vin01_a:1074_2	brahmacāripaṭiñño, antopūti, avassuto, kasambujāto, koṇṭho’ti maṃ dhārehī”ti evaṃ	1074	
PA_atk-vin01_a:1074_3	assamaṇavevacanena sikkhāpaccakkhānaṃ hoti.	1074	
PA_atk-vin01_a:1075_0	Asakyaputtiyoti maṃ dhārehīti na vevacanena paccakkhānaṃ. “Na sammāsambuddhaputtoti	1075	
PA_atk-vin01_a:1075_1	maṃ dhārehi, na anantabuddhiputto, na anomabuddhiputto, na bodhipaññāṇaputto, na	1075	
PA_atk-vin01_a:1075_2	dhīraputto, na vigatamohaputto, na pabhinnakhīlaputto, na vijitavijayaputtoti maṃ	1075	
PA_atk-vin01_a:1075_3	dhārehī”ti evamādiasakyaputtiyavevacanena sikkhāpaccakkhānaṃ hoti.	1075	
PA_atk-vin01_a:1076_0	Tehi ākārehi tehi liṅgehi tehi nimittehīti tehi “buddhavevacanāni vā”tiādinā nayena	1076	
PA_atk-vin01_a:1076_1	vuttehi buddhādīnaṃ vevacanehi. Vevacanāni hi sikkhāpaccakkhānassa kāraṇattā ākārāni,	1076	
PA_atk-vin01_a:1076_2	buddhādīnaṃ saṇṭhānadīpanattā sikkhāpaccakkhānasaṇṭhānattā eva vā liṅgāni, sikkhāpaccakkhānassa	1076	
PA_atk-vin01_a:1076_3	sañjānanahetuto manussānaṃ tilakādīni viya nimittānīti vuccanti. Evaṃ kho bhikkhaveti	1076	
PA_atk-vin01_a:1076_4	ito paraṃ aññassa sikkhāpaccakkhānakāraṇassa abhāvato niyamento āha. Ayañhettha attho,	1076	
PA_atk-vin01_a:1076_5	evameva dubbalyāvikammañceva hoti sikkhāpaccakkhānañca, na ito paraṃ kāraṇamatthīti.	1076	
PA_atk-vin01_a:1077_0	54. Evaṃ sikkhāpaccakkhānalakkhaṇaṃ dassetvā appaccakkhāne asammohatthaṃ tasseva	1077	
PA_atk-vin01_a:1077_1	ca sikkhāpaccakkhānalakkhaṇassa puggalādivasena vipattidassanatthaṃ “kathañca, bhikkhave,	1077	
PA_atk-vin01_a:1077_2	appaccakkhātā”tiādimāha. Tattha yehi ākārehītiādi vuttanayameva. Ummattakoti yakkhummattako	1077	
PA_atk-vin01_a:1077_3	vā pittummattako vā yo koci viparītasañño, so sace paccakkhāti, appaccakkhātā hoti	1077	
PA_atk-vin01_a:1077_4	sikkhā. Ummattakassāti tādisasseva ummattakassa; tādisassa hi santike sace pakatatto	1077	
PA_atk-vin01_a:1077_5	sikkhaṃ paccakkhāti, ummattako na jānāti, appaccakkhātāva hoti sikkhā. Khittacittoti	1077	
PA_atk-vin01_a:1077_6	yakkhummattako vuccati. Purimapade pana ummattakasāmaññena vuttaṃ “yakkhummattako	1077	
PA_atk-vin01_a:1077_7	vā pittummattako vā”ti. Ubhinnampi viseso anāpattivāre āvi bhavissati. Evaṃ khittacitto	1077	
PA_atk-vin01_a:1077_8	sikkhaṃ paccakkhāti, appaccakkhātāva hoti. Tassa santike paccakkhātāpi tamhi ajānante	1077	
PA_atk-vin01_a:1077_9	appaccakkhātāva hoti.	1077	
PA_atk-vin01_a:1078	Vedanāṭṭoti balavatiyā dukkhavedanāya phuṭṭho mucchāpareto; tena vilapantena paccakkhātāpi appaccakkhātāva hoti. Tassa santike paccakkhātāpi tamhi ajānante appaccakkhātā hoti.	107	
PA_atk-vin01_a:1079_0	Devatāya santiketi bhummadevataṃ ādiṃ katvā yāva akaniṭṭhadevatāya santike paccakkhātāpi	1079	
PA_atk-vin01_a:1079_1	appaccakkhātāva hoti. Tiracchānagatassāti nāgamāṇavakassa vā supaṇṇamāṇavakassa vā	1079	
PA_atk-vin01_a:1079_2	kinnara-hatthi-makkaṭādīnaṃ vā yassa kassaci santike paccakkhātāpi appaccakkhātāva	1079	
PA_atk-vin01_a:1079_3	hoti. Tatra ummattakādīnaṃ santike ajānanabhāvena appaccakkhātāti āha. Devatāya santike	1079	
PA_atk-vin01_a:1079_4	atikhippaṃ jānanabhāvena. Devatā nāma mahāpaññā tihetukapaṭisandhikā atikhippaṃ jānanti,	1079	
PA_atk-vin01_a:1079_5	cittañca nāmetaṃ lahuparivattaṃ. Tasmā cittalahukassa puggalassa cittavaseneva “mā	1079	
PA_atk-vin01_a:1079_6	atikhippaṃ vināso ahosī”ti devatāya santike sikkhāpaccakkhānaṃ paṭikkhipi.	1079	
PA_atk-vin01_a:1080_0	Manussesu pana niyamo natthi. Yassa kassaci sabhāgassa vā visabhāgassa vā gahaṭṭhassa	1080	
PA_atk-vin01_a:1080_1	vā pabbajitassa vā viññussa santike paccakkhātā paccakkhātāva hoti. Sace pana so	1080	
PA_atk-vin01_a:1080_2	na jānāti, appaccakkhātāva hotīti etamatthaṃ dassento “ariyakenā”tiādimāha. Tattha	1080	
PA_atk-vin01_a:1080_3	ariyakaṃ nāma ariyavohāro, māgadhabhāsā. Milakkhakaṃ nāma yo koci anariyako andhadamiḷādi.	1080	
PA_atk-vin01_a:1080_4	So ca na paṭivijānātīti bhāsantare vā anabhiññatāya, buddhasamaye vā akovidatāya	1080	
PA_atk-vin01_a:1080_5	“idaṃ nāma atthaṃ esa bhaṇatī”ti nappaṭivijānāti. Davāyāti sahasā aññaṃ bhaṇitukāmo	1080	
PA_atk-vin01_a:1080_6	sahasā “buddhaṃ paccakkhāmī”ti bhaṇati. Ravāyāti ravābhaññena, “aññaṃ bhaṇissāmī”ti	1080	
PA_atk-vin01_a:1080_7	aññaṃ bhaṇanto. Purimena ko visesoti ce? Purimaṃ paṇḍitassāpi sahasāvasena aññabhaṇanaṃ.	1080	
PA_atk-vin01_a:1080_8	Idaṃ pana mandattā momūhattā apakataññuttā pakkhalantassa “aññaṃ bhaṇissāmī”ti aññabhaṇanaṃ.	1080	
PA_atk-vin01_a:1081_0	Asāvetukāmo sāvetīti imassa sikkhāpadassa pāḷiṃ vāceti paripucchati uggaṇhāti sajjhāyaṃ	1081	
PA_atk-vin01_a:1081_1	karoti vaṇṇeti, ayaṃ vuccati “asāvetukāmo sāvetī”ti. Sāvetukāmo na sāvetīti dubbalabhāvaṃ	1081	
PA_atk-vin01_a:1081_2	āvikatvā sikkhaṃ paccakkhanto vacībhedaṃ na karoti, ayaṃ vuccati “sāvetukāmo na sāvetī”ti.	1081	
PA_atk-vin01_a:1081_3	Aviññussa sāvetīti mahallakassa vā potthakarūpasadisassa, garumedhassa vā samaye	1081	
PA_atk-vin01_a:1081_4	akovidassa, gāmadārakānaṃ vā aviññutaṃ pattānaṃ sāveti. Viññussa na sāvetīti paṇḍitassa	1081	
PA_atk-vin01_a:1081_5	ñātuṃ samatthassa na sāveti. Sabbaso vā panāti “buddhaṃ paccakkhāmī”tiādīsu yena	1081	
PA_atk-vin01_a:1081_6	yena pariyāyena sikkhā paccakkhātā hoti, tato ekampi vacībhedaṃ katvā na sāveti.	1081	
PA_atk-vin01_a:1081_7	Evaṃ khoti appaccakkhānalakkhaṇaṃ niyameti. Ayaṃ hettha attho – “evameva sikkhā appaccakkhātā	1081	
PA_atk-vin01_a:1081_8	hoti, na aññena kāraṇenā”ti.	1081	
PA_atk-vin01_a:1082	Sikkhāpaccakkhānavibhaṅgaṃ niṭṭhitaṃ.	108	
PA_atk-vin01_a:1083	Mūlapaññattivaṇṇanā	108	
PA_atk-vin01_a:1084_0	55. Idāni “methunaṃ dhammaṃ paṭiseveyyā”tiādīnaṃ atthadassanatthaṃ “methunadhammo	1084	
PA_atk-vin01_a:1084_1	nāmā”tiādimāha. Tattha methunadhammo nāmāti idaṃ niddisitabbassa methunadhammassa	1084	
PA_atk-vin01_a:1084_2	uddesapadaṃ. Asaddhammoti asataṃ nīcajanānaṃ dhammo. Gāmadhammoti gāmavāsīnaṃ sevanadhammo.	1084	
PA_atk-vin01_a:1084_3	Vasaladhammoti vasalānaṃ dhammo; kilesavassanato vā sayameva vasalo dhammoti vasaladhammo.	1084	
PA_atk-vin01_a:1084_4	Duṭṭhullanti duṭṭhuñca kilesehi duṭṭhattā, thūlañca anipuṇabhāvatoti duṭṭhullaṃ.	1084	
PA_atk-vin01_a:1084_5	Ito paṭṭhāya ca tīsu padesu “yo so”ti idaṃ parivattetvā “yaṃ ta”nti katvā yojetabbaṃ	1084	
PA_atk-vin01_a:1084_6	– “yaṃ taṃ duṭṭhullaṃ, yaṃ taṃ odakantikaṃ, yaṃ taṃ rahassa”nti. Ettha ca yasmā tassa	1084	
PA_atk-vin01_a:1084_7	kammassa parivārabhūtaṃ dassanampi gahaṇampi āmasanampi phusanampi ghaṭṭanampi duṭṭhullaṃ,	1084	
PA_atk-vin01_a:1084_8	tasmāpi taṃ kammaṃ duṭṭhullaṃ. Yaṃ taṃ duṭṭhullaṃ so methunadhammo. Udakaṃ assa ante	1084	
PA_atk-vin01_a:1084_9	suddhatthaṃ ādīyatīti udakantaṃ, udakantameva odakantikaṃ; yaṃ taṃ odakantikaṃ, so	1084	
PA_atk-vin01_a:1084_10	methunadhammo. Raho paṭicchanne okāse kattabbatāya rahassaṃ. Yaṃ taṃ rahassaṃ, so	10841	
PA_atk-vin01_a:1084_11	methunadhammoti evaṃ yojanā veditabbā.	10841	
PA_atk-vin01_a:1085_0	Dvayena dvayena samāpajjitabbato dvayaṃdvayasamāpatti. Tattha yojanā – “yā sā dvayaṃdvayasamāpatti	1085	
PA_atk-vin01_a:1085_1	so methunadhammo nāmā”ti. Idha pana taṃ sabbaṃ ekajjhaṃ nigamento āha “eso methunadhammo	1085	
PA_atk-vin01_a:1085_2	nāmā”ti. Kiṃ kāraṇā vuccati methunadhammoti? Ubhinnaṃ rattānaṃ sārattānaṃ avassutānaṃ	1085	
PA_atk-vin01_a:1085_3	pariyuṭṭhitānaṃ ubhinnaṃ sadisānaṃ dhammoti, taṃ kāraṇā vuccati methunadhammoti.	1085	
PA_atk-vin01_a:1086_0	Paṭisevati nāmāti idaṃ “paṭiseveyyā”ti ettha yenākārena paṭiseveyyāti vuccati, tassākārassa	1086	
PA_atk-vin01_a:1086_1	dassanatthaṃ mātikāpadaṃ. Yo nittena nimittantiādīsu yo bhikkhu itthiyā nimittena	1086	
PA_atk-vin01_a:1086_2	attano nimittaṃ, itthiyā aṅgajātena attano aṅgajātaṃ sabbantimena pamāṇena ekatilabījamattampi	1086	
PA_atk-vin01_a:1086_3	vātena asamphuṭṭhe allokāse paveseti, eso paṭisevati nāma; ettakena sīlabhedaṃ pāpuṇāti, pārājiko hoti.	1086	
PA_atk-vin01_a:1087_0	Ettha ca itthinimitte cattāri passāni, vemajjhañcāti pañca ṭhānāni labbhanti. Purisanimitte	1087	
PA_atk-vin01_a:1087_1	cattāri passāni, majjhaṃ, uparicāti cha. Tasmā itthinimitte heṭṭhā pavesentopi pārājiko	1087	
PA_atk-vin01_a:1087_2	hoti. Uparito pavesentopi, ubhohi passehi pavesentopi cattāri ṭhānāni muñcitvā majjhena	1087	
PA_atk-vin01_a:1087_3	pavesentopi pārājiko hoti. Purisanimittaṃ pana heṭṭhābhāgena chupantaṃ pavesentopi	1087	
PA_atk-vin01_a:1087_4	pārājiko hoti. Uparibhāgena chupantaṃ pavesentopi, ubhohi passehi chupantaṃ pavesentopi,	1087	
PA_atk-vin01_a:1087_5	majjheneva chupantaṃ pavesentopi samañchitaṅguliṃ viya majjhimapabbapiṭṭhiyā saṅkocetvā	1087	
PA_atk-vin01_a:1087_6	uparibhāgena chupantaṃ pavesentopi pārājiko hoti. Tattha tulādaṇḍasadisaṃ pavesentassāpi	1087	
PA_atk-vin01_a:1087_7	cattāri passāni, majjhañcāti pañca ṭhānāni; saṅkocetvā pavesentassāpi cattāri passāni,	1087	
PA_atk-vin01_a:1087_8	uparibhāgamajjhañcāti pañca ṭhānāni – evaṃ sabbānipi purisanimitte dasa ṭhānāni honti.	1087	
PA_atk-vin01_a:1088_0	Nimitte jātaṃ anaṭṭhakāyappasādaṃ cammakhīlaṃ vā piḷakaṃ vā paveseti, āpatti pārājikassa.	1088	
PA_atk-vin01_a:1088_1	Naṭṭhakāyappasādaṃ matacammaṃ vā sukkhapiḷakaṃ vā paveseti, āpatti dukkaṭassa. Methunassādena	1088	
PA_atk-vin01_a:1088_2	lomaṃ vā aṅguli-aṅguṭṭhabījādīni vā pavesentassāpi dukkaṭameva. Ayañca methunakathā	1088	
PA_atk-vin01_a:1088_3	nāma yasmā duṭṭhullā kathā asabbhikathā, tasmā etaṃ vā aññaṃ vā vinaye īdisaṃ ṭhānaṃ	1088	
PA_atk-vin01_a:1088_4	kathentena paṭikkūlamanasikārañca samaṇasaññañca hirottappañca paccupaṭṭhapetvā sammāsambuddhe	1088	
PA_atk-vin01_a:1088_5	gāravaṃ uppādetvā asamakāruṇikassa lokanāthassa karuṇāguṇaṃ āvajjetvā kathetabbaṃ.	1088	
PA_atk-vin01_a:1088_6	So hi nāma bhagavā sabbaso kāmehi vinivattamānasopi sattānuddayāya lokānukampāya	1088	
PA_atk-vin01_a:1088_7	sattesu kāruññataṃ paṭicca sikkhāpadapaññāpanatthāya īdisaṃ kathaṃ kathesi. “Aho	1088	
PA_atk-vin01_a:1088_8	satthu karuṇāguṇo”ti evaṃ lokanāthassa karuṇāguṇaṃ āvajjetvā kathetabbaṃ.	1088	
PA_atk-vin01_a:1089	Apica yadi bhagavā sabbākārena īdisaṃ kathaṃ na katheyya, ko jāneyya “ettakesu	108	
PA_atk-vin01_a:1090_0	Ṭhānesu pārājikaṃ, ettakesu thullaccayaṃ, ettakesu dukkaṭa”nti. Tasmā suṇantenapi	1090	
PA_atk-vin01_a:1090_1	kathentenapi bījakena mukhaṃ apidhāya dantavidaṃsakaṃ hasamānena na nisīditabbaṃ.	1090	
PA_atk-vin01_a:1090_2	“Sammāsambuddhenāpi īdisaṃ kathita”nti paccavekkhitvā gabbhitena hirottappasampannena	1090	
PA_atk-vin01_a:1090_3	satthupaṭibhāgena hutvā kathetabbanti.	1090	
PA_atk-vin01_a:1091	Mūlapaññattaṃ niṭṭhitaṃ.	109	
PA_atk-vin01_a:1092_0	Anupaññattivāre – antamasoti sabbantimena paricchedena. Tiracchānagatāyapīti paṭisandhivasena	1092	
PA_atk-vin01_a:1092_1	tiracchānesu gatāyapi. Pageva manussitthiyāti paṭhamataraṃ manussajātikāya itthiyā.	1092	
PA_atk-vin01_a:1092_2	Pārājikavatthubhūtā eva cettha tiracchānagatitthī tiracchānagatāti gahetabbā, na	1092	
PA_atk-vin01_a:1092_3	sabbā. Tatrāyaṃ paricchedo –	1092	
PA_atk-vin01_a:1093	Apadānaṃ ahi macchā, dvipadānañca kukkuṭī;	109	
PA_atk-vin01_a:1094	Catuppadānaṃ majjārī, vatthu pārājikassimāti.	109	
PA_atk-vin01_a:1095_0	Tattha ahiggahaṇena sabbāpi ajagaragonasādibhedā dīghajāti saṅgahitā. Tasmā dīghajātīsu	1095	
PA_atk-vin01_a:1095_1	yattha tiṇṇaṃ maggānaṃ aññatarasmiṃ sakkā tilaphalamattampi pavesetuṃ, sā pārājikavatthu.	1095	
PA_atk-vin01_a:1095_2	Avasesā dukkaṭavatthūti veditabbā. Macchaggahaṇena sabbāpi macchakacchapamaṇḍūkādibhedā	1095	
PA_atk-vin01_a:1095_3	odakajāti saṅgahitā. Tatrāpi dīghajātiyaṃ vuttanayeneva pārājikavatthu ca dukkaṭavatthu	1095	
PA_atk-vin01_a:1095_4	ca veditabbaṃ. Ayaṃ pana viseso – pataṅgamukhamaṇḍūkā nāma honti tesaṃ mukhasaṇṭhānaṃ	1095	
PA_atk-vin01_a:1095_5	mahantaṃ, chiddaṃ appakaṃ, tattha pavesanaṃ nappahoti; mukhasaṇṭhānaṃ pana vaṇasaṅkhepaṃ	1095	
PA_atk-vin01_a:1095_6	gacchati, tasmā taṃ thullaccayavatthūti veditabbaṃ. Kukkuṭiggahaṇena sabbāpi kākakapotādibhedā	1095	
PA_atk-vin01_a:1095_7	pakkhijāti saṅgahitā. Tatrāpi vuttanayeneva pārājikavatthu ca dukkaṭavatthu ca veditabbaṃ.	1095	
PA_atk-vin01_a:1095_8	Majjāriggahaṇena sabbāpi rukkhasunakha-muṅgusa-godhādibhedā catuppadajāti saṅgahitā.	1095	
PA_atk-vin01_a:1095_9	Tatrāpi vuttanayeneva pārājikavatthu ca dukkaṭavatthu ca veditabbaṃ.	1095	
PA_atk-vin01_a:1096_0	Pārājikoti parājito, parājayaṃ āpanno. Ayañhi pārājikasaddo sikkhāpadāpattipuggalesu	1096	
PA_atk-vin01_a:1096_1	vattati. Tattha “aṭṭhānametaṃ, ānanda, anavakāso yaṃ tathāgato vajjīnaṃ vā vajjiputtakānaṃ	1096	
PA_atk-vin01_a:1096_2	vā kāraṇā sāvakānaṃ pārājikaṃ sikkhāpadaṃ paññattaṃ samūhaneyyā”ti evaṃ sikkhāpade	1096	
PA_atk-vin01_a:1096_3	vattamāno veditabbo. “Āpattiṃ tvaṃ, bhikkhu, āpanno pārājika”nti evaṃ āpattiyaṃ.	1096	
PA_atk-vin01_a:1096_4	“Na mayaṃ pārājikā, yo avahaṭo so pārājiko”ti evaṃ puggale vattamāno veditabbo. “Pārājikena	1096	
PA_atk-vin01_a:1096_5	dhammena anuddhaṃseyyā”tiādīsu pana dhamme vattatīti vadanti. Yasmā pana tattha dhammoti	1096	
PA_atk-vin01_a:1096_6	katthaci āpatti, katthaci sikkhāpadameva adhippetaṃ, tasmā so visuṃ na vattabbo.	1096	
PA_atk-vin01_a:1096_7	Tattha sikkhāpadaṃ yo taṃ atikkamati, taṃ parājeti, tasmā “pārājika”nti vuccati.	1096	
PA_atk-vin01_a:1096_8	Āpatti pana yo naṃ ajjhāpajjati, taṃ parājeti, tasmā “pārājikā”ti vuccati. Puggalo	1096	
PA_atk-vin01_a:1096_9	yasmā parājito parājayamāpanno, tasmā “pārājiko”ti vuccati. Etameva hi atthaṃ sandhāya parivārepi –	1096	
PA_atk-vin01_a:1097	“Pārājikanti yaṃ vuttaṃ, taṃ suṇohi yathātathaṃ;	109	
PA_atk-vin01_a:1098	Cuto paraddho bhaṭṭho ca, saddhammā hi niraṅkato;	109	
PA_atk-vin01_a:1099	Saṃvāsopi tahiṃ natthi, tenetaṃ iti vuccatī”ti vuttaṃ. ;	109	
PA_atk-vin01_a:1100_0	Ayañhettha attho – “taṃ sikkhāpadaṃ vītikkamanto āpattiñca āpanno puggalo cuto hotīti	1100	
PA_atk-vin01_a:1100_1	sabbaṃ yojetabbaṃ. Tena vuccatīti yena kāraṇena assamaṇo hoti asakyaputtiyo paribhaṭṭho	1100	
PA_atk-vin01_a:1100_2	chinno parājito sāsanato, tena vuccati. Kinti? “Pārājiko hotī”ti.	1100	
PA_atk-vin01_a:1101_0	Saha vasanti etthāti saṃvāso, taṃ dassetuṃ “saṃvāso nāmā”ti vatvā “ekakamma”ntiādimāha.	1101	
PA_atk-vin01_a:1101_1	Tatrāyaṃ saddhiṃ yojanāya vaṇṇanā – catubbidhampi saṅghakammaṃ sīmāparicchinnehi	1101	
PA_atk-vin01_a:1101_2	pakatattehi bhikkhūhi ekato kattabbattā ekakammaṃ nāma. Tathā pañcavidhopi pātimokkhuddeso	1101	
PA_atk-vin01_a:1101_3	ekato uddisitabbattā ekuddeso nāma. Paññattaṃ pana sikkhāpadaṃ sabbehipi lajjīpuggalehi	1101	
PA_atk-vin01_a:1101_4	samaṃ sikkhitabbabhāvato samasikkhatā nāma. Ettha yasmā sabbepi lajjino etesu kammādīsu	1101	
PA_atk-vin01_a:1101_5	saha vasanti, na ekopi tato bahiddhā sandissati, tasmā tāni sabbānipi gahetvā “eso	1101	
PA_atk-vin01_a:1101_6	saṃvāso nāmā”ti āha. So ca vuttappakāro saṃvāso tena puggalena saddhiṃ natthi, tena	1101	
PA_atk-vin01_a:1101_7	kāraṇena so pārājiko puggalo asaṃvāsoti vuccatīti.	1101	
PA_atk-vin01_a:1102_0	56. Evaṃ uddiṭṭhasikkhāpadaṃ padānukkamena vibhajitvā idāni yaṃ taṃ “paṭiseveyyā”ti	1102	
PA_atk-vin01_a:1102_1	ettha yenākārena paṭiseveyyāti vuccati, tassākārassa dassanatthaṃ “paṭisevati nāmā”ti	1102	
PA_atk-vin01_a:1102_2	idaṃ mātikāpadaṃ ṭhapetvā “nimittena nimittaṃ aṅgajātena aṅgajāta”nti vuttaṃ. Tattha	1102	
PA_atk-vin01_a:1102_3	yasmā na kevalaṃ itthiyā eva nimittaṃ pārājikavatthu, na ca manussitthiyā eva, suvaṇṇarajatādimayānañca	1102	
PA_atk-vin01_a:1102_4	itthīnampi nimittaṃ vatthumeva na hoti; tasmā yaṃ yaṃ vatthu hoti, taṃ taṃ dassetuṃ	1102	
PA_atk-vin01_a:1102_5	“tisso itthiyo”tiādinā nayena yesaṃ nimittāni vatthūni honti, te satte vatvā “manussitthiyā	1102	
PA_atk-vin01_a:1102_6	tayo magge”tiādinā nayena tāni vatthūni āha.	1102	
PA_atk-vin01_a:1103_0	Tattha tisso itthiyo, tayo ubhatobyañjanakā, tayo paṇḍakā, tayo purisāti pārājikavatthūnaṃ	1103	
PA_atk-vin01_a:1103_1	nimittānaṃ nissayā dvādasa sattā honti. Tesu itthipurisā pākaṭā eva. Paṇḍakaubhatobyañjanakabhedo	1103	
PA_atk-vin01_a:1103_2	pabbajjākhandhakavaṇṇanāyaṃ pākaṭo bhavissati.	1103	
PA_atk-vin01_a:1104_0	Manussitthiyā tayo magge methunaṃ dhammaṃ paṭisevantassāti ettha ca manussitthiyā	1104	
PA_atk-vin01_a:1104_1	tīsu maggesūti attho veditabbo. Evaṃ sabbattha. Sabbe eva cete manussitthiyā tayo	1104	
PA_atk-vin01_a:1104_2	maggā, amanussitthiyā tayo, tiracchānagatitthiyā tayoti nava; manussaubhatobyañjanakādīnaṃ	1104	
PA_atk-vin01_a:1104_3	nava; manussapaṇḍakādīnaṃ dve dve katvā cha; tathā manussapurisādīnanti samatiṃsa	1104	
PA_atk-vin01_a:1104_4	maggā honti. Etesu nimittasaṅkhātesu yattha katthaci attano aṅgajātaṃ tilaphalamattampi	1104	
PA_atk-vin01_a:1104_5	pavesetvā methunaṃ dhammaṃ paṭisevanto pārājikaṃ āpajjati.	1104	
PA_atk-vin01_a:1105	Paṭhamacatukkakathāvaṇṇanā	110	
PA_atk-vin01_a:1106_0	57. Āpajjanto pana yasmā sevanacitteneva āpajjati, na vinā tena; tasmā taṃ lakkhaṇaṃ	1106	
PA_atk-vin01_a:1106_1	dassento bhagavā “bhikkhussa sevanacittaṃ upaṭṭhite”tiādimāha. Tattha bhikkhussāti	1106	
PA_atk-vin01_a:1106_2	methunasevanakassa bhikkhussa. Sevanacittaṃ upaṭṭhiteti bhummatthe paccattavacanaṃ,	1106	
PA_atk-vin01_a:1106_3	sevanacitte paccupaṭṭhiteti attho. Vaccamaggaṃ aṅgajātaṃ pavesentassāti yena maggena	1106	
PA_atk-vin01_a:1106_4	vaccaṃ nikkhamati taṃ maggaṃ attano aṅgajātaṃ purisanimittaṃ tilaphalamattampi pavesentassa.	1106	
PA_atk-vin01_a:1106_5	Āpatti pārājikassāti āpatti pārājikā assa hotīti attho. Atha vā āpattīti āpajjanaṃ	1106	
PA_atk-vin01_a:1106_6	hoti. Pārājikassāti pārājikadhammassa. Esa nayo sabbattha.	1106	
PA_atk-vin01_a:1107_0	58. Evaṃ sevanacitteneva pavesentassa āpattiṃ dassetvā idāni yasmā taṃ pavesanaṃ	1107	
PA_atk-vin01_a:1107_1	nāma na kevalaṃ attūpakkameneva, parūpakkamenāpi hoti. Tatrāpi ca sādiyantasseva	1107	
PA_atk-vin01_a:1107_2	āpatti paṭisevanacittasamaṅgissa, na itarassa. Tasmā ye saddhāpabbajitā kulaputtā	1107	
PA_atk-vin01_a:1107_3	sammāpaṭipannakā parūpakkamena pavesanepi sati na sādiyanti, tesaṃ rakkhaṇatthaṃ	1107	
PA_atk-vin01_a:1107_4	“bhikkhupaccatthikā manussitthi”ntiādimāha.	1107	
PA_atk-vin01_a:1108_0	Tattha paṭipakkhaṃ atthayanti icchantīti paccatthikā, bhikkhū eva paccatthikā bhikkhupaccatthikā;	1108	
PA_atk-vin01_a:1108_1	visabhāgānaṃ veribhikkhūnametaṃ adhivacanaṃ. Manussitthiṃ bhikkhussa santike ānetvāti	1108	
PA_atk-vin01_a:1108_2	issāpakatā taṃ bhikkhuṃ nāsetukāmā āmisena vā upalāpetvā mittasanthavavasena vā “idaṃ	1108	
PA_atk-vin01_a:1108_3	amhākaṃ kiccaṃ karohī”ti vatvā kañci manussitthiṃ rattibhāge tassa bhikkhussa vasanokāsaṃ	1108	
PA_atk-vin01_a:1108_4	ānetvā. Vaccamaggena aṅgajātaṃ abhinisīdentīti taṃ bhikkhuṃ hatthapādasīsādīsu suggahitaṃ	1108	
PA_atk-vin01_a:1108_5	nipparipphandaṃ gahetvā itthiyā vaccamaggena tassa bhikkhuno aṅgajātaṃ abhinisīdenti;	1108	
PA_atk-vin01_a:1108_6	sampayojentīti attho.	1108	
PA_atk-vin01_a:1109_0	So cetiādīsu so ce bhikkhu vaccamaggabbhantaraṃ attano aṅgajātassa pavesanaṃ sādiyati	1109	
PA_atk-vin01_a:1109_1	adhivāseti tasmiṃ khaṇe sevanacittaṃ upaṭṭhāpeti. Paviṭṭhaṃ sādiyati adhivāseti,	1109	
PA_atk-vin01_a:1109_2	paviṭṭhakāle sevanacittaṃ upaṭṭhāpeti. Ṭhitaṃ sādiyati adhivāseti, ṭhānappattakāle	1109	
PA_atk-vin01_a:1109_3	sukkavissaṭṭhisamaye sevanacittaṃ upaṭṭhāpeti. Uddharaṇaṃ sādiyati adhivāseti, nīharaṇakāle	1109	
PA_atk-vin01_a:1109_4	paṭisevanacittaṃ upaṭṭhāpeti. Evaṃ catūsu ṭhānesu sādiyanto “mama verisamaṇehi idaṃ	1109	
PA_atk-vin01_a:1109_5	kata”nti vattuṃ na labhati, pārājikāpattimeva āpajjati. Yathā ca imāni cattāri sādiyanto	1109	
PA_atk-vin01_a:1109_6	āpajjati; evaṃ purimaṃ ekaṃ asādiyitvā tīṇi sādiyantopi, dve asādiyitvā dve sādiyantopi,	1109	
PA_atk-vin01_a:1109_7	tīṇi asādiyitvā ekaṃ sādiyantopi āpajjatiyeva. Sabbaso pana asādiyanto āsīvisamukhaṃ	1109	
PA_atk-vin01_a:1109_8	viya aṅgārakāsuṃ viya ca paviṭṭhaṃ aṅgajātaṃ maññamāno nāpajjati. Tena vuttaṃ – “pavesanaṃ	1109	
PA_atk-vin01_a:1109_9	na sādiyati…pe… uddharaṇaṃ na sādiyati, anāpattī”ti. Imañhi evarūpaṃ āraddhavipassakaṃ	1109	
PA_atk-vin01_a:1109_10	kāye ca jīvite ca anapekkhaṃ ekādasahi aggīhi sampajjalitāni ca sabbāyatanāni ukkhittāsike	11091	
PA_atk-vin01_a:1109_11	viya ca vadhake pañca kāmaguṇe passantaṃ puggalaṃ rakkhanto bhagavā paccatthikānañcassa	11091	
PA_atk-vin01_a:1109_12	manorathavighātaṃ karonto imaṃ “pavesanaṃ na sādiyatī”tiādikaṃ catukkaṃ nīharitvā ṭhapesīti.	11091	
PA_atk-vin01_a:1110	Paṭhamacatukkakathā niṭṭhitā.	111	
PA_atk-vin01_a:1111	Ekūnasattatidvisatacatukkakathā	111	
PA_atk-vin01_a:1112_0	59-60. Evaṃ paṭhamacatukkaṃ dassetvā idāni yasmā bhikkhupaccatthikā itthiṃ ānetvā	1112	
PA_atk-vin01_a:1112_1	na kevalaṃ vaccamaggeneva abhinisīdenti, atha kho passāvamaggenapi mukhenapi. Itthiṃ	1112	
PA_atk-vin01_a:1112_2	ānetvāpi ca keci jāgarantiṃ ānenti, keci suttaṃ, keci mattaṃ, keci ummattaṃ, keci	1112	
PA_atk-vin01_a:1112_3	pamattaṃ aññavihitaṃ vikkhittacittanti attho. Keci mataṃ akkhāyitaṃ, soṇasiṅgālādīhi	1112	
PA_atk-vin01_a:1112_4	akkhāyitanimittanti attho. Keci mataṃ yebhuyyena akkhāyitaṃ, yebhuyyena akkhāyitā	1112	
PA_atk-vin01_a:1112_5	nāma yassā nimitte vaccamagge passāvamagge mukhe vā bahutaro okāso akkhāyito hoti.	1112	
PA_atk-vin01_a:1112_6	Keci mataṃ yebhuyyena khāyitaṃ, yebhuyyena khāyitā nāma yassā vaccamaggādike nimitte	1112	
PA_atk-vin01_a:1112_7	bahuṃ khāyitaṃ hoti, appaṃ akkhāyitaṃ. Na kevalañca manussitthimeva ānenti, atha	1112	
PA_atk-vin01_a:1112_8	kho amanussitthimpi tiracchānagatitthimpi. Na kevalañca vuttappakāraṃ itthimeva,	1112	
PA_atk-vin01_a:1112_9	ubhatobyañjanakampi paṇḍakampi purisampi ānenti. Tasmā tesaṃ vasena aññānipi catukkāni	1112	
PA_atk-vin01_a:1112_10	dassento “bhikkhupaccatthikā manussitthiṃ jāgaranti”ntiādimāha.	11121	
PA_atk-vin01_a:1113_0	Tattha pāḷiyā asammohatthaṃ vuttacatukkāni evaṃ saṅkhyāto veditabbāni – manussitthiyā	1113	
PA_atk-vin01_a:1113_1	tiṇṇaṃ maggānaṃ vasena tīṇi suddhikacatukkāni, tīṇi jāgarantīcatukkāni, tīṇi suttacatukkāni,	1113	
PA_atk-vin01_a:1113_2	tīṇi mattacatukkāni, tīṇi ummattacatukkāni, tīṇi pamattacatukkāni, tīṇi mataakkhāyitacatukkāni,	1113	
PA_atk-vin01_a:1113_3	tīṇi yebhuyyena akkhāyitacatukkāni, tīṇi yebhuyyena khāyitacatukkānīti sattavīsati	1113	
PA_atk-vin01_a:1113_4	catukkāni. Tathā amanussitthiyā; tathā tiracchānagatitthiyāti itthivāre ekāsīti catukkāni.	1113	
PA_atk-vin01_a:1113_5	Yathā ca itthivāre evaṃ ubhatobyañjanakavāre. Paṇḍakapurisavāresu pana dvinnaṃ maggānaṃ	1113	
PA_atk-vin01_a:1113_6	vasena catupaṇṇāsa catupaṇṇāsa honti. Evaṃ sabbānipi dvesatāni, sattati ca catukkāni	1113	
PA_atk-vin01_a:1113_7	honti, tāni uttānatthāniyeva.	1113	
PA_atk-vin01_a:1114_0	Sabbavāresu panettha “mataṃ yebhuyyena akkhāyitaṃ khāyita”nti etasmiṃ ṭhāne ayaṃ	1114	
PA_atk-vin01_a:1114_1	vinicchayo – tambapaṇṇidīpe kira dve vinayadharā samānācariyakā therā ahesuṃ – upatissatthero	1114	
PA_atk-vin01_a:1114_2	ca, phussadevatthero ca. Te mahābhaye uppanne vinayapiṭakaṃ pariharantā rakkhiṃsu.	1114	
PA_atk-vin01_a:1114_3	Tesu upatissatthero byattataro. Tassāpi dve antevāsikā ahesuṃ – mahāpadumatthero	1114	
PA_atk-vin01_a:1114_4	ca mahāsumatthero ca. Tesu mahāsumatthero nakkhattuṃ vinayapiṭakaṃ assosi, mahāpadumatthero	1114	
PA_atk-vin01_a:1114_5	tena saddhiṃ navakkhattuṃ, visuñca ekakova navakkhattunti aṭṭhārasakkhattuṃ assosi;	1114	
PA_atk-vin01_a:1114_6	ayameva tesu byattataro. Tesu mahāsumatthero navakkhattuṃ vinayapiṭakaṃ sutvā ācariyaṃ	1114	
PA_atk-vin01_a:1114_7	muñcitvā aparagaṅgaṃ agamāsi. Tato mahāpadumatthero āha – “sūro vata, re, esa vinayadharo	1114	
PA_atk-vin01_a:1114_8	yo dharamānakaṃyeva ācariyaṃ muñcitvā aññattha vasitabbaṃ maññati. Nanu ācariye dharamāne	1114	
PA_atk-vin01_a:1114_9	vinayapiṭakañca aṭṭhakathā ca anekakkhattuṃ gahetvāpi na vissajjetabbaṃ, niccakālaṃ	1114	
PA_atk-vin01_a:1114_10	sotabbaṃ, anusaṃvaccharaṃ sajjhāyitabba”nti.	11141	
PA_atk-vin01_a:1115_0	Evaṃ vinayagarukānaṃ bhikkhūnaṃ kāle ekadivasaṃ upatissatthero mahāpadumattherappamukhānaṃ	1115	
PA_atk-vin01_a:1115_1	pañcannaṃ antevāsikasatānaṃ paṭhamapārājikasikkhāpade imaṃ padesaṃ vaṇṇento nisinno	1115	
PA_atk-vin01_a:1115_2	hoti. Taṃ antevāsikā pucchiṃsu – “bhante, yebhuyyena akkhāyite pārājikaṃ, yebhuyyena	1115	
PA_atk-vin01_a:1115_3	khāyite thullaccayaṃ, upaḍḍhakkhāyite kena bhavitabba”nti? Thero āha – “āvuso, buddhā	1115	
PA_atk-vin01_a:1115_4	nāma pārājikaṃ paññapentā na sāvasesaṃ katvā paññapenti, anavasesaṃyeva katvā sabbaṃ	1115	
PA_atk-vin01_a:1115_5	pariyādiyitvā sotaṃ chinditvā pārājikavatthusmiṃ pārājikameva paññapenti. Idañhi	1115	
PA_atk-vin01_a:1115_6	sikkhāpadaṃ lokavajjaṃ, na paṇṇattivajjaṃ. Tasmā yadi upaḍḍhakkhāyite pārājikaṃ bhaveyya,	1115	
PA_atk-vin01_a:1115_7	paññapeyya sammāsambuddho. Pārājikacchāyā panettha na dissati, thullaccayameva dissatī”ti.	1115	
PA_atk-vin01_a:1116_0	Apica matasarīre pārājikaṃ paññapento bhagavā yebhuyyena akkhāyite ṭhapesi “tato	1116	
PA_atk-vin01_a:1116_1	paraṃ pārājikaṃ natthī”ti dassetuṃ. Thullaccayaṃ paññapento yebhuyyena khāyite ṭhapesi	1116	
PA_atk-vin01_a:1116_2	“tato paraṃ thullaccayaṃ natthī”ti dassetuntipi veditabbaṃ. Khāyitākhāyitañca nāmetaṃ	1116	
PA_atk-vin01_a:1116_3	matasarīrasmiṃyeva veditabbaṃ, na jīvamāne. Jīvamāne hi nakhapiṭṭhippamāṇepi chavimaṃse	1116	
PA_atk-vin01_a:1116_4	vā nhārumhi vā sati pārājikameva hoti. Yadipi nimittaṃ sabbaso khāyitaṃ chavicammaṃ	1116	
PA_atk-vin01_a:1116_5	natthi, nimittasaṇṭhānaṃ paññāyati, pavesanaṃ jāyati, pārājikameva. Nimittasaṇṭhānaṃ	1116	
PA_atk-vin01_a:1116_6	pana anavasesetvā sabbasmiṃ nimitte chinditvā samantato tacchetvā uppāṭite vaṇasaṅkhepavasena	1116	
PA_atk-vin01_a:1116_7	thullaccayaṃ. Nimittato patitāya maṃsapesiyā upakkamantassa dukkaṭaṃ. Matasarīre	1116	
PA_atk-vin01_a:1116_8	pana yadipi sabbaṃ sarīraṃ khāyitaṃ hoti, yadipi akkhāyitaṃ, tayo pana maggā akkhāyitā,	1116	
PA_atk-vin01_a:1116_9	tesu upakkamantassa pārājikaṃ. Yebhuyyena akkhāyite pārājikameva. Upaḍḍhakkhāyite	1116	
PA_atk-vin01_a:1116_10	ca yebhuyyena khāyite ca thullaccayaṃ.	11161	
PA_atk-vin01_a:1117_0	Manussānaṃ jīvamānakasarīre akkhināsakaṇṇacchiddavatthikosesu satthakādīhi katavaṇe	1117	
PA_atk-vin01_a:1117_1	vā methunarāgena tilaphalamattampi aṅgajātaṃ pavesentassa thullaccayameva. Avasesasarīre	1117	
PA_atk-vin01_a:1117_2	upakacchakādīsu dukkaṭaṃ. Mate allasarīre pārājikakkhette pārājikaṃ, thullaccayakkhette	1117	
PA_atk-vin01_a:1117_3	thullaccayaṃ, dukkaṭakkhette dukkaṭaṃ. Yadā pana sarīraṃ uddhumātakaṃ hoti kuthitaṃ	1117	
PA_atk-vin01_a:1117_4	nīlamakkhikasamākiṇṇaṃ kimikulasamākulaṃ navahi vaṇamukhehi paggaḷitapubbakuṇapabhāvena	1117	
PA_atk-vin01_a:1117_5	upagantumpi asakkuṇeyyaṃ, tadā pārājikavatthuñca thullaccayavatthuñca vijahati; tādise	1117	
PA_atk-vin01_a:1117_6	sarīre yattha katthaci upakkamato dukkaṭameva. Tiracchānagatānaṃ hatthi-assa-goṇa-gadrabha-oṭṭhamahiṃsādīnaṃ	1117	
PA_atk-vin01_a:1117_7	nāsāya thullaccayaṃ. Vatthikose thullaccayameva. Sabbesampi tiracchānagatānaṃ akkhikaṇṇavaṇesu	1117	
PA_atk-vin01_a:1117_8	dukkaṭaṃ, avasesasarīrepi dukkaṭameva. Matānaṃ allasarīre pārājikakkhette pārājikaṃ,	1117	
PA_atk-vin01_a:1117_9	thullaccayakkhette thullaccayaṃ, dukkaṭakkhette dukkaṭaṃ.	1117	
PA_atk-vin01_a:1118_0	Kuthitakuṇape pana pubbe vuttanayeneva sabbattha dukkaṭaṃ. Kāyasaṃsaggarāgena vā	1118	
PA_atk-vin01_a:1118_1	methunarāgena vā jīvamānakapurisassa vatthikosaṃ appavesento nimittena nimittaṃ chupati,	1118	
PA_atk-vin01_a:1118_2	dukkaṭaṃ. Methunarāgena itthiyā appavesento nimittena nimittaṃ chupati, thullaccayaṃ.	1118	
PA_atk-vin01_a:1118_3	Mahāaṭṭhakathāyaṃ pana “itthinimittaṃ methunarāgena mukhena chupati thullaccaya”nti	1118	
PA_atk-vin01_a:1118_4	vuttaṃ. Cammakkhandhake “chabbaggiyā bhikkhū aciravatiyā nadiyā gāvīnaṃ tarantīnaṃ	1118	
PA_atk-vin01_a:1118_5	visāṇesupi gaṇhanti, kaṇṇesupi gaṇhanti, gīvāyapi gaṇhanti, cheppāyapi gaṇhanti,	1118	
PA_atk-vin01_a:1118_6	piṭṭhimpi abhiruhanti, rattacittāpi aṅgajātaṃ chupantī”ti imissā aṭṭhuppattiyā avisesena	1118	
PA_atk-vin01_a:1118_7	vuttaṃ – “na ca, bhikkhave, rattacittena aṅgajātaṃ chupitabbaṃ, yo chupeyya, āpatti	1118	
PA_atk-vin01_a:1118_8	thullaccayassā”ti. Taṃ sabbampi saṃsanditvā yathā na virujjhati tathā gahetabbaṃ.	1118	
PA_atk-vin01_a:1118_9	Kathañca na virujjhati? Yaṃ tāva mahāaṭṭhakathāyaṃ vuttaṃ “methunarāgena mukhena	1118	
PA_atk-vin01_a:1118_10	chupatī”ti. Tatra kira nimittamukhaṃ mukhanti adhippetaṃ. “Methunarāgenā”ti ca vuttattāpi	11181	
PA_atk-vin01_a:1118_11	ayameva tattha adhippāyoti veditabbo. Na hi itthinimitte pakatimukhena methunupakkamo	11181	
PA_atk-vin01_a:1118_12	hoti. Khandhakepi ye piṭṭhiṃ abhiruhantā methunarāgena aṅgajātena aṅgajātaṃ chupiṃsu,	11181	
PA_atk-vin01_a:1118_13	te sandhāya thullaccayaṃ vuttanti veditabbaṃ. Itarathā hi dukkaṭaṃ siyā. Keci panāhu	11181	
PA_atk-vin01_a:1118_14	“khandhakepi mukheneva chupanaṃ sandhāya oḷārikattā kammassa thullaccayaṃ vuttaṃ.	11181	
PA_atk-vin01_a:1118_15	Aṭṭhakathāyampi taṃ sandhāyabhāsitaṃ gahetvāva methunarāgena mukhena chupati thullaccayanti	11181	
PA_atk-vin01_a:1118_16	vutta”nti. Tasmā suṭṭhu sallakkhetvā ubhosu vinicchayesu yo yuttataro so gahetabbo.	11181	
PA_atk-vin01_a:1118_17	Vinayaññū pana purimaṃ pasaṃsanti. Kāyasaṃsaggarāgena pana pakatimukhena vā nimittamukhena	11181	
PA_atk-vin01_a:1118_18	vā itthinimittaṃ chupantassa saṅghādiseso. Tiracchānagatitthiyā passāvamaggaṃ nimittamukhena	11181	
PA_atk-vin01_a:1118_19	chupantassa vuttanayeneva thullaccayaṃ. Kāyasaṃsaggarāgena dukkaṭanti.	11181	
PA_atk-vin01_a:1119	Ekūnasattatidvisatacatukkakathā niṭṭhitā.	111	
PA_atk-vin01_a:1120	Santhatacatukkabhedakathā	112	
PA_atk-vin01_a:1121_0	61-62. Evaṃ bhagavā paṭipannakassa bhikkhuno rakkhaṇatthaṃ sattatidvisatacatukkāni	1121	
PA_atk-vin01_a:1121_1	nīharitvā “idāni ye anāgate pāpabhikkhū ‘santhataṃ imaṃ na kiñci upādinnakaṃ upādinnakena	1121	
PA_atk-vin01_a:1121_2	phusati, ko ettha doso’ti sañcicca lesaṃ oḍḍessanti, tesaṃ sāsane patiṭṭhā eva na	1121	
PA_atk-vin01_a:1121_3	bhavissatī”ti disvā tesu sattatidvisatacatukkesu ekamekaṃ catukkaṃ catūhi santhatādibhedehi	1121	
PA_atk-vin01_a:1121_4	bhinditvā dassento bhikkhupaccatthikā manussitthiṃ bhikkhussa santike ānetvā vaccamaggena	1121	
PA_atk-vin01_a:1121_5	passāvamaggena mukhena aṅgajātaṃ abhinisīdenti santhatāya asanthatassātiādimāha.	1121	
PA_atk-vin01_a:1122_0	Tattha santhatāya asanthatassātiādīsu santhatāya itthiyā vaccamaggena passāvamaggena	1122	
PA_atk-vin01_a:1122_1	mukhena asanthatassa bhikkhussa aṅgajātaṃ abhinisīdentīti iminā nayena yojanā veditabbā.	1122	
PA_atk-vin01_a:1122_2	Tattha santhatā nāma yassā tīsu maggesu yo koci maggo paliveṭhetvā vā anto vā pavesetvā	1122	
PA_atk-vin01_a:1122_3	yena kenaci vatthena vā paṇṇena vā vākapaṭṭena vā cammena vā tipusīsādīnaṃ paṭṭena	1122	
PA_atk-vin01_a:1122_4	vā paṭicchanno. Santhato nāma yassa aṅgajātaṃ tesaṃyeva vatthādīnaṃ yena kenaci paṭicchannaṃ.	1122	
PA_atk-vin01_a:1122_5	Tattha upādinnakena vā anupādinnakaṃ ghaṭṭiyatu, anupādinnakena vā upādinnakaṃ, anupādinnakena	1122	
PA_atk-vin01_a:1122_6	vā anupādinnakaṃ, upādinnakena vā upādinnakaṃ, sace yattake paviṭṭhe pārājikaṃ hotīti	1122	
PA_atk-vin01_a:1122_7	vuttaṃ, tattakaṃ pavisati, sabbattha sādiyantassa pārājikakkhette pārājikaṃ; thullaccayakkhette	1122	
PA_atk-vin01_a:1122_8	thullaccayaṃ, dukkaṭakkhette dukkaṭameva hoti. Sace itthinimittaṃ khāṇuṃ katvā santhataṃ,	1122	
PA_atk-vin01_a:1122_9	khāṇuṃ ghaṭṭentassa dukkaṭaṃ. Sace purisanimittaṃ khāṇuṃ katvā santhataṃ, khāṇuṃ	1122	
PA_atk-vin01_a:1122_10	pavesentassa dukkaṭaṃ. Sace ubhayaṃ khāṇuṃ katvā santhataṃ, khāṇunā khāṇuṃ ghaṭṭentassa	11221	
PA_atk-vin01_a:1122_11	dukkaṭaṃ. Sace itthinimitte veḷunaḷapabbādīnaṃ kiñci pakkhittaṃ, tassa heṭṭhābhāgaṃ	11221	
PA_atk-vin01_a:1122_12	cepi phusanto tilaphalamattaṃ paveseti, pārājikaṃ. Uparibhāgaṃ cepi ubhosu passesu	11221	
PA_atk-vin01_a:1122_13	ekapassaṃ cepi phusanto paveseti, pārājikaṃ. Cattāripi passāni aphusanto pavesetvā	11221	
PA_atk-vin01_a:1122_14	tassa talaṃ cepi phusati, pārājikaṃ. Yadi pana passesu vā tale vā aphusanto ākāsagatameva	11221	
PA_atk-vin01_a:1122_15	katvā pavesetvā nīharati, dukkaṭaṃ. Bahiddhā khāṇuke phusati dukkaṭameva. Yathā ca	11221	
PA_atk-vin01_a:1122_16	itthinimitte vuttaṃ, evaṃ sabbattha lakkhaṇaṃ veditabbanti.	11221	
PA_atk-vin01_a:1123	Santhatacatukkabhedakathā niṭṭhitā.	112	
PA_atk-vin01_a:1124	Bhikkhupaccatthikacatukkabhedavaṇṇanā	112	
PA_atk-vin01_a:1125_0	63-64. Evaṃ santhatacatukkabhedaṃ vatvā idāni yasmā na kevalaṃ manussitthiādike bhikkhussa	1125	
PA_atk-vin01_a:1125_1	eva santike ānenti. Atha kho bhikkhumpi tāsaṃ santike ānenti, tasmā tappabhedaṃ dassento	1125	
PA_atk-vin01_a:1125_2	“bhikkhupaccatthikā bhikkhuṃ manussitthiyā santike”ti ādinā nayena sabbāni tāni catukkāni	1125	
PA_atk-vin01_a:1125_3	punapi nīharitvā dassesi. Tesu vinicchayo vuttanayeneva veditabboti.	1125	
PA_atk-vin01_a:1126	Bhikkhupaccatthikavasena catukkabhedavaṇṇanā niṭṭhitā.	112	
PA_atk-vin01_a:1127	Rājapaccatthikādicatukkabhedakathā	112	
PA_atk-vin01_a:1128_0	65. Yasmā pana na bhikkhupaccatthikā eva evaṃ karonti, rājapaccatthikādayopi karonti.	1128	
PA_atk-vin01_a:1128_1	Tasmā tampi pabhedaṃ dassento “rājapaccatthikā”tiādimāha. Tattha rājāno eva paccatthikā	1128	
PA_atk-vin01_a:1128_2	rājapaccatthikā. Te ca sayaṃ ānentāpi aññehi āṇāpentāpi ānentiyevāti veditabbā. Corā	1128	
PA_atk-vin01_a:1128_3	eva paccatthikā corapaccatthikā. Dhuttāti methunupasaṃhitakhiḍḍāpasutā nāgarikakerāṭiyapurisā,	1128	
PA_atk-vin01_a:1128_4	itthidhuttasurādhuttādayo vā; dhuttā eva paccatthikā dhuttapaccatthikā. Gandhanti	1128	
PA_atk-vin01_a:1128_5	hadayaṃ vuccati, taṃ uppāṭentīti uppalagandhā, uppalagandhā eva paccatthikā uppalagandhapaccatthikā.	1128	
PA_atk-vin01_a:1128_6	Ete kira na kasivaṇijjādīhi jīvanti, panthaghātagāmaghātādīni katvā puttadāraṃ posenti.	1128	
PA_atk-vin01_a:1128_7	Te kammasiddhiṃ patthayamānā devatānaṃ āyācetvā tāsaṃ balikammatthaṃ manussānaṃ hadayaṃ	1128	
PA_atk-vin01_a:1128_8	uppāṭenti. Sabbakāle ca manussā dullabhā. Bhikkhū pana araññe viharantā sulabhā honti.	1128	
PA_atk-vin01_a:1128_9	Te sīlavantaṃ bhikkhuṃ gahetvā “sīlavato vadho nāma bhāriyo hotī”ti maññamānā tassa	1128	
PA_atk-vin01_a:1128_10	sīlavināsanatthaṃ manussitthiādike vā ānenti; taṃ vā tattha nenti. Ayamettha viseso.	11281	
PA_atk-vin01_a:1128_11	Sesaṃ vuttanayeneva veditabbaṃ. Bhikkhupaccatthikavāre vuttanayeneva ca imesu catūsupi	11281	
PA_atk-vin01_a:1128_12	vāresu catukkāni veditabbāni. Pāḷiyaṃ pana saṃkhittena vuttāni.	11281	
PA_atk-vin01_a:1129	Sabbākārena catukkabhedakathā niṭṭhitā.	112	
PA_atk-vin01_a:1130	Āpattānāpattivāravaṇṇanā	113	
PA_atk-vin01_a:1131_0	66. Idāni yaṃ vuttaṃ “manussitthiyā tayo magge methunaṃ dhammaṃ paṭisevantassā”tiādi,	1131	
PA_atk-vin01_a:1131_1	ettha asammohatthaṃ “maggena magga”ntiādimāha. Tattha maggena magganti itthiyā tīsu	1131	
PA_atk-vin01_a:1131_2	maggesu aññatarena maggena attano aṅgajātaṃ paveseti atha vā sambhinnesu dvīsu maggesu	1131	
PA_atk-vin01_a:1131_3	passāvamaggena vaccamaggaṃ vaccamaggena vā passāvamaggaṃ paveseti. Maggena amagganti	1131	
PA_atk-vin01_a:1131_4	passāvādimaggena pavesetvā tassa sāmantā vaṇena nīharati. Amaggena magganti maggasāmantena	1131	
PA_atk-vin01_a:1131_5	vaṇena pavesetvā maggena nīharati. Amaggena amagganti dvīsu sambhinnavaṇesu ekena	1131	
PA_atk-vin01_a:1131_6	vaṇena pavesetvā dutiyena nīharati. Imassa suttassa anulomavasena sabbattha vaṇasaṅkhepe	1131	
PA_atk-vin01_a:1131_7	thullaccayaṃ veditabbaṃ.	1131	
PA_atk-vin01_a:1132_0	Idāni yaṃ parato vakkhati “anāpatti ajānantassa asādiyantassā”ti, tattha asammohatthaṃ	1132	
PA_atk-vin01_a:1132_1	“bhikkhu suttabhikkhumhī”tiādimāha. Tatrāyaṃ adhippāyo – yo paṭibuddho sādiyati so	1132	
PA_atk-vin01_a:1132_2	“suttamhi mayi eso vippaṭipajji, nāhaṃ jānāmī”ti na muccati. Ubho nāsetabbāti cettha	1132	
PA_atk-vin01_a:1132_3	dvepi liṅganāsanena nāsetabbā. Tatra dūsakassa paṭiññākaraṇaṃ natthi, dūsito pucchitvā	1132	
PA_atk-vin01_a:1132_4	paṭiññāya nāsetabbo. Sace na sādiyati, na nāsetabbo. Esa nayo sāmaṇeravārepi.	1132	
PA_atk-vin01_a:1133_0	Evaṃ tattha tattha taṃ taṃ āpattiñca anāpattiñca dassetvā idāni anāpattimeva dassento	1133	
PA_atk-vin01_a:1133_1	“anāpatti ajānantassā”tiādimāha. Tattha ajānanto nāma yo mahāniddaṃ okkanto parena	1133	
PA_atk-vin01_a:1133_2	kataṃ upakkamampi na jānāti vesāliyaṃ mahāvane divāvihāragato bhikkhu viya. Evarūpassa	1133	
PA_atk-vin01_a:1133_3	anāpatti. Vuttampi cetaṃ – “‘nāhaṃ bhagavā jānāmī’ti; ‘anāpatti, bhikkhu, ajānantassā”’ti.	1133	
PA_atk-vin01_a:1133_4	Asādiyanto nāma yo jānitvāpi na sādiyati, tattheva sahasā vuṭṭhitabhikkhu viya. Vuttampi	1133	
PA_atk-vin01_a:1133_5	cetaṃ – “‘nāhaṃ bhagavā sādiyi’nti. ‘Anāpatti, bhikkhu, asādiyantassā”ti.	1133	
PA_atk-vin01_a:1134_0	Ummattako nāma pittummattako. Duvidhañhi pittaṃ – baddhapittaṃ, abaddhapittañcāti.	1134	
PA_atk-vin01_a:1134_1	Tattha abaddhapittaṃ lohitaṃ viya sabbaṅgagataṃ, tamhi kupite sattānaṃ kaṇḍukacchusarīrakampādīni	1134	
PA_atk-vin01_a:1134_2	honti. Tāni bhesajjakiriyāya vūpasamanti. Baddhapittaṃ pana pittakosake ṭhitaṃ. Tamhi	1134	
PA_atk-vin01_a:1134_3	kupite sattā ummattakā honti vipallatthasaññā hirottappaṃ chaḍḍetvā asāruppācāraṃ	1134	
PA_atk-vin01_a:1134_4	caranti. Lahukagarukāni sikkhāpadāni maddantāpi na jānanti. Bhesajjakiriyāyapi atekicchā	1134	
PA_atk-vin01_a:1134_5	honti. Evarūpassa ummattakassa anāpatti.	1134	
PA_atk-vin01_a:1135_0	Khittacitto nāma vissaṭṭhacitto yakkhummattako vuccati. Yakkhā kira bheravāni vā	1135	
PA_atk-vin01_a:1135_1	ārammaṇāni dassetvā mukhena hatthaṃ pavesetvā hadayarūpaṃ vā maddantā satte vikkhittacitte	1135	
PA_atk-vin01_a:1135_2	vipallatthasaññe karonti. Evarūpassa khittacittassa anāpatti. Tesaṃ pana ubhinnaṃ	1135	
PA_atk-vin01_a:1135_3	ayaṃ viseso – pittummattako niccameva ummattako hoti, pakatisaññaṃ na labhati. Yakkhummattako	1135	
PA_atk-vin01_a:1135_4	antarantarā pakatisaññaṃ paṭilabhatīti. Idha pana pittummattako vā hotu yakkhummattako	1135	
PA_atk-vin01_a:1135_5	vā, yo sabbaso muṭṭhassati kiñci na jānāti, aggimpi suvaṇṇampi gūthampi candanampi	1135	
PA_atk-vin01_a:1135_6	ekasadisaṃ maddantova vicarati, evarūpassa anāpatti. Antarantarā saññaṃ paṭilabhitvā	1135	
PA_atk-vin01_a:1135_7	ñatvā karontassa pana āpattiyeva.	1135	
PA_atk-vin01_a:1136	Vedanāṭṭo nāma yo adhimattāya dukkhavedanāya āturo kiñci na jānāti, evarūpassa anāpatti.	113	
PA_atk-vin01_a:1137	Ādikammiko nāma yo tasmiṃ tasmiṃ kamme ādibhūto. Idha pana sudinnatthero ādikammiko, tassa anāpatti. Avasesānaṃ makkaṭīsamaṇavajjiputtakādīnaṃ āpattiyevāti.	113	
PA_atk-vin01_a:1138	Padabhājanīyavaṇṇanā niṭṭhitā.	113	
PA_atk-vin01_a:1139	Pakiṇṇakakathā	113	
PA_atk-vin01_a:1140	Imasmiṃ pana sikkhāpade kosallatthaṃ idaṃ pakiṇṇakaṃveditabbaṃ –	114	
PA_atk-vin01_a:1141	“Samuṭṭhānañca kiriyā, atho saññā sacittakaṃ;	114	
PA_atk-vin01_a:1142	Lokavajjañca kammañca, kusalaṃ vedanāya cā”ti.	114	
PA_atk-vin01_a:1143_0	Tattha “samuṭṭhāna”nti sabbasaṅgāhakavasena cha sikkhāpadasamuṭṭhānāni. Tāni parivāre	1143	
PA_atk-vin01_a:1143_1	āvi bhavissanti. Samāsato pana sikkhāpadaṃ nāma – atthi chasamuṭṭhānaṃ, atthi catusamuṭṭhānaṃ,	1143	
PA_atk-vin01_a:1143_2	atthi tisamuṭṭhānaṃ, atthi kathinasamuṭṭhānaṃ, atthi eḷakalomasamuṭṭhānaṃ, atthi	1143	
PA_atk-vin01_a:1143_3	dhuranikkhepādisamuṭṭhānanti.	1143	
PA_atk-vin01_a:1144_0	Tatrāpi kiñci kiriyato samuṭṭhāti, kiñci akiriyato samuṭṭhāti, kiñci kiriyākiriyato	1144	
PA_atk-vin01_a:1144_1	samuṭṭhāti, kiñci siyā kiriyato, siyā akiriyato samuṭṭhāti, kiñci siyā kiriyato siyā	1144	
PA_atk-vin01_a:1144_2	kiriyākiriyato samuṭṭhāti.	1144	
PA_atk-vin01_a:1145	Tatrāpi atthi saññāvimokkhaṃ, atthi nosaññāvimokkhaṃ. Tattha yaṃ cittaṅgaṃ labhatiyeva, taṃ saññāvimokkhaṃ; itaraṃ nosaññāvimokkhaṃ.	114	
PA_atk-vin01_a:1146_0	Puna atthi sacittakaṃ, atthi acittakaṃ. Yaṃ saheva cittena āpajjati, taṃ sacittakaṃ;	1146	
PA_atk-vin01_a:1146_1	yaṃ vināpi cittena āpajjati, taṃ acittakaṃ. Taṃ sabbampi lokavajjaṃ paṇṇattivajjanti	1146	
PA_atk-vin01_a:1146_2	duvidhaṃ. Tesaṃ lakkhaṇaṃ vuttameva.	1146	
PA_atk-vin01_a:1147_0	Kammakusalavedanāvasenāpi cettha atthi sikkhāpadaṃ kāyakammaṃ, atthi vacīkammaṃ.	1147	
PA_atk-vin01_a:1147_1	Tattha yaṃ kāyadvārikaṃ, taṃ kāyakammaṃ; yaṃ vacīdvārikaṃ, taṃ vacīkammanti veditabbaṃ.	1147	
PA_atk-vin01_a:1147_2	Atthi pana sikkhāpadaṃ kusalaṃ, atthi akusalaṃ, atthi abyākataṃ. Dvattiṃseva hi āpattisamauṭṭhāpakacittāni	1147	
PA_atk-vin01_a:1147_3	– aṭṭha kāmāvacarakusalāni, dvādasa akusalāni, dasa kāmāvacarakiriyacittāni, kusalato	1147	
PA_atk-vin01_a:1147_4	ca kiriyato ca dve abhiññācittānīti. Tesu yaṃ kusalacittena āpajjati, taṃ kusalaṃ;	1147	
PA_atk-vin01_a:1147_5	itarehi itaraṃ. Atthi ca sikkhāpadaṃ tivedanaṃ, atthi dvivedanaṃ, atthi ekavedanaṃ.	1147	
PA_atk-vin01_a:1147_6	Tattha yaṃ āpajjanto tīsu vedanāsu aññataravedanāsamaṅgī hutvā āpajjati, taṃ tivedanaṃ;	1147	
PA_atk-vin01_a:1147_7	yaṃ āpajjanto sukhasamaṅgī vā upekkhāsamaṅgī vā āpajjati, taṃ dvivedanaṃ; yaṃ āpajjanto	1147	
PA_atk-vin01_a:1147_8	dukkhavedanāsamaṅgīyeva āpajjati, taṃ ekavedananti veditabbaṃ. Evaṃ –	1147	
PA_atk-vin01_a:1148	“Samuṭṭhānañca kiriyā, atho saññā sacittakaṃ;	114	
PA_atk-vin01_a:1149	Lokavajjañca kammañca, kusalaṃ vedanāya cā”ti.	114	
PA_atk-vin01_a:1150_0	Imaṃ pakiṇṇakaṃ viditvā tesu samuṭṭhānādīsu idaṃ sikkhāpadaṃ samuṭṭhānato ekasamuṭṭhānaṃ.	1150	
PA_atk-vin01_a:1150_1	Aṅgavasena dukasamuṭṭhānaṃ, kāyacittato samuṭṭhāti. Kiriyasamuṭṭhānañca karontoyeva	1150	
PA_atk-vin01_a:1150_2	hi etaṃ āpajjati. Methunapaṭisaṃyuttāya kāmasaññāya abhāvena muccanato saññāvimokkhaṃ.	1150	
PA_atk-vin01_a:1150_3	“Anāpatti ajānantassa asādiyantassā”ti hi vuttaṃ. Methunacitteneva naṃ āpajjati,	1150	
PA_atk-vin01_a:1150_4	na vinā cittenāti sacittakaṃ. Rāgavaseneva āpajjitabbato lokavajjaṃ. Kāyadvāreneva	1150	
PA_atk-vin01_a:1150_5	samuṭṭhānato kāyakammaṃ. Cittaṃ panettha aṅgamattaṃ hoti, na tassa vasena kammabhāvo	1150	
PA_atk-vin01_a:1150_6	labbhati. Lobhacittena āpajjitabbato akusalacittaṃ. Sukhasamaṅgī vā upekkhāsamaṅgī	1150	
PA_atk-vin01_a:1150_7	vā taṃ āpajjatīti dvivedananti veditabbaṃ. Sabbañcetaṃ āpattiyaṃ yujjati. Sikkhāpadasīsena	1150	
PA_atk-vin01_a:1150_8	pana sabbaaṭṭhakathāsudesanā ārūḷhā, tasmā evaṃ vuttaṃ.	1150	
PA_atk-vin01_a:1151	Pakiṇṇakakathā niṭṭhitā.	115	
PA_atk-vin01_a:1152	Vinītavatthuvaṇṇanā	115	
PA_atk-vin01_a:1153_0	Makkaṭī vajjiputtā ca…pe… vuḍḍhapabbajito migoti idaṃ kiṃ? Imā vinītavatthūnaṃ bhagavatā	1153	
PA_atk-vin01_a:1153_1	sayaṃ vinicchitānaṃ tesaṃ tesaṃ vatthūnaṃ uddānagāthā nāma. Tāni vatthūni “sukhaṃ	1153	
PA_atk-vin01_a:1153_2	vinayadharā uggaṇhissantī”ti dhammasaṅgāhakattherehi ṭhapitāni. Vatthugāthā pana	1153	
PA_atk-vin01_a:1153_3	dharamāneyeva bhagavati upālittherena ṭhapitā “iminā lakkhaṇena āyatiṃ vinayadharā	1153	
PA_atk-vin01_a:1153_4	vinayaṃ vinicchinissantī”ti. Tasmā ettha vuttalakkhaṇaṃ sādhukaṃ sallakkhetvā paṭhamasikkhāpadaṃ	1153	
PA_atk-vin01_a:1153_5	vinicchinitabbaṃ. Dutiyādīnañca vinītavatthūsu vuttalakkhaṇena dutiyādīni. Vinītavatthūni	1153	
PA_atk-vin01_a:1153_6	hi sippikānaṃ paṭicchannakarūpāni viya vinayadharānaṃ paṭicchannakavatthūni hontīti.	1153	
PA_atk-vin01_a:1154_0	67. Tattha purimāni dve vatthūni anupaññattiyaṃyeva vuttatthāni. Tatiye vatthumhi	1154	
PA_atk-vin01_a:1154_1	gihiliṅgenāti gihivesena odātavattho hutvā. Catutthe natthi kiñci vattabbaṃ. Tato	1154	
PA_atk-vin01_a:1154_2	paresu sattasu vatthūsu kusacīranti kuse ganthetvā katacīraṃ. Vākacīraṃ nāma tāpasānaṃ	1154	
PA_atk-vin01_a:1154_3	vakkalaṃ. Phalakacīraṃ nāma phalakasaṇṭhānāni phalakāni sibbitvā katacīraṃ. Kesakambaloti	1154	
PA_atk-vin01_a:1154_4	kesehi tante vāyitvā katakambalo. Vālakambaloti camaravālehi vāyitvā katakambalo.	1154	
PA_atk-vin01_a:1154_5	Ulūkapakkhikanti ulūkasakuṇassa pakkhehi katanivāsanaṃ. Ajinakkhipanti salomaṃ sakhuraṃ	1154	
PA_atk-vin01_a:1154_6	ajinamigacammaṃ. Dvādasame vatthumhi sārattoti kāyasaṃsaggarāgena sāratto; taṃ rāgaṃ	1154	
PA_atk-vin01_a:1154_7	ñatvā bhagavā “āpatti saṅghādisesassā”ti āha.	1154	
PA_atk-vin01_a:1155_0	68. Terasame vatthumhi uppalavaṇṇāti sā therī sāvatthiyaṃ seṭṭhidhītā satasahassakappe	1155	
PA_atk-vin01_a:1155_1	abhinīhārasampannā. Tassā pakatiyāpi atidassanīyā nīluppalavaṇṇā kāyacchavi, abbhantare	1155	
PA_atk-vin01_a:1155_2	pana kilesasantāpassa abhāvena ativiya virocati. Sā tāyeva vaṇṇapokkharatāya “uppalavaṇṇā”ti	1155	
PA_atk-vin01_a:1155_3	nāmaṃ labhi. Paṭibaddhacittoti gihikālato paṭṭhāya rattacitto; so kira tassā ñātidārako	1155	
PA_atk-vin01_a:1155_4	hoti. Atha khoti anantaratthe nipāto; mañcake nisinnānantaramevāti vuttaṃ hoti. Divā	1155	
PA_atk-vin01_a:1155_5	bāhirato āgantvā dvāraṃ pidhāya nisinnānañhi paṭhamaṃ andhakāraṃ hoti. So yāvassā	1155	
PA_atk-vin01_a:1155_6	taṃ andhakāraṃ na nassati, tāvadeva evamakāsīti attho. Dūsesīti padhaṃsesi. Therī	1155	
PA_atk-vin01_a:1155_7	pana anavajjā attano samaṇasaññaṃ paccupaṭṭhapetvā asādiyantī nisīdi asaddhammādhippāyena	1155	
PA_atk-vin01_a:1155_8	parāmaṭṭhā aggikkhandha-silāthambha-khadirasārakhāṇukā viya. Sopi attano manorathaṃ	1155	
PA_atk-vin01_a:1155_9	pūretvā gato. Tassā theriyā dassanapathaṃ vijahantasseva ayaṃ mahāpathavī sinerupabbataṃ	1155	
PA_atk-vin01_a:1155_10	dhāretuṃ samatthāpi taṃ pāpapurisaṃ byāmamattakaḷevaraṃ dhāretuṃ asakkontī viya bhijjitvā	11551	
PA_atk-vin01_a:1155_11	vivaramadāsi. So taṅkhaṇaññeva avīcijālānaṃ indhanabhāvaṃ agamāsi. Bhagavā taṃ sutvā	11551	
PA_atk-vin01_a:1155_12	“anāpatti, bhikkhave, asādiyantiyā”ti vatvā theriṃ sandhāya dhammapade imaṃ gāthaṃ abhāsi –	11551	
PA_atk-vin01_a:1156	“Vāri pokkharapatteva, āraggeriva sāsapo;	115	
PA_atk-vin01_a:1157	Yo na limpati kāmesu, tamahaṃ brūmi brāhmaṇa”nti. ;	115	
PA_atk-vin01_a:1158_0	69. Cuddasame vatthumhi itthiliṅgaṃ pātubhūtanti rattibhāge niddaṃ okkantassa purisasaṇṭhānaṃ	1158	
PA_atk-vin01_a:1158_1	massudāṭhikādi sabbaṃ antarahitaṃ itthisaṇṭhānaṃ uppannaṃ. Tameva upajjhaṃ tameva	1158	
PA_atk-vin01_a:1158_2	upasampadanti pubbe gahitaupajjhāyameva pubbe kataupasampadameva anujānāmi. Puna	1158	
PA_atk-vin01_a:1158_3	upajjhā na gahetabbā; upasampadā na kātabbāti attho. Tāniyeva vassānīti bhikkhuupasampadato	1158	
PA_atk-vin01_a:1158_4	pabhuti yāva vassagaṇanā, taṃyeva vassagaṇanaṃ anujānāmi. Na ito paṭṭhāya vassagaṇanā	1158	
PA_atk-vin01_a:1158_5	kātabbāti attho. Bhikkhunīhi saṅgamitunti bhikkhunīhi saddhiṃ saṅgamituṃ saṅgantuṃ	1158	
PA_atk-vin01_a:1158_6	samaṅgī bhavituṃ anujānāmīti attho. Idaṃ vuttaṃ hoti – appatirūpaṃ dānissā bhikkhūnaṃ	1158	
PA_atk-vin01_a:1158_7	majjhe vasituṃ, bhikkhunupassayaṃ gantvā bhikkhunīhi saddhiṃ vasatūti. Yā āpattiyo	1158	
PA_atk-vin01_a:1158_8	bhikkhūnaṃ bhikkhunīhi sādhāraṇāti yā desanāgāminiyo vā vuṭṭhānagāminiyo vā āpattiyo	1158	
PA_atk-vin01_a:1158_9	bhikkhūnaṃ bhikkhunīhi saddhiṃ sādhāraṇā. Tā āpattiyo bhikkhunīnaṃ santike vuṭṭhātunti	1158	
PA_atk-vin01_a:1158_10	tā sabbāpi bhikkhunīhi kātabbaṃ vinayakammaṃ katvā bhikkhunīnaṃ santike vuṭṭhātuṃ	11581	
PA_atk-vin01_a:1158_11	anujānāmīti attho. Tāhi āpattīhi anāpattīti yā pana bhikkhūnaṃ bhikkhunīhi asādhāraṇā	11581	
PA_atk-vin01_a:1158_12	sukkavissaṭṭhi-ādikā āpattiyo, tāhi anāpatti. Liṅgaparivattanena tā āpattiyo vuṭṭhitāva	11581	
PA_atk-vin01_a:1158_13	honti. Puna pakatiliṅge uppannepi tāhi āpattīhi tassa anāpattiyevāti ayaṃ tāvettha pāḷivinicchayo.	11581	
PA_atk-vin01_a:1159_0	Ayaṃ pana pāḷimutto okkantikavinicchayo – imesu tāva dvīsu liṅgesu purisaliṅgaṃ uttamaṃ,	1159	
PA_atk-vin01_a:1159_1	itthiliṅgaṃ hīnaṃ; tasmā purisaliṅgaṃ balavaakusalena antaradhāyati. Itthiliṅgaṃ	1159	
PA_atk-vin01_a:1159_2	dubbalakusalena patiṭṭhāti. Itthiliṅgaṃ pana antaradhāyantaṃ dubbalaakusalena antaradhāyati.	1159	
PA_atk-vin01_a:1159_3	Purisaliṅgaṃ balavakusalena patiṭṭhāti. Evaṃ ubhayampi akusalena antaradhāyati, kusalena paṭilabbhati.	1159	
PA_atk-vin01_a:1160_0	Tattha sace dvinnaṃ bhikkhūnaṃ ekato sajjhāyaṃ vā dhammasākacchaṃ vā katvā ekāgāre	1160	
PA_atk-vin01_a:1160_1	nipajjitvā niddaṃ okkantānaṃ ekassa itthiliṅgaṃ pātubhavati, ubhinnampi sahaseyyāpatti	1160	
PA_atk-vin01_a:1160_2	hoti. So ce paṭibujjhitvā attano taṃ vippakāraṃ disvā dukkhī dummano rattibhāgeyeva	1160	
PA_atk-vin01_a:1160_3	itarassa āroceyya, tena samassāsetabbo – “hotu, mā cintayittha. Vaṭṭasseveso doso.	1160	
PA_atk-vin01_a:1160_4	Sammāsambuddhena dvāraṃ dinnaṃ, bhikkhu vā hotu bhikkhunī vā, anāvaṭo dhammo avārito	1160	
PA_atk-vin01_a:1160_5	saggamaggo”ti. Samassāsetvā ca evaṃ vattabbaṃ – “tumhehi bhikkhunupassayaṃ gantuṃ	1160	
PA_atk-vin01_a:1160_6	vaṭṭati. Atthi vo kāci sandiṭṭhā bhikkhuniyo”ti. Sacassā honti tādisā bhikkhuniyo	1160	
PA_atk-vin01_a:1160_7	atthīti, no ce honti natthīti vatvā so bhikkhu vattabbo – “mama saṅgahaṃ karotha;	1160	
PA_atk-vin01_a:1160_8	idāni maṃ paṭhamaṃ bhikkhunupassayaṃ nethā”ti. Tena bhikkhunā taṃ gahetvā tassā vā	1160	
PA_atk-vin01_a:1160_9	sandiṭṭhānaṃ attano vā sandiṭṭhānaṃ bhikkhunīnaṃ santikaṃ gantabbaṃ. Gacchantena	1160	
PA_atk-vin01_a:1160_10	ca na ekakena gantabbaṃ. Catūhi pañcahi bhikkhūhi saddhiṃ jotikañca kattaradaṇḍañca	11601	
PA_atk-vin01_a:1160_11	gahetvā saṃvidahanaṃ parimocetvā “mayaṃ asukaṃ nāma ṭhānaṃ gacchāmā”ti gantabbaṃ.	11601	
PA_atk-vin01_a:1160_12	Sace bahigāme dūre vihāro hoti, antarāmagge gāmantara-nadīpāra-rattivippavāsa-gaṇaohīyanāpattīhi	11601	
PA_atk-vin01_a:1160_13	anāpatti. Bhikkhunupassayaṃ gantvā tā bhikkhuniyo vattabbā – “asukaṃ nāma bhikkhuṃ	11601	
PA_atk-vin01_a:1160_14	jānāthā”ti? “Āma, ayyā”ti. “Tassa itthiliṅgaṃ pātubhūtaṃ, saṅgahaṃ dānissa karothā”ti.	11601	
PA_atk-vin01_a:1160_15	Tā ce “sādhu, ayyā, idāni mayampi sajjhāyissāma, dhammaṃ sossāma, gacchatha tumhe”ti	11601	
PA_atk-vin01_a:1160_16	vatvā saṅgahaṃ karonti, ārādhikā ca honti saṅgāhikā lajjiniyo, tā kopetvā aññattha	11601	
PA_atk-vin01_a:1160_17	na gantabbaṃ. Gacchati ce, gāmantara-nadīpāra-rattivippavāsa-gaṇaohīyanāpattīhi na	11601	
PA_atk-vin01_a:1160_18	muccati. Sace pana lajjiniyo honti, na saṅgāhikāyo; aññattha gantuṃ labbhati. Sacepi	11601	
PA_atk-vin01_a:1160_19	alajjiniyo honti, saṅgahaṃ pana karonti; tāpi pariccajitvā aññattha gantuṃ labbhati.	11601	
PA_atk-vin01_a:1160_20	Sace lajjiniyo ca saṅgāhikā ca, ñātikā na honti, āsannagāme pana aññā ñātikāyo honti	11602	
PA_atk-vin01_a:1160_21	paṭijagganikā, tāsampi santikaṃ gantuṃ vaṭṭatīti vadanti. Gantvā sace bhikkhubhāvepi	11602	
PA_atk-vin01_a:1160_22	nissayapaṭipanno, patirūpāya bhikkhuniyā santike nissayo gahetabbo. Mātikā vā vinayo	11602	
PA_atk-vin01_a:1160_23	vā uggahito suggahito, puna uggaṇhanakāraṇaṃ natthi. Sace bhikkhubhāve parisāvacaro,	11602	
PA_atk-vin01_a:1160_24	tassa santikeyeva upasampannā sūpasampannā. Aññassa santike nissayo gahetabbo. Pubbe	11602	
PA_atk-vin01_a:1160_25	taṃ nissāya vasantehipi aññassa santikeyeva nissayo gahetabbo. Paripuṇṇavassasāmaṇerenāpi	11602	
PA_atk-vin01_a:1160_26	aññassa santikeyeva upajjhā gahetabbā.	11602	
PA_atk-vin01_a:1161_0	Yaṃ panassa bhikkhubhāve adhiṭṭhitaṃ ticīvarañca patto ca, taṃ adhiṭṭhānaṃ vijahati,	1161	
PA_atk-vin01_a:1161_1	puna adhiṭṭhātabbaṃ. Saṅkaccikā ca udakasāṭikā ca gahetabbā. Yaṃ atirekacīvaraṃ vā	1161	
PA_atk-vin01_a:1161_2	atirekapatto vā vinayakammaṃ katvā ṭhapito hoti, taṃ sabbampi vinayakammaṃ vijahati,	1161	
PA_atk-vin01_a:1161_3	puna kātabbaṃ. Paṭiggahitatelamadhuphāṇitādīnipi paṭiggahaṇaṃ vijahanti. Sace paṭiggahaṇato	1161	
PA_atk-vin01_a:1161_4	sattame divase liṅgaṃ parivattati, puna paṭiggahetvā sattāhaṃ vaṭṭati. Yaṃ pana bhikkhukāle	1161	
PA_atk-vin01_a:1161_5	aññassa bhikkhuno santakaṃ paṭiggahitaṃ, taṃ paṭiggahaṇaṃ na vijahati. Yaṃ ubhinnaṃ	1161	
PA_atk-vin01_a:1161_6	sādhāraṇaṃ avibhajitvā ṭhapitaṃ, taṃ pakatatto rakkhati. Yaṃ pana vibhattaṃ etasseva	1161	
PA_atk-vin01_a:1161_7	santakaṃ, taṃ paṭiggahaṇaṃ vijahati. Vuttampi cetaṃ parivāre –	1161	
PA_atk-vin01_a:1162	“Telaṃ madhuṃ phāṇitañcāpi sappiṃ;	116	
PA_atk-vin01_a:1163	Sāmaṃ gahetvāna nikkhipeyya;	116	
PA_atk-vin01_a:1164	Avītivatte sattāhe;	116	
PA_atk-vin01_a:1165	Sati paccaye paribhuñjantassa āpatti;	116	
PA_atk-vin01_a:1166	Pañhā mesā kusalehi cintitā”ti. ;	116	
PA_atk-vin01_a:1167_0	Idañhi liṅgaparivattanaṃ sandhāya vuttaṃ. Paṭiggahaṇaṃ nāma liṅgaparivattanena, kālaṃkiriyāya,	1167	
PA_atk-vin01_a:1167_1	sikkhāpaccakkhānena, hīnāyāvattanena, anupasampannassa dānena, anapekkhavissajjanena,	1167	
PA_atk-vin01_a:1167_2	acchinditvā gahaṇena ca vijahati. Tasmā sacepi harītakakhaṇḍampi paṭiggahetvā ṭhapitamatthi,	1167	
PA_atk-vin01_a:1167_3	sabbamassa paṭiggahaṇaṃ vijahati. Bhikkhuvihāre pana yaṃkiñcissā santakaṃ paṭiggahetvā	1167	
PA_atk-vin01_a:1167_4	vā appaṭiggahetvā vā ṭhapitaṃ, sabbassa sāva issarā, āharāpetvā gahetabbaṃ. Yaṃ panettha	1167	
PA_atk-vin01_a:1167_5	thāvaraṃ tassā santakaṃ senāsanaṃ vā uparopakā vā, te yassicchati tassa dātabbā.	1167	
PA_atk-vin01_a:1167_6	Terasasu sammutīsu yā bhikkhukāle laddhā sammuti, sabbā sā paṭippassambhati. Purimikāya	1167	
PA_atk-vin01_a:1167_7	senāsanaggāho paṭippassambhati. Sace pacchimikāya senāsane gahite liṅgaṃ parivattati,	1167	
PA_atk-vin01_a:1167_8	bhikkhunisaṅgho cassā uppannaṃ lābhaṃ dātukāmo hoti, apaloketvā dātabbo. Sace bhikkhunīhi	1167	
PA_atk-vin01_a:1167_9	sādhāraṇāya paṭicchannāya āpattiyā parivasantassa liṅgaṃ parivattati, pakkhamānattameva	1167	
PA_atk-vin01_a:1167_10	dātabbaṃ. Sace mānattaṃ carantassa parivattati, puna pakkhamānattameva dātabbaṃ.	11671	
PA_atk-vin01_a:1167_11	Sace ciṇṇamānattassa parivattati, bhikkhunīhi abbhānakammaṃ kātabbaṃ. Sace akusalavipāke	11671	
PA_atk-vin01_a:1167_12	parikkhīṇe pakkhamānattakāle punadeva liṅgaṃ parivattati, chārattaṃ mānattameva dātabbaṃ.	11671	
PA_atk-vin01_a:1167_13	Sace ciṇṇe pakkhamānatte parivattati, bhikkhūhi abbhānakammaṃ kātabbanti.	11671	
PA_atk-vin01_a:1168_0	Anantare bhikkhuniyā liṅgaparivattanavatthumhi idha vuttanayeneva sabbo vinicchayo	1168	
PA_atk-vin01_a:1168_1	veditabbo. Ayaṃ pana viseso – sacepi bhikkhunikāle āpannā sañcarittāpatti paṭicchannā	1168	
PA_atk-vin01_a:1168_2	hoti, parivāsadānaṃ natthi, chārattaṃ mānattameva dātabbaṃ. Sace pakkhamānattaṃ carantiyā	1168	
PA_atk-vin01_a:1168_3	liṅgaṃ parivattati, na tenattho, chārattaṃ mānattameva dātabbaṃ. Sace ciṇṇamānattāya	1168	
PA_atk-vin01_a:1168_4	parivattati, puna mānattaṃ adatvā bhikkhūhi abbhetabbo. Atha bhikkhūhi mānatte adinne	1168	
PA_atk-vin01_a:1168_5	puna liṅgaṃ parivattati, bhikkhunīhi pakkhamānattameva dātabbaṃ. Atha chārattaṃ mānattaṃ	1168	
PA_atk-vin01_a:1168_6	carantassa puna parivattati, pakkhamānattameva dātabbaṃ. Ciṇṇamānattassa pana liṅgaparivatte	1168	
PA_atk-vin01_a:1168_7	jāte bhikkhunīhi abbhānakammaṃ kātabbaṃ. Puna parivatte ca liṅge bhikkhunibhāve ṭhitāyapi	1168	
PA_atk-vin01_a:1168_8	yā āpattiyo pubbe paṭippassaddhā, tā suppaṭippassaddhā evāti.	1168	
PA_atk-vin01_a:1169	70. Ito parāni “mātuyā methunaṃ dhamma”ntiādīni cattāri vatthūni uttānatthāniyeva.	116	
PA_atk-vin01_a:1170	71. Mudupiṭṭhikavatthumhi so kira bhikkhu naṭapubbako. Tassa sippakosallatthaṃ parikammakatā piṭṭhi mudukā ahosi. Tasmā evaṃ kātuṃ asakkhi.	117	
PA_atk-vin01_a:1171	Lambīvatthumhi tassa bhikkhussa aṅgajātaṃ dīghaṃ hoti lambati, tasmā lambīti vutto.	117	
PA_atk-vin01_a:1172	Ito parāni dve vaṇavatthūni uttānāneva. Lepacittavatthumhi lepacittaṃ nāma cittakammarūpaṃ.	117	
PA_atk-vin01_a:1173_0	Dārudhītalikavatthumhi dārudhītalikā nāma kaṭṭharūpaṃ. Yathā ca imesu dvīsu evaṃ	1173	
PA_atk-vin01_a:1173_1	aññesupi dantarūpa-potthakarūpa-loharūpādīsu anupādinnakesu itthirūpesu nimitte methunarāgena	1173	
PA_atk-vin01_a:1173_2	upakkamantassa asuci muccatu vā mā vā, dukkaṭameva. Kāyasaṃsaggarāgena upakkamantassāpi	1173	
PA_atk-vin01_a:1173_3	tatheva dukkaṭaṃ. Mocanarāgena pana upakkamantassa mutte saṅghādiseso, amutte thullaccayanti.	1173	
PA_atk-vin01_a:1174_0	72. Sundaravatthumhi ayaṃ sundaro nāma rājagahe kuladārako saddhāya pabbajito; attabhāvassa	1174	
PA_atk-vin01_a:1174_1	abhirūpatāya “sundaro”ti nāmaṃ labhi. Taṃ rathikāya gacchantaṃ disvā samuppannachandarāgā	1174	
PA_atk-vin01_a:1174_2	sā itthī imaṃ vippakāraṃ akāsi. Thero pana anāgāmī. Tasmā so na sādiyi. Aññesaṃ pana avisayo eso.	1174	
PA_atk-vin01_a:1175	Ito paresu catūsu vatthūsu te bhikkhū jaḷā dummedhā mātugāmassa vacanaṃ gahetvā tathā katvā pacchā kukkuccāyiṃsu.	117	
PA_atk-vin01_a:1176_0	73. Akkhāyitādīni tīṇi vatthūni uttānatthāneva. Dvīsu chinnasīsavatthūsu ayaṃ vinicchayo	1176	
PA_atk-vin01_a:1176_1	– vaṭṭakate mukhe vivaṭe aṅgajātaṃ pavesento sace heṭṭhā vā upari vā ubhayapassehi	1176	
PA_atk-vin01_a:1176_2	vā chupantaṃ paveseti, pārājikaṃ. Catūhipi passehi achupantaṃ pavesetvā abbhantare	1176	
PA_atk-vin01_a:1176_3	tālukaṃ chupati, pārājikameva. Cattāri passāni tālukañca achupanto ākāsagatameva	1176	
PA_atk-vin01_a:1176_4	katvā paveseti ca nīharati ca, dukkaṭaṃ. Yadi pana dantā suphusitā, antomukhe okāso	1176	
PA_atk-vin01_a:1176_5	natthi, dantā ca bahi oṭṭhamaṃsena paṭicchannā, tattha vātena asamphuṭṭhaṃ allokāsaṃ	1176	
PA_atk-vin01_a:1176_6	tilaphalamattampi pavesentassa pārājikameva. Uppāṭite pana oṭṭhamaṃse dantesuyeva	1176	
PA_atk-vin01_a:1176_7	upakkamantassa thullaccayaṃ. Yopi danto bahi nikkhamitvā tiṭṭhati, na sakkā oṭṭhehi	1176	
PA_atk-vin01_a:1176_8	pidahituṃ. Tattha upakkamantepi bahi nikkhantajivhāya upakkamantepi thullaccayameva.	1176	
PA_atk-vin01_a:1176_9	Jīvamānakasarīrepi bahi nikkhantajivhāya thullaccayameva. Yadi pana bahijivhāya paliveṭhetvā	1176	
PA_atk-vin01_a:1176_10	antomukhaṃ paveseti, pārājikameva. Uparigīvāya chinnasīsassapi adhobhāgena aṅgajātaṃ	11761	
PA_atk-vin01_a:1176_11	pavesetvā tālukaṃ chupantassa pārājikameva.	11761	
PA_atk-vin01_a:1177_0	Aṭṭhikavatthumhi susānaṃ gacchantassāpi dukkaṭaṃ. Aṭṭhikāni saṅkaḍḍhantassāpi, nimitte	1177	
PA_atk-vin01_a:1177_1	methunarāgena upakkamantassāpi, kāyasaṃsaggarāgena upakkamantassāpi, muccatu vā mā	1177	
PA_atk-vin01_a:1177_2	vā, dukkaṭameva. Mocanarāgena pana upakkamantassa muccante saṅghādiseso, amuccante thullaccayameva.	1177	
PA_atk-vin01_a:1178	Nāgīvatthumhi nāgamāṇavikā vā hotu kinnarīādīnaṃ vā aññatarā, sabbattha pārājikaṃ.	117	
PA_atk-vin01_a:1179	Yakkhīvatthumhi sabbāpi devatā yakkhīyeva.	117	
PA_atk-vin01_a:1180_0	Petīvatthumhi nijjhāmataṇhikādipetiyo allīyitumpi na sakkā. Vimānapetiyo pana atthi;	1180	
PA_atk-vin01_a:1180_1	yāsaṃ kāḷapakkhe akusalaṃ vipaccati, juṇhapakkhe devatā viya sampattiṃ anubhonti.	1180	
PA_atk-vin01_a:1180_2	Evarūpāya petiyā vā yakkhiyā vā sace dassana-gahaṇa-āmasana-phusana-ghaṭṭanāni paññāyanti,	1180	
PA_atk-vin01_a:1180_3	pārājikaṃ. Athāpi dassanaṃ natthi, itarāni paññāyanti, pārājikameva. Atha dassanagahaṇāni	1180	
PA_atk-vin01_a:1180_4	na paññāyanti, āmasanaphusanaghaṭṭanehi paññāyamānehi taṃ puggalaṃ visaññaṃ katvā	1180	
PA_atk-vin01_a:1180_5	attano manorathaṃ pūretvā gacchati, ayaṃ avisayo nāma. Tasmā ettha avisayattā anāpatti.	1180	
PA_atk-vin01_a:1180_6	Paṇḍakavatthu pākaṭameva.	1180	
PA_atk-vin01_a:1181	Upahatindriyavatthumhi upahatindriyoti upahatakāyappasādo khāṇukaṇṭakamiva sukhaṃ vā dukkhaṃ vā na vedayati. Avedayantassāpi sevanacittavasena āpatti.	118	
PA_atk-vin01_a:1182_0	Chupitamattavatthusmiṃ yo “methunaṃ dhammaṃ paṭisevissāmī”ti mātugāmaṃ gaṇhitvā methune	1182	
PA_atk-vin01_a:1182_1	virajjitvā vippaṭisārī hoti, dukkaṭamevassa hoti. Methunadhammassa hi pubbapayogā	1182	
PA_atk-vin01_a:1182_2	hatthaggāhādayo yāva sīsaṃ na pāpuṇāti, tāva dukkaṭe tiṭṭhanti. Sīse patte pārājikaṃ	1182	
PA_atk-vin01_a:1182_3	hoti. Paṭhamapārājikassa hi dukkaṭameva sāmantaṃ. Itaresaṃ tiṇṇaṃ thullaccayaṃ. Ayaṃ	1182	
PA_atk-vin01_a:1182_4	pana bhikkhu methunadhamme virajjitvā kāyasaṃsaggaṃ sādiyīti veditabbo. Tenāha bhagavā	1182	
PA_atk-vin01_a:1182_5	– “āpatti saṅghādisesassā”ti.	1182	
PA_atk-vin01_a:1183_0	74. Bhaddiyavatthusmiṃ bhaddiyaṃ nāma taṃ nagaraṃ. Jātiyāvanaṃ nāma jātipupphagumbānaṃ	1183	
PA_atk-vin01_a:1183_1	ussannatāya evaṃ laddhanāmaṃ; taṃ tassa nagarassa upacāre vanaṃ hoti. So tattha nipanno	1183	
PA_atk-vin01_a:1183_2	tena vātupatthambhena mahāniddaṃ okkami. Ekarasaṃ bhavaṅgameva vattati. Kilinnaṃ	1183	
PA_atk-vin01_a:1183_3	passitvāti asucikiliṭṭhaṃ passitvā.	1183	
PA_atk-vin01_a:1184	75. Ito parāni sādiyanapaṭisaṃyuttāni cattāri vatthūni, ajānanavatthu cāti pañca uttānatthāneva.	118	
PA_atk-vin01_a:1185_0	76. Dvīsu asādiyanavatthūsu sahasā vuṭṭhāsīti āsīvisena daṭṭho viya agginā daḍḍho	1185	
PA_atk-vin01_a:1185_1	viya ca turitaṃ vuṭṭhāsi. Akkamitvā pavattesīti appamatto bhikkhu āraddhavipassako	1185	
PA_atk-vin01_a:1185_2	upaṭṭhitassati khippaṃ vuṭṭhahantova akkamitvā bhūmiyaṃ vaṭṭento parivaṭṭento viheṭhento	1185	
PA_atk-vin01_a:1185_3	pātesi. Puthujjanakalyāṇakena hi evarūpesu ṭhānesu cittaṃ rakkhitabbaṃ. Ayañca tesaṃ	1185	
PA_atk-vin01_a:1185_4	aññataro saṅgāmasīsayodho bhikkhu.	1185	
PA_atk-vin01_a:1186_0	77. Dvāraṃ vivaritvā nipannavatthumhi divā paṭisallīyantenāti divā nipajjantena.	1186	
PA_atk-vin01_a:1186_1	Dvāraṃ saṃvaritvā paṭisallīyitunti dvāraṃ pidahitvā nipajjituṃ. Ettha ca kiñcāpi	1186	
PA_atk-vin01_a:1186_2	pāḷiyaṃ “ayaṃ nāma āpattī”ti na vuttā. Vivaritvā nipannadosena pana uppanne vatthusmiṃ	1186	
PA_atk-vin01_a:1186_3	“anujānāmi, bhikkhave, divā paṭisallīyantena dvāraṃ saṃvaritvā paṭisallīyitu”nti	1186	
PA_atk-vin01_a:1186_4	vuttattā asaṃvaritvā paṭisallīyantassa dukkaṭaṃ vuttaṃ. Bhagavato hi adhippāyaṃ ñatvā	1186	
PA_atk-vin01_a:1186_5	upālittherādīhi aṭṭhakathā ṭhapitā. “Atthāpatti divā āpajjati no ratti”nti imināpi cetaṃ siddhaṃ.	1186	
PA_atk-vin01_a:1187_0	Kīdisaṃ pana dvāraṃ saṃvaritabbaṃ, kīdisaṃ na saṃvaritabbaṃ? Rukkhapadaraveḷupadarakilañjapaṇṇādīnaṃ	1187	
PA_atk-vin01_a:1187_1	yena kenaci kavāṭaṃ katvā heṭṭhā udukkhale upari uttarapāsake ca pavesetvā kataṃ	1187	
PA_atk-vin01_a:1187_2	parivattakadvārameva saṃvaritabbaṃ. Aññaṃ gorūpānaṃ vajesu viya rukkhasūcikaṇṭakadvāraṃ,	1187	
PA_atk-vin01_a:1187_3	gāmathakanakaṃ cakkalakayuttadvāraṃ, phalakesu vā kiṭikāsu vā dve tīṇi cakkalakāni	1187	
PA_atk-vin01_a:1187_4	yojetvā kataṃ saṃsaraṇakiṭikadvāraṃ, āpaṇesu viya kataṃ ugghāṭanakiṭikadvāraṃ, dvīsu	1187	
PA_atk-vin01_a:1187_5	tīsu ṭhānesu veṇusalākā gopphetvā paṇṇakuṭīsu kataṃ salākahatthakadvāraṃ, dussasāṇidvāranti	1187	
PA_atk-vin01_a:1187_6	evarūpaṃ dvāraṃ na saṃvaritabbaṃ. Pattahatthassa kavāṭappaṇāmane pana ekaṃ dussasāṇidvārameva	1187	
PA_atk-vin01_a:1187_7	anāpattikaraṃ, avasesāni paṇāmentassa āpatti. Divā paṭisallīyantassa pana parivattakadvārameva	1187	
PA_atk-vin01_a:1187_8	āpattikaraṃ, sesāni saṃvaritvā vā asaṃvaritvā vā nipannassa āpatti natthi. Saṃvaritvā	1187	
PA_atk-vin01_a:1187_9	pana nipajjitabbaṃ, etaṃ vattaṃ.	1187	
PA_atk-vin01_a:1188_0	Parivattakadvāraṃ pana kittakena saṃvutaṃ hoti? Sūcighaṭikādīsu dinnāsu saṃvutameva	1188	
PA_atk-vin01_a:1188_1	hoti. Apica kho sūcimattepi dinne vaṭṭati. Ghaṭikamattepi dinne vaṭṭati. Dvārabāhaṃ	1188	
PA_atk-vin01_a:1188_2	phusitvā pihitamattepi vaṭṭati. Īsakaṃ aphusitepi vaṭṭati. Sabbantimena vidhinā yāvatā	1188	
PA_atk-vin01_a:1188_3	sīsaṃ nappavisati tāvatā aphusitepi vaṭṭatīti. Sace bahūnaṃ vaḷañjanaṭṭhānaṃ hoti,	1188	
PA_atk-vin01_a:1188_4	bhikkhuṃ vā sāmaṇeraṃ vā “dvāraṃ, āvuso, jaggāhī”ti vatvāpi nipajjituṃ vaṭṭati. Atha	1188	
PA_atk-vin01_a:1188_5	bhikkhū cīvarakammaṃ vā aññaṃ vā kiñci karontā nisinnā honti, “ete dvāraṃ jaggissantī”ti	1188	
PA_atk-vin01_a:1188_6	ābhogaṃ katvāpi nipajjituṃ vaṭṭati. Kurundaṭṭhakathāyaṃ pana “upāsakampi āpucchitvā	1188	
PA_atk-vin01_a:1188_7	vā, ‘esa jaggissatī’ti ābhogaṃ katvā vā nipajjituṃ vaṭṭati. Kevalaṃ bhikkhuniṃ vā	1188	
PA_atk-vin01_a:1188_8	mātugāmaṃ vā āpucchituṃ na vaṭṭatī”ti vuttaṃ. Atha dvārassa udukkhalaṃ vā uttarapāsako	1188	
PA_atk-vin01_a:1188_9	vā bhinno vā hoti aṭṭhapito vā, saṃvarituṃ na sakkoti, navakammatthaṃ vā pana iṭṭhakapuñjo	1188	
PA_atk-vin01_a:1188_10	vā mattikādīnaṃ vā rāsi antodvāre kato hoti, aṭṭaṃ vā bandhanti, yathā saṃvarituṃ	11881	
PA_atk-vin01_a:1188_11	na sakkoti; evarūpe antarāye sati asaṃvaritvāpi nipajjituṃ vaṭṭati. Yadi pana kavāṭaṃ	11881	
PA_atk-vin01_a:1188_12	natthi, laddhakappameva. Upari sayantena nisseṇiṃ āropetvā nipajjitabbaṃ. Sace nisseṇimatthake	11881	
PA_atk-vin01_a:1188_13	thakanakaṃ hoti, thaketvāpi nipajjitabbaṃ. Gabbhe nipajjantena gabbhadvāraṃ vā pamukhadvāraṃ	11881	
PA_atk-vin01_a:1188_14	vā yaṃkiñci saṃvaritvā nipajjituṃ vaṭṭati. Sace ekakuṭṭake gehe dvīsu passesu dvārāni	11881	
PA_atk-vin01_a:1188_15	katvā vaḷañjanti, dvepi dvārāni jaggitabbāni.	11881	
PA_atk-vin01_a:1189_0	Tibhūmakepi pāsāde dvāraṃ jaggitabbameva. Sace bhikkhācārā paṭikkamma lohapāsādasadisaṃ	1189	
PA_atk-vin01_a:1189_1	pāsādaṃ bahū bhikkhū divāvihāratthaṃ pavisanti, saṅghattherena dvārapālassa “dvāraṃ	1189	
PA_atk-vin01_a:1189_2	jaggāhī”ti vatvā vā “dvārajagganaṃ etassa bhāro”ti ābhogaṃ katvā vā pavisitvā nipajjitabbaṃ.	1189	
PA_atk-vin01_a:1189_3	Yāva saṅghanavakena evameva kattabbaṃ. Pure pavisantānaṃ “dvārajagganaṃ nāma pacchimānaṃ	1189	
PA_atk-vin01_a:1189_4	bhāro”ti evaṃ ābhogaṃ kātumpi vaṭṭati. Anāpucchā vā ābhogaṃ vā akatvā antogabbhe	1189	
PA_atk-vin01_a:1189_5	vā asaṃvutadvāre bahi vā nipajjantānaṃ āpatti. Gabbhe vā bahi vā nipajjanakālepi	1189	
PA_atk-vin01_a:1189_6	“dvārajagganaṃ nāma mahādvāre dvārapālassa bhāro”ti ābhogaṃ katvā nipajjituṃ vaṭṭatiyeva.	1189	
PA_atk-vin01_a:1189_7	Lohapāsādādīsu ākāsatale nipajjantenāpi dvāraṃ saṃvaritabbameva.	1189	
PA_atk-vin01_a:1190_0	Ayañhettha saṅkhepo – idaṃ divāpaṭisallīyanaṃ yena kenaci parikkhitte sadvārabandhe	1190	
PA_atk-vin01_a:1190_1	ṭhāne kathitaṃ. Tasmā abbhokāse vā rukkhamūle vā maṇḍape vā yattha katthaci sadvārabandhe	1190	
PA_atk-vin01_a:1190_2	nipajjantena dvāraṃ saṃvaritvāva nipajjitabbaṃ. Sace mahāpariveṇaṃ hoti, mahābodhiyaṅgaṇalohapāsādaṅgaṇasadisaṃ	1190	
PA_atk-vin01_a:1190_3	bahūnaṃ osaraṇaṭṭhānaṃ, yattha dvāraṃ saṃvutampi saṃvutaṭṭhāne na tiṭṭhati, dvāraṃ	1190	
PA_atk-vin01_a:1190_4	alabhantā pākāraṃ āruhitvāpi vicaranti, tattha saṃvaraṇakiccaṃ natthi. Rattiṃ dvāraṃ	1190	
PA_atk-vin01_a:1190_5	vivaritvā nipanno aruṇe uggate uṭṭhahati, anāpatti. Sace pabujjhitvā puna supati,	1190	
PA_atk-vin01_a:1190_6	āpatti. Yo pana “aruṇe uggate vuṭṭhahissāmī”ti paricchinditvāva dvāraṃ asaṃvaritvā	1190	
PA_atk-vin01_a:1190_7	rattiṃ nipajjati, yathāparicchedameva ca na vuṭṭhāti, tassa āpattiyeva. Mahāpaccariyaṃ	1190	
PA_atk-vin01_a:1190_8	pana “evaṃ nipajjanto anādariyadukkaṭāpi na muccatī”ti vuttaṃ.	1190	
PA_atk-vin01_a:1191_0	Yo pana bahudeva rattiṃ jaggitvā addhānaṃ vā gantvā divā kilantarūpo mañce nisinno	1191	
PA_atk-vin01_a:1191_1	pāde bhūmito amocetvāva niddāvasena nipajjati, tassa anāpatti. Sace okkantaniddo	1191	
PA_atk-vin01_a:1191_2	ajānantopi pāde mañcakaṃ āropeti, āpattiyeva. Nisīditvā apassāya supantassa anāpatti.	1191	
PA_atk-vin01_a:1191_3	Yopi ca “niddaṃ vinodessāmī”ti caṅkamanto patitvā sahasāva vuṭṭhāti, tassāpi anāpatti.	1191	
PA_atk-vin01_a:1191_4	Yo pana patitvā tattheva sayati, na vuṭṭhāti, tassa āpatti.	1191	
PA_atk-vin01_a:1192_0	Ko muccati, ko na muccatīti? Mahāpaccariyaṃ tāva “ekabhaṅgena nipannakoyeva muccati.	1192	
PA_atk-vin01_a:1192_1	Pāde pana bhūmito mocetvā nipanno yakkhagahitakopi visaññībhūtopi na muccatī”ti vuttaṃ.	1192	
PA_atk-vin01_a:1192_2	Kurundaṭṭhakathāyaṃ pana “bandhitvā nipajjāpitova muccatī”ti vuttaṃ. Mahāaṭṭhakathāyaṃ	1192	
PA_atk-vin01_a:1192_3	pana “yo caṅkamanto muccitvā patito tattheva supati, tassāpi avisayattā āpatti na	1192	
PA_atk-vin01_a:1192_4	dissati. Ācariyā pana evaṃ na kathayanti. Tasmā āpattiyevāti mahāpadumattherena vuttaṃ.	1192	
PA_atk-vin01_a:1192_5	Dve pana janā āpattito muccantiyeva, yo ca yakkhagahitako, yo ca bandhitvā nipajjāpito”ti.	1192	
PA_atk-vin01_a:1193_0	78. Bhārukacchakavatthumhi anāpatti supinantenāti yasmā supinante avisayattā evaṃ	1193	
PA_atk-vin01_a:1193_1	hoti, tasmā upālitthero bhagavatā avinicchitapubbampi imaṃ vatthuṃ nayaggāhena vinicchini.	1193	
PA_atk-vin01_a:1193_2	Bhagavāpi ca sutvā “sukathitaṃ, bhikkhave, upālinā; apade padaṃ karonto viya, ākāse	1193	
PA_atk-vin01_a:1193_3	padaṃ dassento viya upāli imaṃ pañhaṃ kathesī”ti vatvā theraṃ etadagge ṭhapesi –	1193	
PA_atk-vin01_a:1193_4	“etadaggaṃ, bhikkhave, mama sāvakānaṃ bhikkhūnaṃ vinayadharānaṃ yadidaṃ upālī”ti.	1193	
PA_atk-vin01_a:1193_5	Ito parāni supabbādīni vatthūni uttānatthāneva.	1193	
PA_atk-vin01_a:1194	80. Bhikkhunīsampayojanādīsu te licchavikumārakā khiḍḍāpasutā attano anācārena evaṃ akaṃsu. Tato paṭṭhāya ca licchavīnaṃ vināso eva udapādi.	119	
PA_atk-vin01_a:1195_0	82. Vuḍḍhapabbajitavatthumhi dassanaṃ agamāsīti anukampāya “taṃ dakkhissāmī”ti gehaṃ	1195	
PA_atk-vin01_a:1195_1	agamāsi. Athassa sā attano ca dārakānañca nānappakārehi anāthabhāvaṃ saṃvaṇṇesi.	1195	
PA_atk-vin01_a:1195_2	Anapekkhañca naṃ ñatvā kupitā “ehi vibbhamāhī”ti balakkārena aggahesi. So attānaṃ	1195	
PA_atk-vin01_a:1195_3	mocetuṃ paṭikkamanto jarādubbalatāya uttāno paripati. Tato sā attano manaṃ akāsi.	1195	
PA_atk-vin01_a:1195_4	So pana bhikkhu anāgāmī samucchinnakāmarāgo tasmā na sādiyīti.	1195	
PA_atk-vin01_a:1196	83. Migapotakavatthu uttānatthamevāti.	119	
PA_atk-vin01_a:1197	Vinītavatthu niṭṭhitaṃ.	119	
PA_atk-vin01_a:1198	Samantapāsādikāya vinayasaṃvaṇṇanāya	119	
PA_atk-vin01_a:1199	Paṭhamapārājikavaṇṇanā niṭṭhitā.	119	
PA_atk-vin01_a:1200	Tatridaṃ samantapāsādikāya samantapāsādikattasmiṃ –	120	
PA_atk-vin01_a:1201	Ācariyaparamparato, nidānavatthuppabhedadīpanato;	120	
PA_atk-vin01_a:1202	Parasamayavivajjanato, sakasamayavisuddhito ceva.	120	
PA_atk-vin01_a:1203	Byañjanaparisodhanato, padatthato pāḷiyojanakkamato;	120	
PA_atk-vin01_a:1204	Sikkhāpadanicchayato, vibhaṅganayabhedadassanato.	120	
PA_atk-vin01_a:1205	Sampassataṃ na dissati, kiñci apāsādikaṃ yato ettha;	120	
PA_atk-vin01_a:1206	Viññūnamayaṃ tasmā, samantapāsādikātveva.	120	
PA_atk-vin01_a:1207	Saṃvaṇṇanā pavattā, vinayassa vineyyadamanakusalena;	120	
PA_atk-vin01_a:1208	Vuttassa lokanāthena, lokamanukampamānenāti.	120	
PA_atk-vin01_a:1209	Paṭhamapārājikavaṇṇanā niṭṭhitā.	120	
PA_atk-vin01_a:1210	2. Dutiyapārājikaṃ	121	
PA_atk-vin01_a:1211	Dutiyaṃ adutiyena, yaṃ jinena pakāsitaṃ;	121	
PA_atk-vin01_a:1212	Pārājikaṃ tassa dāni, patto saṃvaṇṇanākkamo.	121	
PA_atk-vin01_a:1213	Yasmā tasmā suviññeyyaṃ, yaṃ pubbe ca pakāsitaṃ;	121	
PA_atk-vin01_a:1214	Taṃ sabbaṃ vajjayitvāna, hoti saṃvaṇṇanā ayaṃ.	121	
PA_atk-vin01_a:1215	Dhaniyavatthuvaṇṇanā	121	
PA_atk-vin01_a:1216_0	84. Tena samayena buddho bhagavā rājagahe viharati gijjhakūṭe pabbateti tattha rājagaheti	1216	
PA_atk-vin01_a:1216_1	evaṃnāmake nagare, tañhi mandhātu-mahāgovindādīhi pariggahitattā “rājagaha”nti vuccati.	1216	
PA_atk-vin01_a:1216_2	Aññepettha pakāre vaṇṇayanti. Kiṃ tehi! Nāmametaṃ tassa nagarassa. Taṃ panetaṃ buddhakāle	1216	
PA_atk-vin01_a:1216_3	ca cakkavattikāle ca nagaraṃ hoti. Sesakāle suññaṃ hoti yakkhapariggahitaṃ, tesaṃ	1216	
PA_atk-vin01_a:1216_4	vasantavanaṃ hutvā tiṭṭhati. Evaṃ gocaragāmaṃ dassetvā nivāsanaṭṭhānamāha – gijjhakūṭe	1216	
PA_atk-vin01_a:1216_5	pabbateti. So ca gijjhā tassa kūṭesu vasiṃsu, gijjhasadisāni vā tassa kūṭāni; tasmā	1216	
PA_atk-vin01_a:1216_6	gijjhakūṭoti vuccatīti veditabbo.	1216	
PA_atk-vin01_a:1217_0	Sambahulāti vinayapariyāyena tayo janā sambahulāti vuccanti, tato paraṃ saṅgho. Suttantapariyāyena	1217	
PA_atk-vin01_a:1217_1	tayo tayo eva, tato paṭṭhāya sambahulā. Idha pana te suttantapariyāyena sambahulāti	1217	
PA_atk-vin01_a:1217_2	veditabbā. Sandiṭṭhāti nātivissāsikā na daḷhamittā; tattha tattha saṅgamma diṭṭhattā	1217	
PA_atk-vin01_a:1217_3	hi te sandiṭṭhāti vuccanti. Sambhattāti ativissāsikā daḷhamittā; te hi suṭṭhu bhattā	1217	
PA_atk-vin01_a:1217_4	bhajamānā ekasambhogaparibhogāti katvā “sambhattā”ti vuccanti. Isigilipasseti isigili	1217	
PA_atk-vin01_a:1217_5	nāma pabbato, tassa passe. Pubbe kira pañcasatamattā paccekabuddhā kāsikosalādīsu	1217	
PA_atk-vin01_a:1217_6	janapadesu piṇḍāya caritvā pacchābhattaṃ tasmiṃ pabbate sannipatitvā samāpattiyā	1217	
PA_atk-vin01_a:1217_7	vītināmenti. Manussā te pavisanteva passanti na nikkhamante. Tato āhaṃsu – “ayaṃ	1217	
PA_atk-vin01_a:1217_8	pabbato ime isayo gilatī”ti. Tadupādāya tassa “isigili”tveva samaññā udapādi, tassa passe pabbatapāde.	1217	
PA_atk-vin01_a:1218_0	Tiṇakuṭiyo karitvāti tiṇacchadanā sadvārabandhā kuṭiyo katvā. Vassaṃ upagacchantena	1218	
PA_atk-vin01_a:1218_1	hi nālakapaṭipadaṃ paṭipannenāpi pañcannaṃ chadanānaṃ aññatarena channeyeva sadvārabandhe	1218	
PA_atk-vin01_a:1218_2	senāsane upagantabbaṃ. Vuttañhetaṃ – “na, bhikkhave, asenāsanikena vassaṃ upagantabbaṃ.	1218	
PA_atk-vin01_a:1218_3	Yo upagaccheyya, āpatti dukkaṭassā”ti. Tasmā vassakāle sace senāsanaṃ labhati, iccetaṃ	1218	
PA_atk-vin01_a:1218_4	kusalaṃ; no ce labhati, hatthakammaṃ pariyesitvāpi kātabbaṃ. Hatthakammaṃ alabhantena	1218	
PA_atk-vin01_a:1218_5	sāmampi kātabbaṃ. Na tveva asenāsanikena vassaṃ upagantabbaṃ. Ayamanudhammatā. Tasmā	1218	
PA_atk-vin01_a:1218_6	te bhikkhū tiṇakuṭiyo karitvā rattiṭṭhānadivāṭṭhānādīni paricchinditvā katikavattāni	1218	
PA_atk-vin01_a:1218_7	ca khandhakavattāni ca adhiṭṭhāya tīsu sikkhāsu sikkhamānā vassaṃ upagacchiṃsu.	1218	
PA_atk-vin01_a:1219_0	Āyasmāpi dhaniyoti na kevalaṃ te therāva imassa sikkhāpadassa ādikammiko āyasmā dhaniyopi.	1219	
PA_atk-vin01_a:1219_1	Kumbhakāraputtoti kumbhakārassa putto; tassa hi nāmaṃ dhaniyo, pitā kumbhakāro, tena	1219	
PA_atk-vin01_a:1219_2	vuttaṃ – “dhaniyo kumbhakāraputto”ti. Vassaṃ upagacchīti tehi therehi saddhiṃ ekaṭṭhāneyeva	1219	
PA_atk-vin01_a:1219_3	tiṇakuṭikaṃ karitvā vassaṃ upagacchi. Vassaṃvutthāti purimikāya upagatā mahāpavāraṇāya	1219	
PA_atk-vin01_a:1219_4	pavāritā pāṭipadadivasato paṭṭhāya “vutthavassā”ti vuccanti. Evaṃ vassaṃvutthā hutvā.	1219	
PA_atk-vin01_a:1220_0	Tiṇakuṭiyo bhinditvāti na daṇḍamuggarādīhi cuṇṇavicuṇṇaṃ katvā, vattasīsena pana	1220	
PA_atk-vin01_a:1220_1	tiṇañca dāruvalli-ādīni ca oropetvāti attho. Yena hi vihārapaccante kuṭi katā hoti,	1220	
PA_atk-vin01_a:1220_2	tena sace āvāsikā bhikkhū honti, te āpucchitabbā. “Sace imaṃ kuṭiṃ paṭijaggitvā koci	1220	
PA_atk-vin01_a:1220_3	vasituṃ ussahati, tassa dethā”ti vatvā pakkamitabbaṃ. Yena araññe vā katā hoti, paṭijagganakaṃ	1220	
PA_atk-vin01_a:1220_4	vā na labhati, tena “aññesampi paribhogaṃ bhavissatī”ti paṭisāmetvā gantabbaṃ. Te	1220	
PA_atk-vin01_a:1220_5	pana bhikkhū araññe kuṭiyo katvā paṭijagganakaṃ alabhantā tiṇañca kaṭṭhañca paṭisāmetvā	1220	
PA_atk-vin01_a:1220_6	saṅgopetvāti attho. Yathā ca ṭhapitaṃ taṃ upacikāhi na khajjati, anovassakañca hoti,	1220	
PA_atk-vin01_a:1220_7	tathā ṭhapetvā “idaṃ ṭhānaṃ āgantvā vasitukāmānaṃ sabrahmacārīnaṃ upakārāya bhavissatī”ti	1220	
PA_atk-vin01_a:1220_8	gamiyavattaṃ pūretvā.	1220	
PA_atk-vin01_a:1221_0	Janapadacārikaṃ pakkamiṃsūti attano attano cittānukūlaṃ janapadaṃ agamaṃsu. Āyasmā	1221	
PA_atk-vin01_a:1221_1	pana dhaniyo kumbhakāraputto tattheva vassaṃ vasītiādi uttānatthameva. Yāvatatiyakanti	1221	
PA_atk-vin01_a:1221_2	yāvatatiyavāraṃ. Anavayoti anuavayo, sandhivasena ukāralopo. Anu anu avayo, yaṃ yaṃ	1221	
PA_atk-vin01_a:1221_3	kumbhakārehi kattabbaṃ nāma atthi, sabbattha anūno paripuṇṇasippoti attho. Saketi	1221	
PA_atk-vin01_a:1221_4	attano santake. Ācariyaketi ācariyakamme. Kumbhakārakammeti kumbhakārānaṃ kamme;	1221	
PA_atk-vin01_a:1221_5	kumbhakārehi kattabbakammeti attho. Etena sakaṃ ācariyakaṃ sarūpato dassitaṃ hoti.	1221	
PA_atk-vin01_a:1221_6	Pariyodātasippoti parisuddhasippo. Anavayattepi sati aññehi asadisasippoti vuttaṃ hoti.	1221	
PA_atk-vin01_a:1222_0	Sabbamattikāmayanti piṭṭhasaṅghāṭakakavāṭasūcighaṭikavātapānakavāṭamattaṃ ṭhapetvā	1222	
PA_atk-vin01_a:1222_1	avasesaṃ bhittichadaniṭṭhakathambhādibhedaṃ sabbaṃ gehasambhāraṃ mattikāmayameva	1222	
PA_atk-vin01_a:1222_2	katvāti attho. Tiṇañca kaṭṭhañca gomayañca saṅkaḍḍhitvā taṃ kuṭikaṃ pacīti taṃ sabbamattikāmayaṃ	1222	
PA_atk-vin01_a:1222_3	katvā pāṇikāya ghaṃsitvā sukkhāpetvā telatambamattikāya parimajjitvā anto ca bahi	1222	
PA_atk-vin01_a:1222_4	ca tiṇādīhi pūretvā yathā pakkā supakkā hoti, evaṃ paci. Evaṃ pakkā ca pana sā ahosi	1222	
PA_atk-vin01_a:1222_5	kuṭikā. Abhirūpāti surūpā. Pāsādikāti pasādajanikā. Lohitikāti lohitavaṇṇā. Kiṅkaṇikasaddoti	1222	
PA_atk-vin01_a:1222_6	kiṅkaṇikajālassa saddo. Yathā kira nānāratanehi katassa kiṅkaṇikajālassa saddo hoti,	1222	
PA_atk-vin01_a:1222_7	evaṃ tassā kuṭikāya vātapānantarikādīhi paviṭṭhena vātena samāhatāya saddo ahosi.	1222	
PA_atk-vin01_a:1222_8	Etenassā anto ca bahi ca supakkabhāvo dassito hoti. Mahāaṭṭhakathāyaṃ pana “kiṅkaṇikā”ti	1222	
PA_atk-vin01_a:1222_9	kaṃsabhājanaṃ, tasmā yathā abhihatassa kaṃsabhājanassa saddo, evamassā vātappahatāya	1222	
PA_atk-vin01_a:1222_10	saddo ahosī”ti vuttaṃ.	12221	
PA_atk-vin01_a:1223_0	85. Kiṃ etaṃ, bhikkhaveti ettha jānantova bhagavā kathāsamuṭṭhāpanatthaṃ pucchi.	1223	
PA_atk-vin01_a:1223_1	Bhagavato etamatthaṃ ārocesunti sabbamattikāmayāya kuṭikāya karaṇabhāvaṃ ādito paṭṭhāya	1223	
PA_atk-vin01_a:1223_2	bhagavato ārocesuṃ. Kathañhi nāma so, bhikkhave…pe… kuṭikaṃ karissatīti idaṃ atītatthe	1223	
PA_atk-vin01_a:1223_3	anāgatavacanaṃ; akāsīti vuttaṃ hoti. Tassa lakkhaṇaṃ saddasatthato pariyesitabbaṃ.	1223	
PA_atk-vin01_a:1223_4	Na hi nāma, bhikkhave, tassa moghapurisassa pāṇesu anuddayā anukampā avihesā bhavissatīti	1223	
PA_atk-vin01_a:1223_5	ettha anuddayāti anurakkhaṇā; etena mettāpubbabhāgaṃ dasseti. Anukampāti paradukkhena	1223	
PA_atk-vin01_a:1223_6	cittakampanā. Avihesāti avihiṃsanā; etehi karuṇāpubbabhāgaṃ dasseti. Idaṃ vuttaṃ	1223	
PA_atk-vin01_a:1223_7	hoti – “bhikkhave, tassa moghapurisassa pathavīkhaṇanacikkhallamaddanaaggidānesu	1223	
PA_atk-vin01_a:1223_8	bahū khuddānukhuddake pāṇe byābādhentassa vināsentassa tesu pāṇesu mettākaruṇānaṃ	1223	
PA_atk-vin01_a:1223_9	pubbabhāgamattāpi anuddayā anukampā avihesā na hi nāma bhavissati appamattakāpi nāma	1223	
PA_atk-vin01_a:1223_10	na bhavissatī”ti. Mā pacchimā janatā pāṇesu pātabyataṃ āpajjīti pacchimo janasamūho	12231	
PA_atk-vin01_a:1223_11	pāṇesu pātabyabhāvaṃ mā āpajji. “Buddhakālepi bhikkhūhi evaṃ kataṃ, īdisesu ṭhānesu	12231	
PA_atk-vin01_a:1223_12	pāṇātipātaṃ karontānaṃ natthi doso”ti maññitvā imassa diṭṭhānugatiṃ āpajjamānā pacchimā	12231	
PA_atk-vin01_a:1223_13	janatā mā pāṇesu pātabye ghaṃsitabbe evaṃ maññīti vuttaṃ hoti.	12231	
PA_atk-vin01_a:1224_0	Evaṃ dhaniyaṃ garahitvā na ca, bhikkhave, sabbamattikāmayā kuṭikā kātabbāti āyatiṃ	1224	
PA_atk-vin01_a:1224_1	tādisāya kuṭikāya karaṇaṃ paṭikkhipi; paṭikkhipitvā ca “yo kareyya āpatti dukkaṭassā”ti	1224	
PA_atk-vin01_a:1224_2	sabbamattikāmayakuṭikākaraṇe āpattiṃ ṭhapesi. Tasmā yopi pathavīkhaṇanādinā pāṇesu	1224	
PA_atk-vin01_a:1224_3	pātabyataṃ anāpajjanto tādisaṃ kuṭikaṃ karoti, sopi dukkaṭaṃ āpajjati. Pathavīkhaṇanādīhi	1224	
PA_atk-vin01_a:1224_4	pana pāṇesu pātabyataṃ āpajjanto yaṃ yaṃ vatthuṃ vītikkamati, tattha tattha vuttameva	1224	
PA_atk-vin01_a:1224_5	āpattiṃ āpajjati. Dhaniyattherassa ādikammikattā anāpatti. Sesānaṃ sikkhāpadaṃ atikkamitvā	1224	
PA_atk-vin01_a:1224_6	karontānampi kataṃ labhitvā tattha vasantānampi dukkaṭameva. Dabbasambhāramissakā	1224	
PA_atk-vin01_a:1224_7	pana yathā vā tathā vā missā hotu, vaṭṭati. Suddhamattikāmayāva na vaṭṭati. Sāpi	1224	
PA_atk-vin01_a:1224_8	iṭṭhakāhi giñjakāvasathasaṅkhepena katā vaṭṭati. Evaṃ bhanteti kho…pe… taṃ kuṭiṃ	1224	
PA_atk-vin01_a:1224_9	bhindiṃsūti bhagavato vacanaṃ sampaṭicchitvā kaṭṭhehi ca pāsāṇehi ca taṃ kuṭikaṃ	1224	
PA_atk-vin01_a:1224_10	vikirantā bhindiṃsu.	12241	
PA_atk-vin01_a:1225_0	Atha kho āyasmā dhaniyotiādimhi ayaṃ saṅkhepattho – dhaniyo ekapasse divāvihāraṃ	1225	
PA_atk-vin01_a:1225_1	nisinno tena saddena āgantvā te bhikkhū “kissa me tumhe, āvuso, kuṭiṃ bhindathā”ti	1225	
PA_atk-vin01_a:1225_2	pucchitvā “bhagavā bhedāpetī”ti sutvā subbacatāya sampaṭicchi.	1225	
PA_atk-vin01_a:1226_0	Kasmā pana bhagavā iminā atimahantena ussāhena attano vasanatthaṃ kataṃ kuṭikaṃ bhedāpesi,	1226	
PA_atk-vin01_a:1226_1	nanu etassettha vayakammampi atthīti? Kiñcāpi atthi, atha kho naṃ bhagavā akappiyāti	1226	
PA_atk-vin01_a:1226_2	bhindāpesi, titthiyadhajoti bhindāpesi. Ayamettha vinicchayo. Aṭṭhakathāyaṃ pana	1226	
PA_atk-vin01_a:1226_3	aññānipi kāraṇāni vuttāni – sattānuddayāya, pattacīvaraguttatthāya, senāsanabāhullapaasedhanāyātiādīni.	1226	
PA_atk-vin01_a:1226_4	Tasmā idānipi yo bhikkhu bahussuto vinayaññū aññaṃ bhikkhuṃ akappiyaṃ parikkhāraṃ	1226	
PA_atk-vin01_a:1226_5	gahetvā vicarantaṃ disvā taṃ chindāpeyya vā bhindāpeyya vā anupavajjo, so neva codetabbo	1226	
PA_atk-vin01_a:1226_6	na sāretabbo; na taṃ labbhā vattuṃ “mama parikkhāro tayā nāsito, taṃ me dehī”ti.	1226	
PA_atk-vin01_a:1227	Pāḷimuttakavinicchayo	122	
PA_atk-vin01_a:1228_0	Tatrāyaṃ pāḷimuttako kappiyākappiyaparikkhāravinicchayo – keci tālapaṇṇacchattaṃ	1228	
PA_atk-vin01_a:1228_1	anto vā bahi vā pañcavaṇṇena suttena sibbantā vaṇṇamaṭṭhaṃ karonti, taṃ na vaṭṭati.	1228	
PA_atk-vin01_a:1228_2	Ekavaṇṇena pana nīlena vā pītakena vā yena kenaci suttena anto vā bahi vā sibbituṃ	1228	
PA_atk-vin01_a:1228_3	chattadaṇḍaggāhakaṃ salākapañjaraṃ vā vinandhituṃ vaṭṭati. Tañca kho thirakaraṇatthaṃ,	1228	
PA_atk-vin01_a:1228_4	na vaṇṇamaṭṭhatthāya. Chattapaṇṇakesu makaradantakaṃ vā aḍḍhacandakaṃ vā chindituṃ	1228	
PA_atk-vin01_a:1228_5	na vaṭṭati. Chattadaṇḍe gehathambhesu viya ghaṭako vā vāḷarūpakaṃ vā na vaṭṭati.	1228	
PA_atk-vin01_a:1228_6	Sacepi sabbattha āraggena lekhā dinnā hoti, sāpi na vaṭṭati. Ghaṭakampi vāḷarūpampi	1228	
PA_atk-vin01_a:1228_7	bhinditvā dhāretabbaṃ. Lekhāpi ghaṃsitvā vā apanetabbā, suttakena vā daṇḍo veṭhetabbo.	1228	
PA_atk-vin01_a:1228_8	Daṇḍabunde pana ahicchattakasaṇṭhānaṃ vaṭṭati. Vātappahārena acalanatthaṃ chattamaṇḍalikaṃ	1228	
PA_atk-vin01_a:1228_9	rajjukehi gāhetvā daṇḍe bandhanti, tasmiṃ bandhanaṭṭhāne valayamiva ukkiritvā lekhaṃ	1228	
PA_atk-vin01_a:1228_10	ṭhapenti, sā vaṭṭati.	12281	
PA_atk-vin01_a:1229_0	Cīvaramaṇḍanatthāya nānāsuttakehi satapadīsadisaṃ sibbantā āgantukapaṭṭaṃ ṭhapenti,	1229	
PA_atk-vin01_a:1229_1	aññampi yaṃkiñci sūcikammavikāraṃ karonti, paṭṭamukhe vā pariyante vā veṇiṃ vā saṅkhalikaṃ	1229	
PA_atk-vin01_a:1229_2	vā, evamādi sabbaṃ na vaṭṭati, pakatisūcikammameva vaṭṭati. Gaṇṭhikapaṭṭakañca pāsakapaṭṭañca	1229	
PA_atk-vin01_a:1229_3	aṭṭhakoṇampi soḷasakoṇampi karonti, tattha agghiyagayamuggarādīni dassenti, kakkaṭakkhīni	1229	
PA_atk-vin01_a:1229_4	ukkiranti, sabbaṃ na vaṭṭati, catukoṇameva vaṭṭati. Koṇasuttapiḷakā ca cīvare ratte	1229	
PA_atk-vin01_a:1229_5	duviññeyyarūpā vaṭṭanti. Kañjikapiṭṭhakhaliādīsu cīvaraṃ pakkhipituṃ na vaṭṭati.	1229	
PA_atk-vin01_a:1229_6	Cīvarakammakāle pana hatthamalasūcimalādīnaṃ dhovanatthaṃ kiliṭṭhakāle ca dhovanatthaṃ	1229	
PA_atk-vin01_a:1229_7	vaṭṭati. Gandhaṃ vā lākhaṃ vā telaṃ vā rajane pakkhipituṃ na vaṭṭati.	1229	
PA_atk-vin01_a:1230_0	Cīvaraṃ rajitvā saṅkhena vā maṇinā vā yena kenaci na ghaṭṭetabbaṃ. Bhūmiyaṃ jāṇukāni	1230	
PA_atk-vin01_a:1230_1	nihantvā hatthehi gahetvā doṇiyampi na ghaṃsitabbaṃ. Doṇiyaṃ vā phalake vā ṭhapetvā	1230	
PA_atk-vin01_a:1230_2	ante gāhāpetvā hatthehi paharituṃ pana vaṭṭati; tampi muṭṭhinā na kātabbaṃ. Porāṇakattherā	1230	
PA_atk-vin01_a:1230_3	pana doṇiyampi na ṭhapesuṃ. Eko gahetvā tiṭṭhati; aparo hatthe katvā hatthena paharati.	1230	
PA_atk-vin01_a:1230_4	Cīvarassa kaṇṇasuttakaṃ na vaṭṭati, rajitakāle chinditabbaṃ. Yaṃ pana “anujānāmi,	1230	
PA_atk-vin01_a:1230_5	bhikkhave, kaṇṇasuttaka”nti evaṃ anuññātaṃ, taṃ anuvāte pāsakaṃ katvā bandhitabbaṃ	1230	
PA_atk-vin01_a:1230_6	rajanakāle lagganatthāya. Gaṇṭhikepi sobhākaraṇatthaṃ lekhā vā piḷakā vā na vaṭṭati,	1230	
PA_atk-vin01_a:1230_7	nāsetvā paribhuñjitabbaṃ.	1230	
PA_atk-vin01_a:1231_0	Patte vā thālake vā āraggena lekhaṃ karonti, anto vā bahi vā na vaṭṭati. Pattaṃ bhamaṃ	1231	
PA_atk-vin01_a:1231_1	āropetvā majjitvā pacanti – “maṇivaṇṇaṃ karissāmā”ti, na vaṭṭati; telavaṇṇo pana	1231	
PA_atk-vin01_a:1231_2	vaṭṭati. Pattamaṇḍale bhittikammaṃ na vaṭṭati, makaradantakaṃ pana vaṭṭati.	1231	
PA_atk-vin01_a:1232	Dhamakaraṇachattakassa upari vā heṭṭhā vā dhamakaraṇakucchiyaṃ vā lekhā na vaṭṭati, chattamukhavaṭṭiyaṃ panassa lekhā vaṭṭati.	123	
PA_atk-vin01_a:1233_0	Kāyabandhanassa sobhanatthaṃ tahiṃ tahiṃ diguṇaṃ suttaṃ koṭṭenti, kakkaṭacchīni uṭṭhapenti,	1233	
PA_atk-vin01_a:1233_1	na vaṭṭati. Ubhosu pana antesu dasāmukhassa thirabhāvāya diguṇaṃ koṭṭetuṃ vaṭṭati.	1233	
PA_atk-vin01_a:1233_2	Dasāmukhe pana ghaṭakaṃ vā makaramukhaṃ vā deḍḍubhasīsaṃ vā yaṃkiñci vikārarūpaṃ	1233	
PA_atk-vin01_a:1233_3	kātuṃ na vaṭṭati. Tattha tattha acchīni dassetvā mālākammalatākammādīni vā katvā	1233	
PA_atk-vin01_a:1233_4	koṭṭitakāyabandhanampi na vaṭṭati. Ujukameva pana macchakaṇṭakaṃ vā khajjuripattakaṃ	1233	
PA_atk-vin01_a:1233_5	vā maṭṭhapaṭṭikaṃ vā katvā koṭṭituṃ vaṭṭati. Kāyabandhanassa dasā ekā vaṭṭati, dve	1233	
PA_atk-vin01_a:1233_6	tīṇi cattāripi vaṭṭanti; tato paraṃ na vaṭṭanti. Rajjukakāyabandhanaṃ ekameva vaṭṭati.	1233	
PA_atk-vin01_a:1233_7	Pāmaṅgasaṇṭhānaṃ pana ekampi na vaṭṭati. Dasā pana pāmaṅgasaṇṭhānāpi vaṭṭati. Bahurajjuke	1233	
PA_atk-vin01_a:1233_8	ekato katvā ekena nirantaraṃ veṭhetvā kataṃ bahurajjukanti na vattabbaṃ, taṃ vaṭṭati.	1233	
PA_atk-vin01_a:1234	Kāyabandhanavidhe aṭṭhamaṅgalādikaṃ yaṃkiñci vikārarūpaṃ na vaṭṭati, paricchedalekhāmattaṃ vaṭṭati. Vidhakassa ubhosu antesu thirakaraṇatthāya ghaṭakaṃ karonti, ayampi vaṭṭati.	123	
PA_atk-vin01_a:1235_0	Añjaniyaṃ itthipurisacatuppadasakuṇarūpaṃ vā mālākamma-latākammamakaradantaka-gomuttakaaḍḍhacandakādibhedaṃ	1235	
PA_atk-vin01_a:1235_1	vā vikārarūpaṃ na vaṭṭati. Ghaṃsitvā vā chinditvā vā yathā vā na paññāyati, tathā	1235	
PA_atk-vin01_a:1235_2	suttena veṭhetvā vaḷañjetabbā. Ujukameva pana caturaṃsā vā aṭṭhaṃsā vā soḷasaṃsā	1235	
PA_atk-vin01_a:1235_3	vā añjanī vaṭṭati. Heṭṭhato pissā dve vā tisso vā vaṭṭalekhāyo vaṭṭanti. Gīvāyampissā	1235	
PA_atk-vin01_a:1235_4	pidhānakabandhanatthaṃ ekā vaṭṭalekhā vaṭṭati.	1235	
PA_atk-vin01_a:1236_0	Añjanisalākāyapi vaṇṇamaṭṭhakammaṃ na vaṭṭati. Añjanitthavikāyampi yaṃkiñci nānāvaṇṇena	1236	
PA_atk-vin01_a:1236_1	suttena vaṇṇamaṭṭhakammaṃ na vaṭṭati. Eseva nayo kuñcikākosakepi. Kuñcikāya vaṇṇamaṭṭhakammaṃ	1236	
PA_atk-vin01_a:1236_2	na vaṭṭati, tathā sipāṭikāyaṃ. Ekavaṇṇasuttena panettha yena kenaci sibbituṃ vaṭṭati.	1236	
PA_atk-vin01_a:1237_0	Ārakaṇṭakepi vaṭṭamaṇikaṃ vā aññaṃ vā vaṇṇamaṭṭhaṃ na vaṭṭati. Gīvāyaṃ pana paricchedalekhā	1237	
PA_atk-vin01_a:1237_1	vaṭṭati. Pipphalikepi maṇikaṃ vā piḷakaṃ vā yaṃkiñci uṭṭhapetuṃ na vaṭṭati. Daṇḍake	1237	
PA_atk-vin01_a:1237_2	pana paricchedalekhā vaṭṭati. Nakhacchedanaṃ valitakaṃyeva karonti, tasmā taṃ vaṭṭati.	1237	
PA_atk-vin01_a:1237_3	Uttarāraṇiyaṃ vā adharāraṇiyaṃ vā araṇidhanuke vā uparipellanadaṇḍake vā mālākammādikaṃ	1237	
PA_atk-vin01_a:1237_4	yaṃkiñci vaṇṇamaṭṭhaṃ na vaṭṭati, pellanadaṇḍakassa pana vemajjhe maṇḍalaṃ hoti,	1237	
PA_atk-vin01_a:1237_5	tattha paricchedalekhāmattaṃ vaṭṭati. Sūcisaṇḍāsaṃ karonti, yena sūciṃ ḍaṃsāpetvā	1237	
PA_atk-vin01_a:1237_6	ghaṃsanti, tattha makaramukhādikaṃ yaṃkiñci vaṇṇamaṭṭhaṃ na vaṭṭati, sūciḍaṃsanatthaṃ	1237	
PA_atk-vin01_a:1237_7	pana mukhamattaṃ hoti, taṃ vaṭṭati.	1237	
PA_atk-vin01_a:1238_0	Dantakaṭṭhacchedanavāsiyampi yaṃkiñci vaṇṇamaṭṭhaṃ na vaṭṭati, ujukameva kappiyalohena	1238	
PA_atk-vin01_a:1238_1	ubhosu vā passesu caturaṃsaṃ vā aṭṭhaṃsaṃ vā bandhituṃ vaṭṭati. Kattaradaṇḍepi yaṃkiñci	1238	
PA_atk-vin01_a:1238_2	vaṇṇamaṭṭhaṃ na vaṭṭati, heṭṭhā ekā vā dve vā vaṭṭalekhā upari ahicchattakamakuḷamattañca vaṭṭati.	1238	
PA_atk-vin01_a:1239	Telabhājanesu visāṇe vā nāḷiyaṃ vā alābuke vā āmaṇḍasārake vā ṭhapetvā itthirūpaṃ purisarūpañca avasesaṃ sabbampi vaṇṇamaṭṭhakammaṃ vaṭṭati.	123	
PA_atk-vin01_a:1240_0	Mañcapīṭhe bhisibimbohane bhūmattharaṇe pādapuñchane caṅkamanabhisiyā sammuñjaniyaṃ	1240	
PA_atk-vin01_a:1240_1	kacavarachaḍḍanake rajanadoṇikāya pānīyauḷuṅke pānīyaghaṭe pādakathalikāya phalakapīṭhake	1240	
PA_atk-vin01_a:1240_2	valayādhārake daṇḍādhārakepattapidhāne tālavaṇṭe vījaneti – etesu sabbaṃ mālākammādivaṇṇamaṭṭhakammaṃ	1240	
PA_atk-vin01_a:1240_3	vaṭṭati. Senāsane pana dvārakavāṭavātapānakavāṭādīsu sabbaratanamayampi vaṇṇamaṭṭhakammaṃ vaṭṭati.	1240	
PA_atk-vin01_a:1241_0	Senāsane kiñci paṭisedhetabbaṃ natthi, aññatra viruddhasenāsanā. Viruddhasenāsanaṃ	1241	
PA_atk-vin01_a:1241_1	nāma aññesaṃ sīmāya rājavallabhehi katasenāsanaṃ vuccati, tasmā ye tādisaṃ senāsanaṃ	1241	
PA_atk-vin01_a:1241_2	karonti, te vattabbā – “mā amhākaṃ sīmāya senāsanaṃ karothā”ti. Anādiyitvā karontiyeva,	1241	
PA_atk-vin01_a:1241_3	punapi vattabbā – “mā evaṃ akattha, mā amhākaṃ uposathapavāraṇānaṃ antarāyamakattha,	1241	
PA_atk-vin01_a:1241_4	mā sāmaggiṃ bhindittha, tumhākaṃ senāsanaṃ katampi kataṭṭhāne na ṭhassatī”ti. Sace	1241	
PA_atk-vin01_a:1241_5	balakkārena karontiyeva, yadā tesaṃ lajjiparisā ussannā hoti, sakkā ca hoti laddhuṃ	1241	
PA_atk-vin01_a:1241_6	dhammiko vinicchayo, tadā tesaṃ pesetabbaṃ – “tumhākaṃ āvāsaṃ harathā”ti. Sace yāva	1241	
PA_atk-vin01_a:1241_7	tatiyaṃ pesite haranti, sādhu; no ce haranti, ṭhapetvā bodhiñca cetiyañca avasesasenāsanāni	1241	
PA_atk-vin01_a:1241_8	bhinditabbāni, no ca kho aparibhogaṃ karontehi, paṭipāṭiyā pana chadana-gopānasī-iṭṭhakādīni	1241	
PA_atk-vin01_a:1241_9	apanetvā tesaṃ pesetabbaṃ – “tumhākaṃ dabbasambhāre harathā”ti. Sace haranti, sādhu;	1241	
PA_atk-vin01_a:1241_10	no ce haranti, atha tesu dabbasambhāresu himavassavātātapādīhi pūtibhūtesu vā corehi	12411	
PA_atk-vin01_a:1241_11	vā haṭesu agginā vā daḍḍhesu sīmasāmikā bhikkhū anupavajjā, na labbhā codetuṃ “tumhehi	12411	
PA_atk-vin01_a:1241_12	amhākaṃ dabbasambhārā nāsitā”ti vā “tumhākaṃ gīvā”ti vā. Yaṃ pana sīmasāmikehi bhikkhūhi	12411	
PA_atk-vin01_a:1241_13	kataṃ, taṃ sukatameva hotīti.	12411	
PA_atk-vin01_a:1242	Pāḷimuttakavinicchayo niṭṭhito.	124	
PA_atk-vin01_a:1243_0	86. Evaṃ bhinnāya pana kuṭikāya dhaniyassa parivitakkañca puna kuṭikaraṇatthāya ussāhañca	1243	
PA_atk-vin01_a:1243_1	dassetuṃ “atha kho āyasmato”tiādi vuttaṃ. Tattha dārugahe gaṇakoti rañño dārubhaṇḍāgāre	1243	
PA_atk-vin01_a:1243_2	dārugopako. Devagahadārūnīti devena gahitadārūni. Rājapaṭiggahitabhūtāni dārūnīti	1243	
PA_atk-vin01_a:1243_3	attho. Nagarapaṭisaṅkhārikānīti nagarassa paṭisaṅkhārūpakaraṇāni. Āpadatthāya nikkhittānīti	1243	
PA_atk-vin01_a:1243_4	aggidāhena vā purāṇabhāvena vā paṭirājūparundhanādinā vā gopuraṭṭālakarājantepurahatthisālādīnaṃ	1243	
PA_atk-vin01_a:1243_5	vipatti āpadāti vuccati. Tadatthaṃ nikkhittānīti vuttaṃ hoti. Khaṇḍākhaṇḍikaṃ chedāpetvāti	1243	
PA_atk-vin01_a:1243_6	attano kuṭiyā pamāṇaṃ sallakkhetvā kiñci agge kiñci majjhe kiñci mūle khaṇḍākhaṇḍaṃ karonto chedāpesi.	1243	
PA_atk-vin01_a:1244_0	87. Vassakāroti tassa brāhmaṇassa nāmaṃ. Magadhamahāmattoti magadharaṭṭhe mahāmatto,	1244	
PA_atk-vin01_a:1244_1	mahatiyā issariyamattāya samannāgato, magadharañño vā mahāmatto; mahāamaccoti vuttaṃ	1244	
PA_atk-vin01_a:1244_2	hoti. Anusaññāyamānoti tattha tattha gantvā paccavekkhamāno. Bhaṇeti issarānaṃ nīcaṭṭhānikapurisālapanaṃ.	1244	
PA_atk-vin01_a:1244_3	Bandhaṃ āṇāpesīti brāhmaṇo pakatiyāpi tasmiṃ issāpakatova. So rañño “āṇāpehī”ti vacanaṃ	1244	
PA_atk-vin01_a:1244_4	sutvā yasmā “pakkosāpehī”ti rañño na vuttaṃ, tasmā “naṃ hatthesu ca pādesu ca bandhaṃ	1244	
PA_atk-vin01_a:1244_5	katvā āṇāpessāmī”ti bandhaṃ āṇāpesi. Addasa kho āyasmā dhaniyoti kathaṃ addasa? So	1244	
PA_atk-vin01_a:1244_6	kira attanā lesena dārūnaṃ haṭabhāvaṃ ñatvā “nissaṃsayaṃ esa dārūnaṃ kāraṇā rājakulato	1244	
PA_atk-vin01_a:1244_7	vadhaṃ vā bandhaṃ vā pāpuṇissati, tadā naṃ ahameva mocessāmī”ti niccakālaṃ tassa	1244	
PA_atk-vin01_a:1244_8	pavattiṃ suṇantoyeva vicarati. Tasmā takhaṇaññeva gantvā addasa. Tena vuttaṃ – “addasa	1244	
PA_atk-vin01_a:1244_9	kho āyasmā dhaniyo”ti. Dārūnaṃ kiccāti dārūnaṃ kāraṇā. Purāhaṃ haññāmīti ahaṃ purā	1244	
PA_atk-vin01_a:1244_10	haññāmi; yāva ahaṃ na haññāmi, tāva tvaṃ eyyāsīti attho.	12441	
PA_atk-vin01_a:1245_0	88. Iṅgha, bhante, sarāpehīti ettha iṅghāti codanatthe nipāto. Paṭhamābhisittoti	1245	
PA_atk-vin01_a:1245_1	abhisitto hutvā paṭhamaṃ. Evarūpiṃ vācaṃ bhāsitāti “dinnaññeva samaṇabrāhmaṇānaṃ	1245	
PA_atk-vin01_a:1245_2	tiṇakaṭṭhodakaṃ paribhuñjantū”ti imaṃ evarūpiṃ vācaṃ abhisitto hutvā paṭhamameva	1245	
PA_atk-vin01_a:1245_3	yaṃ tvaṃ abhāsi, taṃ sayameva bhāsitvā idāni sarasi, na sarasīti vuttaṃ hoti. Rājāno	1245	
PA_atk-vin01_a:1245_4	kira abhisittamattāyeva dhammabheriṃ carāpenti – “dinnaññeva samaṇabrāhmaṇānaṃ tiṇakaṭṭhodakaṃ	1245	
PA_atk-vin01_a:1245_5	paribhuñjantū”ti taṃ sandhāya esa vadati. Tesaṃ mayā sandhāya bhāsitanti tesaṃ appamattakepi	1245	
PA_atk-vin01_a:1245_6	kukkuccāyantānaṃ samitabāhitapāpānaṃ samaṇabrāhmaṇānaṃ tiṇakaṭṭhodakaharaṇaṃ sandhāya	1245	
PA_atk-vin01_a:1245_7	mayā etaṃ bhāsitaṃ; na tumhādisānanti adhippāyo. Tañca kho araññe apariggahitanti	1245	
PA_atk-vin01_a:1245_8	tañca tiṇakaṭṭhodakaṃ yaṃ araññe apariggahitaṃ hoti; etaṃ sandhāya mayā bhāsitanti dīpeti.	1245	
PA_atk-vin01_a:1246_0	Lomena tvaṃ muttosīti ettha lomamiva lomaṃ, kiṃ pana taṃ? Pabbajjāliṅgaṃ. Kiṃ vuttaṃ	1246	
PA_atk-vin01_a:1246_1	hoti? Yathā nāma dhuttā “maṃsaṃ khādissāmā”ti mahagghalomaṃ eḷakaṃ gaṇheyyuṃ. Tamenaṃ	1246	
PA_atk-vin01_a:1246_2	añño viññupuriso disvā “imassa eḷakassa maṃsaṃ kahāpaṇamattaṃ agghati. Lomāni pana	1246	
PA_atk-vin01_a:1246_3	lomavāre lomavāre aneke kahāpaṇe agghantī”ti dve alomake eḷake datvā gaṇheyya. Evaṃ	1246	
PA_atk-vin01_a:1246_4	so eḷako viññupurisamāgamma lomena mucceyya. Evameva tvaṃ imassa kammassa katattā	1246	
PA_atk-vin01_a:1246_5	vadhabandhanāraho. Yasmā pana arahaddhajo sabbhi avajjharūpo, tvañca sāsane pabbajitattā	1246	
PA_atk-vin01_a:1246_6	yaṃ pabbajjāliṅgabhūtaṃ arahaddhajaṃ dhāresi. Tasmā tvaṃ iminā pabbajjāliṅgalomena	1246	
PA_atk-vin01_a:1246_7	eḷako viya viññupurisamāgamma muttosīti.	1246	
PA_atk-vin01_a:1247_0	Manussā ujjhāyantīti rañño parisati bhāsamānassa sammukhā ca parammukhā ca sutvā	1247	
PA_atk-vin01_a:1247_1	tattha tattha manussā ujjhāyanti, avajjhāyanti, avajānantā taṃ jhāyanti olokenti	1247	
PA_atk-vin01_a:1247_2	lāmakato vā cintentīti attho. Khiyyantīti tassa avaṇṇaṃ kathenti pakāsenti. Vipācentīti	1247	
PA_atk-vin01_a:1247_3	vitthārikaṃ karonti, sabbattha pattharanti; ayañca attho saddasatthānusārena veditabbo.	1247	
PA_atk-vin01_a:1247_4	Ayaṃ panettha yojanā – “alajjino ime samaṇā sakyaputtiyā”tiādīni cintentā ujjhāyanti.	1247	
PA_atk-vin01_a:1247_5	“Natthi imesaṃ sāmañña”ntiādīni bhaṇantā khiyyanti. “Apagatā ime sāmaññā”tiādīni	1247	
PA_atk-vin01_a:1247_6	tattha tattha vitthārentā vipācentīti. Etena nayena imesaṃ padānaṃ ito parampi tattha	1247	
PA_atk-vin01_a:1247_7	tattha āgatapadānurūpena yojanā veditabbā. Brahmacārinoti seṭṭhacārino. Sāmaññanti	1247	
PA_atk-vin01_a:1247_8	samaṇabhāvo. Brahmaññanti seṭṭhabhāvo. Sesaṃ uttānatthameva.	1247	
PA_atk-vin01_a:1248_0	Rañño dārūnītiādimhi “adinnaṃ ādiyissatī”ti ayaṃ ujjhāyanattho. Yaṃ panetaṃ adinnaṃ	1248	
PA_atk-vin01_a:1248_1	ādiyi, taṃ dassetuṃ “rañño dārūnī”ti vuttaṃ. Iti vacanabhede asammuyhantehi attho	1248	
PA_atk-vin01_a:1248_2	veditabbo. Purāṇavohāriko mahāmattoti bhikkhubhāvato purāṇe gihikāle vinicchayavohāre	1248	
PA_atk-vin01_a:1248_3	niyuttattā “vohāriko”ti saṅkhaṃ gato mahāamacco.	1248	
PA_atk-vin01_a:1249_0	Atha kho bhagavā taṃ bhikkhuṃ etadavocāti bhagavā sāmaṃyeva lokavohārampi jānāti,	1249	
PA_atk-vin01_a:1249_1	atītabuddhānaṃ paññattimpi jānāti – “pubbepi buddhā ettakena pārājikaṃ paññapenti,	1249	
PA_atk-vin01_a:1249_2	ettakena thullaccayaṃ, ettakena dukkaṭa”nti. Evaṃ santepi sace aññehi lokavohāraviññūhi	1249	
PA_atk-vin01_a:1249_3	saddhiṃ asaṃsanditvā pādamattena pārājikaṃ paññapeyya, tenassa siyuṃ vattāro “sīlasaṃvaro	1249	
PA_atk-vin01_a:1249_4	nāma ekabhikkhussapi appameyyo asaṅkhyeyyo mahāpathavī-samudda-ākāsāni viya ativitthiṇṇo,	1249	
PA_atk-vin01_a:1249_5	kathañhi nāma bhagavā pādamattakena nāsesī”ti! Tato tathāgatassa ñāṇabalaṃ ajānantā	1249	
PA_atk-vin01_a:1249_6	sikkhāpadaṃ kopeyyuṃ, paññattampi sikkhāpadaṃ yathāṭhāne na tiṭṭheyya. Lokavohāraviññūhi	1249	
PA_atk-vin01_a:1249_7	pana saddhiṃ saṃsanditvā paññatte so upavādo na hoti. Aññadatthu evaṃ vattāro honti	1249	
PA_atk-vin01_a:1249_8	– “imehi nāma agārikāpi pādamattena coraṃ hanantipi bandhantipi pabbājentipi. Kasmā	1249	
PA_atk-vin01_a:1249_9	bhagavā pabbajitaṃ na nāsessati; yena parasantakaṃ tiṇasalākamattampi na gahetabba”nti!	1249	
PA_atk-vin01_a:1249_10	Tathāgatassa ca ñāṇabalaṃ jānissanti. Paññattampi ca sikkhāpadaṃ akuppaṃ bhavissati,	12491	
PA_atk-vin01_a:1249_11	yathāṭhāne ṭhassati. Tasmā lokavohāraviññūhi saddhiṃ saṃsanditvā paññapetukāmo sabbāvantaṃ	12491	
PA_atk-vin01_a:1249_12	parisaṃ anuvilokento atha kho bhagavā avidūre nisinnaṃ disvā taṃ bhikkhuṃ etadavoca	12491	
PA_atk-vin01_a:1249_13	“kittakena kho bhikkhu rājā māgadho seniyo bimbisāro coraṃ gahetvā hanati vā bandhati vā pabbājeti vā”ti.	12491	
PA_atk-vin01_a:1250_0	Tattha māgadhoti magadhānaṃ issaro. Seniyoti senāya sampanno. Bimbisāroti tassa nāmaṃ.	1250	
PA_atk-vin01_a:1250_1	Pabbājeti vāti raṭṭhato nikkhāmeti. Sesamettha uttānatthameva. Pañcamāsako pādoti	1250	
PA_atk-vin01_a:1250_2	tadā rājagahe vīsatimāsako kahāpaṇo hoti, tasmā pañcamāsako pādo. Etena lakkhaṇena	1250	
PA_atk-vin01_a:1250_3	sabbajanapadesu kahāpaṇassa catuttho bhāgo “pādo”ti veditabbo. So ca kho porāṇassa	1250	
PA_atk-vin01_a:1250_4	nīlakahāpaṇassa vasena, na itaresaṃ rudradāmakādīnaṃ. Tena hi pādena atītabuddhāpi	1250	
PA_atk-vin01_a:1250_5	pārājikaṃ paññapesuṃ, anāgatāpi paññapessanti. Sabbabuddhānañhi pārājikavatthumhi	1250	
PA_atk-vin01_a:1250_6	vā pārājike vā nānattaṃ natthi. Imāneva cattāri pārājikavatthūni. Imāneva cattāri	1250	
PA_atk-vin01_a:1250_7	pārājikāni. Ito ūnaṃ vā atirekaṃ vā natthi. Tasmā bhagavāpi dhaniyaṃ vigarahitvā	1250	
PA_atk-vin01_a:1250_8	pādeneva dutiyapārājikaṃ paññapento “yo pana bhikkhu adinnaṃ theyyasaṅkhāta”ntiādimāha.	1250	
PA_atk-vin01_a:1251_0	Evaṃ mūlacchejjavasena daḷhaṃ katvā dutiyapārājike paññatte aparampi anupaññattatthāya	1251	
PA_atk-vin01_a:1251_1	rajakabhaṇḍikavatthu udapādi, tassuppattidīpanatthametaṃ vuttaṃ – “evañcidaṃ bhagavatā	1251	
PA_atk-vin01_a:1251_2	bhikkhūnaṃ sikkhāpadaṃ paññattaṃ hotī”ti. Tassattho ca anupaññattisambandho ca paṭhamapārājikavaṇṇanāyaṃ	1251	
PA_atk-vin01_a:1251_3	vuttanayeneva veditabbo. Yathā ca idha, evaṃ ito paresu sabbasikkhāpadesu. Yaṃ yaṃ	1251	
PA_atk-vin01_a:1251_4	pubbe vuttaṃ, taṃ taṃ sabbaṃ vajjetvā uparūpari apubbameva vaṇṇayissāma. Yadi hi	1251	
PA_atk-vin01_a:1251_5	yaṃ yaṃ vuttanayaṃ, taṃ taṃ punapi vaṇṇayissāma, kadā vaṇṇanāya antaṃ gamissāma!	1251	
PA_atk-vin01_a:1251_6	Tasmā yaṃ yaṃ pubbe vuttaṃ, taṃ taṃ sabbaṃ sādhukaṃ upasallakkhetvā tattha tattha	1251	
PA_atk-vin01_a:1251_7	attho ca yojanā ca veditabbā. Apubbaṃ pana yaṃkiñci anuttānatthaṃ, taṃ sabbaṃ mayameva vaṇṇayissāma.	1251	
PA_atk-vin01_a:1252	Dhaniyavatthuvaṇṇanā niṭṭhitā.	125	
PA_atk-vin01_a:1253_0	90. Rajakattharaṇaṃ gantvāti rajakatitthaṃ gantvā; tañhi yasmā tattha rajakā vatthāni	1253	
PA_atk-vin01_a:1253_1	attharanti, tasmā rajakattharaṇanti vuccati. Rajakabhaṇḍikanti rajakānaṃ bhaṇḍikaṃ;	1253	
PA_atk-vin01_a:1253_2	rajakā sāyanhasamaye nagaraṃ pavisantā bahūni vatthāni ekekaṃ bhaṇḍikaṃ bandhanti.	1253	
PA_atk-vin01_a:1253_3	Tato ekaṃ bhaṇḍikaṃ tesaṃ pamādena apassantānaṃ avaharitvā thenetvāti attho.	1253	
PA_atk-vin01_a:1254	Padabhājanīyavaṇṇanā	125	
PA_atk-vin01_a:1255_0	92. Gāmo nāmāti evamādi “gāmā vā araññā vā”ti ettha vuttassa gāmassa ca araññassa	1255	
PA_atk-vin01_a:1255_1	ca pabhedadassanatthaṃ vuttaṃ. Tattha yasmiṃ gāme ekā eva kuṭi, ekaṃ gehaṃ seyyathāpi	1255	
PA_atk-vin01_a:1255_2	malayajanapade; ayaṃ ekakuṭiko gāmo nāma. Etena nayena aparepi veditabbā. Amanusso	1255	
PA_atk-vin01_a:1255_3	nāma yo sabbaso vā manussānaṃ abhāvena yakkhapariggahabhūto; yato vā manussā kenaci	1255	
PA_atk-vin01_a:1255_4	kāraṇena punapi āgantukāmā eva apakkantā. Parikkhitto nāma iṭṭhakapākāraṃ ādiṃ katvā	1255	
PA_atk-vin01_a:1255_5	antamaso kaṇṭakasākhāhipi parikkhitto. Gonisādiniviṭṭho nāma vīthisannivesādivasena	1255	
PA_atk-vin01_a:1255_6	anivisitvā yathā gāvo tattha tattha dve tayo nisīdanti, evaṃ tattha tattha dve tīṇi	1255	
PA_atk-vin01_a:1255_7	gharāni katvā niviṭṭho. Satthoti jaṅghasatthasakaṭasatthādīsu yo koci. Imasmiñca	1255	
PA_atk-vin01_a:1255_8	sikkhāpade nigamopi nagarampi gāmaggahaṇeneva gahitanti veditabbaṃ.	1255	
PA_atk-vin01_a:1256_0	Gāmūpacārotiādi araññaparicchedadassanatthaṃ vuttaṃ. Indakhīle ṭhitassāti yassa gāmassa	1256	
PA_atk-vin01_a:1256_1	anurādhapurasseva dve indakhīlā, tassa abbhantarime indakhīle ṭhitassa; tassa hi	1256	
PA_atk-vin01_a:1256_2	bāhiro indakhīlo ābhidhammikanayena araññasaṅkhepaṃ gacchati. Yassa pana eko, tassa	1256	
PA_atk-vin01_a:1256_3	gāmadvārabāhānaṃ vemajjhe ṭhitassa. Yatrāpi hi indakhīlo natthi, tatra gāmadvārabāhānaṃ	1256	
PA_atk-vin01_a:1256_4	vemajjhameva “indakhīlo”ti vuccati. Tena vuttaṃ – “gāmadvārabāhānaṃ vemajjhe ṭhitassā”ti.	1256	
PA_atk-vin01_a:1256_5	Majjhimassāti thāmamajjhimassa, no pamāṇamajjhimassa, neva appathāmassa, na mahāthāmassa;	1256	
PA_atk-vin01_a:1256_6	majjhimathāmassāti vuttaṃ hoti. Leḍḍupātoti yathā mātugāmo kāke uḍḍāpento ujukameva	1256	
PA_atk-vin01_a:1256_7	hatthaṃ ukkhipitvā leḍḍuṃ khipati, yathā ca udakukkhepe udakaṃ khipanti, evaṃ akhipitvā	1256	
PA_atk-vin01_a:1256_8	yathā taruṇamanussā attano balaṃ dassentā bāhaṃ pasāretvā leḍḍuṃ khipanti, evaṃ khittassa	1256	
PA_atk-vin01_a:1256_9	leḍḍussa patanaṭṭhānaṃ. Patito pana luṭhitvā yattha gacchati, taṃ na gahetabbaṃ.	1256	
PA_atk-vin01_a:1257_0	Aparikkhittassa gāmassa gharūpacāre ṭhitassa majjhimassa purisassa leḍḍupātoti ettha	1257	
PA_atk-vin01_a:1257_1	pana nibbakosassa udakapātaṭṭhāne ṭhitassa majjhimassa purisassa suppapāto vā musalapāto	1257	
PA_atk-vin01_a:1257_2	vā gharūpacāro nāma. Tasmiṃ gharūpacāre ṭhitassa leḍḍupāto gāmūpacāroti kurundaṭṭhakathāyaṃ	1257	
PA_atk-vin01_a:1257_3	vuttaṃ. Mahāpaccariyampi tādisameva. Mahāaṭṭhakathāyaṃ pana “gharaṃ nāma, gharūpacāro	1257	
PA_atk-vin01_a:1257_4	nāma, gāmo nāma, gāmūpacāro nāmā”ti mātikaṃ ṭhapetvā nibbakosassa udakapātaṭṭhānabbhantaraṃ	1257	
PA_atk-vin01_a:1257_5	gharaṃ nāma. Yaṃ pana dvāre ṭhito mātugāmo bhājanadhovanaudakaṃ chaḍḍeti, tassa patanaṭṭhānañca	1257	
PA_atk-vin01_a:1257_6	mātugāmeneva antogehe ṭhitena pakatiyā bahi khittassa suppassa vā sammuñjaniyā vā	1257	
PA_atk-vin01_a:1257_7	patanaṭṭhānañca, gharassa purato dvīsu koṇesu sambandhitvā majjhe rukkhasūcidvāraṃ	1257	
PA_atk-vin01_a:1257_8	ṭhapetvā gorūpānaṃ pavesananivāraṇatthaṃ kataparikkhepo ca ayaṃ sabbopi gharūpacāro	1257	
PA_atk-vin01_a:1257_9	nāma. Tasmiṃ gharūpacāre ṭhitassa majjhimassa purisassa leḍḍupātabbhantaraṃ gāmo	1257	
PA_atk-vin01_a:1257_10	nāma. Tato aññassa leḍḍupātassa abbhantaraṃ gāmūpacāro nāmāti vuttaṃ. Idamettha pamāṇaṃ.	12571	
PA_atk-vin01_a:1257_11	Yathā cettha, evaṃ sabbattha yo yo aṭṭhakathāvādo vā theravādo vā pacchā vuccati	12571	
PA_atk-vin01_a:1257_12	so pamāṇato daṭṭhabbo.	12571	
PA_atk-vin01_a:1258_0	Yañcetaṃ mahāaṭṭhakathāyaṃ vuttaṃ, taṃ pāḷiyā viruddhamiva dissati. Pāḷiyañhi – “gharūpacāre	1258	
PA_atk-vin01_a:1258_1	ṭhitassa majjhimassa purisassa leḍḍupāto”ti ettakameva vuttaṃ. Aṭṭhakathāyaṃ pana	1258	
PA_atk-vin01_a:1258_2	taṃ leḍḍupātaṃ gāmasaṅkhepaṃ katvā tato paraṃ gāmūpacāro vuttoti? Vuccate – saccameva	1258	
PA_atk-vin01_a:1258_3	pāḷiyaṃ vuttaṃ, adhippāyo panettha veditabbo. So ca aṭṭhakathācariyānameva vidito.	1258	
PA_atk-vin01_a:1258_4	Tasmā yathā “gharūpacāre ṭhitassā”ti ettha gharūpacāralakkhaṇaṃ pāḷiyaṃ avuttampi	1258	
PA_atk-vin01_a:1258_5	aṭṭhakathāyaṃ vuttavasena gahitaṃ. Evaṃ sesampi gahetabbaṃ.	1258	
PA_atk-vin01_a:1259_0	Tatrāyaṃ nayo – idha gāmo nāma duvidho hoti – parikkhitto ca aparikkhitto ca. Tatra	1259	
PA_atk-vin01_a:1259_1	parikkhittassa parikkhepoyeva paricchedo. Tasmā tassa visuṃ paricchedaṃ avatvā “gāmūpacāro	1259	
PA_atk-vin01_a:1259_2	nāma parikkhittassa gāmassa indakhīle ṭhitassa majjhimassa purisassa leḍḍupāto”ti	1259	
PA_atk-vin01_a:1259_3	pāḷiyaṃ vuttaṃ. Aparikkhittassa pana gāmassa gāmaparicchedo vattabbo. Tasmā tassa	1259	
PA_atk-vin01_a:1259_4	gāmaparicchedadassanatthaṃ “aparikkhittassa gāmassa gharūpacāre ṭhitassa majjhimassa	1259	
PA_atk-vin01_a:1259_5	purisassa leḍḍupāto”ti vuttaṃ. Gāmaparicchede ca dassite gāmūpacāralakkhaṇaṃ pubbe	1259	
PA_atk-vin01_a:1259_6	vuttanayeneva sakkā ñātunti puna “tattha ṭhitassa majjhimassa purisassa leḍḍupāto”ti	1259	
PA_atk-vin01_a:1259_7	na vuttaṃ. Yo pana gharūpacāre ṭhitassa leḍḍupātaṃyeva “gāmūpacāro”ti vadati, tassa	1259	
PA_atk-vin01_a:1259_8	gharūpacāro gāmoti āpajjati. Tato gharaṃ, gharūpacāro, gāmo, gāmūpacāroti esa vibhāgo	1259	
PA_atk-vin01_a:1259_9	saṅkarīyati. Asaṅkarato cettha vinicchayo veditabbo vikāle gāmappavesanādīsu. Tasmā	1259	
PA_atk-vin01_a:1259_10	pāḷiñca aṭṭhakathañca saṃsanditvā vuttanayenevettha gāmo ca gāmūpacāro ca veditabbo.	12591	
PA_atk-vin01_a:1259_11	Yopi ca gāmo pubbe mahā hutvā pacchā kulesu naṭṭhesu appako hoti, so gharūpacārato	12591	
PA_atk-vin01_a:1259_12	leḍḍupāteneva paricchinditabbo. Purimaparicchedo panassa parikkhittassāpi aparikkhittassāpi appamāṇamevāti.	12591	
PA_atk-vin01_a:1260_0	Araññaṃ nāma ṭhapetvā gāmañca gāmūpacārañcāti imaṃ yathāvuttalakkhaṇaṃ gāmañca gāmūpacārañca	1260	
PA_atk-vin01_a:1260_1	ṭhapetvā imasmiṃ adinnādānasikkhāpade avasesaṃ “araññaṃ” nāmāti veditabbaṃ. Abhidhamme	1260	
PA_atk-vin01_a:1260_2	pana “araññanti nikkhamitvā bahi indakhīlā sabbametaṃ arañña”nti vuttaṃ. Āraññakasikkhāpade	1260	
PA_atk-vin01_a:1260_3	“āraññakaṃ nāma senāsanaṃ pañcadhanusatikaṃ pacchima”nti vuttaṃ. Taṃ indakhīlato	1260	
PA_atk-vin01_a:1260_4	paṭṭhāya āropitena ācariyadhanunā pañcadhanusatappamāṇanti veditabbaṃ. Evaṃ bhagavatā	1260	
PA_atk-vin01_a:1260_5	“gāmā vā araññā vā”ti etassa atthaṃ vibhajantena “gharaṃ, gharūpacāro, gāmo, gāmūpacāro	1260	
PA_atk-vin01_a:1260_6	arañña”nti pāpabhikkhūnaṃ lesokāsanisedhanatthaṃ pañca koṭṭhāsā dassitā. Tasmā ghare	1260	
PA_atk-vin01_a:1260_7	vā gharūpacāre vā gāme vā gāmūpacāre vā araññe vā pādagghanakato paṭṭhāya sassāmikaṃ	1260	
PA_atk-vin01_a:1260_8	bhaṇḍaṃ avaharantassa pārājikamevāti veditabbaṃ.	1260	
PA_atk-vin01_a:1261_0	Idāni “adinnaṃ theyyasaṅkhātaṃ ādiyeyyā”tiādīnaṃ atthadassanatthaṃ “adinnaṃ nāmā”tiādimāha.	1261	
PA_atk-vin01_a:1261_1	Tattha adinnanti dantaponasikkhāpade attano santakampi appaṭiggahitakaṃ kappiyaṃ	1261	
PA_atk-vin01_a:1261_2	ajjhoharaṇīyaṃ vuccati. Idha pana yaṃkiñci parapariggahitaṃ sassāmikaṃ bhaṇḍaṃ, tadetaṃ	1261	
PA_atk-vin01_a:1261_3	tehi sāmikehi kāyena vā vācāya vā na dinnanti adinnaṃ. Attano hatthato vā yathāṭhitaṭṭhānato	1261	
PA_atk-vin01_a:1261_4	vā na nissaṭṭhanti anissaṭṭhaṃ. Yathāṭhāne ṭhitampi anapekkhatāya na pariccattanti	1261	
PA_atk-vin01_a:1261_5	apariccattaṃ. Ārakkhasaṃvidhānena rakkhitattā rakkhitaṃ. Mañjūsādīsu pakkhipitvā	1261	
PA_atk-vin01_a:1261_6	gopitattā gopitaṃ. “Mama ida”nti taṇhāmamattena mamāyitattā mamāyitaṃ. Tāhi apariccāgarakkhaṇagopanāhi	1261	
PA_atk-vin01_a:1261_7	tehi bhaṇḍasāmikehi parehi pariggahitanti parapariggahitaṃ. Etaṃ adinnaṃ nāma.	1261	
PA_atk-vin01_a:1262_0	Theyyasaṅkhātanti ettha thenoti coro, thenassa bhāvo theyyaṃ; avaharaṇacittassetaṃ	1262	
PA_atk-vin01_a:1262_1	adhivacanaṃ. “Saṅkhā, saṅkhāta”nti atthato ekaṃ; koṭṭhāsassetaṃ adhivacanaṃ, “saññānidānā	1262	
PA_atk-vin01_a:1262_2	hi papañcasaṅkhā”tiādīsu viya. Theyyañca taṃ saṅkhātañcāti theyyasaṅkhātaṃ, theyyacittasaṅkhāto	1262	
PA_atk-vin01_a:1262_3	eko cittakoṭṭhāsoti attho. Karaṇatthe cetaṃ paccattavacanaṃ, tasmā theyyasaṅkhātenāti	1262	
PA_atk-vin01_a:1262_4	atthato daṭṭhabbaṃ. Yo ca theyyasaṅkhātena ādiyati, so yasmā theyyacitto hoti, tasmā	1262	
PA_atk-vin01_a:1262_5	byañjanaṃ anādiyitvā atthameva dassetuṃ theyyacitto avaharaṇacittoti evamassa padabhājanaṃ	1262	
PA_atk-vin01_a:1262_6	vuttanti veditabbaṃ.	1262	
PA_atk-vin01_a:1263_0	Ādiyeyya, hareyya, avahareyya, iriyāpathaṃ vikopeyya, ṭhānā cāveyya, saṅketaṃ vītināmeyyāti	1263	
PA_atk-vin01_a:1263_1	ettha pana paṭhamapadaṃ abhiyogavasena vuttaṃ, dutiyapadaṃ aññesaṃ bhaṇḍaṃ harantassa	1263	
PA_atk-vin01_a:1263_2	gacchato vasena, tatiyapadaṃ upanikkhittabhaṇḍavasena, catutthaṃ saviññāṇakavasena,	1263	
PA_atk-vin01_a:1263_3	pañcamaṃ thale nikkhittādivasena, chaṭṭhaṃ parikappavasena vā suṅkaghātavasena vā	1263	
PA_atk-vin01_a:1263_4	vuttanti veditabbaṃ. Yojanā panettha ekabhaṇḍavasenapi nānābhaṇḍavasenapi hoti. Ekabhaṇḍavasena	1263	
PA_atk-vin01_a:1263_5	ca saviññāṇakeneva labbhati, nānābhaṇḍavasena saviññāṇakāviññāṇakamissakena.	1263	
PA_atk-vin01_a:1264_0	Tattha nānābhaṇḍavasena tāva evaṃ veditabbaṃ – ādiyeyyāti ārāmaṃ abhiyuñjati, āpatti	1264	
PA_atk-vin01_a:1264_1	dukkaṭassa. Sāmikassa vimatiṃ uppādeti, āpatti thullaccayassa. Sāmiko “na mayhaṃ	1264	
PA_atk-vin01_a:1264_2	bhavissatī”ti dhuraṃ nikkhipati, āpatti pārājikassa.	1264	
PA_atk-vin01_a:1265	Hareyyāti aññassa bhaṇḍaṃ haranto sīse bhāraṃ theyyacitto āmasati, āpatti dukkaṭassa. Phandāpeti, āpatti thullaccayassa. Khandhaṃ oropeti, āpatti pārājikassa.	126	
PA_atk-vin01_a:1266_0	Avahareyyāti upanikkhittaṃ bhaṇḍaṃ “dehi me bhaṇḍa”nti vuccamāno “nāhaṃ gaṇhāmī”ti	1266	
PA_atk-vin01_a:1266_1	bhaṇati, āpatti dukkaṭassa. Sāmikassa vimatiṃ uppādeti, āpatti thullaccayassa. Sāmiko	1266	
PA_atk-vin01_a:1266_2	“na mayhaṃ dassatī”ti dhuraṃ nikkhipati, āpatti pārājikassa.	1266	
PA_atk-vin01_a:1267	Iriyāpathaṃ vikopeyyāti “sahabhaṇḍahārakaṃ nessāmī”ti paṭhamaṃ pādaṃ saṅkāmeti, āpatti thullaccayassa. Dutiyaṃ pādaṃ saṅkāmeti, āpatti pārājikassa.	126	
PA_atk-vin01_a:1268	Ṭhānā cāveyyāti thalaṭṭhaṃ bhaṇḍaṃ theyyacitto āmasati, āpatti dukkaṭassa. Phandāpeti, āpatti thullaccayassa. Ṭhānā cāveti, āpatti pārājikassa.	126	
PA_atk-vin01_a:1269_0	Saṅketaṃ vītināmeyyāti parikappitaṭṭhānaṃ paṭhamaṃ pādaṃ atikkāmeti, āpatti thullaccayassa.	1269	
PA_atk-vin01_a:1269_1	Dutiyaṃ pādaṃ atikkāmeti, āpatti pārājikassa. Atha vā paṭhamaṃ pādaṃ suṅkaghātaṃ	1269	
PA_atk-vin01_a:1269_2	atikkāmeti, āpatti thullaccayassa. Dutiyaṃ pādaṃ atikkāmeti, āpatti pārājikassāti	1269	
PA_atk-vin01_a:1269_3	– ayamettha nānābhaṇḍavasena yojanā.	1269	
PA_atk-vin01_a:1270_0	Ekabhaṇḍavasena pana sassāmikaṃ dāsaṃ vā tiracchānaṃ vā yathāvuttena abhiyogādinā	1270	
PA_atk-vin01_a:1270_1	nayena ādiyati vā harati vā avaharati vā iriyāpathaṃ vā vikopeti, ṭhānā vā cāveti,	1270	
PA_atk-vin01_a:1270_2	paricchedaṃ vā atikkāmeti – ayamettha ekabhaṇḍavasena yojanā.	1270	
PA_atk-vin01_a:1271	Pañcavīsatiavahārakathā	127	
PA_atk-vin01_a:1272_0	Apica imāni cha padāni vaṇṇentena pañca pañcake samodhānetvā pañcavīsati avahārā	1272	
PA_atk-vin01_a:1272_1	dassetabbā. Evaṃ vaṇṇayatā hi idaṃ adinnādānapārājikaṃ suvaṇṇitaṃ hoti. Imasmiñca	1272	
PA_atk-vin01_a:1272_2	ṭhāne sabbaaṭṭhakathā ākulā luḷitā duviññeyyavinicchayā. Tathā hi sabbaaṭṭhakathāsu	1272	
PA_atk-vin01_a:1272_3	yāni tāni pāḷiyaṃ “pañcahākārehi adinnaṃ ādiyantassa āpatti pārājikassa, parapariggahitañca	1272	
PA_atk-vin01_a:1272_4	hotī”tiādinā nayena avahāraṅgāni vuttāni, tānipi gahetvā katthaci ekaṃ pañcakaṃ dassitaṃ,	1272	
PA_atk-vin01_a:1272_5	katthaci “chahākārehī”ti āgatehi saddhiṃ dve pañcakāni dassitāni. Etāni ca pañcakāni	1272	
PA_atk-vin01_a:1272_6	na honti. Yattha hi ekekena padena avahāro sijjhati, taṃ pañcakaṃ nāma vuccati. Ettha	1272	
PA_atk-vin01_a:1272_7	pana sabbehipi padehi ekoyeva avahāro. Yāni ca tattha labbhamānāniyeva pañcakāni	1272	
PA_atk-vin01_a:1272_8	dassitāni, tesampi na sabbesaṃ attho pakāsito. Evamimasmiṃ ṭhāne sabbaaṭṭhakathā	1272	
PA_atk-vin01_a:1272_9	ākulā luḷitā duviññeyyavinicchayā. Tasmā pañca pañcakesamodhānetvā dassiyamānā ime	1272	
PA_atk-vin01_a:1272_10	pañcavīsati avahārā sādhukaṃ sallakkhetabbā.	12721	
PA_atk-vin01_a:1273_0	Pañca pañcakāni nāma – nānābhaṇḍapañcakaṃ, ekabhaṇḍapañcakaṃ, sāhatthikapañcakaṃ,	1273	
PA_atk-vin01_a:1273_1	pubbapayogapañcakaṃ, theyyāvahārapañcakanti. Tattha nānābhaṇḍapañcakañca ekabhaṇḍapañcakañca	1273	
PA_atk-vin01_a:1273_2	“ādiyeyya, hareyya, avahareyya, iriyāpathaṃ vikopeyya, ṭhānā cāveyyā”ti imesaṃ padānaṃ	1273	
PA_atk-vin01_a:1273_3	vasena labbhanti. Tāni pubbe yojetvā dassitanayeneva veditabbāni. Yaṃ panetaṃ “saṅketaṃ	1273	
PA_atk-vin01_a:1273_4	vītināmeyyā”ti chaṭṭhaṃ padaṃ, taṃ parikappāvahārassa ca nissaggiyāvahārassa ca sādhāraṇaṃ.	1273	
PA_atk-vin01_a:1273_5	Tasmā taṃ tatiyapañcamesu pañcakesu labbhamānapadavasena yojetabbaṃ. Vuttaṃ nānābhaṇḍapañcakañca	1273	
PA_atk-vin01_a:1273_6	ekabhaṇḍapañcakañca.	1273	
PA_atk-vin01_a:1274_0	Katamaṃ sāhatthikapañcakaṃ? Pañca avahārā – sāhatthiko, āṇattiko, nissaggiyo, atthasādhako,	1274	
PA_atk-vin01_a:1274_1	dhuranikkhepoti. Tattha sāhatthiko nāma parassa bhaṇḍaṃ sahatthā avaharati. Āṇattiko	1274	
PA_atk-vin01_a:1274_2	nāma “asukassa bhaṇḍaṃ avaharā”ti aññaṃ āṇāpeti. Nissaggiyo nāma antosuṅkaghāte ṭhito	1274	
PA_atk-vin01_a:1274_3	bahisuṅkaghātaṃ pāteti, āpatti pārājikassāti, iminā ca saddhiṃ “saṅketaṃ vītināmeyyā”ti	1274	
PA_atk-vin01_a:1274_4	idaṃ padayojanaṃ labhati. Atthasādhako nāma “asukaṃ nāma bhaṇḍaṃ yadā sakkosi, tadā	1274	
PA_atk-vin01_a:1274_5	avaharā”ti āṇāpeti. Tattha sace paro anantarāyiko hutvā taṃ avaharati, āṇāpako āṇattikkhaṇeyeva	1274	
PA_atk-vin01_a:1274_6	pārājiko hoti, avahārako pana avahaṭakāle. Ayaṃ atthasādhako. Dhuranikkhepo pana	1274	
PA_atk-vin01_a:1274_7	upanikkhittabhaṇḍavasena veditabbo. Idaṃ sāhatthikapañcakaṃ.	1274	
PA_atk-vin01_a:1275_0	Katamaṃ pubbapayogapañcakaṃ? Aparepi pañca avahārā – pubbapayogo, sahapayogo, saṃvidāvahāro,	1275	
PA_atk-vin01_a:1275_1	saṅketakammaṃ, nimittakammanti. Tattha āṇattivasena pubbapayogo veditabbo. Ṭhānā	1275	
PA_atk-vin01_a:1275_2	cāvanavasena sahapayogo. Itare pana tayo pāḷiyaṃ āgatanayeneva veditabbāti. Idaṃ	1275	
PA_atk-vin01_a:1275_3	pubbapayogapañcakaṃ.	1275	
PA_atk-vin01_a:1276_0	Katamaṃ theyyāvahārapañcakaṃ? Aparepi pañca avahārā – theyyāvahāro, pasayhāvahāro,	1276	
PA_atk-vin01_a:1276_1	parikappāvahāro, paṭicchannāvahāro, kusāvahāroti. Te pañcapi “aññataro bhikkhu saṅghassa	1276	
PA_atk-vin01_a:1276_2	cīvare bhājiyamāne theyyacitto kusaṃ saṅkāmetvā cīvaraṃ aggahesī”ti etasmiṃ kusasaṅkāmanavatthusmiṃ	1276	
PA_atk-vin01_a:1276_3	vaṇṇayissāma. Idaṃ theyyāvahārapañcakaṃ. Evamimāni pañca pañcakāni samodhānetvā ime	1276	
PA_atk-vin01_a:1276_4	pañcavīsati avahārā veditabbā.	1276	
PA_atk-vin01_a:1277	Imesu ca pana pañcasu pañcakesu kusalena vinayadharena otiṇṇaṃ vatthuṃ sahasā avinicchinitvāva pañca ṭhānāni oloketabbāni. Yāni sandhāya porāṇā āhu –	127	
PA_atk-vin01_a:1278	“Vatthuṃ kālañca desañca, agghaṃ paribhogapañcamaṃ;	127	
PA_atk-vin01_a:1279	Tulayitvā pañca ṭhānāni, dhāreyyatthaṃ vicakkhaṇo”ti.	127	
PA_atk-vin01_a:1280_0	Tattha vatthunti bhaṇḍaṃ; avahārakena hi “mayā idaṃ nāma avahaṭa”nti vuttepi āpattiṃ	1280	
PA_atk-vin01_a:1280_1	anāropetvāva taṃ bhaṇḍaṃ sassāmikaṃ vā assāmikaṃ vāti upaparikkhitabbaṃ. Sassāmikepi	1280	
PA_atk-vin01_a:1280_2	sāmikānaṃ sālayabhāvo vā nirālayabhāvo vā upaparikkhitabbo. Sace tesaṃ sālayakāle	1280	
PA_atk-vin01_a:1280_3	avahaṭaṃ, bhaṇḍaṃ agghāpetvā āpatti kātabbā. Sace nirālayakāle, na pārājikena kāretabbo.	1280	
PA_atk-vin01_a:1280_4	Bhaṇḍasāmikesu pana bhaṇḍaṃ āharāpentesu bhaṇḍaṃ dātabbaṃ. Ayamettha sāmīci.	1280	
PA_atk-vin01_a:1281_0	Imassa panatthassa dīpanatthamidaṃ vatthu – bhātiyarājakāle kira mahācetiyapūjāya	1281	
PA_atk-vin01_a:1281_1	dakkhiṇadisato eko bhikkhu sattahatthaṃ paṇḍukāsāvaṃ aṃse karitvā cetiyaṅgaṇaṃ pāvisi;	1281	
PA_atk-vin01_a:1281_2	taṅkhaṇameva ca rājāpi cetiyavandanatthaṃ āgato. Tattha ussāraṇāya vattamānāya mahājanasammaddo	1281	
PA_atk-vin01_a:1281_3	ahosi. Atha so bhikkhu janasammaddapīḷito aṃsato patantaṃ kāsāvaṃ adisvāva nikkhanto;	1281	
PA_atk-vin01_a:1281_4	nikkhamitvā ca kāsāvaṃ apassanto “ko īdise janasammadde kāsāvaṃ lacchati, na dāni	1281	
PA_atk-vin01_a:1281_5	taṃ mayha”nti dhuranikkhepaṃ katvā gato. Athañño bhikkhu pacchā āgacchanto taṃ kāsāvaṃ	1281	
PA_atk-vin01_a:1281_6	disvā theyyacittena gahetvā puna vippaṭisārī hutvā “assamaṇo dānimhi, vibbhamissāmī”ti	1281	
PA_atk-vin01_a:1281_7	citte uppannepi “vinayadhare pucchitvā ñassāmī”ti cintesi.	1281	
PA_atk-vin01_a:1282_0	Tena ca samayena cūḷasumanatthero nāma sabbapariyattidharo vinayācariyapāmokkho mahāvihāre	1282	
PA_atk-vin01_a:1282_1	paṭivasati. So bhikkhu theraṃ upasaṅkamitvā vanditvā okāsaṃ kāretvā attano kukkuccaṃ	1282	
PA_atk-vin01_a:1282_2	pucchi. Thero tena bhaṭṭhe janakāye pacchā āgantvā gahitabhāvaṃ ñatvā “atthi dāni	1282	
PA_atk-vin01_a:1282_3	ettha okāso”ti cintetvā āha – “sace kāsāvasāmikaṃ bhikkhuṃ āneyyāsi, sakkā bhaveyya	1282	
PA_atk-vin01_a:1282_4	tava patiṭṭhā kātu”nti. “Kathāhaṃ, bhante, taṃ dakkhissāmī”ti? “Tahiṃ tahiṃ gantvā	1282	
PA_atk-vin01_a:1282_5	olokehī”ti. So pañcapi mahāvihāre oloketvā neva addakkhi. Tato naṃ thero pucchi –	1282	
PA_atk-vin01_a:1282_6	“katarāya disāya bahū bhikkhū āgacchantī”ti? “Dakkhiṇadisāya, bhante”ti. “Tena hi	1282	
PA_atk-vin01_a:1282_7	kāsāvaṃ dīghato ca tiriyañca minitvā ṭhapehi. Ṭhapetvā dakkhiṇadisāya vihārapaṭipāṭiyā	1282	
PA_atk-vin01_a:1282_8	vicinitvā taṃ bhikkhuṃ ānehī”ti. So tathā katvā taṃ bhikkhuṃ disvā therassa santikaṃ	1282	
PA_atk-vin01_a:1282_9	ānesi. Thero pucchi – “tavedaṃ kāsāva”nti? “Āma, bhante”ti. “Kuhiṃ te pātita”nti?	1282	
PA_atk-vin01_a:1282_10	So sabbaṃ ācikkhi. Thero pana tena kataṃ dhuranikkhepaṃ sutvā itaraṃ pucchi – “tayā	12821	
PA_atk-vin01_a:1282_11	idaṃ kuhiṃ disvā gahita”nti? Sopi sabbaṃ ārocesi. Tato naṃ thero āha – “sace te suddhacittena	12821	
PA_atk-vin01_a:1282_12	gahitaṃ abhavissa, anāpattiyeva te assa. Theyyacittena pana gahitattā dukkaṭaṃ āpannosi.	12821	
PA_atk-vin01_a:1282_13	Taṃ desetvā anāpattiko hohi. Idañca kāsāvaṃ attano santakaṃ katvā etasseva bhikkhuno	12821	
PA_atk-vin01_a:1282_14	dehī”ti. So bhikkhu amateneva abhisitto paramassāsappatto ahosīti. Evaṃ vatthu oloketabbaṃ.	12821	
PA_atk-vin01_a:1283_0	Kāloti avahārakālo. Tadeva hi bhaṇḍaṃ kadāci samagghaṃ hoti, kadāci mahagghaṃ. Tasmā	1283	
PA_atk-vin01_a:1283_1	taṃ bhaṇḍaṃ yasmiṃ kāle avahaṭaṃ, tasmiṃyeva kāle yo tassa aggho hoti, tena agghena	1283	
PA_atk-vin01_a:1283_2	āpatti kāretabbā. Evaṃ kālo oloketabbo.	1283	
PA_atk-vin01_a:1284_0	Desoti avahāradeso. Tañhi bhaṇḍaṃ yasmiṃ dese avahaṭaṃ, tasmiṃyeva dese yo tassa	1284	
PA_atk-vin01_a:1284_1	aggho hoti, tena agghena āpatti kāretabbā. Bhaṇḍuṭṭhānadese hi bhaṇḍaṃ samagghaṃ	1284	
PA_atk-vin01_a:1284_2	hoti, aññattha mahagghaṃ.	1284	
PA_atk-vin01_a:1285_0	Imassāpi ca atthassa dīpanatthamidaṃ vatthu – antarasamudde kira eko bhikkhu susaṇṭhānaṃ	1285	
PA_atk-vin01_a:1285_1	nāḷikeraṃ labhitvā bhamaṃ āropetvā saṅkhathālakasadisaṃ manoramaṃ pānīyathālakaṃ	1285	
PA_atk-vin01_a:1285_2	katvā tattheva ṭhapetvā cetiyagiriṃ agamāsi. Athañño bhikkhu antarasamuddaṃ gantvā	1285	
PA_atk-vin01_a:1285_3	tasmiṃ vihāre paṭivasanto taṃ thālakaṃ disvā theyyacittena gahetvā cetiyagirimeva	1285	
PA_atk-vin01_a:1285_4	āgato. Tassa tattha yāguṃ pivantassa taṃ thālakaṃ disvā thālakasāmiko bhikkhu āha	1285	
PA_atk-vin01_a:1285_5	– “kuto te idaṃ laddha”nti? “Antarasamuddato me ānīta”nti. So taṃ “netaṃ tava santakaṃ,	1285	
PA_atk-vin01_a:1285_6	theyyāya te gahita”nti saṅghamajjhaṃ ākaḍḍhi. Tattha ca vinicchayaṃ alabhitvā mahāvihāraṃ	1285	
PA_atk-vin01_a:1285_7	agamiṃsu. Tattha bheriṃ paharāpetvā mahācetiyasamīpe sannipātaṃ katvā vinicchayaṃ	1285	
PA_atk-vin01_a:1285_8	ārabhiṃsu. Vinayadharattherā avahāraṃ saññāpesuṃ.	1285	
PA_atk-vin01_a:1286_0	Tasmiñca sannipāte ābhidhammikagodattatthero nāma vinayakusalo hoti. So evamāha –	1286	
PA_atk-vin01_a:1286_1	“iminā idaṃ thālakaṃ kuhiṃ avahaṭa”nti? “Antarasamudde avahaṭa”nti. “Tatridaṃ kiṃ	1286	
PA_atk-vin01_a:1286_2	agghatī”ti? “Na kiñci agghati. Tatra hi nāḷikeraṃ bhinditvā miñjaṃ khāditvā kapālaṃ	1286	
PA_atk-vin01_a:1286_3	chaḍḍenti, dāruatthaṃ pana pharatī”ti. “Imassa bhikkhuno ettha hatthakammaṃ kiṃ agghatī”ti?	1286	
PA_atk-vin01_a:1286_4	“Māsakaṃ vā ūnamāsakaṃ vā”ti. “Atthi pana katthaci sammāsambuddhena māsakena vā ūnamāsakena	1286	
PA_atk-vin01_a:1286_5	vā pārājikaṃ paññatta”nti. Evaṃ vutte “sādhu! Sādhu! Sukathitaṃ suvinicchita”nti	1286	
PA_atk-vin01_a:1286_6	ekasādhukāro ahosi. Tena ca samayena bhātiyarājāpi cetiyavandanatthaṃ nagarato nikkhamanto	1286	
PA_atk-vin01_a:1286_7	taṃ saddaṃ sutvā “kiṃ ida”nti pucchitvā sabbaṃ paṭipāṭiyā sutvā nagare bheriṃ carāpesi	1286	
PA_atk-vin01_a:1286_8	– “mayi sante bhikkhūnampi bhikkhūnīnampi gihīnampi adhikaraṇaṃ ābhidhammikagodattattherena	1286	
PA_atk-vin01_a:1286_9	vinicchitaṃ suvinicchitaṃ, tassa vinicchaye atiṭṭhamānaṃ rājāṇāya ṭhapemī”ti. Evaṃ deso oloketabbo.	1286	
PA_atk-vin01_a:1287_0	Agghoti bhaṇḍaggho. Navabhaṇḍassa hi yo aggho hoti, so pacchā parihāyati; yathā navadhoto	1287	
PA_atk-vin01_a:1287_1	patto aṭṭha vā dasa vā agghati, so pacchā bhinno vā chiddo vā āṇigaṇṭhikāhato vā	1287	
PA_atk-vin01_a:1287_2	appaggho hoti tasmā na sabbadā bhaṇḍaṃ pakatiaggheneva kātabbanti. Evaṃ aggho oloketabbo.	1287	
PA_atk-vin01_a:1288_0	Paribhogoti bhaṇḍaparibhogo. Paribhogenāpi hi vāsiādibhaṇḍassa aggho parihāyati.	1288	
PA_atk-vin01_a:1288_1	Tasmā evaṃ upaparikkhitabbaṃ, sace koci kassaci pādagghanakaṃ vāsiṃ harati, tatra	1288	
PA_atk-vin01_a:1288_2	vāsisāmiko pucchitabbo – “tayā ayaṃ vāsi kittakena kītā”ti? “Pādena, bhante”ti. “Kiṃ	1288	
PA_atk-vin01_a:1288_3	pana te kiṇitvāva ṭhapitā, udāhu taṃ vaḷañjesī”ti? Sace vadati “ekadivasaṃ me dantakaṭṭhaṃ	1288	
PA_atk-vin01_a:1288_4	vā rajanachalliṃ vā pattapacanakadāruṃ vā chinnaṃ, ghaṃsitvā vā nisitā”ti. Athassā	1288	
PA_atk-vin01_a:1288_5	porāṇo aggho bhaṭṭhoti veditabbo. Yathā ca vāsiyā evaṃ añjaniyā vā añjanisalākāya	1288	
PA_atk-vin01_a:1288_6	vā kuñcikāya vā palālena vā thusehi vā iṭṭhakacuṇṇena vā ekavāraṃ ghaṃsitvā dhovanamattenāpi	1288	
PA_atk-vin01_a:1288_7	aggho bhassati. Tipumaṇḍalassa makaradantacchedanenāpi parimajjitamattenāpi, udakasāṭikāya	1288	
PA_atk-vin01_a:1288_8	sakiṃ nivāsanapārupanenāpi paribhogasīsena aṃse vā sīse vā ṭhapanamattenāpi, taṇḍulādīnaṃ	1288	
PA_atk-vin01_a:1288_9	papphoṭanenāpi tato ekaṃ vā dve vā apanayanenāpi, antamaso ekaṃ pāsāṇasakkharaṃ uddharitvā	1288	
PA_atk-vin01_a:1288_10	chaḍḍitamattenāpi, sappitelādīnaṃ bhājanantarapaavattanenāpi, antamaso tato makkhikaṃ	12881	
PA_atk-vin01_a:1288_11	vā kipillikaṃ vā uddharitvā chaḍḍitamattenāpi, guḷapiṇḍakassa madhurabhāvajānanatthaṃ	12881	
PA_atk-vin01_a:1288_12	nakhena vijjhitvā aṇumattaṃ gahitamattenāpi aggho bhassati. Tasmā yaṃkiñci pādagghanakaṃ	12881	
PA_atk-vin01_a:1288_13	vuttanayeneva sāmikehi paribhogena ūnaṃ kataṃ hoti, na taṃ avahaṭo bhikkhu pārājikena	12881	
PA_atk-vin01_a:1288_14	kātabbo. Evaṃ paribhogo oloketabbo. Evaṃ imāni tulayitvā pañca ṭhānāni dhāreyyatthaṃ	12881	
PA_atk-vin01_a:1288_15	vicakkhaṇo, āpattiṃ vā anāpattiṃ vā garukaṃ vā lahukaṃ vā āpattiṃ yathāṭhāne ṭhapeyyāti.	12881	
PA_atk-vin01_a:1289	Niṭṭhito “ādiyeyya…pe… saṅketaṃ vītināmeyyā”ti.	128	
PA_atk-vin01_a:1290	Imesaṃ padānaṃ vinicchayo.	129	
PA_atk-vin01_a:1291_0	Idāni yadidaṃ “yathārūpe adinnādāne”tiādīni vibhajantena “yathārūpaṃ nāmā”tiādi vuttaṃ.	1291	
PA_atk-vin01_a:1291_1	Tattha yathārūpanti yathājātikaṃ. Taṃ pana yasmā pādato paṭṭhāya hoti, tasmā “pādaṃ	1291	
PA_atk-vin01_a:1291_2	vā pādārahaṃ vā atirekapādaṃ vā”ti āha. Tattha pādena kahāpaṇassa catutthabhāgaṃ	1291	
PA_atk-vin01_a:1291_3	akappiyabhaṇḍameva dasseti. Pādārahena pādagghanakaṃ kappiyabhaṇḍaṃ. Atirekapādena	1291	
PA_atk-vin01_a:1291_4	ubhayampi. Ettāvatā sabbākārena dutiyapārājikappahonakavatthu dassitaṃ hoti.	1291	
PA_atk-vin01_a:1292_0	Pathabyā rājāti sakalapathaviyā rājā dīpacakkavattī asokasadiso, yo vā panaññopi	1292	
PA_atk-vin01_a:1292_1	ekadīpe rājā, sīhaḷarājasadiso. Padesarājāti ekadīpassa padesissaro, bimbisāra-pasenadi-ādayo	1292	
PA_atk-vin01_a:1292_2	viya. Maṇḍalikā nāma ye dīpapadesepi ekamekaṃ maṇḍalaṃ bhuñjanti. Antarabhogikā nāma	1292	
PA_atk-vin01_a:1292_3	dvinnaṃ rājūnaṃ antarā katipayagāmasāmikā. Akkhadassāti dhammavinicchanakā, te dhammasabhāyaṃ	1292	
PA_atk-vin01_a:1292_4	nisīditvā aparādhānurūpaṃ corānaṃ hatthapādacchejjādiṃ anusāsanti. Ye pana ṭhānantarappattā	1292	
PA_atk-vin01_a:1292_5	amaccā vā rājakumārā vā katāparādhā honti, te rañño ārocenti, garukaṃ ṭhānaṃ sayaṃ	1292	
PA_atk-vin01_a:1292_6	na vinicchinanti. Mahāmattāti ṭhānantarappattā mahāamaccā; tepi tattha tattha gāme	1292	
PA_atk-vin01_a:1292_7	vā nigame vā nisīditvā rājakiccaṃ karonti. Ye vā panāti aññepi ye rājakulanissitā	1292	
PA_atk-vin01_a:1292_8	vā sakissariyanissitā vā hutvā chejjabhejjaṃ anusāsanti, sabbepi te imasmiṃ atthe “rājāno”ti dasseti.	1292	
PA_atk-vin01_a:1293_0	Haneyyunti potheyyuñceva chindeyyuñca. Pabbājeyyunti nīhareyyuṃ. Corosīti evamādīni	1293	
PA_atk-vin01_a:1293_1	ca vatvā paribhāseyyuṃ; tenevāha – “paribhāso eso”ti. Purimaṃ upādāyāti methunaṃ	1293	
PA_atk-vin01_a:1293_2	dhammaṃ paṭisevitvā pārājikaṃ āpattiṃ āpannaṃ puggalaṃ upādāya. Sesaṃ pubbe vuttanayattā	1293	
PA_atk-vin01_a:1293_3	uttānapadatthattā ca pākaṭamevāti.	1293	
PA_atk-vin01_a:1294_0	93. Evaṃ uddiṭṭhasikkhāpadaṃ padānukkamena vibhajitvā idāni yaṃ taṃ ādiyeyyātiādīhi	1294	
PA_atk-vin01_a:1294_1	chahi padehi saṅkhepato ādānaṃ dassetvā saṅkhepatoeva “pādaṃ vā pādārahaṃ vā atirekapādaṃ	1294	
PA_atk-vin01_a:1294_2	vā”ti ādātabbabhaṇḍaṃ dassitaṃ, taṃ yattha yattha ṭhitaṃ, yathā yathā ādānaṃ gacchati,	1294	
PA_atk-vin01_a:1294_3	anāgate pāpabhikkhūnaṃ lesokāsanirundhanatthaṃ tathā tathā vitthārato dassetuṃ “bhūmaṭṭhaṃ	1294	
PA_atk-vin01_a:1294_4	thalaṭṭha”ntiādinā nayena mātikaṃ ṭhapetvā “bhūmaṭṭhaṃ nāma bhaṇḍaṃ bhūmiyaṃ nikkhittaṃ	1294	
PA_atk-vin01_a:1294_5	hotī”tiādinā nayena tassa vibhaṅgaṃ āha.	1294	
PA_atk-vin01_a:1295	Pañcavīsatiavahārakathā niṭṭhitā.	129	
PA_atk-vin01_a:1296	Bhūmaṭṭhakathā	129	
PA_atk-vin01_a:1297_0	94. Tatrāyaṃ anuttānapadavaṇṇanāya saddhiṃ vinicchayakathā. Nikhātanti bhūmiyaṃ khaṇitvā	1297	
PA_atk-vin01_a:1297_1	ṭhapitaṃ. Paṭicchannanti paṃsuiṭṭhakādīhi paṭicchannaṃ. Bhūmaṭṭhaṃ bhaṇḍaṃ…pe… gacchati	1297	
PA_atk-vin01_a:1297_2	vā, āpatti dukkaṭassāti taṃ evaṃ nikhaṇitvā vā paṭicchādetvā vā ṭhapitattā bhūmiyaṃ	1297	
PA_atk-vin01_a:1297_3	ṭhitaṃ bhaṇḍaṃ yo bhikkhu kenacideva upāyena ñatvā “āharissāmī”ti theyyacitto hutvā	1297	
PA_atk-vin01_a:1297_4	rattibhāge uṭṭhāya gacchati, so bhaṇḍaṭṭhānaṃ appatvāpi sabbakāyavacīvikāresu dukkaṭaṃ	1297	
PA_atk-vin01_a:1297_5	āpajjati. Kathaṃ? So hi tassa āharaṇatthāya uṭṭhahanto yaṃ yaṃ aṅgapaccaṅgaṃ phandāpeti,	1297	
PA_atk-vin01_a:1297_6	sabbattha dukkaṭameva. Nivāsanapārupanaṃ saṇṭhapeti, hatthavāre hatthavāre dukkaṭaṃ.	1297	
PA_atk-vin01_a:1297_7	“Mahantaṃ nidhānaṃ na sakkā ekena āharituṃ, dutiyaṃ pariyesissāmī”ti kassaci sahāyassa	1297	
PA_atk-vin01_a:1297_8	santikaṃ gantukāmo dvāraṃ vivarati, padavāre ca hatthavāre ca dukkaṭaṃ. Dvārapidahane	1297	
PA_atk-vin01_a:1297_9	pana aññasmiṃ vā gamanassa anupakāre anāpatti. Tassa nipannokāsaṃ gantvā “itthannāmā”ti	1297	
PA_atk-vin01_a:1297_10	pakkosati, tamatthaṃ ārocetvā “ehi gacchāmā”ti vadati, vācāya vācāya dukkaṭaṃ. So	12971	
PA_atk-vin01_a:1297_11	tassa vacanena uṭṭhahati, tassāpi dukkaṭaṃ. Uṭṭhahitvā tassa santikaṃ gantukāmo nivāsanapārupanaṃ	12971	
PA_atk-vin01_a:1297_12	saṇṭhapeti, dvāraṃ vivaritvā tassa samīpaṃ gacchati, hatthavārapadavāresu sabbattha	12971	
PA_atk-vin01_a:1297_13	dukkaṭaṃ. So taṃ pucchati “asuko ca asuko ca kuhiṃ, asukañca asukañca pakkosāhī”ti,	12971	
PA_atk-vin01_a:1297_14	vācāya vācāya dukkaṭaṃ. Sabbe samāgate disvā “mayā asukasmiṃ nāma ṭhāne evarūpo nidhi	12971	
PA_atk-vin01_a:1297_15	upaladdho, gacchāma taṃ gahetvā puññāni ca karissāma, sukhañca jīvissāmā”ti vadati,	12971	
PA_atk-vin01_a:1297_16	vācāya vācāya dukkaṭameva.	12971	
PA_atk-vin01_a:1298_0	Evaṃ laddhasahāyo kudālaṃ pariyesati. Sace panassa attano kudālo atthi, “taṃ āharissāmī”ti	1298	
PA_atk-vin01_a:1298_1	gacchanto ca gaṇhanto ca āharanto ca sabbattha hatthavārapadavāresu dukkaṭaṃ āpajjati.	1298	
PA_atk-vin01_a:1298_2	Sace natthi, aññaṃ bhikkhuṃ vā gahaṭṭhaṃ vā gantvā yācati, yācanto ca sace “kudālaṃ	1298	
PA_atk-vin01_a:1298_3	me dehi, kudālena me attho, kiñci kātabbamatthi, taṃ katvā paccāharissāmī”ti musā	1298	
PA_atk-vin01_a:1298_4	abhaṇanto yācati, vācāya vācāya dukkaṭaṃ. Sace “mātikā sodhetabbā atthi, vihāre bhūmikammaṃ	1298	
PA_atk-vin01_a:1298_5	kātabbaṃ atthī”ti musāpi bhaṇati, yaṃ yaṃ vacanaṃ musā, tattha tattha pācittiyaṃ.	1298	
PA_atk-vin01_a:1298_6	Mahāaṭṭhakathāyaṃ pana saccepi alikepi dukkaṭameva vuttaṃ, taṃ pamādalikhitanti veditabbaṃ.	1298	
PA_atk-vin01_a:1298_7	Na hi adinnādānassa pubbapayoge pācittiyaṭṭhāne dukkaṭaṃ nāma atthi. Sace pana kudālassa	1298	
PA_atk-vin01_a:1298_8	daṇḍo natthi, “daṇḍaṃ karissāmī”ti vāsiṃ vā pharasuṃ vā niseti, tadatthāya gacchati,	1298	
PA_atk-vin01_a:1298_9	gantvā sukkhakaṭṭhaṃ chindati tacchati ākoṭeti, sabbattha hatthavārapadavāresu dukkaṭaṃ.	1298	
PA_atk-vin01_a:1298_10	Allarukkhaṃ chindati, pācittiyaṃ. Tato paraṃ sabbapayogesu dukkaṭaṃ. Saṅkhepaṭṭhakathāyaṃ	12981	
PA_atk-vin01_a:1298_11	pana mahāpaccariyañca tattha jātakakaṭṭhalatāchedanatthaṃ vāsipharasuṃ pariyesantānampi	12981	
PA_atk-vin01_a:1298_12	dukkaṭaṃ vuttaṃ. Sace pana tesaṃ evaṃ hoti “vāsipharasukudāle yācantā āsaṅkitā bhavissāma,	12981	
PA_atk-vin01_a:1298_13	lohaṃ samuṭṭhāpetvā karomā”ti. Tato araññaṃ gantvā lohabījatthaṃ pathaviṃ khaṇanti,	12981	
PA_atk-vin01_a:1298_14	akappiyapathaviṃ khaṇantānaṃ dukkaṭehi saddhiṃ pācittiyānīti mahāpaccariyaṃ vuttaṃ.	12981	
PA_atk-vin01_a:1298_15	Yathā ca idha, evaṃ sabbattha pācittiyaṭṭhāne dukkaṭā na muccati. Kappiyapathaviṃ	12981	
PA_atk-vin01_a:1298_16	khaṇantānaṃ dukkaṭāniyeva. Bījaṃ pana gahetvā tato paraṃ sabbakiriyāsu payoge payoge dukkaṭaṃ.	12981	
PA_atk-vin01_a:1299_0	Piṭakapariyesanepi hatthavārapadavāresu vuttanayeneva dukkaṭaṃ. Musāvāde pācittiyaṃ.	1299	
PA_atk-vin01_a:1299_1	Piṭakaṃ kātukāmatāya vallicchedane pācittiyanti sabbaṃ purimanayeneva veditabbaṃ.	1299	
PA_atk-vin01_a:1299_2	Gacchati vā āpatti dukkaṭassāti evaṃ pariyiṭṭhasahāyakudālapiṭako nidhiṭṭhānaṃ gacchati,	1299	
PA_atk-vin01_a:1299_3	padavāre padavāre dukkaṭaṃ. Sace pana gacchanto “imaṃ nidhiṃ laddhā buddhapūjaṃ vā	1299	
PA_atk-vin01_a:1299_4	dhammapūjaṃ vā saṅghabhattaṃ vā karissāmī”ti kusalaṃ uppādeti, kusalacittena gamane	1299	
PA_atk-vin01_a:1299_5	anāpatti. Kasmā? “Theyyacitto dutiyaṃ vā…pe… gacchati vā, āpatti dukkaṭassā”ti vuttattā.	1299	
PA_atk-vin01_a:1299_6	Yathā ca idha, evaṃ sabbattha atheyyacittassa anāpatti. Maggato okkamma nidhānaṭṭhānaṃ	1299	
PA_atk-vin01_a:1299_7	gamanatthāya maggaṃ karonto bhūtagāmaṃ chindati, pācittiyaṃ. Sukkhakaṭṭhaṃ chindati, dukkaṭaṃ.	1299	
PA_atk-vin01_a:1300_0	Tatthajātakanti ciranihitāya kumbhiyā upari jātakaṃ. Kaṭṭhaṃ vā lataṃ vāti na kevalaṃ	1300	
PA_atk-vin01_a:1300_1	kaṭṭhalatameva, yaṃkiñci allaṃ vā sukkhaṃ vā tiṇarukkhalatādiṃ chindantassa sahapayogattā dukkaṭameva hoti.	1300	
PA_atk-vin01_a:1301_0	Aṭṭhavidhaṃ hetaṃ dukkaṭaṃ nāma imasmiṃ ṭhāne samodhānetvā therehi dassitaṃ – pubbapayogadukkaṭaṃ,	1301	
PA_atk-vin01_a:1301_1	sahapayogadukkaṭaṃ, anāmāsadukkaṭaṃ, durupaciṇṇadukkaṭaṃ, vinayadukkaṭaṃ, ñātadukkaṭaṃ,	1301	
PA_atk-vin01_a:1301_2	ñattidukkaṭaṃ, paṭissavadukkaṭanti. Tattha “theyyacitto dutiyaṃ vā kudālaṃ vā piṭakaṃ	1301	
PA_atk-vin01_a:1301_3	vā pariyesati gacchati vā, āpatti dukkaṭassā”ti idaṃ pubbapayogadukkaṭaṃ nāma. Ettha	1301	
PA_atk-vin01_a:1301_4	hi dukkaṭaṭṭhāne dukkaṭaṃ, pācittiyaṭṭhāne pācittiyameva hoti. “Tatthajātakaṃ kaṭṭhaṃ	1301	
PA_atk-vin01_a:1301_5	vā lataṃ vā chindati, āpatti dukkaṭassā”ti idaṃ sahapayogadukkaṭaṃ nāma. Ettha pana	1301	
PA_atk-vin01_a:1301_6	pācittiyavatthu ca dukkaṭavatthu ca dukkaṭaṭṭhāneyeva tiṭṭhati. Kasmā? Avahārassa	1301	
PA_atk-vin01_a:1301_7	sahapayogattāti. Yaṃ pana dasavidhaṃ ratanaṃ, sattavidhaṃ dhaññaṃ, sabbañca āvudhabhaṇḍādiṃ	1301	
PA_atk-vin01_a:1301_8	āmasantassa dukkaṭaṃ vuttaṃ, idaṃ anāmāsadukkaṭaṃ nāma. Yaṃ kadalināḷikerādīnaṃ tatthajātakaphalāni	1301	
PA_atk-vin01_a:1301_9	āmasantassa dukkaṭaṃ vuttaṃ, idaṃ durupaciṇṇadukkaṭaṃ nāma. Yaṃ pana piṇḍāya carantassa	1301	
PA_atk-vin01_a:1301_10	patte raje patite pattaṃ appaṭiggahetvā adhovitvā vā tattha bhikkhaṃ gaṇhantassa	13011	
PA_atk-vin01_a:1301_11	dukkaṭaṃ vuttaṃ, idaṃ vinayadukkaṭaṃ nāma. “Sutvā na vadanti, āpatti dukkaṭassā”ti	13011	
PA_atk-vin01_a:1301_12	idaṃ ñātadukkaṭaṃ nāma. Yaṃ ekādasasu samanubhāsanāsu “ñattiyā dukkaṭa”nti vuttaṃ,	13011	
PA_atk-vin01_a:1301_13	idaṃ ñattidukkaṭaṃ nāma. “Tassa, bhikkhave, bhikkhuno purimikā ca na paññāyati, paṭissave	13011	
PA_atk-vin01_a:1301_14	ca āpatti dukkaṭassā”ti idaṃ paṭissavadukkaṭaṃ nāma. Idaṃ pana sahapayogadukkaṭaṃ.	13011	
PA_atk-vin01_a:1301_15	Tena vuttaṃ – “yaṃkiñci allaṃ vā sukkhaṃ vā tiṇarukkhalatādiṃ chindantassa sahapayogattā	13011	
PA_atk-vin01_a:1301_16	dukkaṭameva hotī”ti.	13011	
PA_atk-vin01_a:1302_0	Sace panassa tatthajātake tiṇarukkhalatādimhi chinnepi lajjidhammo okkamati, saṃvaro	1302	
PA_atk-vin01_a:1302_1	uppajjati, chedanapaccayā dukkaṭaṃ desetvā muccati. Atha dhuranikkhepaṃ akatvā saussāhova	1302	
PA_atk-vin01_a:1302_2	paṃsuṃ khaṇati, chedanadukkaṭaṃ paṭippassambhati, khaṇanadukkaṭe patiṭṭhāti. Akappiyapathaviṃ	1302	
PA_atk-vin01_a:1302_3	khaṇantopi hi idha sahapayogattā dukkaṭameva āpajjati. Sace panassa sabbadisāsu khaṇitvā	1302	
PA_atk-vin01_a:1302_4	kumbhimūlaṃ pattassāpi lajjidhammo okkamati, khaṇanapaccayā dukkaṭaṃ desetvā muccati.	1302	
PA_atk-vin01_a:1303_0	Byūhati vāti atha pana saussāhova paṃsuṃ viyūhati, ekapasse rāsiṃ karoti, khaṇanadukkaṭaṃ	1303	
PA_atk-vin01_a:1303_1	paṭippassambhati, viyūhanadukkaṭe patiṭṭhāti. Tañca paṃsuṃ tattha tattha puñjaṃ karonto	1303	
PA_atk-vin01_a:1303_2	payoge payoge dukkaṭaṃ āpajjati. Sace pana rāsiṃ katvāpi dhuranikkhepaṃ karoti, lajjidhammaṃ	1303	
PA_atk-vin01_a:1303_3	āpajjati, viyūhanadukkaṭaṃ desetvā muccati. Uddharati vāti atha pana saussāhova paṃsuṃ	1303	
PA_atk-vin01_a:1303_4	uddharitvā bahi pāteti, viyūhanadukkaṭaṃ paṭippassambhati, uddharaṇadukkaṭe patiṭṭhāti.	1303	
PA_atk-vin01_a:1303_5	Paṃsuṃ pana kudālena vā hatthehi vā pacchiyā vā tahiṃ tahiṃ pātento payoge payoge	1303	
PA_atk-vin01_a:1303_6	dukkaṭaṃ āpajjati. Sace pana sabbaṃ paṃsuṃ nīharitvā kumbhiṃ thalaṭṭhaṃ katvāpi lajjidhammaṃ	1303	
PA_atk-vin01_a:1303_7	āpajjati, uddharaṇadukkaṭaṃ desetvā muccati. Atha pana saussāhova kumbhiṃ āmasati,	1303	
PA_atk-vin01_a:1303_8	uddharaṇadukkaṭaṃ paṭippassambhati, āmasanadukkaṭe patiṭṭhāti. Āmasitvāpi ca lajjidhammaṃ	1303	
PA_atk-vin01_a:1303_9	āpajjanto āmasanadukkaṭaṃ desetvā muccati. Atha saussāhova kumbhiṃ phandāpeti, āmasanadukkaṭaṃ	1303	
PA_atk-vin01_a:1303_10	paṭippassambhati, “phandāpeti, āpatti thullaccayassā”ti vuttathullaccaye patiṭṭhāti.	13031	
PA_atk-vin01_a:1304_0	Tatrāyaṃ dukkaṭathullaccayānaṃ dvinnampi vacanattho – paṭhamaṃ tāvettha duṭṭhu kataṃ	1304	
PA_atk-vin01_a:1304_1	satthārā vuttakiccaṃ virādhetvā katanti dukkaṭaṃ. Atha vā duṭṭhaṃ kataṃ, virūpā sā	1304	
PA_atk-vin01_a:1304_2	kiriyā bhikkhukiriyānaṃ majjhe na sobhatīti evampi dukkaṭaṃ. Vuttañcetaṃ –	1304	
PA_atk-vin01_a:1305	“Dukkaṭaṃ iti yaṃ vuttaṃ, taṃ suṇohi yathātathaṃ;	130	
PA_atk-vin01_a:1306	Aparaddhaṃ viraddhañca, khalitaṃ yañca dukkaṭaṃ.	130	
PA_atk-vin01_a:1307	“Yaṃ manusso kare pāpaṃ, āvi vā yadi vā raho;	130	
PA_atk-vin01_a:1308	Dukkaṭanti pavedenti, tenetaṃ iti vuccatī”ti. ;	130	
PA_atk-vin01_a:1309_0	Itaraṃ pana thūlattā, accayattā ca thullaccayaṃ. “Samparāye ca duggati”, “yaṃ hoti	1309	
PA_atk-vin01_a:1309_1	kaṭukapphala”ntiādīsu viya cettha saṃyogabhāvo veditabbo. Ekassa santike desetabbesu	1309	
PA_atk-vin01_a:1309_2	hi accayesu tena samo thūlo accayo natthi. Tasmā vuttaṃ “thūlattā accayattā ca thullaccaya”nti. Vuttañcetaṃ –	1309	
PA_atk-vin01_a:1310	“Thullaccayanti yaṃ vuttaṃ, taṃ suṇohi yathātathaṃ;	131	
PA_atk-vin01_a:1311	Ekassa mūle yo deseti, yo ca taṃ paṭiggaṇhati;	131	
PA_atk-vin01_a:1312	Accayo tena samo natthi, tenetaṃ iti vuccatī”ti. ;	131	
PA_atk-vin01_a:1313_0	Phandāpentassa ca payoge payoge thullaccayaṃ. Phandāpetvāpi ca lajjidhammaṃ okkanto	1313	
PA_atk-vin01_a:1313_1	thullaccayaṃ desetvā muccati. Sahapayogato paṭṭhāyeva cettha purimā purimā āpatti	1313	
PA_atk-vin01_a:1313_2	paṭippassambhati. Sahapayogaṃ pana akatvā lajjidhammaṃ okkantena yā pubbapayoge dukkaṭapācittiyā	1313	
PA_atk-vin01_a:1313_3	āpannā, sabbā tā desetabbā. Sahapayoge ca tatthajātakacchedane bahukānipi dukkaṭāni	1313	
PA_atk-vin01_a:1313_4	paṃsukhaṇanaṃ patvā paṭippassambhanti. Ekaṃ khaṇanadukkaṭameva hoti. Khaṇane bahukānipi	1313	
PA_atk-vin01_a:1313_5	viyūhanaṃ, viyūhane bahukānipi uddharaṇaṃ, uddharaṇe bahukānipi āmasanaṃ, āmasane	1313	
PA_atk-vin01_a:1313_6	bahukānipi phandāpanaṃ patvā paṭippassambhanti. Paṃsukhaṇanādīsu ca lajjidhamme uppanne	1313	
PA_atk-vin01_a:1313_7	bahukāpi āpattiyo hontu, ekameva desetvā muccatīti kurundaṭṭhakathāyaṃ vuttaṃ. Purimāpattipaṭippassaddhi	1313	
PA_atk-vin01_a:1313_8	ca nāmesā “ñattiyā dukkaṭaṃ, dvīhi kammavācāhi thullaccayā paṭippassambhantī”ti evaṃ	1313	
PA_atk-vin01_a:1313_9	anusāvanāsuttesuyeva āgatā. Idha pana dutiyapārājike aṭṭhakathācariyappamāṇena gahetabbāti.	1313	
PA_atk-vin01_a:1314_0	Ṭhānā cāveti, āpatti pārājikassāti yo pana phandāpetvāpi lajjidhammaṃ anokkamitvāva	1314	
PA_atk-vin01_a:1314_1	taṃ kumbhiṃ ṭhānato antamaso kesaggamattampi cāveti, pārājikameva āpajjatīti attho.	1314	
PA_atk-vin01_a:1314_2	Ṭhānā cāvanañcettha chahi ākārehi veditabbaṃ. Kathaṃ? Kumbhiṃ mukhavaṭṭiyaṃ gahetvā	1314	
PA_atk-vin01_a:1314_3	attano abhimukhaṃ ākaḍḍhanto iminā antena phuṭṭhokāsaṃ kesaggamattampi pārimantena	1314	
PA_atk-vin01_a:1314_4	atikkāmeti, pārājikaṃ. Tatheva gahetvā parato pellento pārimantena phuṭṭhokāsaṃ kesaggamattampi	1314	
PA_atk-vin01_a:1314_5	iminā antena atikkāmeti, pārājikaṃ. Vāmato vā dakkhiṇato vā apanāmento vāmantena	1314	
PA_atk-vin01_a:1314_6	phuṭṭhokāsaṃ kesaggamattampi dakkhiṇantena atikkāmeti, pārājikaṃ. Dakkhiṇantena vā	1314	
PA_atk-vin01_a:1314_7	phuṭṭhokāsaṃ kesaggamattampi vāmantena atikkāmeti, pārājikaṃ. Uddhaṃ ukkhipanto kesaggamattampi	1314	
PA_atk-vin01_a:1314_8	bhūmito moceti, pārājikaṃ. Khaṇitvā heṭṭhato osīdento bundena phuṭṭhokāsaṃ kesaggamattampi	1314	
PA_atk-vin01_a:1314_9	mukhavaṭṭiyā atikkāmeti, pārājikanti evaṃ ekaṭṭhāne ṭhitāya kumbhiyā. Yadi pana kumbhimukhavaṭṭiyā	1314	
PA_atk-vin01_a:1314_10	pāsaṃ katvā lohakhāṇuṃ vā khadirasārādikhāṇuṃ vā pathaviyaṃ ākoṭetvā tattha saṅkhalikāya	13141	
PA_atk-vin01_a:1314_11	bandhitvā ṭhapenti, ekissā disāya ekāya saṅkhalikāya baddhāya dve ṭhānāni labbhanti,	13141	
PA_atk-vin01_a:1314_12	dvīsu tīsu catūsu disāsu catūhi saṅkhalikāhi baddhāya pañca ṭhānāni labbhanti.	13141	
PA_atk-vin01_a:1315_0	Tattha ekakhāṇuke baddhakumbhiyā paṭhamaṃ khāṇukaṃ vā uddharati, saṅkhalikaṃ vā chindati,	1315	
PA_atk-vin01_a:1315_1	thullaccayaṃ. Tato kumbhiṃ yathāvuttanayena kesaggamattampi ṭhānā cāveti, pārājikaṃ.	1315	
PA_atk-vin01_a:1315_2	Atha paṭhamaṃ kumbhiṃ uddharati, thullaccayaṃ. Tato khāṇukaṃ kesaggamattampi ṭhānā	1315	
PA_atk-vin01_a:1315_3	cāveti, saṅkhalikaṃ vā chindati, pārājikaṃ. Etena upāyena dvīsu tīsu catūsu khāṇukesu	1315	
PA_atk-vin01_a:1315_4	baddhakumbhiyāpi pacchime ṭhānācāvane pārājikaṃ. Sesesu thullaccayaṃ veditabbaṃ.	1315	
PA_atk-vin01_a:1316_0	Sace khāṇu natthi, saṅkhalikāya agge valayaṃ katvā tatthajātake mūle pavesitaṃ hoti,	1316	
PA_atk-vin01_a:1316_1	paṭhamaṃ kumbhiṃ uddharitvā pacchā mūlaṃ chetvā valayaṃ nīharati, pārājikaṃ. Atha	1316	
PA_atk-vin01_a:1316_2	mūlaṃ acchetvā valayaṃ ito cito ca sāreti, rakkhati. Sace pana mūlato anīharitvāpi	1316	
PA_atk-vin01_a:1316_3	hatthena gahetvā ākāsagataṃ karoti, pārājikaṃ. Ayamettha viseso. Sesaṃ vuttanayameva.	1316	
PA_atk-vin01_a:1317_0	Keci pana nimittatthāya kumbhimatthake nigrodharukkhādīni ropenti, mūlāni kumbhiṃ	1317	
PA_atk-vin01_a:1317_1	vinandhitvā ṭhitāni honti, “mūlāni chinditvā kumbhiṃ gahessāmī”ti chindantassa payoge	1317	
PA_atk-vin01_a:1317_2	payoge dukkaṭaṃ. Chinditvā okāsaṃ katvā kumbhiṃ kesaggamattampi ṭhānā cāveti, pārājikaṃ.	1317	
PA_atk-vin01_a:1317_3	Mūlāni chindatova luṭhitvā kumbhī ninnaṭṭhānaṃ gatā, rakkhati tāva. Gataṭṭhānato	1317	
PA_atk-vin01_a:1317_4	uddharati, pārājikaṃ. Sace chinnesu mūlesu ekamūlamattena kumbhī tiṭṭhati, so ca	1317	
PA_atk-vin01_a:1317_5	taṃ “imasmiṃ mūle chinne patissatī”ti chindati, chinnamatte pārājikaṃ. Sace pana	1317	
PA_atk-vin01_a:1317_6	ekamūleneva pāse baddhasūkaro viya ṭhitā hoti, aññaṃ kiñci lagganakaṃ natthi, tasmimpi	1317	
PA_atk-vin01_a:1317_7	mūle chinnamatte pārājikaṃ. Sace kumbhimatthake mahāpāsāṇo ṭhapito hoti, taṃ daṇḍena	1317	
PA_atk-vin01_a:1317_8	ukkhipitvā apanetukāmo kumbhimatthake jātarukkhaṃ chindati, dukkaṭaṃ. Tassā samīpe	1317	
PA_atk-vin01_a:1317_9	jātakaṃ chetvā āharati, atatthajātakattā taṃ chindato pācittiyaṃ.	1317	
PA_atk-vin01_a:1318_0	Attano bhājananti sace pana kumbhiṃ uddharituṃ asakkonto kumbhigatabhaṇḍaggahaṇatthaṃ	1318	
PA_atk-vin01_a:1318_1	attano bhājanaṃ pavesetvā antokumbhiyaṃ pañcamāsakaṃ vā atirekapañcamāsakaṃ vā agghanakaṃ	1318	
PA_atk-vin01_a:1318_2	theyyacitto āmasati, āpatti dukkaṭassa. Paricchedo cettha pārājikaniyamanatthaṃ vutto.	1318	
PA_atk-vin01_a:1318_3	Theyyacittena pana ūnapañcamāsakampi āmasanto dukkaṭaṃ āpajjatiyeva.	1318	
PA_atk-vin01_a:1319_0	Phandāpetīti ettha yāva ekābaddhaṃ katvā attano bhājanaṃ paveseti, tāva phandāpetīti	1319	
PA_atk-vin01_a:1319_1	vuccati. Api ca ito cito ca apabyūhantopi phandāpetiyeva, so thullaccayaṃ āpajjati.	1319	
PA_atk-vin01_a:1319_2	Yadā pana ekābaddhabhāvo chinno, kumbhigataṃ kumbhiyameva, bhājanagatampi bhājaneyeva	1319	
PA_atk-vin01_a:1319_3	hoti, tadā attano bhājanagataṃ nāma hoti. Evaṃ katvā kumbhito anīhatepi ca bhājane pārājikaṃ āpajjati.	1319	
PA_atk-vin01_a:1320	Muṭṭhiṃ vā chindatīti ettha yathā aṅgulantarehi nikkhantakahāpaṇā kumbhigate kahāpaṇe na samphusanti, evaṃ muṭṭhiṃ karonto muṭṭhiṃ chindati nāma; sopi pārājikaṃ āpajjati.	132	
PA_atk-vin01_a:1321_0	Suttārūḷhanti sutte ārūḷhaṃ; suttena āvutassāpi suttamayassāpi etaṃ adhivacanaṃ.	1321	
PA_atk-vin01_a:1321_1	Pāmaṅgādīnihi sovaṇṇamayānipi honti rūpiyamayānipi suttamayānipi, muttāvaliādayopi	1321	
PA_atk-vin01_a:1321_2	ettheva saṅgahaṃ gatā. Veṭhananti sīsaveṭhanapaṭo vuccati. Etesu yaṃkiñci theyyacitto	1321	
PA_atk-vin01_a:1321_3	āmasati, dukkaṭaṃ. Phandāpeti, thullaccayaṃ. Pāmaṅgādīni koṭiyaṃ gahetvā ākāsaṭṭhaṃ	1321	
PA_atk-vin01_a:1321_4	akaronto uccāreti, thullaccayaṃ.	1321	
PA_atk-vin01_a:1322_0	Ghaṃsanto nīharatīti ettha pana paripuṇṇāya kumbhiyā upari samatittikaṃ kumbhiṃ katvā	1322	
PA_atk-vin01_a:1322_1	ṭhapitaṃ vā ekaṃ koṭiṃ bunde ekaṃ koṭiṃ mukhavaṭṭiyaṃ katvā ṭhapitaṃ vā ghaṃsantassa	1322	
PA_atk-vin01_a:1322_2	nīharato thullaccayaṃ. Kumbhimukhā mocentassa pārājikaṃ. Yaṃ pana upaḍḍhakumbhiyaṃ	1322	
PA_atk-vin01_a:1322_3	vā rittakumbhiyaṃ vā ṭhapitaṃ, tassa attano phuṭṭhokāsova ṭhānaṃ, na sakalā kumbhī,	1322	
PA_atk-vin01_a:1322_4	tasmā taṃ ghaṃsantassāpi nīharato patiṭṭhitokāsato kesaggamatte mutte pārājikameva.	1322	
PA_atk-vin01_a:1322_5	Kumbhiyā pana paripuṇṇāya vā ūnāya vā ujukameva uddharantassa heṭṭhimakoṭiyā patiṭṭhitokāsā	1322	
PA_atk-vin01_a:1322_6	muttamatteva pārājikaṃ. Antokumbhiyaṃ ṭhapitaṃ yaṃkiñci pārājikappahonakaṃ bhaṇḍaṃ	1322	
PA_atk-vin01_a:1322_7	sakalakumbhiyaṃ cārentassa, pāmaṅgādiñca ghaṃsitvā nīharantassa yāva mukhavaṭṭiṃ	1322	
PA_atk-vin01_a:1322_8	nātikkamati, tāva thullaccayameva. Tassa hi sabbāpi kumbhī ṭhānanti saṅkhepamahāpaccariyādīsu	1322	
PA_atk-vin01_a:1322_9	vuttaṃ. Mahāaṭṭhakathāyaṃ pana “ṭhapitaṭṭhānameva ṭhānaṃ, na sakalā kumbhī. Tasmā	1322	
PA_atk-vin01_a:1322_10	yathāṭhitaṭṭhānato kesaggamattampi mocentassa pārājikamevā”ti vuttaṃ, taṃ pamāṇaṃ.	13221	
PA_atk-vin01_a:1322_11	Itaraṃ pana ākāsagataṃ akarontassa cīvaravaṃse ṭhapitacīvaraveṭhanakanayena vuttaṃ,	13221	
PA_atk-vin01_a:1322_12	taṃ na gahetabbaṃ. Vinayavinicchaye hi āgate garuke ṭhātabbaṃ, esā vinayadhammatā.	13221	
PA_atk-vin01_a:1322_13	Apica “attano bhājanagataṃ vā karoti, muṭṭhiṃ vā chindatī”ti vacanato petaṃ veditabbaṃ.	13221	
PA_atk-vin01_a:1322_14	Yathā antokumbhiyaṃ ṭhitassa na sabbā kumbhī ṭhānanti.	13221	
PA_atk-vin01_a:1323_0	Sappiādīsu yaṃkiñci pivato ekapayogena pītamatte pārājikanti mahāaṭṭhakathāyaṃ vuttaṃ.	1323	
PA_atk-vin01_a:1323_1	Mahāpaccariyādīsu pana ayaṃ vibhāgo dassito – “mukhaṃ anapanetvā ākaḍḍhantassa pivato	1323	
PA_atk-vin01_a:1323_2	sace paragalagataṃ pādaṃ na agghati, mukhagatena saddhiṃ agghati, rakkhati tāva.	1323	
PA_atk-vin01_a:1323_3	Kaṇṭhena pana paricchinnakāleyeva pārājikaṃ hoti. Sacepi oṭṭhehi paricchindanto oṭṭhe	1323	
PA_atk-vin01_a:1323_4	pidahati, pārājikameva. Uppaladaṇḍaveḷunāḷinaḷanāḷiādīhi pivantassāpi sace paragalagatameva	1323	
PA_atk-vin01_a:1323_5	pādaṃ agghati, pārājikaṃ. Sace saha mukhagatena agghati, na tāva pārājikaṃ hoti.	1323	
PA_atk-vin01_a:1323_6	Uppaladaṇḍādigatena saddhiṃ ekābaddhabhāvaṃ kopetvā oṭṭhehi paricchinnamatte pārājikaṃ.	1323	
PA_atk-vin01_a:1323_7	Sace uppaladaṇḍādigatena saddhiṃ agghati, uppaladaṇḍādīnaṃ bunde aṅguliyāpi pihitamatte	1323	
PA_atk-vin01_a:1323_8	pārājikaṃ. Pādagghanake paragalaṃ appaviṭṭhe uppaladaṇḍādīsu ca mukhe ca atirekapādārahampi	1323	
PA_atk-vin01_a:1323_9	ekābaddhaṃ hutvā tiṭṭhati, rakkhatiyevā”ti. Taṃ sabbampi yasmā “attano bhājanagataṃ	1323	
PA_atk-vin01_a:1323_10	vā karoti, muṭṭhiṃ vā chindatī”ti imaṃ nayaṃ bhajati, tasmā sudassitameva. Esa tāva ekābaddhe nayo.	13231	
PA_atk-vin01_a:1324_0	Sace pana hatthena vā pattena vā thālakādinā vā kenaci bhājanena gahetvā pivati,	1324	
PA_atk-vin01_a:1324_1	yamhi payoge pādagghanakaṃ pūreti, tamhi gate pārājikaṃ. Atha mahagghaṃ hoti, sippikāyapi	1324	
PA_atk-vin01_a:1324_2	ekapayogeneva pādagghanakaṃ gahetuṃ sakkā hoti, ekuddhāreyeva pārājikaṃ. Bhājanaṃ	1324	
PA_atk-vin01_a:1324_3	pana nimujjāpetvā gaṇhantassa yāva ekābaddhaṃ hoti, tāva rakkhati. Mukhavaṭṭiparicchedena	1324	
PA_atk-vin01_a:1324_4	vā uddhārena vā pārājikaṃ. Yadā pana sappiṃ vā telaṃ vā acchaṃ telasadisameva madhuphāṇitaṃ	1324	
PA_atk-vin01_a:1324_5	vā kumbhiṃ āviñchetvā attano bhājane paveseti, tadā tesaṃ acchatāya ekābaddhatā natthīti	1324	
PA_atk-vin01_a:1324_6	pādagghanake mukhavaṭṭito gaḷitamatte pārājikaṃ.	1324	
PA_atk-vin01_a:1325_0	Pacitvā ṭhapitaṃ pana madhuphāṇitaṃ sileso viya cikkanaṃ ākaḍḍhanavikaḍḍhanayoggaṃ	1325	
PA_atk-vin01_a:1325_1	hoti, uppanne kukkucce ekābaddhameva hutvā paṭinīharituṃ sakkoti, etaṃ mukhavaṭṭiyā	1325	
PA_atk-vin01_a:1325_2	nikkhamitvā bhājane paviṭṭhampi bāhirena saddhiṃ ekābaddhattā rakkhati, mukhavaṭṭito	1325	
PA_atk-vin01_a:1325_3	chinnamatte pana pārājikaṃ. Yopi theyyacittena parassa kumbhiyā pādagghanakaṃ sappiṃ	1325	
PA_atk-vin01_a:1325_4	vā telaṃ vā avassapivanakaṃ yaṃkiñci dukūlasāṭakaṃ vā cammakhaṇḍādīnaṃ vā aññataraṃ	1325	
PA_atk-vin01_a:1325_5	pakkhipati, hatthato muttamatte pārājikaṃ.	1325	
PA_atk-vin01_a:1326_0	Rittakumbhiyā “idāni telaṃ ākirissantī”ti ñatvā yaṃkiñci bhaṇḍaṃ theyyacitto pakkhipati,	1326	
PA_atk-vin01_a:1326_1	taṃ ce tattha tele ākiṇṇe pañcamāsakaagghanakaṃ pivati, pītamatte pārājikanti mahāaṭṭhakathāyaṃ	1326	
PA_atk-vin01_a:1326_2	vuttaṃ. Taṃ pana tattheva sukkhataḷāke sukkhamātikāya ujukaraṇavinicchayena virujjhati,	1326	
PA_atk-vin01_a:1326_3	avahāralakkhaṇañcettha na paññāyati, tasmā na gahetabbaṃ. Mahāpaccariyādīsu pana	1326	
PA_atk-vin01_a:1326_4	tassa uddhāre pārājikaṃ vuttaṃ, taṃ yuttaṃ.	1326	
PA_atk-vin01_a:1327_0	Parassa rittakumbhiyā saṅgopanatthāya bhaṇḍaṃ ṭhapetvā tattha tele ākiṇṇe “sace ayaṃ	1327	
PA_atk-vin01_a:1327_1	jānissati, maṃ palibujjhissatī”ti bhīto pādagghanakaṃ telaṃ pītaṃ bhaṇḍaṃ theyyacittena	1327	
PA_atk-vin01_a:1327_2	uddharati, pārājikaṃ. Suddhacittena uddharati, pare āharāpente bhaṇḍadeyyaṃ. Bhaṇḍadeyyaṃ	1327	
PA_atk-vin01_a:1327_3	nāma yaṃ parassa naṭṭhaṃ, tassa mūlaṃ vā tadeva vā bhaṇḍaṃ dātabbanti attho. No ce	1327	
PA_atk-vin01_a:1327_4	deti, sāmikassa dhuranikkhepe pārājikaṃ. Sace parassa kumbhiyā añño sappiṃ vā telaṃ	1327	
PA_atk-vin01_a:1327_5	vā ākirati, tatra cāyaṃ theyyacittena telapivanakaṃ bhaṇḍaṃ pakkhipati, vuttanayeneva	1327	
PA_atk-vin01_a:1327_6	pārājikaṃ. Attano rittakumbhiyā parassa sappiṃ vā telaṃ vā ākiraṇabhāvaṃ ñatvā theyyacittena	1327	
PA_atk-vin01_a:1327_7	bhaṇḍaṃ nikkhipati, pubbe vuttanayeneva uddhāre pārājikaṃ. Suddhacitto nikkhipitvā	1327	
PA_atk-vin01_a:1327_8	pacchā theyyacittena uddharati, pārājikameva. Suddhacittova uddharati, neva avahāro,	1327	
PA_atk-vin01_a:1327_9	na gīvā; mahāpaccariyaṃ pana anāpattimattameva vuttaṃ. “‘Kissa mama kumbhiyaṃ telaṃ	1327	
PA_atk-vin01_a:1327_10	ākirasī’ti kupito attano bhaṇḍaṃ uddharitvā chaḍḍeti, no bhaṇḍadeyya”nti kurundiyaṃ	13271	
PA_atk-vin01_a:1327_11	vuttaṃ. Theyyacittena mukhavaṭṭiyaṃ gahetvā kumbhiṃ āviñchati telaṃ gaḷetukāmo, pādagghanake	13271	
PA_atk-vin01_a:1327_12	gaḷite pārājikaṃ. Theyyacitteneva jajjaraṃ karoti “savitvā gamissatī”ti pādagghanake	13271	
PA_atk-vin01_a:1327_13	savitvā gate pārājikaṃ. Theyyacitteneva chiddaṃ karoti omaṭṭhaṃ vā ummaṭṭhaṃ vā vemaṭṭhaṃ	13271	
PA_atk-vin01_a:1327_14	vā, idaṃ pana sammohaṭṭhānaṃ; tasmā suṭṭhu sallekkhetabbaṃ. Ayañhettha vinicchayo	13271	
PA_atk-vin01_a:1327_15	– omaṭṭhaṃ nāma adhomukhachiddaṃ; ummaṭṭhaṃ nāma uddhaṃmukhachiddaṃ; vemaṭṭhaṃ nāma	13271	
PA_atk-vin01_a:1327_16	uḷuṅkasseva ujugatachiddaṃ. Tatra omaṭṭhassa bahi paṭṭhāya katassa abbhantarantato	13271	
PA_atk-vin01_a:1327_17	pādagghanake tele gaḷite bahi anikkhantepi pārājikaṃ. Kasmā? Yasmā tato gaḷitamattameva	13271	
PA_atk-vin01_a:1327_18	bahigataṃ nāma hoti, na kumbhigatasaṅkhyaṃ labhati. Anto paṭṭhāya katassa bāhirantato	13271	
PA_atk-vin01_a:1327_19	pādagghanake gaḷite pārājikaṃ. Ummaṭṭhassa yathā tathā vā katassa bāhirantato pādagghanake	13271	
PA_atk-vin01_a:1327_20	gaḷite pārājikaṃ. Tañhi yāva bāhirantato na gaḷati, tāva kumbhigatameva hoti. “Vemaṭṭhassa	13272	
PA_atk-vin01_a:1327_21	ca kapālamajjhato gaḷitavasena kāretabbo”ti aṭṭhakathāsu vuttaṃ. Taṃ pana anto ca	13272	
PA_atk-vin01_a:1327_22	bahi ca paṭṭhāya majjhe ṭhapetvā katachidde taḷākassa ca mariyādabhedena sameti.	13272	
PA_atk-vin01_a:1327_23	Anto paṭṭhāya kate pana bāhirantena, bahi paṭṭhāya kate abbhantarantena kāretabboti	13272	
PA_atk-vin01_a:1327_24	idamettha yuttaṃ. Yo pana “vaṭṭitvā gacchissatī”ti theyyacittena kumbhiyā ādhārakaṃ	13272	
PA_atk-vin01_a:1327_25	vā upatthambhanaleḍḍuke vā apaneti, vaṭṭitvā gatāya pārājikaṃ. Telākiraṇabhāvaṃ pana	13272	
PA_atk-vin01_a:1327_26	ñatvā rittakumbhiyā jajjarabhāve vā chiddesu vā katesu pacchā nikkhantatelappamāṇena	13272	
PA_atk-vin01_a:1327_27	bhaṇḍadeyyaṃ hoti. Aṭṭhakathāsu pana katthaci pārājikantipi likhitaṃ, taṃ pamādalikhitaṃ.	13272	
PA_atk-vin01_a:1328_0	Paripuṇṇāya kumbhiyā upari kathalaṃ vā pāsāṇaṃ vā “patitvā bhindissati, tato telaṃ	1328	
PA_atk-vin01_a:1328_1	paggharissatī”ti theyyacittena dubbandhaṃ vā karoti, duṭṭhapitaṃ vā ṭhapeti, avassapatanakaṃ	1328	
PA_atk-vin01_a:1328_2	tathā karontassa katamatte pārājikaṃ. Rittakumbhiyā upari karoti, taṃ pacchā puṇṇakāle	1328	
PA_atk-vin01_a:1328_3	patitvā bhindati, bhaṇḍadeyyaṃ. Īdisesu hi ṭhānesu bhaṇḍassa natthikāle katapayogattā	1328	
PA_atk-vin01_a:1328_4	āditova pārājikaṃ na hoti. Bhaṇḍavināsadvārassa pana katattā bhaṇḍadeyyaṃ hoti. Āharāpentesu	1328	
PA_atk-vin01_a:1328_5	adadato sāmikānaṃ dhuranikkhepena pārājikaṃ.	1328	
PA_atk-vin01_a:1329_0	Theyyacittena mātikaṃ ujukaṃ karoti “vaṭṭitvā vā gamissati, velaṃ vā uttarāpessatī”ti;	1329	
PA_atk-vin01_a:1329_1	vaṭṭitvā vā gacchatu, velaṃ vā uttaratu, ujukaraṇakāle pārājikaṃ. Īdisā hi payogā	1329	
PA_atk-vin01_a:1329_2	pubbapayogāvahāre saṅgahaṃ gacchanti. Sukkhamātikāya ujukatāya pacchā udake āgate	1329	
PA_atk-vin01_a:1329_3	vaṭṭitvā vā gacchatu, velaṃ vā uttaratu, bhaṇḍadeyyaṃ. Kasmā? Ṭhānā cāvanapayogassa	1329	
PA_atk-vin01_a:1329_4	abhāvā. Tassa lakkhaṇaṃ nāvaṭṭhe āvi bhavissati.	1329	
PA_atk-vin01_a:1330_0	Tattheva bhindati vātiādīsu aṭṭhakathāyaṃ tāva vuttaṃ – “bhindati vāti muggarena	1330	
PA_atk-vin01_a:1330_1	pothetvā bhindati. Chaḍḍeti vāti udakaṃ vā vālikaṃ vā ākiritvā uttarāpeti. Jhāpeti	1330	
PA_atk-vin01_a:1330_2	vāti dārūni āharitvā jhāpeti. Aparibhogaṃ vā karotīti akhāditabbaṃ vā apātabbaṃ vā	1330	
PA_atk-vin01_a:1330_3	karoti; uccāraṃ vā passāvaṃ vā visaṃ vā ucchiṭṭhaṃ vā kuṇapaṃ vā pātesi, āpatti dukkaṭassāti	1330	
PA_atk-vin01_a:1330_4	ṭhānācāvanassa natthitāya dukkaṭaṃ, buddhavisayo nāmeso. Kiñcāpi dukkaṭaṃ, āharāpente	1330	
PA_atk-vin01_a:1330_5	pana bhaṇḍadeyya”nti. Tattha purimadvayaṃ na sameti. Tañhi kumbhijajjarakaraṇena	1330	
PA_atk-vin01_a:1330_6	ca mātikāujukaraṇena ca saddhiṃ ekalakkhaṇaṃ. Pacchimaṃ pana dvayaṃ ṭhānā acāventenāpi	1330	
PA_atk-vin01_a:1330_7	sakkā kātuṃ. Tasmā ettha evaṃ vinicchayaṃ vadanti – “aṭṭhakathāyaṃ kira ‘ṭhānā cāvanassa	1330	
PA_atk-vin01_a:1330_8	natthitāya dukkaṭa’nti idaṃ pacchimadvayaṃ sandhāya vuttaṃ. Ṭhānā cāvanaṃ akarontoyeva	1330	
PA_atk-vin01_a:1330_9	hi theyyacittena vā vināsetukāmatāya vā jhāpeyyapi, aparibhogampi kareyya. Purimadvaye	1330	
PA_atk-vin01_a:1330_10	pana vuttanayena bhindantassa vā chaḍḍentassa vā ṭhānā cāvanaṃ atthi, tasmā tathā	13301	
PA_atk-vin01_a:1330_11	karontassa vināsetukāmatāya bhaṇḍadeyyaṃ, theyyacittena pārājika”nti. Pāḷiyaṃ “dukkaṭa”nti	13301	
PA_atk-vin01_a:1330_12	vuttattā ayuttanti ce? Na; aññathā gahetabbatthato. Pāḷiyañhi theyyacittapakkhe “bhindati	13301	
PA_atk-vin01_a:1330_13	vāti udakena sambhindati, chaḍḍeti vāti tattha vamati vā passāvaṃ vā chaḍḍetī”ti evameke vadanti.	13301	
PA_atk-vin01_a:1331_0	Ayaṃ panettha sāro – vinītavatthumhi tiṇajjhāpako viya ṭhānā acāvetukāmova kevalaṃ	1331	
PA_atk-vin01_a:1331_1	bhindati, bhinnattā pana telādīni nikkhamanti, yaṃ vā panettha patthinnaṃ, taṃ ekābaddhameva	1331	
PA_atk-vin01_a:1331_2	tiṭṭhati. Achaḍḍetukāmoyeva ca kevalaṃ tattha udakavālikādīni ākirati, ākiṇṇattā	1331	
PA_atk-vin01_a:1331_3	pana telaṃ chaḍḍīyati. Tasmā vohāravasena “bhindati vā chaḍḍeti vā”ti vuccatīti.	1331	
PA_atk-vin01_a:1331_4	Evametesaṃ padānaṃ attho gahetabbo. Nāsetukāmatāpakkhe pana itarathāpi yujjati. Evañhi	1331	
PA_atk-vin01_a:1331_5	kathiyamāne pāḷi ca aṭṭhakathā ca pubbāparena saṃsanditvā kathitā honti. Ettāvatāpi	1331	
PA_atk-vin01_a:1331_6	ca santosaṃ akatvā ācariye payirupāsitvā vinicchayo veditabboti.	1331	
PA_atk-vin01_a:1332	Bhūmaṭṭhakathā niṭṭhitā.	133	
PA_atk-vin01_a:1333	Thalaṭṭhakathā	133	
PA_atk-vin01_a:1334_0	95. Thalaṭṭhe thale nikkhittanti bhūmitale vā pāsāṇatalapabbatatalādīsu vā yattha	1334	
PA_atk-vin01_a:1334_1	katthaci paṭicchanne vā appaṭicchanne vā ṭhapitaṃ thalaṭṭhanti veditabbaṃ. Taṃ sace	1334	
PA_atk-vin01_a:1334_2	rāsikataṃ hoti, antokumbhiyaṃ bhājanagatakaraṇamuṭṭhicchedanavinicchayena vinicchinitabbaṃ.	1334	
PA_atk-vin01_a:1334_3	Sace ekābaddhaṃ silesaniyyāsādi pakkamadhuphāṇitavinicchayena vinicchinitabbaṃ. Sace	1334	
PA_atk-vin01_a:1334_4	garukaṃ hoti bhārabaddhaṃ lohapiṇḍi-guḷapiṇḍi-telamadhughaṭādi vā, kumbhiyaṃ ṭhānācāvanavinicchayena	1334	
PA_atk-vin01_a:1334_5	vinicchinitabbaṃ. Saṅkhalikabaddhassa ca ṭhānabhedo sallakkhetabbo. Pattharitvā ṭhapitaṃ	1334	
PA_atk-vin01_a:1334_6	pana pāvārattharaṇasāṭakādiṃ ujukaṃ gahetvā ākaḍḍhati, pārimante orimantena phuṭṭhokāsaṃ	1334	
PA_atk-vin01_a:1334_7	atikkante pārājikaṃ. Evaṃ sabbadisāsu sallakkhetabbaṃ. Veṭhetvā uddharati, kesaggamattaṃ	1334	
PA_atk-vin01_a:1334_8	ākāsagataṃ karontassa pārājikaṃ. Sesaṃ vuttanayamevāti.	1334	
PA_atk-vin01_a:1335	Thalaṭṭhakathā niṭṭhitā.	133	
PA_atk-vin01_a:1336	Ākāsaṭṭhakathā	133	
PA_atk-vin01_a:1337_0	96. Ākāsaṭṭhe morassa chahi ākārehi ṭhānaparicchedo veditabbo – purato mukhatuṇḍakena,	1337	
PA_atk-vin01_a:1337_1	pacchato kalāpaggena, ubhayapassesu pakkhapariyantehi, adho pādanakhasikhāya, uddhaṃ	1337	
PA_atk-vin01_a:1337_2	sikhaggenāti. Bhikkhu “sassāmikaṃ ākāsaṭṭhaṃ moraṃ gahessāmī”ti purato vā tiṭṭhati,	1337	
PA_atk-vin01_a:1337_3	hatthaṃ vā pasāreti, moro ākāseyeva pakkhe cāreti, vātaṃ gāhāpetvā gamanaṃ upacchinditvā	1337	
PA_atk-vin01_a:1337_4	tiṭṭhati. Tassa bhikkhuno dukkaṭaṃ. Taṃ aphandento hatthena āmasati, dukkaṭameva.	1337	
PA_atk-vin01_a:1337_5	Ṭhānā acāvento phandāpeti, thullaccayaṃ. Hatthena pana gahetvā vā aggahetvā vā mukhatuṇḍakena	1337	
PA_atk-vin01_a:1337_6	phuṭṭhokāsaṃ kalāpaggaṃ, kalāpaggena vā phuṭṭhokāsaṃ mukhatuṇḍakaṃ atikkāmeti, pārājikaṃ.	1337	
PA_atk-vin01_a:1337_7	Tathā vāmapakkhapariyantena phuṭṭhokāsaṃ dakkhiṇapakkhapariyantaṃ, dakkhiṇapakkhapariyantena	1337	
PA_atk-vin01_a:1337_8	vā phuṭṭhokāsaṃ vāmapakkhapariyantaṃ atikkāmeti, pārājikaṃ. Tathā pādanakhasikhāya	1337	
PA_atk-vin01_a:1337_9	phuṭṭhokāsaṃ sikhaggaṃ, sikhaggena vā phuṭṭhokāsaṃ pādanakhasikhaṃ atikkāmeti, pārājikaṃ.	1337	
PA_atk-vin01_a:1338_0	Ākāsena gacchanto moro sīsādīsu yasmiṃ aṅge nilīyati, taṃ tassa ṭhānaṃ. Tasmā taṃ	1338	
PA_atk-vin01_a:1338_1	hatthe nilīnaṃ ito cito ca karontopi phandāpetiyeva, yadi pana itarena hatthena gahetvā	1338	
PA_atk-vin01_a:1338_2	ṭhānā cāveti, pārājikaṃ. Itaraṃ hatthaṃ upaneti, moro sayameva uḍḍetvā tattha nilīyati,	1338	
PA_atk-vin01_a:1338_3	anāpatti. Aṅge nilīnabhāvaṃ ñatvā theyyacittena ekaṃ padavāraṃ gacchati, thullaccayaṃ. Dutiye pārājikaṃ.	1338	
PA_atk-vin01_a:1339_0	Bhūmiyaṃ ṭhitamoro dvinnaṃ vā pādānaṃ kalāpassa ca vasena tīṇi ṭhānāni labhati. Taṃ	1339	
PA_atk-vin01_a:1339_1	ukkhipantassa yāva ekampi ṭhānaṃ pathaviṃ phusati, tāva thullaccayaṃ. Kesaggamattampi	1339	
PA_atk-vin01_a:1339_2	pathaviyā mocitamatte pārājikaṃ. Pañjare ṭhitaṃ saha pañjarena uddharati, pārājikaṃ.	1339	
PA_atk-vin01_a:1339_3	Yadi pana pādaṃ na agghati, sabbattha agghavasena kātabbaṃ. Antovatthumhi carantaṃ	1339	
PA_atk-vin01_a:1339_4	moraṃ theyyacittena padasā bahivatthuṃ nīharanto dvāraparicchedaṃ atikkāmeti, pārājikaṃ.	1339	
PA_atk-vin01_a:1339_5	Vaje ṭhitabalībaddassa hi vajo viya antovatthu tassa ṭhānaṃ. Hatthena pana gahetvā	1339	
PA_atk-vin01_a:1339_6	antovatthusmimpi ākāsagataṃ karontassa pārājikameva. Antogāme carantampi gāmaparikkhepaṃ	1339	
PA_atk-vin01_a:1339_7	atikkāmentassa pārājikaṃ. Sayameva nikkhamitvā gāmūpacāre vā vatthūpacāre vā carantaṃ	1339	
PA_atk-vin01_a:1339_8	pana theyyacitto kaṭṭhena vā kathalāya vā utrāsetvā aṭavimukhaṃ karoti, moro uḍḍetvā	1339	
PA_atk-vin01_a:1339_9	antogāme vā antovatthumhi vā chadanapiṭṭhe vā nilīyati, rakkhati. Sace pana aṭavimukhe	1339	
PA_atk-vin01_a:1339_10	uḍḍeti vā gacchati vā “aṭaviṃ pavesetvā gahessāmī”ti parikappe asati pathavito kesaggamattampi	13391	
PA_atk-vin01_a:1339_11	uḍḍitamatte vā dutiyapadavāre vā pārājikaṃ. Kasmā? Yasmā gāmato nikkhantassa ṭhitaṭṭhānameva	13391	
PA_atk-vin01_a:1339_12	ṭhānaṃ hoti. Kapiñjarādīsupi ayameva vinicchayo.	13391	
PA_atk-vin01_a:1340_0	Sāṭakaṃ vāti vātavegukkhittaṃ pathavitale pattharitvā ṭhapitamiva ākāsena gacchantaṃ	1340	
PA_atk-vin01_a:1340_1	khalibaddhaṃ sāṭakaṃ abhimukhāgataṃ hatthena ekasmiṃ ante gaṇhāti, ito cito ca ṭhānaṃ	1340	
PA_atk-vin01_a:1340_2	avikopentoyeva gamanupacchede dukkaṭaṃ. Ṭhānācāvanaṃ akaronto cāleti, phandāpane	1340	
PA_atk-vin01_a:1340_3	thullaccayaṃ. Ṭhānā cāveti, pārājikaṃ. Ṭhānaparicchedo cassa morasseva chahi ākārehi veditabbo.	1340	
PA_atk-vin01_a:1341_0	Abaddhasāṭako pana ekasmiṃ ante gahitamatteva dutiyenantena patitvā bhūmiyaṃ patiṭṭhāti,	1341	
PA_atk-vin01_a:1341_1	tassa dve ṭhānāni honti – hattho ceva bhūmi ca. Taṃ yathāgahitameva paṭhamaṃ gahitokāsappadesato	1341	
PA_atk-vin01_a:1341_2	cāleti, thullaccayaṃ. Pacchā bhūmito dutiyahatthena vā pādena vā ukkhipati, pārājikaṃ.	1341	
PA_atk-vin01_a:1341_3	Paṭhamaṃ vā bhūmito uddharati, thullaccayaṃ. Pacchā gahitokāsappadesato cāveti, pārājikaṃ.	1341	
PA_atk-vin01_a:1341_4	Gahaṇaṃ vā amuñcanto ujukameva hatthaṃ onāmetvā bhūmigataṃ katvā teneva hatthena	1341	
PA_atk-vin01_a:1341_5	ukkhipati, pārājikaṃ. Veṭhanepi ayameva vinicchayo.	1341	
PA_atk-vin01_a:1342_0	Hiraññaṃ vā suvaṇṇaṃ vā chijjamānanti manussānaṃ alaṅkarontānaṃ gīveyyakādipiḷandhanaṃ	1342	
PA_atk-vin01_a:1342_1	vā suvaṇṇasalākaṃ chindantānaṃ suvaṇṇakārānaṃ suvaṇṇakhaṇḍaṃ vā chijjamānaṃ patati,	1342	
PA_atk-vin01_a:1342_2	tañce bhikkhu ākāsena āgacchantaṃ theyyacitto hatthena gaṇhāti, gahaṇameva ṭhānaṃ.	1342	
PA_atk-vin01_a:1342_3	Gahitappadesato hatthaṃ apaneti, pārājikaṃ. Cīvare patitaṃ hatthena ukkhipati, pārājikaṃ.	1342	
PA_atk-vin01_a:1342_4	Anuddharitvāva yāti, dutiye padavāre pārājikaṃ. Patte patitepi eseva nayo. Sīse vā	1342	
PA_atk-vin01_a:1342_5	mukhe vā pāde vā patiṭṭhitaṃ hatthena gaṇhāti, pārājikaṃ. Aggahetvāva yāti, dutiye	1342	
PA_atk-vin01_a:1342_6	padavāre pārājikaṃ. Yattha katthaci patati, tassa patitokāsova ṭhānaṃ, na sabbaṃ	1342	
PA_atk-vin01_a:1342_7	aṅgapaccaṅgaṃ pattacīvaraṃ vāti.	1342	
PA_atk-vin01_a:1343	Ākāsaṭṭhakathā niṭṭhitā.	134	
PA_atk-vin01_a:1344	Vehāsaṭṭhakathā	134	
PA_atk-vin01_a:1345_0	97. Vehāsaṭṭhe mañcapīṭhādīsu ṭhapitaṃ bhaṇḍaṃ āmāsaṃ vā hotu anāmāsaṃ vā, theyyacittena	1345	
PA_atk-vin01_a:1345_1	āmasantassa dukkaṭaṃ. Mañcapīṭhesu ṭhapitabhaṇḍesu panettha thalaṭṭhe vuttanayena	1345	
PA_atk-vin01_a:1345_2	vinicchayo veditabbo. Ayaṃ pana viseso – sace khaliyā baddhasāṭako mañce vā pīṭhe	1345	
PA_atk-vin01_a:1345_3	vā patthaṭo majjhena mañcatalaṃ na phusati, mañcapādeva phusati, tesaṃ vasena ṭhānaṃ	1345	
PA_atk-vin01_a:1345_4	veditabbaṃ. Pādānaṃ upari phuṭṭhokāsameva hi atikkamitamattena tattha pārājikaṃ hoti.	1345	
PA_atk-vin01_a:1345_5	Saha mañcapīṭhehi harantassa pana mañcapīṭhapādānaṃ patiṭṭhitokāsavasena ṭhānaṃ veditabbaṃ.	1345	
PA_atk-vin01_a:1346_0	Cīvaravaṃse vāti cīvaraṭhapanatthāya bandhitvā ṭhapite vaṃse vā kaṭṭhadaṇḍake vā.	1346	
PA_atk-vin01_a:1346_1	Tattha saṃharitvā pārato antaṃ orato bhogaṃ katvā ṭhapitacīvarassa patiṭṭhitokāsena	1346	
PA_atk-vin01_a:1346_2	phuṭṭhokāsova ṭhānaṃ, na sabbo cīvaravaṃso. Tasmā theyyacittena taṃ bhoge gahetvā	1346	
PA_atk-vin01_a:1346_3	ākaḍḍhantassa pārato vaṃse patiṭṭhitokāsaṃ orato cīvarena vaṃsassa phuṭṭhappadesaṃ	1346	
PA_atk-vin01_a:1346_4	atikkāmentassa ekadvaṅgulamattākaḍḍhaneneva pārājikaṃ. Ante gahetvā ākaḍḍhantassāpi	1346	
PA_atk-vin01_a:1346_5	eseva nayo. Tattheva pana cīvaravaṃse vāmato vā dakkhiṇato vā sārentassa vāmantena	1346	
PA_atk-vin01_a:1346_6	dakkhiṇantaṭṭhānaṃ dakkhiṇantena vā vāmantaṭṭhānaṃ atikkantamatte dasadvādasaṅgulamattasāraṇeneva	1346	
PA_atk-vin01_a:1346_7	pārājikaṃ. Uddhaṃ ukkhipantassa kesaggamattukkhipanena pārājikaṃ. Cīvaravaṃsaṃ phusantaṃ	1346	
PA_atk-vin01_a:1346_8	vā aphusantaṃ vā rajjukena bandhitvā ṭhapitacīvaraṃ mocentassa thullaccayaṃ, mutte	1346	
PA_atk-vin01_a:1346_9	pārājikaṃ. Muttamattameva hi taṃ “ṭhānā cuta”nti saṅkhyaṃ gacchati. Vaṃse veṭhetvā	1346	
PA_atk-vin01_a:1346_10	ṭhapitaṃ nibbeṭhentassa thullaccayaṃ, nibbeṭhitamatte pārājikaṃ. Valayaṃ katvā ṭhapite	13461	
PA_atk-vin01_a:1346_11	valayaṃ chindati vā moceti vā ekaṃ vā vaṃsakoṭiṃ mocetvā nīharati, thullaccayaṃ.	13461	
PA_atk-vin01_a:1346_12	Chinnamatte muttamatte nīhaṭamatte ca pārājikaṃ. Tathā akatvāva cīvaravaṃse ito cito	13461	
PA_atk-vin01_a:1346_13	ca sāreti, rakkhati tāva. Valayassa hi sabbopi cīvaravaṃso ṭhānaṃ. Kasmā? Tattha	13461	
PA_atk-vin01_a:1346_14	saṃsaraṇadhammatāya. Yadā pana naṃ hatthena gahetvā ākāsagataṃ karoti, pārājikaṃ.	13461	
PA_atk-vin01_a:1346_15	Pasāretvā ṭhapitassa patiṭṭhitokāsena phuṭṭhokāsova ṭhānaṃ. Tattha saṃharitvā ṭhapite	13461	
PA_atk-vin01_a:1346_16	vuttanayena vinicchayo veditabbo. Yaṃ pana ekenantena bhūmiṃ phusitvā ṭhitaṃ hoti,	13461	
PA_atk-vin01_a:1346_17	tassa cīvaravaṃse ca bhūmiyañca patiṭṭhitokāsavasena dve ṭhānāni. Tattha bhūmiyaṃ	13461	
PA_atk-vin01_a:1346_18	ekenantena patiṭṭhite abaddhasāṭake vuttanayeneva vinicchayo veditabbo. Cīvararajjuyāpi ayameva vinicchayo.	13461	
PA_atk-vin01_a:1347_0	Aṅkusake laggetvā ṭhapitabhaṇḍaṃ pana bhesajjaghaṭo vā bhesajjatthavikā vā sace bhittiṃ	1347	
PA_atk-vin01_a:1347_1	vā bhūmiṃ vā aphusitvā ṭhapitaṃ lagganakaṃ ghaṃsantassa nīharato aṅkusakoṭito nikkhantamatte	1347	
PA_atk-vin01_a:1347_2	pārājikaṃ. Lagganakaṃ baddhaṃ hoti, bundena ukkhipitvā ākāsagataṃ karontassa aṅkusakoṭito	1347	
PA_atk-vin01_a:1347_3	anikkhantepi pārājikaṃ. Bhittinissitaṃ hoti, paṭhamaṃ aṅkusakoṭito nīharati, thullaccayaṃ.	1347	
PA_atk-vin01_a:1347_4	Pacchā bhittiṃ moceti, pārājikaṃ. Paṭhamaṃ bhittiṃ mocetvā pacchā aṅkusato nīharantassāpi	1347	
PA_atk-vin01_a:1347_5	eseva nayo. Sace pana bhāriyaṃ bhaṇḍaṃ nīharituṃ asakkonto sayaṃ bhittinissitaṃ katvā	1347	
PA_atk-vin01_a:1347_6	aṅkusato nīharati, puna bhittiṃ amocetvāpi aṅkusato nīhaṭamatteyeva pārājikaṃ. Attanā	1347	
PA_atk-vin01_a:1347_7	kataṭṭhānañhi ṭhānaṃ na hoti. Bhūmiṃ phusitvā ṭhitassa pana dve eva ṭhānāni. Tattha	1347	
PA_atk-vin01_a:1347_8	vuttoyeva vinicchayo. Yaṃ pana sikkāya pakkhipitvā laggitaṃ hoti, taṃ sikkāto nīharantassāpi	1347	
PA_atk-vin01_a:1347_9	saha sikkāya aṅkusato nīharantassāpi pārājikaṃ. Bhittibhūmisannissitavasena cettha	1347	
PA_atk-vin01_a:1347_10	ṭhānabhedopi veditabbo.	13471	
PA_atk-vin01_a:1348_0	Bhittikhīloti ujukaṃ katvā bhittiyaṃ ākoṭito vā tatthajātako eva vā; nāgadanto pana	1348	
PA_atk-vin01_a:1348_1	vaṅko ākoṭito eva. Tesu laggetvā ṭhapitaṃ aṅkusake vuttanayeneva vinicchinitabbaṃ.	1348	
PA_atk-vin01_a:1348_2	Dvīsu tīsu pana paṭipāṭiyā ṭhitesu āropetvā ṭhapitaṃ kuntaṃ vā bhindivālaṃ vā agge	1348	
PA_atk-vin01_a:1348_3	vā bunde vā gahetvā ākaḍḍhati, ekamekassa phuṭṭhokāsamatte atikkante pārājikaṃ. Phuṭṭhokāsamattameva	1348	
PA_atk-vin01_a:1348_4	hi tesaṃ ṭhānaṃ hoti, na sabbe khīlā vā nāgadantā vā. Bhittiabhimukho ṭhatvā majjhe	1348	
PA_atk-vin01_a:1348_5	gahetvā ākaḍḍhati, orimantena phuṭṭhokāsaṃ pārimantena atikkantamatte pārājikaṃ.	1348	
PA_atk-vin01_a:1348_6	Parato pellentassāpi eseva nayo. Hatthena gahetvā ujukaṃ ukkhipanto kesaggamattampi	1348	
PA_atk-vin01_a:1348_7	ākāsagataṃ karoti, pārājikaṃ. Bhittiṃ nissāya ṭhapitaṃ bhittiṃ ghaṃsanto ākaḍḍhati,	1348	
PA_atk-vin01_a:1348_8	aggena phuṭṭhokāsaṃ bundaṃ, bundena vā phuṭṭhokāsaṃ aggaṃ atikkāmentassa pārājikaṃ.	1348	
PA_atk-vin01_a:1348_9	Bhittiabhimukho ṭhatvā ākaḍḍhanto ekenantena phuṭṭhokāsaṃ aparantaṃ atikkāmeti, pārājikaṃ.	1348	
PA_atk-vin01_a:1348_10	Ujukaṃ ukkhipanto kesaggamattaṃ ākāsagataṃ karoti, pārājikaṃ.	13481	
PA_atk-vin01_a:1349_0	Rukkhe vā laggitanti tālarukkhādīsu āropetvā laggite aṅkusakādīsu vuttanayena vinicchayo	1349	
PA_atk-vin01_a:1349_1	veditabbo. Tatthajātakaṃ pana tālapiṇḍiṃ cālentassa thullaccayaṃ. Yasmiṃ phale pārājikavatthu	1349	
PA_atk-vin01_a:1349_2	pūrati, tasmiṃ bandhanā muttamatte pārājikaṃ. Piṇḍiṃ chindati, pārājikaṃ. Aggena	1349	
PA_atk-vin01_a:1349_3	paṇṇantaraṃ āropetvā ṭhapitā dve ṭhānāni labhati – ṭhapitaṭṭhānañca vaṇṭaṭṭhānañca;	1349	
PA_atk-vin01_a:1349_4	tattha vuttanayena vinicchayo veditabbo. Yo pana “chinnamattā patamānā saddaṃ kareyyā”ti	1349	
PA_atk-vin01_a:1349_5	bhayena sayaṃ aggena paṇṇantaraṃ āropetvā chindati, chinnamatte pārājikaṃ. Attanā	1349	
PA_atk-vin01_a:1349_6	kataṭṭhānañhi ṭhānaṃ na hoti. Etena upāyena sabbarukkhānaṃ pupphaphalesu vinicchayo veditabbo.	1349	
PA_atk-vin01_a:1350_0	Pattādhārakepīti ettha rukkhādhārako vā hotu valayādhārako vā daṇḍādhārako vā yaṃkiñci	1350	
PA_atk-vin01_a:1350_1	pattaṭṭhapanakaṃ pacchikāpi hotu pattādhārako tveva saṅkhyaṃ gacchati. Tattha ṭhapitapattassa	1350	
PA_atk-vin01_a:1350_2	pattena phuṭṭhokāso eva ṭhānaṃ. Tattha rukkhādhārake pañcahākārehi ṭhānaparicchedo	1350	
PA_atk-vin01_a:1350_3	hoti. Tattha ṭhitaṃ pattaṃ mukhavaṭṭiyaṃ gahetvā catūsu disāsu yato kutoci kaḍḍhanto	1350	
PA_atk-vin01_a:1350_4	ekenantena phuṭṭhokāsaṃ aparantaṃ atikkāmeti, pārājikaṃ. Uddhaṃ kesaggamattaṃ ukkhipato	1350	
PA_atk-vin01_a:1350_5	pārājikaṃ. Sahādhārakena harantassāpi eseva nayoti.	1350	
PA_atk-vin01_a:1351	Vehāsaṭṭhakathā niṭṭhitā.	135	
PA_atk-vin01_a:1352	Udakaṭṭhakathā	135	
PA_atk-vin01_a:1353_0	98. Udakaṭṭhe – udake nikkhittaṃ hotīti rājabhayādibhītehi udakena avinassanadhammesu	1353	
PA_atk-vin01_a:1353_1	tambalohabhājanādīsu suppaṭicchannaṃ katvā pokkharaṇīādīsu asandanake udake nikkhittaṃ.	1353	
PA_atk-vin01_a:1353_2	Tassa patiṭṭhitokāsoyeva ṭhānaṃ, na sabbaṃ udakaṃ. Gacchati vā āpatti dukkaṭassāti	1353	
PA_atk-vin01_a:1353_3	agambhīre udake padasā gacchantassa padavāre padavāre dukkaṭaṃ. Gambhīre hatthehi	1353	
PA_atk-vin01_a:1353_4	vā pādehi vā payogaṃ karontassa hatthavārehi vā padavārehi vā payoge payoge dukkaṭaṃ.	1353	
PA_atk-vin01_a:1353_5	Eseva nayo kumbhigahaṇatthaṃ nimujjanummujjanesu. Sace pana antarā kiñci udakasappaṃ	1353	
PA_atk-vin01_a:1353_6	vā vāḷamacchaṃ vā disvā bhīto palāyati, anāpatti. Āmasanādīsu bhūmigatāya kumbhiyā	1353	
PA_atk-vin01_a:1353_7	vuttanayeneva vinicchayo veditabbo. Ayaṃ pana viseso – tattha bhūmiṃ khaṇitvā kaḍḍhati,	1353	
PA_atk-vin01_a:1353_8	idha kaddame osāreti. Evaṃ chahākārehi ṭhānaparicchedo hoti.	1353	
PA_atk-vin01_a:1354_0	Uppalādīsu yasmiṃ pupphe vatthuṃ pūreti, tasmiṃ chinnamatte pārājikaṃ. Uppalajātikānañcettha	1354	
PA_atk-vin01_a:1354_1	yāva ekasmimpi passe vāko na chijjati, tāva rakkhati. Padumajātikānaṃ pana daṇḍe	1354	
PA_atk-vin01_a:1354_2	chinne abbhantare suttaṃ acchinnampi na rakkhati. Sāmikehi chinditvā ṭhapitāni uppalādīni	1354	
PA_atk-vin01_a:1354_3	honti, yaṃ vatthuṃ pūreti, tasmiṃ uddhaṭe pārājikaṃ. Hatthakabaddhāni honti, yasmiṃ	1354	
PA_atk-vin01_a:1354_4	hatthake vatthu pūrati, tasmiṃ uddhaṭe pārājikaṃ. Bhārabaddhāni honti, taṃ bhāraṃ	1354	
PA_atk-vin01_a:1354_5	channaṃ ākārānaṃ yena kenaci ākārena ṭhānā cāventassa bhūmaṭṭhakumbhiyaṃ vuttanayena	1354	
PA_atk-vin01_a:1354_6	pārājikaṃ. Dīghanāḷāni uppalādīni honti, pupphesu vā nāḷesu vā veṇiṃ katvā udakapiṭṭhe	1354	
PA_atk-vin01_a:1354_7	rajjukesu tiṇāni santharitvā ṭhapenti vā bandhanti vā, tesaṃ dīghato pupphaggena	1354	
PA_atk-vin01_a:1354_8	ca nāḷantena ca tiriyaṃ pariyantehi heṭṭhā patiṭṭhitokāsena uddhaṃ upari ṭhitassa	1354	
PA_atk-vin01_a:1354_9	piṭṭhiyāti chahākārehi ṭhānā cāvanaparicchedo veditabbo.	1354	
PA_atk-vin01_a:1355_0	Yopi udakapiṭṭhiyaṃ ṭhapitapupphakalāpaṃ udakaṃ cāletvā vīciṃ uṭṭhāpetvā kesaggamattampi	1355	
PA_atk-vin01_a:1355_1	yathāṭhitaṭṭhānato cāveti, pārājikaṃ. Atha pana parikappeti “ettha gataṃ gahessāmī”ti,	1355	
PA_atk-vin01_a:1355_2	rakkhati tāva; gataṭṭhāne pana uddharato pārājikaṃ. Udakato accuggatassa pupphassa	1355	
PA_atk-vin01_a:1355_3	sakalamudakaṃ ṭhānaṃ, taṃ uppāṭetvā ujukaṃ uddharantassa nāḷante kesaggamattaṃ udakato	1355	
PA_atk-vin01_a:1355_4	atikkante pārājikaṃ. Pupphe gahetvā apanāmetvā ākaḍḍhanto uppāṭeti, na udakaṃ ṭhānaṃ,	1355	
PA_atk-vin01_a:1355_5	uppāṭitamatte pārājikaṃ. Kalāpabaddhāni pupphāni udakaṭṭhāne vā rukkhe vā gacche	1355	
PA_atk-vin01_a:1355_6	vā bandhitvā ṭhapenti, bandhanaṃ amocetvā ito cito ca karontassa thullaccayaṃ, bandhane	1355	
PA_atk-vin01_a:1355_7	muttamatte pārājikaṃ. Paṭhamaṃ bandhanaṃ mocetvā pacchā harati, ettha chahākārehi	1355	
PA_atk-vin01_a:1355_8	ṭhānaparicchedoti idaṃ ubhayaṃ mahāpaccariyādīsu vuttaṃ. Paduminiyaṃ pupphāni saha	1355	
PA_atk-vin01_a:1355_9	paduminiṃyā gaṇhitukāmassa pupphanāḷehi ca pattanāḷehi ca phuṭṭhaudakavasena uddhañceva	1355	
PA_atk-vin01_a:1355_10	tiriyañca ṭhānaparicchedo veditabbo. Taṃ panassa paduminiṃ anuppāṭetvā pupphāni vā	13551	
PA_atk-vin01_a:1355_11	pattāni vā attano abhimukhaṃ ākaḍḍhantassa thullaccayaṃ. Uppāṭitamatte pārājikaṃ.	13551	
PA_atk-vin01_a:1356_0	Pupphapattanāḷe ṭhānato acāvetvāpi paṭhamaṃ paduminiṃ uppāṭentassa thullaccayaṃ.	1356	
PA_atk-vin01_a:1356_1	Pacchā pupphapattanāḷesu ṭhānā cāvitesu pārājikaṃ. Uppāṭitāya paduminiyā pupphaṃ	1356	
PA_atk-vin01_a:1356_2	gaṇhanto pana bhaṇḍaṃ agghāpetvā kāretabbo. Bahi ṭhapite rāsikatakalāpabaddhabhārabaddhapupphepi	1356	
PA_atk-vin01_a:1356_3	eseva nayo. Bhisaṃ vā muḷālaṃ vā yena vatthu pūrati, taṃ uppāṭentassa pārājikaṃ.	1356	
PA_atk-vin01_a:1356_4	Kaddame phuṭṭhokāsavasena cettha ṭhānaṃ paricchinditabbaṃ. Tāni uppāṭentassa sukhumampi	1356	
PA_atk-vin01_a:1356_5	mūlaṃ acchinnaṃ hoti, rakkhati tāva. Bhisapabbe jātaṃ pattaṃ vā pupphaṃ vā hoti,	1356	
PA_atk-vin01_a:1356_6	tampi rakkhatīti mahāaṭṭhakathāyameva vuttaṃ. Bhisagaṇṭhimhi pana kaṇṭako hoti yobbanappattānaṃ	1356	
PA_atk-vin01_a:1356_7	mukhapiḷakā viya, ayaṃ adīghattā na rakkhati. Sesaṃ uppalādīsu vuttanayameva.	1356	
PA_atk-vin01_a:1357_0	Macchakacchapānaṃ sassāmikānaṃ vāpiādīsu sakalamudakaṃ ṭhānaṃ. Tasmā yo paṭijagganaṭṭhāne	1357	
PA_atk-vin01_a:1357_1	sassāmikaṃ macchaṃ baḷisena vā jālena vā kumanena vā hatthena vā gaṇhāti, tassa yena	1357	
PA_atk-vin01_a:1357_2	macchena vatthu pūrati, tasmiṃ kesaggamattampi udakato uddhaṭamatte pārājikaṃ. Koci	1357	
PA_atk-vin01_a:1357_3	maccho gayhamāno ito cito ca dhāvati, ākāsaṃ vā uppatati, tīre vā patati, ākāse vā	1357	
PA_atk-vin01_a:1357_4	ṭhitaṃ tīre vā patitaṃ gaṇhatopi pārājikameva. Kacchapampi bahi gocaratthaṃ gataṃ	1357	
PA_atk-vin01_a:1357_5	gaṇhato eseva nayo. Udakaṭṭhaṃ pana udakā mocayato pārājikaṃ.	1357	
PA_atk-vin01_a:1358_0	Tesu tesu pana janapadesu sabbasādhāraṇassa mahātaḷākassa niddhamanatumbaṃ nissāya	1358	
PA_atk-vin01_a:1358_1	sabbasādhāraṇameva kunnadīsadisaṃ udakavāhakaṃ khaṇanti. Tato khuddakamātikāyo nīharitvā	1358	
PA_atk-vin01_a:1358_2	mātikākoṭiyaṃ attano attano vaḷañjanatthāya āvāṭe khaṇanti. Tesaṃ pana yadā udakena	1358	
PA_atk-vin01_a:1358_3	attho hoti, tadā āvāṭe khuddakamātikāyo udakavāhakañca sodhetvā niddhamanatumbaṃ	1358	
PA_atk-vin01_a:1358_4	ugghāṭenti. Tato udakena saddhiṃ macchā nikkhamitvā anupubbena āvāṭe patvā vasanti.	1358	
PA_atk-vin01_a:1358_5	Tattha taḷāke ca udakavāhakesu ca macche gaṇhante na vārenti. Khuddakāsu pana attano	1358	
PA_atk-vin01_a:1358_6	attano mātikāsu udakaāvāṭesu ca paviṭṭhamacche gaṇhituṃ na denti, vārenti; tattha	1358	
PA_atk-vin01_a:1358_7	yo taḷāke vā niddhamanatumbe vā udakavāhake vā macche gaṇhāti, avahārena so na kāretabbo.	1358	
PA_atk-vin01_a:1358_8	Khuddakamātikāsu pana āvāṭesu vā paviṭṭhaṃ gaṇhanto gahitassa agghavasena kāretabbo.	1358	
PA_atk-vin01_a:1358_9	Sace tato gayhamāno maccho ākāse vā uppatati, tīre vā patati, taṃ ākāsaṭṭhaṃ vā tīraṭṭhaṃ	1358	
PA_atk-vin01_a:1358_10	vā udakavinimuttaṃ gaṇhato avahāro natthi. Kasmā? Yasmā attano pariggahaṭṭhāne ṭhitasseva	13581	
PA_atk-vin01_a:1358_11	te sāmikā. Evarūpā hi tattha katikā. Kacchapepi eseva nayo.	13581	
PA_atk-vin01_a:1359_0	Sace pana maccho gayhamāno āvāṭato khuddakamātikaṃ āruhati, tattha naṃ gaṇhatopi	1359	
PA_atk-vin01_a:1359_1	avahāroyeva. Khuddakamātikāto pana udakavāhakaṃ, tato ca taḷākaṃ ārūḷhaṃ gaṇhato	1359	
PA_atk-vin01_a:1359_2	avahāro natthi. Yo āvāṭato bhattasitthehi palobhetvā mātikaṃ āropetvā gaṇhāti, avahārova.	1359	
PA_atk-vin01_a:1359_3	Tato pana palobhetvā udakavāhakaṃ āropetvā gaṇhantassa avahāro natthi. Keci pana	1359	
PA_atk-vin01_a:1359_4	kutocideva sabbasādhāraṇaṭṭhānato macche ānetvā pacchimavatthubhāge udakāvāṭe khipitvā	1359	
PA_atk-vin01_a:1359_5	posetvā divase divase dve tīṇi uttaribhaṅgatthāya mārenti. Evarūpaṃ macchaṃ udake	1359	
PA_atk-vin01_a:1359_6	vā ākāse vā tīre vā yattha katthaci ṭhitaṃ gaṇhato avahāro eva. Kacchapepi eseva nayo.	1359	
PA_atk-vin01_a:1360_0	Nidāghakāle pana nadiyā sote pacchinne katthaci ninnaṭṭhāne udakaṃ tiṭṭhati, tattha	1360	
PA_atk-vin01_a:1360_1	manussā macchānaṃ vināsāya madanaphalavasādīni pakkhipitvā gacchanti, macchā tāni	1360	
PA_atk-vin01_a:1360_2	khādantā maritvā uttānā udake plavantā tiṭṭhanti. Yo tattha gantvā “yāva sāmikā nāgacchanti,	1360	
PA_atk-vin01_a:1360_3	tāvime macche gaṇhissāmī”ti gaṇhāti, agghavasena kāretabbo. Paṃsukūlasaññāya gaṇhato	1360	
PA_atk-vin01_a:1360_4	avahāro natthi, āharāpente pana bhaṇḍadeyyaṃ. Macchavisaṃ pakkhipitvā gatamanussā	1360	
PA_atk-vin01_a:1360_5	bhājanāni āharitvā pūretvā gacchanti, yāva “punapi āgacchissāmā”ti sālayā honti,	1360	
PA_atk-vin01_a:1360_6	tāva te sassāmikamacchāva. Yadā pana te “alaṃ amhāka”nti nirālayā pakkamanti, tato	1360	
PA_atk-vin01_a:1360_7	paṭṭhāya theyyacittena gaṇhantassa dukkaṭaṃ. Paṃsukūlasaññissa anāpatti. Yathā ca	1360	
PA_atk-vin01_a:1360_8	macchakacchapesu, evaṃ sabbāyapi odakajātiyā vinicchayo veditabboti.	1360	
PA_atk-vin01_a:1361	Udakaṭṭhakathā niṭṭhitā.	136	
PA_atk-vin01_a:1362	Nāvaṭṭhakathā	136	
PA_atk-vin01_a:1363_0	99. Nāvaṭṭhe – paṭhamaṃ tāva nāvaṃ dassento “nāvā nāma yāya taratī”ti āha. Tasmā	1363	
PA_atk-vin01_a:1363_1	idha antamaso rajanadoṇikāpi veṇukalāpakopi “nāvā”tveva veditabbo. Sīmāsammannane	1363	
PA_atk-vin01_a:1363_2	pana dhuvanāvā anto khaṇitvā vā phalakehi bandhitvā vā katā sabbantimena paricchedena	1363	
PA_atk-vin01_a:1363_3	tiṇṇaṃ vāhanikā eva vaṭṭati. Idha pana ekassapi vāhanikā “nāvā” tveva vuccati. Nāvāya	1363	
PA_atk-vin01_a:1363_4	nikkhittanti yaṃkiñci indriyabaddhaṃ vā anindriyabaddhaṃ vā; tassa avahāralakkhaṇaṃ	1363	
PA_atk-vin01_a:1363_5	thalaṭṭhe vuttanayeneva veditabbaṃ. Nāvaṃ avaharissāmītiādimhi ca dutiyapariyesanagamanaāmasanaphandāpanāni	1363	
PA_atk-vin01_a:1363_6	vuttanayāneva. Bandhanaṃ mocetīti ettha pana yā bandhane muttamatte ṭhānā na cavati,	1363	
PA_atk-vin01_a:1363_7	tassā bandhanaṃ yāva na muttaṃ hoti, tāva dukkaṭaṃ. Mutte pana thullaccayampi pārājikampi	1363	
PA_atk-vin01_a:1363_8	hoti, taṃ parato āvi bhavissati. Sesaṃ vuttanayameva. Ayaṃ tāva pāḷivaṇṇanā.	1363	
PA_atk-vin01_a:1364_0	Ayaṃ panettha pāḷimuttakavinicchayo – caṇḍasote bandhitvā ṭhapitanāvāya ekaṃ ṭhānaṃ	1364	
PA_atk-vin01_a:1364_1	bandhanameva, tasmiṃ muttamatte pārājikaṃ. Tattha yutti pubbe vuttā eva. Vippanaṭṭhā	1364	
PA_atk-vin01_a:1364_2	nāvā pana yaṃ yaṃ udakappadesaṃ pharitvā ṭhitā hoti, svāssā ṭhānaṃ. Tasmā taṃ uddhaṃ	1364	
PA_atk-vin01_a:1364_3	vā uccārentassa, adho vā opilāpentassa, catūsu vā disāsu phuṭṭhokāsaṃ atikkāmentassa	1364	
PA_atk-vin01_a:1364_4	atikkantamatte pārājikaṃ. Niccale udake abandhanaṃ attano dhammatāya ṭhitanāvaṃ purato	1364	
PA_atk-vin01_a:1364_5	vā pacchato vā vāmadakkhiṇapassato vā kaḍḍhantassa ekenantena phuṭṭhokāsaṃ aparena	1364	
PA_atk-vin01_a:1364_6	udake patiṭṭhitantena atikkantamatte pārājikaṃ. Uddhaṃ kesaggamattaṃ udakato mocite	1364	
PA_atk-vin01_a:1364_7	adho nāvātalena phuṭṭhokāsaṃ mukhavaṭṭiṃ atikkantamatte pārājikaṃ. Tīre bandhitvā	1364	
PA_atk-vin01_a:1364_8	niccale udake ṭhapitanāvāya bandhanañca ṭhitokāso cāti dve ṭhānāni. Taṃ paṭhamaṃ	1364	
PA_atk-vin01_a:1364_9	bandhanā moceti, thullaccayaṃ. Pacchā channaṃ ākārānaṃ aññatarena ṭhānā cāveti, pārājikaṃ.	1364	
PA_atk-vin01_a:1364_10	Paṭhamaṃ ṭhānā cāvetvā pacchā bandhanamocanepi eseva nayo. Thale ussādetvā ukkujjitvā	13641	
PA_atk-vin01_a:1364_11	ṭhapitanāvāya phuṭṭhokāsova ṭhānaṃ. Tassā pañcahākārehi ṭhānaparicchedo veditabbo.	13641	
PA_atk-vin01_a:1365_0	Nikkujjitvā ṭhapitanāvāya pana mukhavaṭṭiyā phuṭṭhokāsova ṭhānaṃ, tassāpi pañcahākārehi	1365	
PA_atk-vin01_a:1365_1	ṭhānaparicchedaṃ ñatvā yato kutoci phuṭṭhokāsaṃ uddhañca kesaggamattaṃ atikkantamatte	1365	
PA_atk-vin01_a:1365_2	pārājikaṃ veditabbaṃ. Thale pana ussādetvā dvinnaṃ dārughaṭikānaṃ upari ṭhapitanāvāya	1365	
PA_atk-vin01_a:1365_3	dārughaṭikānaṃ phuṭṭhokāsoyeva ṭhānaṃ, tasmā tattha mañcapādamatthakesuyeva patthaṭabaddhasāṭake	1365	
PA_atk-vin01_a:1365_4	nāgadantesu ṭhapitabhindivāle ca vuttanayena vinicchayo veditabbo.	1365	
PA_atk-vin01_a:1366	Yottabaddhāya pana nāvāya saṭṭhisattatibyāmappamāṇaṃ yottaṃ amocetvāva ākaḍḍhitvā	136	
PA_atk-vin01_a:1367_0	Pathavilaggaṃ katvā saha yottena thale ṭhapitāya nāvāya na phuṭṭhokāsamattameva ṭhānaṃ.	1367	
PA_atk-vin01_a:1367_1	Atha kho yottakoṭito paṭṭhāya yāva nāvāya pathaviyaṃ patiṭṭhitokāsassa pacchimanto	1367	
PA_atk-vin01_a:1367_2	tāva dīghato, tiriyaṃ pana nāvāya ca yottassa ca pathaviyaṃ patiṭṭhitapariyantappamāṇaṃ	1367	
PA_atk-vin01_a:1367_3	ṭhānanti veditabbaṃ. Taṃ dīghato vā tiriyato vā kaḍḍhantassa ekenantena phuṭṭhokāsaṃ	1367	
PA_atk-vin01_a:1367_4	aparena pathaviyaṃ patiṭṭhitantena atikkantamatte, uddhaṃ kesaggamattaṃ saha yottena	1367	
PA_atk-vin01_a:1367_5	pathavito mocite pārājikaṃ. Yo pana titthe ṭhitanāvaṃ āruhitvā theyyacitto arittena	1367	
PA_atk-vin01_a:1367_6	vā phiyena vā pājeti, pārājikaṃ. Sace pana chattaṃ vā paṇāmetvā cīvaraṃ vā pādehi	1367	
PA_atk-vin01_a:1367_7	akkamitvā hatthehi ukkhipitvā laṅkārasadisaṃ katvā vātaṃ gaṇhāpeti, balavā ca vāto	1367	
PA_atk-vin01_a:1367_8	āgamma nāvaṃ harati, vāteneva sā haṭā hoti; puggalassa natthi avahāro. Payogo atthi,	1367	
PA_atk-vin01_a:1367_9	so pana ṭhānā cāvanapayogo na hoti. Yadi pana taṃ nāvaṃ evaṃ gacchantiṃ pakatigamanaṃ	1367	
PA_atk-vin01_a:1367_10	upacchinditvā aññaṃ disābhāgaṃ neti, pārājikaṃ. Sayameva yaṃkiñci gāmatitthaṃ sampattaṃ	13671	
PA_atk-vin01_a:1367_11	ṭhānā acāventova vikkiṇitvā gacchati, neva atthi avahāro. Bhaṇḍadeyyaṃ pana hotīti.	13671	
PA_atk-vin01_a:1368	Nāvaṭṭhakathā niṭṭhitā.	136	
PA_atk-vin01_a:1369	Yānaṭṭhakathā	136	
PA_atk-vin01_a:1370_0	100. Yānaṭṭhe – yānaṃ tāva dassento “yānaṃ nāma vayha”ntiādimāha. Tattha upari maṇḍapasadisaṃ	1370	
PA_atk-vin01_a:1370_1	padaracchannaṃ sabbapaliguṇṭhimaṃ vā chādetvā kataṃ vayhaṃ. Ubhosu passesu suvaṇṇarajatādimayā	1370	
PA_atk-vin01_a:1370_2	gopānasiyo datvā garuḷapakkhakanayena katā sandamānikā. Ratho ca sakaṭañca pākaṭameva.	1370	
PA_atk-vin01_a:1370_3	Tesu yattha katthaci saviññāṇakaṃ vā aviññāṇakaṃ vā rāsiādivasena ṭhapitaṃ bhaṇḍaṃ	1370	
PA_atk-vin01_a:1370_4	theyyacittena ṭhānā cāventassa nāvaṭṭhe ca thalaṭṭhe ca vuttanayeneva pārājikaṃ veditabbaṃ.	1370	
PA_atk-vin01_a:1371_0	Ayaṃ pana viseso – yānaṭṭhaṃ taṇḍulādibhaṇḍaṃ piṭakena gaṇhato piṭake anukkhittepi	1371	
PA_atk-vin01_a:1371_1	piṭakaṃ apaharitvā taṇḍulādīnaṃ ekābaddhabhāve vikopite pārājikaṃ. Thalaṭṭhādīsupi	1371	
PA_atk-vin01_a:1371_2	ayaṃ nayo labbhati. Yānaṃ avaharissāmītiādimhi dutiyapariyesanādīni vuttanayāneva.	1371	
PA_atk-vin01_a:1371_3	Ṭhānā cāvetīti ettha pana dukayuttassa yānassa dvinnaṃ goṇānaṃ aṭṭha pādā, dve ca	1371	
PA_atk-vin01_a:1371_4	cakkānīti dasa ṭhānāni. Taṃ theyyacittassa dhure nisīditvā pājayato goṇānaṃ pāduddhāre	1371	
PA_atk-vin01_a:1371_5	thullaccayaṃ. Cakkānaṃ pana pathaviyaṃ patiṭṭhitappadesato kesaggamatte atikkante	1371	
PA_atk-vin01_a:1371_6	pārājikaṃ. Sace pana goṇā “nāyaṃ amhākaṃ sāmiko”ti ñatvā dhuraṃ chaḍḍetvā ākaḍḍhantā	1371	
PA_atk-vin01_a:1371_7	tiṭṭhanti vā phandanti vā, rakkhati tāva. Goṇe puna ujukaṃ paṭipādetvā dhuraṃ āropetvā	1371	
PA_atk-vin01_a:1371_8	daḷhaṃ yojetvā pācanena vijjhitvā pājentassa vuttanayeneva tesaṃ pāduddhāre thullaccayaṃ.	1371	
PA_atk-vin01_a:1371_9	Cakkātikkame pārājikaṃ.	1371	
PA_atk-vin01_a:1372_0	Sacepi sakaddame magge ekaṃ cakkaṃ kaddame laggaṃ hoti, dutiyaṃ cakkaṃ goṇā parivattentā	1372	
PA_atk-vin01_a:1372_1	pavattenti, ekassa ṭhitattā na tāva avahāro hoti. Goṇe pana puna ujukaṃ paṭipādetvā	1372	
PA_atk-vin01_a:1372_2	pājentassa ṭhitacakke kesaggamattaṃ phuṭṭhokāsaṃ atikkante pārājikaṃ. Catuyuttakassa	1372	
PA_atk-vin01_a:1372_3	pana aṭṭhārasa ṭhānāni, aṭṭhayuttakassa catuttiṃsāti – etenupāyena yuttayānassa ṭhānabhedo veditabbo.	1372	
PA_atk-vin01_a:1373_0	Yaṃ pana ayuttakaṃ dhure ekāya pacchato ca dvīhi upatthambhinīhi upatthambhetvā ṭhapitaṃ,	1373	
PA_atk-vin01_a:1373_1	tassa tiṇṇaṃ upatthambhinīnaṃ cakkānañca vasena pañca ṭhānāni. Sace dhure upatthambhinī	1373	
PA_atk-vin01_a:1373_2	heṭṭhābhāge kappakatā hoti, cha ṭhānāni. Pacchato pana anupatthambhetvā dhure upatthambhitasseva	1373	
PA_atk-vin01_a:1373_3	upatthambhinīvasena tīṇi vā cattāri vā ṭhānāni. Dhurena phalakassa vā dārukassa vā	1373	
PA_atk-vin01_a:1373_4	upari ṭhapitassa tīṇi ṭhānāni. Tathā pathaviyaṃ ṭhapitassa. Taṃ dhuraṃkaḍḍhitvā vā	1373	
PA_atk-vin01_a:1373_5	ukkhipitvā vā purato ca pacchato ca ṭhānā cāventassa thullaccayaṃ. Cakkānaṃ patiṭṭhitaṭṭhāne	1373	
PA_atk-vin01_a:1373_6	kesaggamattaṃ atikkante pārājikaṃ. Cakkāni apanetvā dvīhi akkhasīsehi dārūnaṃ upari	1373	
PA_atk-vin01_a:1373_7	ṭhapitassa dve ṭhānāni. Taṃ kaḍḍhanto vā ukkhipanto vā phuṭṭhokāsaṃ atikkāmeti, pārājikaṃ.	1373	
PA_atk-vin01_a:1373_8	Bhūmiyaṃ ṭhapitassa dhurena ca catūhi ca akkhuddhīhi patiṭṭhitavasena pañca ṭhānāni.	1373	
PA_atk-vin01_a:1373_9	Taṃ dhure gahetvā kaḍḍhato uddhīnaṃ pacchimantehi purimante atikkante pārājikaṃ.	1373	
PA_atk-vin01_a:1373_10	Uddhīsu gahetvā kaḍḍhato uddhīnaṃ purimantehi pacchimante atikkante pārājikaṃ. Passe	13731	
PA_atk-vin01_a:1373_11	gahetvā kaḍḍhato uddhīnaṃyeva tiriyaṃ patiṭṭhitaṭṭhānassa atikkamena pārājikaṃ. Majjhe	13731	
PA_atk-vin01_a:1373_12	gahetvā ukkhipato kesaggamattaṃ pathavito mutte pārājikaṃ. Atha uddhikhāṇukā na honti,	13731	
PA_atk-vin01_a:1373_13	samameva bāhaṃ katvā majjhe vijjhitvā akkhasīsāni pavesitāni honti, taṃ heṭṭhimatalassa	13731	
PA_atk-vin01_a:1373_14	samantā sabbaṃ pathaviṃ phusitvā tiṭṭhati. Tattha catūsu disāsu uddhañca phuṭṭhaṭṭhānātikkamavasena	13731	
PA_atk-vin01_a:1373_15	pārājikaṃ veditabbaṃ. Bhūmiyaṃ nābhiyā ṭhapitacakkassa ekameva ṭhānaṃ, tassa pañcahākārehi	13731	
PA_atk-vin01_a:1373_16	paricchedo. Nemipassena ca nābhiyā ca phusitvā ṭhitassa dve ṭhānāni. Nemiyā uṭṭhitabhāgaṃ	13731	
PA_atk-vin01_a:1373_17	pādena akkamitvā bhūmiyaṃ phusāpetvā aresu vā nemiyā vā gahetvā ukkhipantassa attanā	13731	
PA_atk-vin01_a:1373_18	kataṭṭhānaṃ ṭhānaṃ na hoti, tasmā tasmiṃ ṭhitepi avasesaṭṭhāne atikkantamatte pārājikaṃ.	13731	
PA_atk-vin01_a:1374_0	Bhittiṃ nissāya ṭhapitacakkassāpi dve ṭhānāni. Tattha paṭhamaṃ bhittito mocentassa	1374	
PA_atk-vin01_a:1374_1	thullaccayaṃ. Pacchā pathavito kesaggamattuddhāre pārājikaṃ. Paṭhamaṃ bhūmito mocentassa	1374	
PA_atk-vin01_a:1374_2	pana sace bhittiyaṃ patiṭṭhitaṭṭhānaṃ na kuppati, eseva nayo. Atha aresu gahetvā	1374	
PA_atk-vin01_a:1374_3	heṭṭhā kaḍḍhantassa bhittiṃ phusitvā ṭhitokāsassa uparimo anto heṭṭhimaṃ atikkamati,	1374	
PA_atk-vin01_a:1374_4	pārājikaṃ. Maggappaṭipanne yāne yānasāmiko kenacideva karaṇīyena orohitvā maggā okkanto	1374	
PA_atk-vin01_a:1374_5	hoti, athañño bhikkhu paṭipathaṃ āgacchanto ārakkhasuññaṃ passitvā, “yānaṃ avaharissāmī”ti	1374	
PA_atk-vin01_a:1374_6	ārohati, tassa payogaṃ vināyeva goṇā gahetvā pakkantā, avahāro natthi. Sesaṃ nāvāyaṃ vuttasadisanti.	1374	
PA_atk-vin01_a:1375	Yānaṭṭhakathā niṭṭhitā.	137	
PA_atk-vin01_a:1376	Bhāraṭṭhakathā	137	
PA_atk-vin01_a:1377_0	101. Ito paraṃ bhāroyeva bhāraṭṭhaṃ. So sīsabhārādivasena catudhā dassito. Tattha	1377	
PA_atk-vin01_a:1377_1	sīsabhārādīsu asammohatthaṃ sīsādīnaṃ paricchedo veditabbo. Tattha sīsassa tāva purimagale	1377	
PA_atk-vin01_a:1377_2	galavāṭako, piṭṭhigale kesañci kesante āvaṭṭo hoti, galasseva ubhosu passesu kesañci	1377	
PA_atk-vin01_a:1377_3	kesā oruyha jāyanti, ye kaṇṇacūḷikāti vuccanti, tesaṃ adhobhāgo cāti ayaṃ heṭṭhimaparicchedo,	1377	
PA_atk-vin01_a:1377_4	tato upari sīsaṃ. Etthantare ṭhitabhāro sīsabhāro nāma.	1377	
PA_atk-vin01_a:1378_0	Ubhosu passesu kaṇṇacūḷikāhi paṭṭhāya heṭṭhā, kapparehi paṭṭhāya upari, piṭṭhigalāvattato	1378	
PA_atk-vin01_a:1378_1	ca galavāṭakato ca paṭṭhāya heṭṭhā, piṭṭhivemajjhāvattato ca uraparicchedamajjhe	1378	
PA_atk-vin01_a:1378_2	hadayaāvāṭato ca paṭṭhāya upari khandho. Etthantare ṭhitabhāro khandhabhāro nāma.	1378	
PA_atk-vin01_a:1379	Piṭṭhivemajjhāvattato pana hadayaāvāṭato ca paṭṭhāya heṭṭhā yāva pādanakhasikhā, ayaṃ kaṭiparicchedo. Etthantare samantato sarīre ṭhitabhāro kaṭibhāro nāma.	137	
PA_atk-vin01_a:1380	Kapparato paṭṭhāya pana heṭṭhā yāva hatthanakhasikhā, ayaṃ olambakaparicchedo. Etthantare ṭhitabhāro olambako nāma.	138	
PA_atk-vin01_a:1381_0	Idāni sīse bhārantiādīsu ayaṃ apubbavinicchayo – yo bhikkhu “idaṃ gahetvā ettha yāhī”ti	1381	
PA_atk-vin01_a:1381_1	sāmikehi anāṇatto sayameva “mayhaṃ idaṃ nāma detha, ahaṃ vo bhaṇḍaṃ vahāmī”ti tesaṃ	1381	
PA_atk-vin01_a:1381_2	bhaṇḍaṃ sīsena ādāya gacchanto theyyacittena taṃ bhaṇḍaṃ āmasati, dukkaṭaṃ. Yathāvuttasīsaparicchedaṃ	1381	
PA_atk-vin01_a:1381_3	anatikkāmentova ito cito ca ghaṃsanto sāretipi paccāsāretipi, thullaccayaṃ. Khandhaṃ	1381	
PA_atk-vin01_a:1381_4	oropitamatte kiñcāpi sāmikānaṃ “vahatū”ti cittaṃ atthi, tehi pana anāṇattattā pārājikaṃ.	1381	
PA_atk-vin01_a:1381_5	Khandhaṃ pana anoropetvāpi sīsato kesaggamattaṃ mocentassa pārājikaṃ. Yamakabhārassa	1381	
PA_atk-vin01_a:1381_6	pana eko bhāro sīse patiṭṭhāti, eko piṭṭhiyaṃ, tattha dvinnaṃ ṭhānānaṃ vasena vinicchayo	1381	
PA_atk-vin01_a:1381_7	veditabbo. Ayaṃ pana suddhasīsabhārādīnaṃyeva vasena desanā āraddhā. Yo cāyaṃ sīsabhāre	1381	
PA_atk-vin01_a:1381_8	vutto, khandhabhārādīsupi ayameva vinicchayo.	1381	
PA_atk-vin01_a:1382	Hatthe bhāranti ettha pana hatthena gahitattā olambako “hatthe bhāro”ti vutto.	138	
PA_atk-vin01_a:1383_0	So paṭhamaṃyeva bhūmito vā gahito hotu, suddhacittena sīsādīhi vā, “hatthe bhāro”	1383	
PA_atk-vin01_a:1383_1	tveva saṅkhyaṃ gacchati. Taṃ theyyacittena tādisaṃ gahanaṭṭhānaṃ disvā bhūmiyaṃ vā	1383	
PA_atk-vin01_a:1383_2	gacchādīsu vā nikkhipantassa hatthato muttamatte pārājikaṃ. Bhūmito gaṇhātīti ettha	1383	
PA_atk-vin01_a:1383_3	pana tesaṃ bhārānaṃ yaṃkiñci pātarāsādikāraṇā suddhacittena bhūmiyaṃ nikkhipitvā	1383	
PA_atk-vin01_a:1383_4	puna theyyacittena kesaggamattaṃ uddharantassa pārājikanti.	1383	
PA_atk-vin01_a:1384	Bhāraṭṭhakathā niṭṭhitā.	138	
PA_atk-vin01_a:1385	Ārāmaṭṭhakathā	138	
PA_atk-vin01_a:1386_0	102. Ārāmaṭṭhepi – ārāmaṃ tāva dassento “ārāmo nāma pupphārāmo phalārāmo”ti āha.	1386	
PA_atk-vin01_a:1386_1	Tesu vassikādīnaṃ pupphanako pupphārāmo. Ambaphalādīnaṃ phalanako phalārāmo. Ārāme	1386	
PA_atk-vin01_a:1386_2	catūhi ṭhānehi nikkhittassa vinicchayo bhūmaṭṭhādīsu vuttanayo eva.	1386	
PA_atk-vin01_a:1387_0	Tatthajātake pana mūlanti usīrahiriverādikaṃ yaṃkiñci mūlaṃ, taṃ uppāṭetvā vā uppāṭitaṃ	1387	
PA_atk-vin01_a:1387_1	vā gaṇhantassa yena mūlena vatthu pūrati, tasmiṃ gahite pārājikaṃ. Kandopi mūleneva	1387	
PA_atk-vin01_a:1387_2	saṅgahito. Uppāṭentassa cettha appamattakepi acchinne thullaccayameva. Tattha vinicchayo	1387	
PA_atk-vin01_a:1387_3	bhise vuttanayeneva veditabbo. Tacanti bhesajjatthāya vā rajanatthāya vā upayogagamanūpagaṃ	1387	
PA_atk-vin01_a:1387_4	yaṃkiñci rukkhattacaṃ; taṃ uppāṭetvā vā uppāṭitaṃ vā gaṇhantassa mūle vuttanayena	1387	
PA_atk-vin01_a:1387_5	pārājikaṃ. Pupphanti vassikamallikādikaṃ yaṃkiñci pupphaṃ, taṃ ocinitvā vā ocinitaṃ	1387	
PA_atk-vin01_a:1387_6	vā gaṇhantassa uppalapadumesu vuttanayena pārājikaṃ. Pupphānampi hi vaṇṭaṃ vā bandhanaṃ	1387	
PA_atk-vin01_a:1387_7	vā acchinnaṃ rakkhati. Vaṇṭabbhantare pana kesañci sūcikā hoti, sā na rakkhati. Phalanti	1387	
PA_atk-vin01_a:1387_8	ambaphalatālaphalādikaṃ yaṃkiñci, taṃ rukkhato gaṇhantassa vinicchayo rukkhe laggitakathāyaṃ	1387	
PA_atk-vin01_a:1387_9	vutto. Apanetvā ṭhapitaṃ bhūmaṭṭhādisaṅgahitameva.	1387	
PA_atk-vin01_a:1388_0	Ārāmaṃ abhiyuñjatīti parasantakaṃ “mama santako aya”nti musā bhaṇitvā abhiyuñjati,	1388	
PA_atk-vin01_a:1388_1	adinnādānassa payogattā dukkaṭaṃ. Sāmikassa vimatiṃ uppādetīti vinicchayakusalatāya	1388	
PA_atk-vin01_a:1388_2	balavanissitādibhāvena vā ārāmasāmikassa saṃsayaṃ janeti. Kathaṃ? Tañhi tathā vinicchayappasutaṃ	1388	
PA_atk-vin01_a:1388_3	disvā sāmiko cinteti – “sakkhissāmi nu kho ahaṃ imaṃ ārāmaṃ attano kātuṃ, na sakkhissāmi	1388	
PA_atk-vin01_a:1388_4	nu kho”ti. Evaṃ tassa vimati uppajjamānā tena uppāditā hoti, tasmā thullaccayaṃ āpajjati.	1388	
PA_atk-vin01_a:1389_0	Dhuraṃ nikkhipatīti yadā pana sāmiko “ayaṃ thaddho kakkhaḷo jīvitabrahmacariyantarāyampi	1389	
PA_atk-vin01_a:1389_1	me kareyya, alaṃ dāni mayhaṃ iminā ārāmenā”ti dhuraṃ nikkhipati, abhiyuñjako pārājikaṃ	1389	
PA_atk-vin01_a:1389_2	āpajjati. Sace sayampi katadhuranikkhepo hoti, atha ca pana sāmikena dhure nikkhittepi	1389	
PA_atk-vin01_a:1389_3	abhiyuñjako dhuraṃ anikkhipitvāva “imaṃ suṭṭhu pīḷetvā mama āṇāpavattiṃ dassetvā	1389	
PA_atk-vin01_a:1389_4	kiṅkārappaṭissāvibhāve naṃ ṭhapetvā dassāmī”ti dātabbabhāve saussāho hoti, rakkhati	1389	
PA_atk-vin01_a:1389_5	tāva. Athāpi abhiyuñjako “acchinditvā na dāni naṃ imassa dassāmī”ti dhuraṃ nikkhipati,	1389	
PA_atk-vin01_a:1389_6	sāmiko pana na dhuraṃ nikkhipati, pakkhaṃ pariyesati, kālaṃ āgameti, “lajjiparisaṃ	1389	
PA_atk-vin01_a:1389_7	tāva labhāmi, pacchā jānissāmī”ti puna gahaṇeyeva saussāho hoti, rakkhatiyeva. Yadā	1389	
PA_atk-vin01_a:1389_8	pana sopi “na dassāmī”ti, sāmikopi “na lacchāmī”ti – evaṃ ubhopi dhuraṃ nikkhipanti,	1389	
PA_atk-vin01_a:1389_9	tadā abhiyuñjakassa pārājikaṃ. Atha pana abhiyuñjitvā vinicchayaṃ kurumāno aniṭṭhite	1389	
PA_atk-vin01_a:1389_10	vinicchaye sāmikenapi dhuranikkhepe akate attano assāmikabhāvaṃ jānantoyeva tato	13891	
PA_atk-vin01_a:1389_11	kiñci pupphaṃ vā phalaṃ vā gaṇhāti, bhaṇḍagghena kāretabbo.	13891	
PA_atk-vin01_a:1390_0	Dhammaṃ carantoti bhikkhusaṅghe vā rājakule vā vinicchayaṃ karonto. Sāmikaṃ parājetīti	1390	
PA_atk-vin01_a:1390_1	vinicchayikānaṃ ukkocaṃ datvā kūṭasakkhiṃ otāretvā ārāmasāmikaṃ jinātīti attho. Āpatti	1390	
PA_atk-vin01_a:1390_2	pārājikassāti na kevalaṃ tasseva, sañcicca tassa atthasādhane pavattānaṃ kūṭavinicchayikānampi	1390	
PA_atk-vin01_a:1390_3	kūṭasakkhīnampi sabbesaṃ pārājikaṃ. Ettha ca sāmikassa dhuranikkhepavaseneva parājayo	1390	
PA_atk-vin01_a:1390_4	veditabbo. Anikkhittadhuro hi aparājitova hoti. Dhammaṃ caranto parajjatīti sacepi	1390	
PA_atk-vin01_a:1390_5	dhammena vinayena satthusāsanena vinicchayassa pavattattā sayaṃ parājayaṃ pāpuṇāti;	1390	
PA_atk-vin01_a:1390_6	evampi musāvādena sāmikānaṃ pīḷākaraṇapaccayā thullaccayaṃ āpajjatīti.	1390	
PA_atk-vin01_a:1391	Ārāmaṭṭhakathā niṭṭhitā.	139	
PA_atk-vin01_a:1392	Vihāraṭṭhakathā	139	
PA_atk-vin01_a:1393_0	103. Vihāraṭṭhepi – catūhi ṭhānehi nikkhittaṃ vuttanayameva. Abhiyogepi cettha cātuddisaṃ	1393	
PA_atk-vin01_a:1393_1	saṅghaṃ uddissa bhikkhūnaṃ dinnaṃ vihāraṃ vā pariveṇaṃ vā āvāsaṃ vā mahantampi khuddakampi	1393	
PA_atk-vin01_a:1393_2	abhiyuñjato abhiyogo na ruhati. Acchinditvā gaṇhitumpi na sakkoti. Kasmā? Sabbesaṃ	1393	
PA_atk-vin01_a:1393_3	dhuranikkhepābhāvato. Na hettha sabbe cātuddisā bhikkhū dhuranikkhepaṃ karontīti.	1393	
PA_atk-vin01_a:1393_4	Dīghabhāṇakādibhedassa pana gaṇassa ekapuggalassa vā santakaṃ abhiyuñjitvā gaṇhanto	1393	
PA_atk-vin01_a:1393_5	sakkoti te dhuraṃ nikkhipāpetuṃ. Tasmā tattha ārāme vuttanayena vinicchayo veditabboti.	1393	
PA_atk-vin01_a:1394	Vihāraṭṭhakathā niṭṭhitā.	139	
PA_atk-vin01_a:1395	Khettaṭṭhakathā	139	
PA_atk-vin01_a:1396_0	104. Khettaṭṭhepi – khettaṃ tāva dassento “khettaṃ nāma yattha pubbaṇṇaṃ vā aparaṇṇaṃ	1396	
PA_atk-vin01_a:1396_1	vā jāyatī”ti āha. Tattha pubbaṇṇanti sāliādīni satta dhaññāni; aparaṇṇanti muggamāsādīni;	1396	
PA_atk-vin01_a:1396_2	ucchukhettādikampi ettheva saṅgahitaṃ. Idhāpi catūhi ṭhānehi nikkhittaṃ vuttanayameva.	1396	
PA_atk-vin01_a:1396_3	Tatthajātake pana sālisīsādīni nirumbhitvā vā ekamekaṃ hattheneva chinditvā vā asitena	1396	
PA_atk-vin01_a:1396_4	lāyitvā vā bahūni ekato uppāṭetvā vā gaṇhantassa yasmiṃ bīje vā sīse vā muṭṭhiyaṃ	1396	
PA_atk-vin01_a:1396_5	vā muggamāsādiphale vā vatthu pūrati, tasmiṃ bandhanā mocitamatte pārājikaṃ. Acchijjamāno	1396	
PA_atk-vin01_a:1396_6	pana daṇḍako vā vāko vā taco vā appamattakopi rakkhati.	1396	
PA_atk-vin01_a:1397_0	Vīhināḷaṃ dīghampi hoti, yāva antonāḷato vīhisīsadaṇḍako na nikkhamati, tāva rakkhati.	1397	
PA_atk-vin01_a:1397_1	Kesaggamattampi nāḷato daṇḍakassa heṭṭhimatale nikkhante bhaṇḍagghena kāretabbo.	1397	
PA_atk-vin01_a:1397_2	Asitena lāyitvā gaṇhato pana muṭṭhigatesu heṭṭhā chinnesupi sace sīsāni jaṭitāni,	1397	
PA_atk-vin01_a:1397_3	rakkhanti tāva. Vijaṭetvā pana kesaggamattampi ukkhipato sace vatthu pūrati, pārājikaṃ.	1397	
PA_atk-vin01_a:1397_4	Sāmikehi pana lāyitvā ṭhapitaṃ sabhusaṃ vā abhusaṃ vā katvā gaṇhato yena vatthu pūrati,	1397	
PA_atk-vin01_a:1397_5	tasmiṃ gahite pārājikaṃ. Sace parikappeti “idaṃ madditvā papphoṭetvā sārameva gaṇhissāmī”ti	1397	
PA_atk-vin01_a:1397_6	rakkhati tāva. Maddanapapphoṭanesu ṭhānā cāventassāpi pārājikaṃ natthi, pacchā bhājanagate	1397	
PA_atk-vin01_a:1397_7	katamatte pārājikaṃ. Abhiyogo panettha vuttanayo eva.	1397	
PA_atk-vin01_a:1398_0	Khīlasaṅkamanādīsu pathavī nāma anagghā. Tasmā sace ekeneva khīlena ito kesaggamattampi	1398	
PA_atk-vin01_a:1398_1	pathavippadesaṃ sāmikānaṃ passantānaṃ vā apassantānaṃ vā attano santakaṃ karoti,	1398	
PA_atk-vin01_a:1398_2	tasmiṃ khīle nāmaṃ chinditvā vā acchinditvā vā saṅkāmitamatte tassa ca, ye cassa	1398	
PA_atk-vin01_a:1398_3	ekacchandā, sabbesaṃ pārājikaṃ. Sace pana dvīhi khīlehi gahetabbaṃ hoti, paṭhame	1398	
PA_atk-vin01_a:1398_4	khīle thullaccayaṃ; dutiye pārājikaṃ. Sace tīhi gahetabbaṃ hoti, paṭhame dukkaṭaṃ,	1398	
PA_atk-vin01_a:1398_5	dutiye thullaccayaṃ, tatiye pārājikaṃ. Evaṃ bahukesupi avasāne dve ṭhapetvā purimehi	1398	
PA_atk-vin01_a:1398_6	dukkaṭaṃ, avasāne dvinnaṃ ekena thullaccayaṃ, itarena pārājikaṃ veditabbaṃ. Tañca	1398	
PA_atk-vin01_a:1398_7	kho sāmikānaṃ dhuranikkhepena. Evaṃ sabbattha.	1398	
PA_atk-vin01_a:1399_0	Rajjuṃ vāti “mama santakaṃ ida”nti ñāpetukāmo rajjuṃ vā pasāreti, yaṭṭhiṃ vā pāteti,	1399	
PA_atk-vin01_a:1399_1	dukkaṭaṃ. “Idāni dvīhi payogehi attano santakaṃ karissāmī”ti tesaṃ paṭhame thullaccayaṃ, dutiye pārājikaṃ.	1399	
PA_atk-vin01_a:1400_0	Vatiṃ vāti parassa khettaṃ parikkhepavasena attano kātukāmo dārūni nikhaṇati, payoge	1400	
PA_atk-vin01_a:1400_1	payoge dukkaṭaṃ. Ekasmiṃ anāgate thullaccayaṃ, tasmiṃ āgate pārājikaṃ. Sace tattakena	1400	
PA_atk-vin01_a:1400_2	asakkonto sākhāparivāreneva attano kātuṃ sakkoti, sākhāpātanepi eseva nayo. Evaṃ	1400	
PA_atk-vin01_a:1400_3	yena yena parikkhipitvā attano kātuṃ sakkoti, tattha tattha paṭhamapayogehi dukkaṭaṃ.	1400	
PA_atk-vin01_a:1400_4	Avasāne dvinnaṃ ekena thullaccayaṃ, itarena pārājikaṃ veditabbaṃ.	1400	
PA_atk-vin01_a:1401	Mariyādaṃ vāti parassa khettaṃ “mama ida”nti ñāpetukāmo attano khettamariyādaṃ	140	
PA_atk-vin01_a:1402_0	Kedārapāḷiṃ yathā parassa khettaṃ atikkamati, evaṃ saṅkāmeti, paṃsumattikādīhi vā	1402	
PA_atk-vin01_a:1402_1	vaḍḍhetvā vitthataṃ karoti, akataṃ vā pana patiṭṭhāpeti, purimapayogehi dukkaṭaṃ.	1402	
PA_atk-vin01_a:1402_2	Dvinnaṃ pacchimānaṃ ekena thullaccayaṃ, itarena pārājikanti.	1402	
PA_atk-vin01_a:1403	Khettaṭṭhakathā niṭṭhitā.	140	
PA_atk-vin01_a:1404	Vatthuṭṭhakathā	140	
PA_atk-vin01_a:1405_0	105. Vatthuṭṭhepi – vatthuṃ tāva dassento vatthu nāma “ārāmavatthu vihāravatthū”ti	1405	
PA_atk-vin01_a:1405_1	āha. Tattha bījaṃ vā uparopake vā aropetvāva kevalaṃ bhūmiṃ sodhetvā tiṇṇaṃ pākārānaṃ	1405	
PA_atk-vin01_a:1405_2	yena kenaci parikkhipitvā vā aparikkhipitvā vā pupphārāmādīnaṃ atthāya ṭhapito bhūmibhāgo	1405	
PA_atk-vin01_a:1405_3	ārāmavatthu nāma. Eteneva nayena ekavihārapariveṇaāvāsānaṃ atthāya ṭhapito bhūmibhāgo	1405	
PA_atk-vin01_a:1405_4	vihāravatthu nāma. Yopi pubbe ārāmo ca vihāro ca hutvā pacchā vinassitvā bhūmimatto	1405	
PA_atk-vin01_a:1405_5	ṭhito, ārāmavihārakiccaṃ na karoti, sopi ārāmavihāravatthusaṅgaheneva saṅgahito.	1405	
PA_atk-vin01_a:1405_6	Vinicchayo panettha khettaṭṭhe vuttasadisoyevāti.	1405	
PA_atk-vin01_a:1406	Vatthuṭṭhakathā niṭṭhitā.	140	
PA_atk-vin01_a:1407	106. Gāmaṭṭhe yaṃ vattabbaṃ taṃ vuttameva.	140	
PA_atk-vin01_a:1408	Araññaṭṭhakathā	140	
PA_atk-vin01_a:1409_0	107. Araññaṭṭhe – araññaṃ tāva dassento “araññaṃ nāma yaṃ manussānaṃ pariggahitaṃ	1409	
PA_atk-vin01_a:1409_1	hoti, taṃ arañña”nti āha. Tattha yasmā araññaṃ nāma manussānaṃ pariggahitampi atthi,	1409	
PA_atk-vin01_a:1409_2	apariggahitampi; idha pana yaṃ pariggahitaṃ sārakkhaṃ, yato na vinā mūlena kaṭṭhalatādīni	1409	
PA_atk-vin01_a:1409_3	gahetuṃ labbhanti, taṃ adhippetaṃ. Tasmā “yaṃ manussānaṃ pariggahitaṃ hotī”ti vatvā	1409	
PA_atk-vin01_a:1409_4	puna “arañña”nti vuttaṃ. Tena imamatthaṃ dasseti – “na pariggahitabhāvo araññassa	1409	
PA_atk-vin01_a:1409_5	lakkhaṇaṃ. Yaṃ pana attano araññalakkhaṇena araññaṃ manussānañca pariggahitaṃ, taṃ	1409	
PA_atk-vin01_a:1409_6	imasmiṃ atthe arañña”nti. Tattha vinicchayo ārāmaṭṭhādīsu vuttasadiso.	1409	
PA_atk-vin01_a:1410_0	Tatthajātakesu panettha ekasmimpi mahaggharukkhe chinnamatte pārājikaṃ. Lataṃ vāti	1410	
PA_atk-vin01_a:1410_1	ettha ca vettopi latāpi latā eva; tattha yo vetto vā latā vā dīghā hoti, mahārukkhe	1410	
PA_atk-vin01_a:1410_2	ca gacche ca vinivijjhitvā vā veṭhetvā vā gatā, sā mūle chinnāpi avahāraṃ na janeti	1410	
PA_atk-vin01_a:1410_3	agge chinnāpi, yadā pana aggepi mūlepi chinnā hoti, tadā avahāraṃ janeti. Sace pana	1410	
PA_atk-vin01_a:1410_4	veṭhetvā ṭhitā hoti, veṭhetvā ṭhitā pana rukkhato mocitamattā avahāraṃ janeti.	1410	
PA_atk-vin01_a:1411_0	Tiṇaṃ vāti ettha tiṇaṃ vā hotu paṇṇaṃ vā, sabbaṃ tiṇaggahaṇeneva gahitaṃ; taṃ gehacchadanādīnamatthāya	1411	
PA_atk-vin01_a:1411_1	parehi chinnaṃ vā attanā chinditvā vā gaṇhanto bhaṇḍagghena kāretabbo. Na kevalañca	1411	
PA_atk-vin01_a:1411_2	tiṇapaṇṇameva, aññampi yaṃkiñci vākachalli ādi, yattha sāmikā sālayā, taṃ gaṇhanto	1411	
PA_atk-vin01_a:1411_3	bhaṇḍagghena kāretabbo. Tacchetvā ṭhapito addhagatopi rukkho na gahetabbo. Yo pana	1411	
PA_atk-vin01_a:1411_4	agge ca mūle ca chinno hoti, sākhāpissa pūtikā jātā, challiyopi gaḷitā, “ayaṃ sāmikehi	1411	
PA_atk-vin01_a:1411_5	chaḍḍito”ti gahetuṃ vaṭṭati. Lakkhaṇacchinnassāpi yadā lakkhaṇaṃ challiyā pariyonaddhaṃ	1411	
PA_atk-vin01_a:1411_6	hoti, tadā gahetuṃ vaṭṭati. Gehādīnaṃ atthāya rukkhe chinditvā yadā tāni katāni ajjhāvutthāni	1411	
PA_atk-vin01_a:1411_7	ca honti, dārūnipi araññe vassena ca ātapena ca vinassanti, īdisānipi disvā “chaḍḍitānī”ti	1411	
PA_atk-vin01_a:1411_8	gahetuṃ vaṭṭati. Kasmā? Yasmā araññasāmikā etesaṃ anissarā. Yehi araññasāmikānaṃ	1411	
PA_atk-vin01_a:1411_9	deyyadhammaṃ datvā chinnāni, te eva issarā, tehi ca tāni chaḍḍitāni, nirālayā tattha jātāti.	1411	
PA_atk-vin01_a:1412_0	Yopi bhikkhu paṭhamaṃyeva araññapālānaṃ deyyadhammaṃ datvā araññaṃ pavisitvā yathārucite	1412	
PA_atk-vin01_a:1412_1	rukkhe gāhāpeti, tassa tesaṃ ārakkhaṭṭhānaṃ agantvāpi yathārucitena maggena gantuṃ	1412	
PA_atk-vin01_a:1412_2	vaṭṭati. Athāpi pavisanto adatvā “nikkhamanto dassāmī”ti rukkhe gāhāpetvā nikkhamanto	1412	
PA_atk-vin01_a:1412_3	tesaṃ dātabbaṃ datvā gacchati, vaṭṭati eva. Athāpi ābhogaṃ katvā gacchati “dehī”ti	1412	
PA_atk-vin01_a:1412_4	vutte “dassāmī”ti, “dehī”ti vutte dātabbameva. Sace koci attano dhanaṃ datvā “bhikkhussa	1412	
PA_atk-vin01_a:1412_5	gantuṃ dethā”ti vadati, laddhakappameva, gantuṃ vaṭṭati. Sace pana koci issarajātiko	1412	
PA_atk-vin01_a:1412_6	dhanaṃ adatvāva “bhikkhūnaṃ bhāgaṃ mā gaṇhathā”ti vāreti, araññapālā ca “mayaṃ bhikkhūnaṃ	1412	
PA_atk-vin01_a:1412_7	tāpasānañca bhāgaṃ agaṇhantā kuto lacchāma, detha, bhante”ti vadanti, dātabbameva.	1412	
PA_atk-vin01_a:1413_0	Yo pana araññapālesu niddāyantesu vā kīḷāpasutesu vā katthaci pakkantesu vā āgantvā	1413	
PA_atk-vin01_a:1413_1	“kuhiṃ araññapālā”ti pakkositvāpi adisvā gacchati, bhaṇḍadeyyaṃ. Yopi ārakkhaṭṭhānaṃ	1413	
PA_atk-vin01_a:1413_2	patvā kammaṭṭhānādīni manasikaronto vā aññavihito vā assatiyā atikkamati, bhaṇḍadeyyameva.	1413	
PA_atk-vin01_a:1413_3	Yassāpi taṃ ṭhānaṃ pattassa coro vā hatthī vā vāḷamigo vā mahāmegho vā vuṭṭhahati,	1413	
PA_atk-vin01_a:1413_4	so ca tamhā upaddavā muccitukamyatāya sahasā taṃ ṭhānaṃ atikkamati, rakkhati tāva,	1413	
PA_atk-vin01_a:1413_5	bhaṇḍadeyyaṃ pana hoti. Idaṃ pana araññe ārakkhaṭṭhānaṃ nāma suṅkaghātatopi garukataraṃ.	1413	
PA_atk-vin01_a:1413_6	Suṅkaghātassa hi paricchedaṃ anokkamitvā dūratova pariharanto dukkaṭameva āpajjati.	1413	
PA_atk-vin01_a:1413_7	Idaṃ pana theyyacittena pariharantassa ākāsena gacchatopi pārājikameva. Tasmā ettha	1413	
PA_atk-vin01_a:1413_8	appamattena bhavitabbanti.	1413	
PA_atk-vin01_a:1414	Araññaṭṭhakathā niṭṭhitā.	141	
PA_atk-vin01_a:1415	Udakakathā	141	
PA_atk-vin01_a:1416_0	108. Udake pana – bhājanagatanti udakadullabhakāle udakamaṇikādīsu bhājanesu saṅgopetvā	1416	
PA_atk-vin01_a:1416_1	ṭhapitaṃ; taṃ yasmiṃ bhājane ṭhapitaṃ hoti, taṃ bhājanaṃ āviñchitvā vā chiddaṃ katvā	1416	
PA_atk-vin01_a:1416_2	vā tattha pokkharaṇītaḷākesu ca attano bhājanaṃ pavesetvā gaṇhantassa sappitelesu	1416	
PA_atk-vin01_a:1416_3	vuttanayena vinicchayo veditabbo.	1416	
PA_atk-vin01_a:1417_0	Mariyādacchedane pana tattha jātakabhūtagāmena saddhimpi mariyādaṃ chindantassa adinnādānapayogattā	1417	
PA_atk-vin01_a:1417_1	dukkaṭaṃ. Tañca pana pahāre pahāre hoti. Antoṭhatvā bahimukho chindanto bahi antena	1417	
PA_atk-vin01_a:1417_2	kāretabbo. Bahi ṭhatvā antomukho chindanto antoantena kāretabbo. Anto ca bahi ca	1417	
PA_atk-vin01_a:1417_3	chinditvā majjhe ṭhapetvā taṃ chindanto majjhena kāretabbo. Mariyādaṃ dubbalaṃ katvā	1417	
PA_atk-vin01_a:1417_4	gāvo pakkosati, gāmadārakehi vā pakkosāpeti, tā āgantvā khurehi mariyādaṃ chindanti,	1417	
PA_atk-vin01_a:1417_5	teneva chinnā hoti. Mariyādaṃ dubbalaṃ katvā gāvo udake paveseti, gāmadārakehi vā	1417	
PA_atk-vin01_a:1417_6	pavesāpeti, tāhi uṭṭhāpitavīciyo mariyādaṃ bhinditvā gacchanti. Gāmadārake vā “udake	1417	
PA_atk-vin01_a:1417_7	kīḷathā”ti vadati, kīḷante vā utrāseti, tehi uṭṭhāpitavīciyopi mariyādaṃ chinditvā	1417	
PA_atk-vin01_a:1417_8	gacchanti. Antoudake jātarukkhaṃ chindati, aññena vā chindāpeti, tenapi patantena	1417	
PA_atk-vin01_a:1417_9	uṭṭhāpitavīciyo mariyādaṃ chinditvā gacchanti, teneva chinnā hoti. Mariyādaṃ dubbalaṃ	1417	
PA_atk-vin01_a:1417_10	katvā taḷākarakkhaṇatthāya taḷākato nibbahanaudakaṃ vā niddhamanatumbaṃ vā pidahati,	14171	
PA_atk-vin01_a:1417_11	aññato gacchantaṃ vā udakaṃ yathā ettha pavisati, evaṃ pāḷiṃ vā bandhati, mātikaṃ	14171	
PA_atk-vin01_a:1417_12	vā ujukaṃ karoti, tassa uparibhāge ṭhitaṃ attano taḷākaṃ vā bhindati, ussannaṃ udakaṃ	14171	
PA_atk-vin01_a:1417_13	mariyādaṃ gahetvā gacchati, teneva chinnā hoti. Sabbattha nikkhantaudakagghānurūpena	14171	
PA_atk-vin01_a:1417_14	avahārena kāretabbo.	14171	
PA_atk-vin01_a:1418_0	Niddhamanapanāḷiṃ ugghāṭetvā nīharantassāpi eseva nayo. Sace pana tena mariyādāya	1418	
PA_atk-vin01_a:1418_1	dubbalāya katāya attano dhammatāya āgantvā vā anāṇattehi gāmadārakehi āropitā vā	1418	
PA_atk-vin01_a:1418_2	gāviyo khurehi mariyādaṃ bhindanti, attanoyeva dhammatāya anāṇattehi vā gāmadārakehi	1418	
PA_atk-vin01_a:1418_3	udake pavesitā vīciyo uṭṭhāpenti, gāmadārakā vā sayameva pavisitvā kīḷantā uṭṭhāpenti	1418	
PA_atk-vin01_a:1418_4	antoudake vā rukkho aññena chijjamāno patitvā uṭṭhāpeti, uṭṭhāpitā vīciyo mariyādaṃ	1418	
PA_atk-vin01_a:1418_5	chindanti, sacepi mariyādaṃ dubbalaṃ katvā sukkhataḷākassa udakanibbahanaṭṭhānaṃ	1418	
PA_atk-vin01_a:1418_6	vā udakaniddhamanatumbaṃ vā pidahati, aññato gamanamagge vā pāḷiṃ bandhati, sukkhamātikaṃ	1418	
PA_atk-vin01_a:1418_7	vā ujukaṃ karoti, pacchā deve vuṭṭhe udakaṃ āgantvā mariyādaṃ bhindati, sabbattha bhaṇḍadeyyaṃ.	1418	
PA_atk-vin01_a:1419_0	Yo pana nidāghe sukkhavāpiyā mariyādaṃ yāva talaṃ pāpetvā chindati, pacchā deve vuṭṭhe	1419	
PA_atk-vin01_a:1419_1	āgatāgataṃ udakaṃ palāyati, bhaṇḍadeyyaṃ. Yattakaṃ tappaccayā sassaṃ uppajjati, tato	1419	
PA_atk-vin01_a:1419_2	pādamattagghanakampi adento sāmikānaṃ dhuranikkhepena assamaṇo hoti.	1419	
PA_atk-vin01_a:1420_0	Yaṃ pana sabbasādhāraṇaṃ taḷākaṃ hoti; taḷāke udakassa sabbepi manussā issarā. Heṭṭhato	1420	
PA_atk-vin01_a:1420_1	panassa sassāni karonti, sassapālanatthaṃ taḷākato mahāmātikā nikkhamitvā khettamajjhena	1420	
PA_atk-vin01_a:1420_2	yāti, sāpi sadā sandanakāle sabbasādhāraṇā. Tato pana khuddakamātikā nīharitvā attano	1420	
PA_atk-vin01_a:1420_3	attano kedāresu udakaṃ pavesenti. Taṃ aññesaṃ gahetuṃ na denti. Nidāghasamayeva udake	1420	
PA_atk-vin01_a:1420_4	mandībhūte vārena udakaṃ denti, yo udakavāre sampatte na labhati, tassa sassāni milāyanti;	1420	
PA_atk-vin01_a:1420_5	tasmā aññesaṃ vāre añño gahetuṃ na labhati. Tattha yo bhikkhu paresaṃ khuddakamātikāto	1420	
PA_atk-vin01_a:1420_6	vā kedārato vā udakaṃ theyyacittena attano vā parassa vā mātikaṃ vā kedāraṃ vā paveseti,	1420	
PA_atk-vin01_a:1420_7	aṭavimukhaṃ vā vāheti, avahāro vassa hoti.	1420	
PA_atk-vin01_a:1421	Yopi “cirena me udakavāro bhavissati, idañca sassaṃ milāyatī”ti paresaṃ kedāre	142	
PA_atk-vin01_a:1422_0	Pavisantassa udakassa pavisanamaggaṃ pidahitvā attano kedāraṃ paveseti, avahāro eva.	1422	
PA_atk-vin01_a:1422_1	Sace pana taḷākato aniggate paresaṃ mātikāmukhaṃ asampatteva udake sukkhamātikaṃyeva	1422	
PA_atk-vin01_a:1422_2	yathā āgacchantaṃ udakaṃ aññesaṃ kedāre appavisitvā attanoyeva kedāraṃ pavisati,	1422	
PA_atk-vin01_a:1422_3	evaṃ tattha tattha bandhati. Anikkhante baddhā subaddhā, nikkhante baddhā, bhaṇḍadeyyaṃ.	1422	
PA_atk-vin01_a:1422_4	Taḷākaṃ gantvā sayameva niddhamanapanāḷiṃ ugghāṭetvā attano kedāraṃ pavesentassāpi	1422	
PA_atk-vin01_a:1422_5	natthi avahāro. Kasmā? Taḷākaṃ nissāya khettassa katattā. Kurundiyādīsu pana “avahāro”ti	1422	
PA_atk-vin01_a:1422_6	vuttaṃ. Taṃ “vatthuṃ kālañca desañcā”ti iminā lakkhaṇena na sameti. Tasmā mahāaṭṭhakathāyaṃ vuttameva yuttanti.	1422	
PA_atk-vin01_a:1423	Udakakathā niṭṭhitā.	142	
PA_atk-vin01_a:1424	Dantaponakathā	142	
PA_atk-vin01_a:1425_0	109. Dantapoṇaṃ ārāmaṭṭhakavinicchayena vinicchinitabbaṃ. Ayaṃ pana viseso – yo saṅghassa	1425	
PA_atk-vin01_a:1425_1	vetanabhato hutvā devasikaṃ vā pakkhamāsavārena vā dantakaṭṭhaṃ āharati, so taṃ āharitvā	1425	
PA_atk-vin01_a:1425_2	chinditvāpi yāva bhikkhusaṅghaṃ na sampaṭicchāpeti, tāva tasseva hoti. Tasmā taṃ	1425	
PA_atk-vin01_a:1425_3	theyyacittena gaṇhanto bhaṇḍagghena kāretabbo. Tatthajātakaṃ pana garubhaṇḍaṃ, tampi	1425	
PA_atk-vin01_a:1425_4	bhikkhusaṅghena rakkhitagopitaṃ gaṇhanto bhaṇḍagghena kāretabbo. Eseva nayo gaṇapuggalagihimanussasantakepi	1425	
PA_atk-vin01_a:1425_5	chinnake acchinnake ca. Tesaṃ ārāmuyyānabhūmīsu jātaṃ sāmaṇerā vārena bhikkhusaṅghassa	1425	
PA_atk-vin01_a:1425_6	dantakaṭṭhaṃ āharantā ācariyupajjhāyānampi āharanti, taṃ yāva chinditvā saṅghaṃ na	1425	
PA_atk-vin01_a:1425_7	paṭicchāpenti, tāva sabbaṃ tesaṃyeva hoti. Tasmā tampi theyyacittena gaṇhanto bhaṇḍagghena	1425	
PA_atk-vin01_a:1425_8	kāretabbo. Yadā pana te chinditvā saṅghassa paṭicchāpetvā dantakaṭṭhamāḷake nikkhipanti,	1425	
PA_atk-vin01_a:1425_9	“yathāsukhaṃ bhikkhusaṅgho paribhuñjatū”ti; tato paṭṭhāya avahāro natthi, vattaṃ	1425	
PA_atk-vin01_a:1425_10	pana jānitabbaṃ. Yo hi devasikaṃ saṅghamajjhe osarati, tena divase divase ekameva	14251	
PA_atk-vin01_a:1425_11	dantakaṭṭhaṃ gahetabbaṃ. Yo pana devasikaṃ na osarati, padhānaghare vasitvā dhammasavane	14251	
PA_atk-vin01_a:1425_12	vā uposathagge vā dissati, tena pamāṇaṃ sallakkhetvā cattāri pañcadantakaṭṭhāni attano	14251	
PA_atk-vin01_a:1425_13	vasanaṭṭhāne ṭhapetvā khāditabbāni. Tesu khīṇesu sace punapi dantakaṭṭhamāḷake bahūni	14251	
PA_atk-vin01_a:1425_14	hontiyeva, punapi āharitvā khāditabbāni. Yadi pana pamāṇaṃ asallakkhetvā āharati,	14251	
PA_atk-vin01_a:1425_15	tesu akkhīṇesuyeva māḷake khīyanti, tato keci therā “yehi gahitāni, te paṭiāharantū”ti	14251	
PA_atk-vin01_a:1425_16	vadeyyuṃ, keci “khādantu, puna sāmaṇerā āharissantī”ti, tasmā vivādapariharaṇatthaṃ	14251	
PA_atk-vin01_a:1425_17	pamāṇaṃ sallakkhetabbaṃ. Gahaṇe pana doso natthi. Maggaṃ gacchantenāpi ekaṃ vā dve	14251	
PA_atk-vin01_a:1425_18	vā thavikāya pakkhipitvā gantabbanti.	14251	
PA_atk-vin01_a:1426	Dantaponakathā niṭṭhitā.	142	
PA_atk-vin01_a:1427	Vanappatikathā	142	
PA_atk-vin01_a:1428_0	110. Vanassa patīti vanappati; vanajeṭṭhakarukkhassetaṃ adhivacanaṃ. Idha pana sabbopi	1428	
PA_atk-vin01_a:1428_1	manussehi pariggahitarukkho adhippeto ambalabujapanasādiko. Yattha vā pana maricavalliādīni	1428	
PA_atk-vin01_a:1428_2	āropenti, so chijjamāno sace ekāyapi challiyā vā vākena vā sakalikāya vā pheggunā	1428	
PA_atk-vin01_a:1428_3	vā sambaddhova hutvā bhūmiyaṃ patati, rakkhati tāva.	1428	
PA_atk-vin01_a:1429_0	Yo pana chinnopi vallīhi vā sāmantarukkhasākhāhi vā sambaddho sandhāritattā ujukameva	1429	
PA_atk-vin01_a:1429_1	tiṭṭhati, patanto vā bhūmiṃ na pāpuṇāti, natthi tattha parihāro, avahāro eva hoti.	1429	
PA_atk-vin01_a:1429_2	Yopi kakacena chinno acchinno viya hutvā tatheva tiṭṭhati, tasmimpi eseva nayo.	1429	
PA_atk-vin01_a:1430_0	Yo pana rukkhaṃ dubbalaṃ katvā pacchā cāletvā pāteti, aññena vā cālāpeti; aññaṃ vāssa	1430	
PA_atk-vin01_a:1430_1	santike rukkhaṃ chinditvā ajjhottharati, parena vā ajjhottharāpeti; makkaṭe vā paripātetvā	1430	
PA_atk-vin01_a:1430_2	tattha āropeti, aññena vā āropāpeti; vagguliyo vā tattha āropeti, parena vā āropāpeti;	1430	
PA_atk-vin01_a:1430_3	tā taṃ rukkhaṃ pātenti, tasseva avahāro.	1430	
PA_atk-vin01_a:1431	Sace pana tena rukkhe dubbale kate añño anāṇatto eva taṃ cāletvā pāteti,	143	
PA_atk-vin01_a:1432_0	Rukkhena vā ajjhottharati, attano dhammatāya makkaṭā vā vagguliyo vā ārohanti, paro	1432	
PA_atk-vin01_a:1432_1	vā anāṇatto āropeti, sayaṃ vā esa vātamukhaṃ sodheti, balavavāto āgantvā rukkhaṃ	1432	
PA_atk-vin01_a:1432_2	pāteti; sabbattha bhaṇḍadeyyaṃ. Vātamukhasodhanaṃ panettha asampatte vāte sukkhamātikāya	1432	
PA_atk-vin01_a:1432_3	ujukaraṇādīhi sameti, no aññathā. Rukkhaṃ āvijjhitvā satthena vā ākoṭeti, aggiṃ vā	1432	
PA_atk-vin01_a:1432_4	deti, maṇḍukakaṇṭakaṃ vā visaṃ vā ākoṭeti, yena so marati, sabbattha bhaṇḍadeyyamevāti.	1432	
PA_atk-vin01_a:1433	Vanappatikathā niṭṭhitā.	143	
PA_atk-vin01_a:1434	Haraṇakakathā	143	
PA_atk-vin01_a:1435_0	111. Haraṇake – aññassa haraṇakaṃ bhaṇḍaṃ theyyacitto āmasatīti paraṃ sīsabhārādīhi	1435	
PA_atk-vin01_a:1435_1	bhaṇḍaṃ ādāya gacchantaṃ disvā “etaṃ harissāmī”ti vegena gantvā āmasati, ettāvatā	1435	
PA_atk-vin01_a:1435_2	assa dukkaṭaṃ. Phandāpetīti ākaḍḍhanavikaḍḍhanaṃ karoti, sāmiko na muñcati, tenassa	1435	
PA_atk-vin01_a:1435_3	thullaccayaṃ. Ṭhānā cāvetīti ākaḍḍhitvā sāmikassa hatthato moceti, tenassa pārājikaṃ.	1435	
PA_atk-vin01_a:1435_4	Sace pana taṃ bhaṇḍasāmiko uṭṭhahitvā pothetvā puna taṃ bhaṇḍaṃ mocāpetvā gaṇheyya,	1435	
PA_atk-vin01_a:1435_5	bhikkhu paṭhamaggahaṇeneva pārājiko. Sīsato vā kaṇṇato vā gīvato vā hatthato vā alaṅkāraṃ	1435	
PA_atk-vin01_a:1435_6	chinditvā vā mocetvā vā gaṇhantassa sīsādīhi mocitamatte pārājikaṃ. Hatthe pana valayaṃ	1435	
PA_atk-vin01_a:1435_7	vā kaṭakaṃ vā anīharitvā aggabāhaṃ ghaṃsantova aparāparaṃ vā sāreti, ākāsagataṃ vā	1435	
PA_atk-vin01_a:1435_8	karoti, rakkhati tāva. Rukkhamūlacīvaravaṃsesu valayamiva na pārājikaṃ janeti. Kasmā?	1435	
PA_atk-vin01_a:1435_9	Saviññāṇakattā. Saviññāṇakakoṭṭhāsagatañhi yāva tato na nīhaṭaṃ, tāva tattheva hoti.	1435	
PA_atk-vin01_a:1435_10	Eseva nayo aṅgulimuddikapādakaṭakakaṭūpagapiḷandhanesu.	14351	
PA_atk-vin01_a:1436_0	Yo pana parassa nivatthasāṭakaṃ acchindati, paro ca salajjitāya sahasā na muñcati,	1436	
PA_atk-vin01_a:1436_1	ekenantena coro kaḍḍhati, ekenantena paro, rakkhati tāva. Parassa hatthato muttamatte	1436	
PA_atk-vin01_a:1436_2	pārājikaṃ. Athāpi taṃ kaḍḍhantassa chijjitvā ekadeso hatthagato hoti, so ca pādaṃ	1436	
PA_atk-vin01_a:1436_3	agghati pārājikameva. Sahabhaṇḍahārakanti “sabhaṇḍahārakaṃ bhaṇḍaṃ nessāmī”ti cintetvā	1436	
PA_atk-vin01_a:1436_4	“ito yāhī”ti bhaṇḍahārakaṃ tajjeti, so bhīto corena adhippetadisābhimukho hutvā ekaṃ	1436	
PA_atk-vin01_a:1436_5	pādaṃ saṅkāmeti, corassa thullaccayaṃ; dutiye pārājikaṃ. Pātāpetīti athāpi coro bhaṇḍahārakassa	1436	
PA_atk-vin01_a:1436_6	hatthe āvudhaṃ disvā sāsaṅko hutvā pātāpetvā gahetukāmo ekamantaṃ paṭikkamma santajjetvā	1436	
PA_atk-vin01_a:1436_7	pātāpeti, parassa hatthato muttamatte pārājikaṃ.	1436	
PA_atk-vin01_a:1437_0	Pātāpeti, āpatti dukkaṭassātiādi pana parikappavasena vuttaṃ. Yo hi bhaṇḍaṃ pātāpetvā	1437	
PA_atk-vin01_a:1437_1	“yaṃ mama ruccati, taṃ gahessāmī”ti parikappetvā pātāpeti, tassa pātāpane ca āmasane	1437	
PA_atk-vin01_a:1437_2	ca dukkaṭaṃ, phandāpane thullaccayaṃ. Pādagghanakassa ṭhānā cāvane pārājikaṃ. Taṃ	1437	
PA_atk-vin01_a:1437_3	pacchā paṭipātiyamānassa muñcatopi natthiyeva samaṇabhāvo. Yopi bhaṇḍahārakaṃ atikkamantaṃ	1437	
PA_atk-vin01_a:1437_4	disvā anubandhanto “tiṭṭha, tiṭṭha, bhaṇḍaṃ pātehī”ti vatvā pātāpeti, tassāpi tena	1437	
PA_atk-vin01_a:1437_5	hatthato muttamatte pārājikaṃ.	1437	
PA_atk-vin01_a:1438_0	Yo pana “tiṭṭha tiṭṭhā”ti vadati, “pātehī”ti na vadati; itaro ca taṃ oloketvā “sace	1438	
PA_atk-vin01_a:1438_1	esa maṃ pāpuṇeyya, ghāteyyāpi ma” nti sālayova hutvā taṃ bhaṇḍaṃ gahanaṭṭhāne pakkhipitvā	1438	
PA_atk-vin01_a:1438_2	“puna nivattitvā gahessāmī”ti pakkamati, pātanapaccayā pārājikaṃ natthi. Āgantvā	1438	
PA_atk-vin01_a:1438_3	pana theyyacittena gaṇhato uddhāre pārājikaṃ. Atha panassa evaṃ hoti – “mayā pātāpenteneva	1438	
PA_atk-vin01_a:1438_4	idaṃ mama santakaṃ kata”nti tato naṃ sakasaññāya gaṇhāti; gahaṇe rakkhati, bhaṇḍadeyyaṃ	1438	
PA_atk-vin01_a:1438_5	pana hoti. “Dehī”ti vutte adentassa sāmikānaṃ dhuranikkhepe pārājikaṃ. “So imaṃ chaḍḍetvā	1438	
PA_atk-vin01_a:1438_6	gato, anajjhāvutthakaṃ dāni ida”nti paṃsukūlasaññāya gaṇhatopi eseva nayo. Atha pana	1438	
PA_atk-vin01_a:1438_7	sāmiko “tiṭṭha tiṭṭhā”ti vuttamatteneva olokento taṃ disvā “na dāni idaṃ mayha”nti	1438	
PA_atk-vin01_a:1438_8	dhuranikkhepaṃ katvā nirālayo chaḍḍetvā palāyati, taṃ theyyacittena gaṇhato uddhāre	1438	
PA_atk-vin01_a:1438_9	dukkaṭaṃ. Āharāpente dātabbaṃ, adentassa pārājikaṃ. Kasmā? Tassa payogena chaḍḍitattāti	1438	
PA_atk-vin01_a:1438_10	mahāaṭṭhakathāyaṃ vuttaṃ. Aññesu pana vicāraṇā eva natthi. Purimanayeneva sakasaññāya	14381	
PA_atk-vin01_a:1438_11	vā paṃsukūlasaññāya vā gaṇhantepi ayameva vinicchayoti.	14381	
PA_atk-vin01_a:1439	Haraṇakakathā niṭṭhitā.	143	
PA_atk-vin01_a:1440	Upanidhikathā	144	
PA_atk-vin01_a:1441_0	112. Upanidhimhi – nāhaṃ gaṇhāmīti sampajānamusāvādepi adinnādānassa payogattā dukkaṭaṃ.	1441	
PA_atk-vin01_a:1441_1	“Kiṃ tumhe bhaṇatha? Nevidaṃ mayhaṃ anurūpaṃ, na tumhāka”ntiādīni vadantassāpi dukkaṭameva.	1441	
PA_atk-vin01_a:1441_2	“Raho mayā etassa hatthe ṭhapitaṃ, na añño koci jānāti, ‘dassati nu kho me no”’ti	1441	
PA_atk-vin01_a:1441_3	sāmiko vimatiṃ uppādeti, bhikkhussa thullaccayaṃ. Tassa pharusādibhāvaṃ disvā sāmiko	1441	
PA_atk-vin01_a:1441_4	“na mayhaṃ dassatī”ti dhuraṃ nikkhipati, tatra sacāyaṃ bhikkhu “kilametvā naṃ dassāmī”ti	1441	
PA_atk-vin01_a:1441_5	dāne saussāho, rakkhati tāva. Sacepi so dāne nirussāho, bhaṇḍassāmiko pana gahaṇe	1441	
PA_atk-vin01_a:1441_6	saussāho, rakkhateva. Yadi pana so dāne nirussāho bhaṇḍasāmikopi “na mayhaṃ dassatī”ti	1441	
PA_atk-vin01_a:1441_7	dhuraṃ nikkhipati, evaṃ ubhinnaṃ dhuranikkhepena bhikkhuno pārājikaṃ. Yadipi mukhena	1441	
PA_atk-vin01_a:1441_8	“dassāmī”ti vadati, cittena pana adātukāmo, evampi sāmikassa dhuranikkhepe pārājikaṃ.	1441	
PA_atk-vin01_a:1441_9	Taṃ pana upanidhi nāma saṅgopanatthāya attano hatthe parehi ṭhapitabhaṇḍaṃ, aguttadesato	1441	
PA_atk-vin01_a:1441_10	ṭhānā cāvetvā guttaṭṭhāne ṭhapanatthāya harato anāpatti. Theyyacittenapi ṭhānā cāventassa	14411	
PA_atk-vin01_a:1441_11	avahāro natthi. Kasmā? Attano hatthe nikkhittattā, bhaṇḍadeyyaṃ pana hoti. Theyyacittena	14411	
PA_atk-vin01_a:1441_12	paribhuñjatopi eseva nayo. Tāvakālikaggahaṇepi tatheva. Dhammaṃ carantotiādi vuttanayameva.	14411	
PA_atk-vin01_a:1441_13	Ayaṃ tāva pāḷivaṇṇanā.	14411	
PA_atk-vin01_a:1442_0	Pāḷimuttakavinicchayo panettha pattacatukkādivasena evaṃ vutto – eko kira bhikkhu	1442	
PA_atk-vin01_a:1442_1	parassa mahagghe patte lobhaṃ uppādetvā taṃ haritukāmo ṭhapitaṭṭhānamassa suṭṭhu	1442	
PA_atk-vin01_a:1442_2	sallakkhetvā attanopi pattaṃ tasseva santike ṭhapesi. So paccūsasamaye āgantvā dhammaṃ	1442	
PA_atk-vin01_a:1442_3	vācāpetvā niddāyamānaṃ mahātheramāha – “vandāmi, bhante”ti. “Ko eso”ti? “Ahaṃ, bhante,	1442	
PA_atk-vin01_a:1442_4	āgantukabhikkhu, kālassevamhi gantukāmo, asukasmiñca me ṭhāne īdisena nāma aṃsabaddhakena	1442	
PA_atk-vin01_a:1442_5	īdisāya pattatthavikāya patto ṭhapito. Sādhāhaṃ, bhante, taṃ labheyya”nti thero pavisitvā	1442	
PA_atk-vin01_a:1442_6	taṃ gaṇhi. Uddhāreyeva corassa pārājikaṃ. Sace āgantvā “kosi tvaṃ avelāya āgato”ti	1442	
PA_atk-vin01_a:1442_7	vutto bhīto palāyati, pārājikaṃ patvāva palāyati. Therassa pana suddhacittattā anāpatti.	1442	
PA_atk-vin01_a:1442_8	Thero “taṃ gaṇhissāmī”ti aññaṃ gaṇhi, eseva nayo. Ayaṃ pana aññaṃ tādisameva gaṇhante	1442	
PA_atk-vin01_a:1442_9	yujjati, manussaviggahe āṇattasadisavatthusmiṃ viya. Kurundiyaṃ pana “padavārena	1442	
PA_atk-vin01_a:1442_10	kāretabbo”ti vuttaṃ, taṃ atādisameva gaṇhante yujjati.	14421	
PA_atk-vin01_a:1443_0	Taṃ maññamāno attano pattaṃ gaṇhitvā adāsi, corassa sāmikena dinnattā pārājikaṃ natthi,	1443	
PA_atk-vin01_a:1443_1	asuddhacittena pana gahitattā dukkaṭaṃ. Taṃ maññamāno corasseva pattaṃ gaṇhitvā adāsi,	1443	
PA_atk-vin01_a:1443_2	idhāpi corassa attano santakattā pārājikaṃ natthi, asuddhacittena pana gahitattā	1443	
PA_atk-vin01_a:1443_3	dukkaṭameva. Sabbattha therassa anāpatti.	1443	
PA_atk-vin01_a:1444_0	Aparo “pattaṃ coressāmī”ti tatheva niddāyamānaṃ theraṃ vandi. “Ko aya”nti ca vutte	1444	
PA_atk-vin01_a:1444_1	‘ahaṃ, bhante, gilānabhikkhu, ekaṃ tāva me pattaṃ detha, gāmadvāraṃ gantvā bhesajjaṃ	1444	
PA_atk-vin01_a:1444_2	āharissāmī”ti. Thero “idha gilāno natthi, coro ayaṃ bhavissatī”ti sallakkhetvā “imaṃ	1444	
PA_atk-vin01_a:1444_3	haratū”ti attano veribhikkhussa pattaṃ nīharitvā adāsi, dvinnampi uddhāreyeva pārājikaṃ.	1444	
PA_atk-vin01_a:1444_4	“Veribhikkhussa patto”ti saññāya aññassa pattaṃ uddharantepi eseva nayo. Sace pana	1444	
PA_atk-vin01_a:1444_5	“verissāya”nti saññāya corasseva pattaṃ uddharitvā deti, vuttanayeneva therassa pārājikaṃ,	1444	
PA_atk-vin01_a:1444_6	corassa dukkaṭaṃ. Atha “verissāya”nti maññamāno attano pattaṃ deti, vuttanayeneva	1444	
PA_atk-vin01_a:1444_7	ubhinnampi dukkaṭaṃ.	1444	
PA_atk-vin01_a:1445_0	Eko mahāthero upaṭṭhākaṃ daharabhikkhuṃ “pattacīvaraṃ gaṇha, asukaṃ nāma gāmaṃ gantvā	1445	
PA_atk-vin01_a:1445_1	piṇḍāya carissāmā”ti āha. Daharo gahetvā therassa pacchato pacchato gacchanto theyyacittaṃ	1445	
PA_atk-vin01_a:1445_2	uppādetvā sace sīse bhāraṃ khandhe karoti, pārājikaṃ natthi. Kasmā? Āṇattiyā gahitattā.	1445	
PA_atk-vin01_a:1445_3	Sace pana maggato okkamma aṭaviṃ pavisati, padavārena kāretabbo. Atha nivattitvā	1445	
PA_atk-vin01_a:1445_4	vihārābhimukho palāyitvā vihāraṃ pavisitvā gacchati, upacārātikkame pārājikaṃ. Athāpi	1445	
PA_atk-vin01_a:1445_5	mahātherassa nivāsanaparivattanaṭṭhānato gāmābhimukho palāyati, gāmūpacārātikkame	1445	
PA_atk-vin01_a:1445_6	pārājikaṃ. Yadi pana ubhopi piṇḍāya caritvā bhuñjitvā vā gahetvā vā nikkhamanti,	1445	
PA_atk-vin01_a:1445_7	thero ca punapi taṃ vadati – “pattacīvaraṃ gaṇha, vihāraṃ gamissāmā”ti. Tatra ce	1445	
PA_atk-vin01_a:1445_8	so purimanayeneva theyyacittena sīse bhāraṃ khandhe karoti, rakkhati tāva. Aṭaviṃ	1445	
PA_atk-vin01_a:1445_9	pavisati, padavārena kāretabbo. Nivattitvā gāmābhimukho eva palāyati, gāmūpacārātikkame	1445	
PA_atk-vin01_a:1445_10	pārājikaṃ. Purato vihārābhimukho palāyitvā vihāre aṭṭhatvā anisīditvā avūpasanteneva	14451	
PA_atk-vin01_a:1445_11	theyyacittena gacchati, upacārātikkame pārājikaṃ. Yo pana anāṇatto gaṇhāti, tassa	14451	
PA_atk-vin01_a:1445_12	sīse bhāraṃ khandhe karaṇādīsupi pārājikaṃ. Sesaṃ purimasadisameva.	14451	
PA_atk-vin01_a:1446_0	Yo pana “asukaṃ nāma vihāraṃ gantvā cīvaraṃ dhovitvā rajitvā vā ehī”ti vutto “sādhū”ti	1446	
PA_atk-vin01_a:1446_1	gahetvā gacchati, tassapi antarāmagge theyyacittaṃ uppādetvā sīse bhāraṃ khandhe	1446	
PA_atk-vin01_a:1446_2	karaṇādīsu pārājikaṃ natthi. Maggā okkamane padavārena kāretabbo. Taṃ vihāraṃ gantvā	1446	
PA_atk-vin01_a:1446_3	tattheva vasanto theyyacittena paribhuñjanto jīrāpeti, corā vā tassa taṃ haranti,	1446	
PA_atk-vin01_a:1446_4	avahāro natthi, bhaṇḍadeyyaṃ pana hoti. Tato nikkhamitvā āgacchatopi eseva nayo.	1446	
PA_atk-vin01_a:1447_0	Yo pana anāṇatto therena nimitte vā kate sayameva vā kiliṭṭhaṃ sallakkhetvā “detha,	1447	
PA_atk-vin01_a:1447_1	bhante, cīvaraṃ; asukaṃ nāma gāmaṃ gantvā rajitvā āharissāmī”ti gahetvā gacchati;	1447	
PA_atk-vin01_a:1447_2	tassa antarāmagge theyyacittaṃ uppādetvā sīse bhāraṃ khandhe karaṇādīsu pārājikaṃ.	1447	
PA_atk-vin01_a:1447_3	Kasmā? Anāṇattiyā gahitattā. Maggā okkamatopi paṭinivattitvā tameva vihāraṃ āgantvā	1447	
PA_atk-vin01_a:1447_4	vihārasīmaṃ atikkamatopi vuttanayeneva pārājikaṃ. Tattha gantvā rajitvā paccāgacchatopi	1447	
PA_atk-vin01_a:1447_5	theyyacitte uppanne eseva nayo. Sace pana yattha gato, tattha vā antarāmagge vihāre	1447	
PA_atk-vin01_a:1447_6	vā tameva vihāraṃ paccāgantvā tassa ekapasse vā upacārasīmaṃ anatikkamitvā vasanto	1447	
PA_atk-vin01_a:1447_7	theyyacittena paribhuñjanto jīrāpeti, corā vā tassa taṃ haranti, yathā vā tathā vā	1447	
PA_atk-vin01_a:1447_8	nassati, bhaṇḍadeyyaṃ. Upacārasīmaṃ atikkamato pana pārājikaṃ.	1447	
PA_atk-vin01_a:1448_0	Yo pana therena nimitte kayiramāne “detha, bhante, ahaṃ rajitvā āharissāmī”ti vatvā	1448	
PA_atk-vin01_a:1448_1	“kattha gantvā, bhante, rajāmī”ti pucchati. Thero ca naṃ “yattha icchasi, tattha	1448	
PA_atk-vin01_a:1448_2	gantvā rajāhī”ti vadati, ayaṃ “vissaṭṭhadūto” nāma. Theyyacittena palāyantopi na	1448	
PA_atk-vin01_a:1448_3	avahārena kāretabbo. Theyyacittena pana palāyatopi paribhogena vā aññathā vā nāsayatopi	1448	
PA_atk-vin01_a:1448_4	bhaṇḍadeyyameva hoti. Bhikkhu bhikkhussa hatthe kiñci parikkhāraṃ pahiṇati – “asukavihāre	1448	
PA_atk-vin01_a:1448_5	asukabhikkhussa dehī”ti, tassa theyyacitte uppanne sabbaṭṭhānesu “asukaṃ nāma vihāraṃ	1448	
PA_atk-vin01_a:1448_6	gantvā cīvaraṃ dhovitvā rajitvā vā ehī”ti ettha vuttasadiso vinicchayo.	1448	
PA_atk-vin01_a:1449_0	Aparo bhikkhuṃ pahiṇitukāmo nimittaṃ karoti – “ko nu kho gahetvā gamissatī”ti, tatra	1449	
PA_atk-vin01_a:1449_1	ce eko – “detha, bhante, ahaṃ gahetvā gamissāmī”ti gahetvā gacchati, tassa theyyacitte	1449	
PA_atk-vin01_a:1449_2	uppanne sabbaṭṭhānesu “detha, bhante, cīvaraṃ, asukaṃ nāma gāmaṃ gantvā rajitvā āharissāmī”ti	1449	
PA_atk-vin01_a:1449_3	ettha vuttasadiso vinicchayo. Therena cīvaratthāya vatthaṃ labhitvā upaṭṭhākakule	1449	
PA_atk-vin01_a:1449_4	ṭhapitaṃ hoti. Athassa antevāsiko vatthaṃ haritukāmo tatra gantvā “taṃ kira vatthaṃ	1449	
PA_atk-vin01_a:1449_5	dethā”ti therena pesito viya vadati; tassa vacanaṃ saddahitvā upāsakena ṭhapitaṃ	1449	
PA_atk-vin01_a:1449_6	upāsikā vā, upāsikāya ṭhapitaṃ upāsako vā añño vā, koci nīharitvā deti, uddhāreyevassa	1449	
PA_atk-vin01_a:1449_7	pārājikaṃ. Sace pana therassa upaṭṭhākehi “imaṃ therassa dassāmā”ti attano vatthaṃ	1449	
PA_atk-vin01_a:1449_8	ṭhapitaṃ hoti. Athassa antevāsiko taṃ haritukāmo tattha gantvā “therassa kira vatthaṃ	1449	
PA_atk-vin01_a:1449_9	dātukāmattha, taṃ dethā”ti vadati. Te cassa saddahitvā “mayaṃ, bhante, bhojetvā dassāmāti	1449	
PA_atk-vin01_a:1449_10	ṭhapayimha, handa gaṇhāhī”ti denti. Sāmikehi dinnattā pārājikaṃ natthi, asuddhacittena	14491	
PA_atk-vin01_a:1449_11	pana gahitattā dukkaṭaṃ, bhaṇḍadeyyañca hoti.	14491	
PA_atk-vin01_a:1450_0	Bhikkhu bhikkhussa vatvā gāmaṃ gacchati, “itthannāmo mama vassāvāsikaṃ dassati, taṃ	1450	
PA_atk-vin01_a:1450_1	gahetvā ṭhapeyyāsī”ti. “Sādhū”ti so bhikkhu tena dinnaṃ mahagghasāṭakaṃ attanā laddhena	1450	
PA_atk-vin01_a:1450_2	appagghasāṭakena saddhiṃ ṭhapetvā tena āgatena attano mahagghasāṭakassa laddhabhāvaṃ	1450	
PA_atk-vin01_a:1450_3	ñatvā vā añatvā vā “dehi me vassāvāsika”nti vutto “tava thūlasāṭako laddho, mayhaṃ	1450	
PA_atk-vin01_a:1450_4	pana sāṭako mahaggho, dvepi asukasmiṃ nāma okāse ṭhapitā, pavisitvā gaṇhāhī”ti vadati.	1450	
PA_atk-vin01_a:1450_5	Tena pavisitvā thūlasāṭake gahite itarassa itaraṃ gaṇhato uddhāre pārājikaṃ. Athāpi	1450	
PA_atk-vin01_a:1450_6	tassa sāṭake attano nāmaṃ attano ca sāṭake tassa nāmaṃ likhitvā “gaccha nāmaṃ vācetvā	1450	
PA_atk-vin01_a:1450_7	gaṇhāhī”ti vadati, tatrāpi eseva nayo. Yo pana attanā ca tena ca laddhasāṭake ekato	1450	
PA_atk-vin01_a:1450_8	ṭhapetvā taṃ evaṃ vadati – “tayā ca mayā ca laddhasāṭakā dvepi antogabbhe ṭhapitā,	1450	
PA_atk-vin01_a:1450_9	gaccha yaṃ icchasi, taṃ vicinitvā gaṇhāhī”ti. So ca lajjāya āvāsikena laddhaṃ thūlasāṭakameva	1450	
PA_atk-vin01_a:1450_10	gaṇheyya, tatrāvāsikassa vicinitvā gahitāvasesaṃ itaraṃ gaṇhato anāpatti. Āgantuko	14501	
PA_atk-vin01_a:1450_11	bhikkhu āvāsikānaṃ cīvarakammaṃ karontānaṃ samīpe pattacīvaraṃ ṭhapetvā “ete saṅgopessantī”ti	14501	
PA_atk-vin01_a:1450_12	maññamāno nhāyituṃ vā aññatra vā gacchati. Sace naṃ āvāsikā saṅgopenti, iccetaṃ kusalaṃ.	14501	
PA_atk-vin01_a:1450_13	No ce, naṭṭhe gīvā na hoti. Sacepi so “idaṃ, bhante, ṭhapethā”ti vatvā gacchati,	14501	
PA_atk-vin01_a:1450_14	itare ca sakiccappasutattā na jānanti, eseva nayo. Athāpi te “idaṃ, bhante, ṭhapethā”ti	14501	
PA_atk-vin01_a:1450_15	vuttā “mayaṃ byāvaṭā”ti paṭikkhipanti, itaro ca “avassaṃ ṭhapessantī”ti anādiyitvā	14501	
PA_atk-vin01_a:1450_16	gacchati, eseva nayo. Sace pana tena yācitā vā ayācitā vā “mayaṃ ṭhapessāma, tvaṃ	14501	
PA_atk-vin01_a:1450_17	gacchā”ti vadanti; taṃ saṅgopitabbaṃ. No ce saṅgopenti, naṭṭhe gīvā. Kasmā? Sampaṭicchitattā.	14501	
PA_atk-vin01_a:1451_0	Yo bhikkhu bhaṇḍāgāriko hutvā paccūsasamaye eva bhikkhūnaṃ pattacīvarāni heṭṭhāpāsādaṃ	1451	
PA_atk-vin01_a:1451_1	oropetvā dvāraṃ apidahitvā tesampi anārocetvāva dūre bhikkhācāraṃ gacchati; tāni	1451	
PA_atk-vin01_a:1451_2	ce corā haranti, tasseva gīvā. Yo pana bhikkhūhi “oropetha, bhante, pattacīvarāni;	1451	
PA_atk-vin01_a:1451_3	kālo salākaggahaṇassā”ti vutto “samāgatatthā”ti pucchitvā “āma, samāgatamhā”ti vutte	1451	
PA_atk-vin01_a:1451_4	pattacīvarāni nīharitvā nikkhipitvā bhaṇḍāgāradvāraṃ bandhitvā “tumhe pattacīvarāni	1451	
PA_atk-vin01_a:1451_5	gahetvā heṭṭhāpāsādadvāraṃ paṭijaggitvā gaccheyyāthā”ti vatvā gacchati. Tatra ceko	1451	
PA_atk-vin01_a:1451_6	alasajātiko bhikkhu bhikkhūsu gatesu pacchā akkhīni puñchanto uṭṭhahitvā udakaṭṭhānaṃ	1451	
PA_atk-vin01_a:1451_7	mukhadhovanatthaṃ gacchati, taṃ khaṇaṃ disvā corā tassa pattacīvaraṃ haranti, suhaṭaṃ.	1451	
PA_atk-vin01_a:1451_8	Bhaṇḍāgārikassa gīvā na hoti.	1451	
PA_atk-vin01_a:1452_0	Sacepi koci bhaṇḍāgārikassa anārocetvāva bhaṇḍāgāre attano parikkhāraṃ ṭhapeti, tasmimpi	1452	
PA_atk-vin01_a:1452_1	naṭṭhe bhaṇḍāgārikassa gīvā na hoti. Sace pana bhaṇḍāgāriko taṃ disvā “aṭṭhāne ṭhapita”nti	1452	
PA_atk-vin01_a:1452_2	gahetvā ṭhapeti, naṭṭhe tassa gīvā. Sacepi ṭhapitabhikkhunā “mayā, bhante, īdiso	1452	
PA_atk-vin01_a:1452_3	nāma parikkhāro ṭhapito, upadhāreyyāthā”ti vutto “sādhū”ti sampaṭicchati, dunnikkhittaṃ	1452	
PA_atk-vin01_a:1452_4	vā maññamāno aññasmiṃ ṭhāne ṭhapeti, tasseva gīvā. “Nāhaṃ jānāmī”ti paṭikkhipantassa	1452	
PA_atk-vin01_a:1452_5	pana natthi gīvā. Yopi tassa passantasseva ṭhapeti, bhaṇḍāgārikañca na sampaṭicchāpeti,	1452	
PA_atk-vin01_a:1452_6	naṭṭhaṃ sunaṭṭhameva. Sace taṃ bhaṇḍāgāriko aññatra ṭhapeti, naṭṭhe gīvā. Sace bhaṇḍāgāraṃ	1452	
PA_atk-vin01_a:1452_7	suguttaṃ, sabbo saṅghassa ca cetiyassa ca parikkhāro tattheva ṭhapīyati, bhaṇḍāgāriko	1452	
PA_atk-vin01_a:1452_8	ca bālo abyatto dvāraṃ vivaritvā dhammakathaṃ vā sotuṃ, aññaṃ vā kiñci kātuṃ katthaci	1452	
PA_atk-vin01_a:1452_9	gacchati, taṃ khaṇaṃ disvā yattakaṃ corā haranti, sabbaṃ tassa gīvā. Bhaṇḍāgārato	1452	
PA_atk-vin01_a:1452_10	nikkhamitvā bahi caṅkamantassa vā dvāraṃ vivaritvā sarīraṃ utuṃ gāhāpentassa vā tattheva	14521	
PA_atk-vin01_a:1452_11	samaṇadhammānuyogena nisinnassa vā tattheva nisīditvā kenaci kammena byāvaṭassa vā	14521	
PA_atk-vin01_a:1452_12	uccārapassāvapīḷitassāpi tato tattheva upacāre vijjamāne bahi gacchato vā aññena	14521	
PA_atk-vin01_a:1452_13	vā kenaci ākārena pamattassa sato dvāraṃ vivaritvā vā vivaṭameva pavisitvā vā sandhiṃ	14521	
PA_atk-vin01_a:1452_14	chinditvā vā yattakaṃ tassa pamādapaccayā corā haranti, sabbaṃ tasseva gīvā. Uṇhasamaye	14521	
PA_atk-vin01_a:1452_15	pana vātapānaṃ vivaritvā nipajjituṃ vaṭṭatīti vadanti. Uccārapīḷitassa pana tasmiṃ	14521	
PA_atk-vin01_a:1452_16	upacāre asati aññattha gacchantassa gilānapakkhe ṭhitattā avisayo; tasmā gīvā na hoti.	14521	
PA_atk-vin01_a:1453_0	Yo pana anto uṇhapīḷito dvāraṃ suguttaṃ katvā bahi nikkhamati, corā ca naṃ gahetvā	1453	
PA_atk-vin01_a:1453_1	“dvāraṃ vivarā”ti vadanti, yāva tatiyaṃ na vivaritabbaṃ. Yadi pana te corā “sace	1453	
PA_atk-vin01_a:1453_2	na vivarasi, tañca māressāma, dvārañca bhinditvā parikkhāraṃ harissāmā”ti pharasuādīni	1453	
PA_atk-vin01_a:1453_3	ukkhipanti. “Mayi ca mate saṅghassa ca senāsane vinaṭṭhe guṇo natthī”ti vivarituṃ	1453	
PA_atk-vin01_a:1453_4	vaṭṭati. Idhāpi avisayattā gīvā natthīti vadanti. Sace koci āgantuko kuñcikaṃ vā	1453	
PA_atk-vin01_a:1453_5	deti, dvāraṃ vā vivarati, yattakaṃ corā haranti, sabbaṃ tassa gīvā. Saṅghena bhaṇḍāgāraguttatthāya	1453	
PA_atk-vin01_a:1453_6	sūciyantakañca kuñcikamuddikā ca yojetvā dinnā hoti, bhaṇḍāgāriko ghaṭikamattaṃ datvā	1453	
PA_atk-vin01_a:1453_7	nipajjati, corā vivaritvā parikkhāraṃ haranti, tasseva gīvā. Sūciyantakañca kuñcikamuddikañca	1453	
PA_atk-vin01_a:1453_8	yojetvā nipannaṃ panetaṃ sace corā āgantvā “vivarā”ti vadanti, tattha purimanayeneva	1453	
PA_atk-vin01_a:1453_9	paṭipajjitabbaṃ. Evaṃ guttaṃ katvā nipanne pana sace bhittiṃ vā chadanaṃ vā bhinditvā	1453	
PA_atk-vin01_a:1453_10	umaṅgena vā pavisitvā haranti, na tassa gīvā. Sace bhaṇḍāgāre aññepi therā vasanti,	14531	
PA_atk-vin01_a:1453_11	vivaṭe dvāre attano attano parikkhāraṃ gahetvā gacchanti, bhaṇḍāgāriko tesu gatesu	14531	
PA_atk-vin01_a:1453_12	dvāraṃ na jaggati, sace tattha kiñci avaharīyati, bhaṇḍāgārikassa issaratāya bhaṇḍāgārikasseva	14531	
PA_atk-vin01_a:1453_13	gīvā. Therehi pana sahāyehi bhavitabbaṃ. Ayaṃ tattha sāmīci.	14531	
PA_atk-vin01_a:1454_0	Yadi bhaṇḍāgāriko “tumhe bahi ṭhatvāva tumhākaṃ parikkhāraṃ gaṇhatha, mā pavisitthā”ti	1454	
PA_atk-vin01_a:1454_1	vadati, tesañca eko lolamahāthero sāmaṇerehi ceva upaṭṭhākehi ca saddhiṃ bhaṇḍāgāraṃ	1454	
PA_atk-vin01_a:1454_2	pavisitvā nisīdati ceva nipajjati ca, yattakaṃ bhaṇḍaṃ nassati, sabbaṃ tassa gīvā.	1454	
PA_atk-vin01_a:1454_3	Bhaṇḍāgārikena pana avasesattherehi ca sahāyehi bhavitabbaṃ. Atha bhaṇḍāgārikova	1454	
PA_atk-vin01_a:1454_4	lolasāmaṇere ca upaṭṭhāke ca gahetvā bhaṇḍāgāre nisīdati ceva nipajjati ca, yaṃ tattha	1454	
PA_atk-vin01_a:1454_5	nassati, sabbaṃ tasseva gīvā. Tasmā bhaṇḍāgārikeneva tattha vasitabbaṃ. Avasesehi	1454	
PA_atk-vin01_a:1454_6	appeva rukkhamūle vasitabbaṃ, na ca bhaṇḍāgāreti.	1454	
PA_atk-vin01_a:1455_0	Ye pana attano attano sabhāgabhikkhūnaṃ vasanagabbhesu parikkhāraṃ ṭhapenti, parikkhāre	1455	
PA_atk-vin01_a:1455_1	naṭṭhe yehi ṭhapito, tesaṃyeva gīvā. Itarehi pana sahāyehi bhavitabbaṃ. Yadi pana	1455	
PA_atk-vin01_a:1455_2	saṅgho bhaṇḍāgārikassa vihāreyeva yāgubhattaṃ dāpeti, so ca bhikkhācāratthāya gāmaṃ	1455	
PA_atk-vin01_a:1455_3	gacchati, naṭṭhaṃ tasseva gīvā. Bhikkhācāraṃ pavisantehi atirekacīvararakkhaṇatthāya	1455	
PA_atk-vin01_a:1455_4	ṭhapitavihāravārikassāpi yāgubhattaṃ vā nivāpaṃ vā labhamānasseva bhikkhācāraṃ gacchato	1455	
PA_atk-vin01_a:1455_5	yaṃ tattha nassati, sabbaṃ gīvā. Na kevalañca ettakameva, bhaṇḍāgārikassa viya yaṃ	1455	
PA_atk-vin01_a:1455_6	tassa pamādappaccayā nassati, sabbaṃ gīvā.	1455	
PA_atk-vin01_a:1456_0	Sace vihāro mahā hoti, aññaṃ padesaṃ rakkhituṃ gacchantassa aññasmiṃ padese nikkhittaṃ	1456	
PA_atk-vin01_a:1456_1	haranti, avisayattā gīvā na hoti. Īdise pana vihāre vemajjhe sabbesaṃ osaraṇaṭṭhāne	1456	
PA_atk-vin01_a:1456_2	parikkhāre ṭhapetvā nisīditabbaṃ. Vihāravārikā vā dve tayo ṭhapetabbā. Sace tesaṃ	1456	
PA_atk-vin01_a:1456_3	appamattānaṃ ito cito ca rakkhataṃyeva kiñci nassati, gīvā na hoti. Vihāravārike	1456	
PA_atk-vin01_a:1456_4	bandhitvā haritabhaṇḍampi corānaṃ paṭipathaṃ gatesu aññena maggena haritabhaṇḍampi	1456	
PA_atk-vin01_a:1456_5	na tesaṃ gīvā. Sace vihāravārikānaṃ vihāre dātabbaṃ yāgubhattaṃ vā nivāpo vā na hoti,	1456	
PA_atk-vin01_a:1456_6	tehi pattabbalābhato atirekā dve tisso yāgusalākā, tesaṃ pahonakabhattasalākā ca	1456	
PA_atk-vin01_a:1456_7	ṭhapetuṃ vaṭṭati. Nibaddhaṃ katvā pana na ṭhapetabbā, manussā hi vippaṭisārino honti,	1456	
PA_atk-vin01_a:1456_8	“vihāravārikāyeva amhākaṃ bhattaṃ bhuñjantī”ti. Tasmā parivattetvā ṭhapetabbā. Sace	1456	
PA_atk-vin01_a:1456_9	tesaṃ sabhāgā salākabhattāni āharitvā denti, iccetaṃ kusalaṃ; no ce denti, vāraṃ	1456	
PA_atk-vin01_a:1456_10	gāhāpetvā nīharāpetabbāni. Sace vihāravāriko dve tisso yāgusalākā, cattāri pañca	14561	
PA_atk-vin01_a:1456_11	salākabhattāni ca labhamānova bhikkhācāraṃ gacchati, bhaṇḍāgārikassa viya sabbaṃ	14561	
PA_atk-vin01_a:1456_12	naṭṭhaṃ gīvā hoti. Sace saṅghassa vihārapālānaṃ dātabbaṃ bhattaṃ vā nivāpo vā natthi,	14561	
PA_atk-vin01_a:1456_13	bhikkhū vihāravāraṃ gahetvā attano attano nissitake jaggenti, sampattavāraṃ aggahetuṃ	14561	
PA_atk-vin01_a:1456_14	na labhanti, yathā aññe bhikkhū karonti, tatheva kātabbaṃ. Bhikkhūhi pana asahāyakassa	14561	
PA_atk-vin01_a:1456_15	vā attadutiyassa vā yassa sabhāgo bhikkhu bhattaṃ ānetvā dātā natthi, evarūpassa vāro na pāpetabbo.	14561	
PA_atk-vin01_a:1457_0	Yampi pākavattatthāya vihāre ṭhapenti, taṃ gahetvā upajīvantena ṭhātabbaṃ. Yo taṃ	1457	
PA_atk-vin01_a:1457_1	na upajīvati, so vāraṃ na gāhāpetabbo. Phalāphalatthāyapi vihāre bhikkhuṃ ṭhapenti,	1457	
PA_atk-vin01_a:1457_2	jaggitvā gopetvā phalavārena bhājetvā khādanti. Yo tāni khādati, tena ṭhātabbaṃ.	1457	
PA_atk-vin01_a:1457_3	Anupajīvanto na gāhāpetabbo. Senāsanamañcapīṭhapaccattharaṇarakkhaṇatthāyapi ṭhapenti,	1457	
PA_atk-vin01_a:1457_4	āvāse vasantena ṭhātabbaṃ. Abbhokāsiko pana rukkhamūliko vā na gāhāpetabbo.	1457	
PA_atk-vin01_a:1458_0	Eko navako hoti, bahussuto pana bahūnaṃ dhammaṃ vāceti, paripucchaṃ deti, pāḷiṃ vaṇṇeti,	1458	
PA_atk-vin01_a:1458_1	dhammakathaṃ katheti, saṅghassa bhāraṃ nittharati, ayaṃ lābhaṃ paribhuñjantopi āvāse	1458	
PA_atk-vin01_a:1458_2	vasantopi vāraṃ na gāhetabbo. “Purisaviseso nāma ñātabbo”ti vadanti.	1458	
PA_atk-vin01_a:1459_0	Uposathāgārapaṭimāgharajaggakassa pana diguṇaṃ yāgubhattaṃ devasikaṃ taṇḍulanāḷi	1459	
PA_atk-vin01_a:1459_1	saṃvacchare ticīvaraṃ, dasavīsagghanakaṃ kappiyabhaṇḍañca dātabbaṃ. Sace pana tassa	1459	
PA_atk-vin01_a:1459_2	taṃ labhamānasseva pamādena tattha kiñci nassati, sabbaṃ gīvā. Bandhitvā balakkārena	1459	
PA_atk-vin01_a:1459_3	acchinnaṃ pana na gīvā. Tattha cetiyassa vā saṅghassa vā santakena cetiyassa santakaṃ	1459	
PA_atk-vin01_a:1459_4	rakkhāpetuṃ vaṭṭati. Cetiyassa santakena saṅghassa santakaṃ rakkhāpetuṃ na vaṭṭati.	1459	
PA_atk-vin01_a:1459_5	Yaṃ pana cetiyassa santakena saddhiṃ saṅghassa santakaṃ ṭhapitaṃ hoti, taṃ cetiyasantake	1459	
PA_atk-vin01_a:1459_6	rakkhāpite rakkhitameva hotīti evaṃ vaṭṭati. Pakkhavārena uposathāgārādīni rakkhatopi	1459	
PA_atk-vin01_a:1459_7	pamādavasena naṭṭhaṃ gīvāyevāti.	1459	
PA_atk-vin01_a:1460	Upanidhikathā niṭṭhitā.	146	
PA_atk-vin01_a:1461	Suṅkaghātakathā	146	
PA_atk-vin01_a:1462_0	113. Suṅkaṃ tato hanantīti suṅkaghātaṃ; suṅkaṭṭhānassetaṃ adhivacanaṃ. Tañhi yasmā	1462	
PA_atk-vin01_a:1462_1	tato suṅkārahaṃ bhaṇḍaṃ suṅkaṃ adatvā nīharantā rañño suṅkaṃ hananti vināsenti, tasmā	1462	
PA_atk-vin01_a:1462_2	suṅkaghātanti vuttaṃ. Tatra pavisitvāti tatra pabbatakhaṇḍādīsu raññā paricchedaṃ	1462	
PA_atk-vin01_a:1462_3	katvā ṭhapite suṅkaṭṭhāne pavisitvā. Rājaggaṃ bhaṇḍanti rājārahaṃ bhaṇḍaṃ; yato rañño	1462	
PA_atk-vin01_a:1462_4	pañcamāsakaṃ vā atirekapañcamāsakaṃ vā agghanakaṃ suṅkaṃ dātabbaṃ hoti, taṃ bhaṇḍanti	1462	
PA_atk-vin01_a:1462_5	attho. Rājakantipi pāṭho, ayamevattho. Theyyacittoti “ito rañño suṅkaṃ na dassāmī”ti	1462	
PA_atk-vin01_a:1462_6	theyyacittaṃ uppādetvā taṃ bhaṇḍaṃ āmasati, dukkaṭaṃ. Ṭhapitaṭṭhānato gahetvā thavikāya	1462	
PA_atk-vin01_a:1462_7	vā pakkhipati, paṭicchannaṭṭhāne vā ūrunā saddhiṃ bandhati, thullaccayaṃ. Suṅkaṭṭhānena	1462	
PA_atk-vin01_a:1462_8	paricchinnattā ṭhānācāvanaṃ na hoti. Suṅkaṭṭhānaparicchedaṃ dutiyaṃ pādaṃ atikkāmeti, pārājikaṃ.	1462	
PA_atk-vin01_a:1463_0	Bahisuṅkaghātaṃ pātetīti rājapurisānaṃ aññavihitabhāvaṃ passitvā anto ṭhitova bahi	1463	
PA_atk-vin01_a:1463_1	patanatthāya khipati. Tañce avassaṃ patanakaṃ, hatthato muttamatte pārājikaṃ. Tañce	1463	
PA_atk-vin01_a:1463_2	rukkhe vā khāṇumhi vā paṭihataṃ balavavātavegukkhittaṃ vā hutvā puna antoyeva patati,	1463	
PA_atk-vin01_a:1463_3	rakkhati. Puna gaṇhitvā khipati, pubbe vuttanayeneva pārājikaṃ. Bhūmiyaṃ patitvā	1463	
PA_atk-vin01_a:1463_4	vaṭṭantaṃ puna anto pavisati, pārājikameva. Kurundīsaṅkhepaṭṭhakathāsu pana “sace	1463	
PA_atk-vin01_a:1463_5	bahi patitaṃ ṭhatvā vaṭṭantaṃ pavisati, pārājikaṃ. Sace atiṭṭhamānaṃyeva vaṭṭitvā	1463	
PA_atk-vin01_a:1463_6	pavisati rakkhatī”ti vuttaṃ.	1463	
PA_atk-vin01_a:1464_0	Anto ṭhatvā hatthena vā pādena vā yaṭṭhiyā vā vaṭṭeti, aññena vā vaṭṭāpeti, sace	1464	
PA_atk-vin01_a:1464_1	aṭṭhatvā vaṭṭamānaṃ gataṃ, pārājikaṃ. Anto ṭhatvā bahi gacchantaṃ rakkhati, “vaṭṭitvā	1464	
PA_atk-vin01_a:1464_2	gamissatī”ti vā “añño naṃ vaṭṭessatī”ti vā anto ṭhapitaṃ pacchā sayaṃ vā vaṭṭamānaṃ	1464	
PA_atk-vin01_a:1464_3	aññena vā vaṭṭitaṃ bahi gacchati, rakkhatiyeva. Suddhacittena ṭhapite pana tathā	1464	
PA_atk-vin01_a:1464_4	gacchante vattabbameva natthi. Dve puṭake ekābaddhe katvā suṅkaṭṭhānasīmantare ṭhapeti,	1464	
PA_atk-vin01_a:1464_5	kiñcāpi bahipuṭake suṅkaṃ pādaṃ agghati, tena saddhiṃ ekābaddhatāya pana anto puṭako	1464	
PA_atk-vin01_a:1464_6	rakkhati. Sace pana parivattetvā abbhantarimaṃ bahi ṭhapeti, pārājikaṃ. Kājepi ekabaddhaṃ	1464	
PA_atk-vin01_a:1464_7	katvā ṭhapite eseva nayo. Sace pana abandhitvā kājakoṭiyaṃ ṭhapitamattameva hoti, pārājikaṃ.	1464	
PA_atk-vin01_a:1465_0	Gacchante yāne vā assapiṭṭhiādīsu vā ṭhapeti “bahi nīharissatī”ti nīhaṭepi avahāro	1465	
PA_atk-vin01_a:1465_1	natthi, bhaṇḍadeyyampi na hoti. Kasmā? “Atra paviṭṭhassa suṅkaṃ gaṇhantū”ti vuttattā	1465	
PA_atk-vin01_a:1465_2	idañca suṅkaṭṭhānassa bahi ṭhitaṃ, na ca tena nītaṃ, tasmā neva bhaṇḍadeyyaṃ na pārājikaṃ.	1465	
PA_atk-vin01_a:1466_0	Ṭhitayānādīsu ṭhapite vinā tassa payogaṃ gatesu theyyacittepi sati nevatthi avahāro.	1466	
PA_atk-vin01_a:1466_1	Yadi pana ṭhapetvā yānādīni pājento atikkāmeti, hatthisuttādīsu vā kataparicayattā	1466	
PA_atk-vin01_a:1466_2	purato ṭhatvā “ehi, re”ti pakkosati, sīmātikkame pārājikaṃ. Eḷakalomasikkhāpade imasmiṃ	1466	
PA_atk-vin01_a:1466_3	ṭhāne aññaṃ harāpeti, anāpatti, idha pārājikaṃ. Tatra aññassa yāne vā bhaṇḍe vā ajānantassa	1466	
PA_atk-vin01_a:1466_4	pakkhipitvā tiyojanaṃ atikkāmeti, nissaggiyāni hontīti pācittiyaṃ. Idha anāpatti.	1466	
PA_atk-vin01_a:1467_0	Suṅkaṭṭhāne suṅkaṃ datvāva gantuṃ vaṭṭati. Eko ābhogaṃ katvā gacchati “sace ‘suṅkaṃ	1467	
PA_atk-vin01_a:1467_1	dehī’ti vakkhanti, dassāmi; no ce vakkhanti, gamissāmī”ti. Taṃ disvā eko suṅkiko	1467	
PA_atk-vin01_a:1467_2	“eso bhikkhu gacchati, gaṇhatha naṃ suṅka”nti vadati, aparo “kuto pabbajitassa suṅkaṃ,	1467	
PA_atk-vin01_a:1467_3	gacchatū”ti vadati, laddhakappaṃ hoti, gantabbaṃ. “Bhikkhūnaṃ suṅkaṃ adatvā gantuṃ	1467	
PA_atk-vin01_a:1467_4	na vaṭṭati, gaṇha upāsakā”ti vutte pana “bhikkhussa suṅkaṃ gaṇhantehi pattacīvaraṃ	1467	
PA_atk-vin01_a:1467_5	gahetabbaṃ bhavissati, kiṃ tena, gacchatū”ti vuttepi laddhakappameva. Sacepi suṅkikā	1467	
PA_atk-vin01_a:1467_6	niddāyanti vā, jūtaṃ vā kīḷanti, yattha katthaci vā gatā, ayañca “kuhiṃ suṅkikā”ti	1467	
PA_atk-vin01_a:1467_7	pakkositvāpi na passati, laddhakappameva. Sacepi suṅkaṭṭhānaṃ patvā aññavihito, kiñci	1467	
PA_atk-vin01_a:1467_8	cintento vā sajjhāyanto vā manasikāraṃ anuyuñjanto vā corahatthisīhabyagghādīhi sahasā	1467	
PA_atk-vin01_a:1467_9	vuṭṭhāya samanubaddho vā, mahāmeghaṃ uṭṭhitaṃ disvā purato sālaṃ pavisitukāmo vā	1467	
PA_atk-vin01_a:1467_10	hutvā taṃ ṭhānaṃ atikkamati, laddhakappameva.	14671	
PA_atk-vin01_a:1468	Suṅkaṃ pariharatīti ettha upacāraṃ okkamitvā kiñcāpi pariharati, avahāroyevāti	146	
PA_atk-vin01_a:1469_0	Kurundaṭṭhakathāyaṃ vuttaṃ. Mahāaṭṭhakathāyaṃpana “‘pariharantaṃ rājapurisā viheṭhentī’ti	1469	
PA_atk-vin01_a:1469_1	kevalaṃ ādīnavaṃ dassetvā upacāraṃ okkamitvā pariharato dukkaṭaṃ, anokkamitvā pariharato	1469	
PA_atk-vin01_a:1469_2	anāpattī”ti vuttaṃ. Idaṃ pāḷiyā sameti. Ettha dvīhi leḍḍupātehi upacāro paricchinditabboti.	1469	
PA_atk-vin01_a:1470	Suṅkaghātakathā niṭṭhitā.	147	
PA_atk-vin01_a:1471	Pāṇakathā	147	
PA_atk-vin01_a:1472_0	114. Ito parasmiṃ ekaṃsena avahārappahonakapāṇaṃ dassento “manussapāṇo”ti āha. Tampi	1472	
PA_atk-vin01_a:1472_1	bhujissaṃ harantassa avahāro natthi. Yopi bhujisso mātarā vā pitarā vā āṭhapito hoti,	1472	
PA_atk-vin01_a:1472_2	attanā vā attano upari katvā paññāsaṃ vā saṭṭhiṃ vā aggahesi, tampi harantassa avahāro	1472	
PA_atk-vin01_a:1472_3	natthi; dhanaṃ pana gataṭṭhāne vaḍḍhati. Antojātaka-dhanakkīta-karamarānītappabhedaṃ	1472	
PA_atk-vin01_a:1472_4	pana dāsaṃyeva harantassa avahāro hoti. Tameva hi sandhāya idaṃ vuttaṃ – “pāṇo nāma	1472	
PA_atk-vin01_a:1472_5	manussapāṇo vuccatī”ti. Ettha ca gehadāsiyā kucchimhi dāsassa jāto antojātako, dhanena	1472	
PA_atk-vin01_a:1472_6	kīto dhanakkīto, paradesato paharitvā ānetvā dāsabyaṃ upagamito karamarānītoti veditabbo.	1472	
PA_atk-vin01_a:1472_7	Evarūpaṃ pāṇaṃ “harissāmī”ti āmasati, dukkaṭaṃ. Hatthe vā pāde vā gahetvā ukkhipanto	1472	
PA_atk-vin01_a:1472_8	phandāpeti, thullaccayaṃ. Ukkhipitvā palāyitukāmo kesaggamattampi ṭhitaṭṭhānato atikkāmeti,	1472	
PA_atk-vin01_a:1472_9	pārājikaṃ. Kesesu vā hatthesu vā gahetvā kaḍḍhati, padavārena kāretabbo.	1472	
PA_atk-vin01_a:1473_0	Padasā nessāmīti tajjento vā paharanto vā “ito gacchāhī”ti vadati, tena vuttadisābhāgaṃ	1473	
PA_atk-vin01_a:1473_1	gacchantassa dutiyapadavārena pārājikaṃ. Yepi tena saddhiṃ ekacchandā honti, sabbesaṃ	1473	
PA_atk-vin01_a:1473_2	ekakkhaṇe pārājikaṃ. Bhikkhu dāsaṃ disvā sukhadukkhaṃ pucchitvā vā apucchitvā vā	1473	
PA_atk-vin01_a:1473_3	“gaccha, palāyitvā sukhaṃ jīvā”ti vadati, so ce palāyati, dutiyapadavāre pārājikaṃ.	1473	
PA_atk-vin01_a:1473_4	Taṃ attano samīpaṃ āgataṃ añño “palāyā”ti vadati, sace bhikkhusataṃ paṭipāṭiyā attano	1473	
PA_atk-vin01_a:1473_5	samīpamāgataṃ vadati, sabbesaṃ pārājikaṃ. Yo pana vegasā palāyantaṃyeva “palāya,	1473	
PA_atk-vin01_a:1473_6	yāva taṃ sāmikā na gaṇhantī”ti bhaṇati, anāpatti pārājikassa. Sace pana saṇikaṃ gacchantaṃ	1473	
PA_atk-vin01_a:1473_7	bhaṇati, so ca tassa vacanena sīghaṃ gacchati, pārājikaṃ. Palāyitvā aññaṃ gāmaṃ vā	1473	
PA_atk-vin01_a:1473_8	desaṃ vā gataṃ disvā tatopi palāpentassa pārājikameva.	1473	
PA_atk-vin01_a:1474	Adinnādānaṃ nāma pariyāyena muccati. Yo hi evaṃ vadati – “tvaṃ idha kiṃ karosi,	147	
PA_atk-vin01_a:1475_0	Kiṃ te palāyituṃ na vaṭṭatīti vā, kiṃ katthaci gantvā sukhaṃ jīvituṃ na vaṭṭatīti	1475	
PA_atk-vin01_a:1475_1	vā, dāsadāsiyo palāyitvā amukaṃ nāma padesaṃ gantvā sukhaṃ jīvantī”ti vā, so ca tassa	1475	
PA_atk-vin01_a:1475_2	vacanaṃ sutvā palāyati, avahāro natthi. Yopi “mayaṃ amukaṃ nāma padesaṃ gacchāma,	1475	
PA_atk-vin01_a:1475_3	tatrāgatā sukhaṃ jīvanti, amhehi ca saddhiṃ gacchantānaṃ antarāmaggepi pātheyyādīhi	1475	
PA_atk-vin01_a:1475_4	kilamatho natthī”ti vatvā sukhaṃ attanā saddhiṃ āgacchantaṃ gahetvā gacchati maggagamanavasena,	1475	
PA_atk-vin01_a:1475_5	na theyyacittena; nevatthi avahāro. Antarāmagge ca coresu uṭṭhitesu “are! Corā uṭṭhitā,	1475	
PA_atk-vin01_a:1475_6	vegena palāya, ehi yāhī”ti vadantassāpi corantarāya mocanatthāya vuttattā avahāraṃ na vadantīti.	1475	
PA_atk-vin01_a:1476	Pāṇakathā niṭṭhitā.	147	
PA_atk-vin01_a:1477	Apadakathā	147	
PA_atk-vin01_a:1478	Apadesu ahi nāma sassāmiko ahituṇḍikādīhi gahitasappo; yaṃ kīḷāpentā	147	
PA_atk-vin01_a:1479_0	Aḍḍhampi pādampi kahāpaṇampi labhanti, muñcantāpi hiraññaṃ vā suvaṇṇaṃ vā gahetvāva	1479	
PA_atk-vin01_a:1479_1	muñcanti. Te kassaci bhikkhuno nisinnokāsaṃ gantvā sappakaraṇḍaṃ ṭhapetvā niddāyanti	1479	
PA_atk-vin01_a:1479_2	vā, katthaci vā gacchanti, tatra ce so bhikkhu theyyacittena taṃ karaṇḍaṃ āmasati,	1479	
PA_atk-vin01_a:1479_3	dukkaṭaṃ. Phandāpeti, thullaccayaṃ. Ṭhānā cāveti, pārājikaṃ. Sace pana karaṇḍakaṃ	1479	
PA_atk-vin01_a:1479_4	ugghāṭetvā sappaṃ gīvāya gaṇhāti, dukkaṭaṃ. Uddharati, thullaccayaṃ. Ujukaṃ katvā	1479	
PA_atk-vin01_a:1479_5	uddharantassa karaṇḍatalato sappassa naṅguṭṭhe kesaggamatte mutte pārājikaṃ. Ghaṃsitvā	1479	
PA_atk-vin01_a:1479_6	kaḍḍhantassa naṅguṭṭhe mukhavaṭṭito muttamatte pārājikaṃ. Karaṇḍamukhaṃ īsakaṃ vivaritvā	1479	
PA_atk-vin01_a:1479_7	pahāraṃ vā datvā “ehi, re”ti nāmena pakkositvā nikkhāmeti, pārājikaṃ. Tatheva vivaritvā	1479	
PA_atk-vin01_a:1479_8	maṇḍūkasaddaṃ vā mūsikasaddaṃ vā lājāvikiraṇaṃ vā katvā nāmena pakkosati, accharaṃ	1479	
PA_atk-vin01_a:1479_9	vā paharati, evaṃ nikkhantepi pārājikaṃ. Mukhaṃ avivaritvāpi evaṃ kate chāto sappo	1479	
PA_atk-vin01_a:1479_10	sīsena karaṇḍapuṭaṃ āhacca okāsaṃ katvā palāyati, pārājikameva. Sace pana mukhe vivarite	14791	
PA_atk-vin01_a:1479_11	sayameva sappo nikkhamitvā palāyati, bhaṇḍadeyyaṃ. Athāpi mukhaṃ vivaritvā vā avivaritvā	14791	
PA_atk-vin01_a:1479_12	vā kevalaṃ maṇḍūkamūsikasaddaṃ lājāvikiraṇameva ca karoti, na nāmaṃ gahetvā pakkosati,	14791	
PA_atk-vin01_a:1479_13	na accharaṃ vā paharati, sappo ca chātattā “maṇḍūkādīni khādissāmī”ti nikkhamitvā	14791	
PA_atk-vin01_a:1479_14	palāyati, bhaṇḍadeyyameva. Maccho kevalaṃ idha apadaggahaṇena āgato. Yaṃ panettha	14791	
PA_atk-vin01_a:1479_15	vattabbaṃ, taṃ udakaṭṭhe vuttamevāti.	14791	
PA_atk-vin01_a:1480	Apadakathā niṭṭhitā.	148	
PA_atk-vin01_a:1481	Dvipadakathā	148	
PA_atk-vin01_a:1482_0	115. Dvipadesu – ye avaharituṃ sakkā, te dassento “manussā pakkhajātā”ti āha. Devatā	1482	
PA_atk-vin01_a:1482_1	pana avaharituṃ na sakkā. Pakkhā jātā etesanti pakkhajātā. Te lomapakkhā cammapakkhā	1482	
PA_atk-vin01_a:1482_2	aṭṭhipakkhāti tividhā. Tattha morakukkuṭādayo lomapakkhā, vagguliādayo cammapakkhā,	1482	
PA_atk-vin01_a:1482_3	bhamarādayo aṭṭhipakkhāti veditabbā. Te sabbepi manussā ca pakkhajātā ca kevalaṃ	1482	
PA_atk-vin01_a:1482_4	idha dvipadaggahaṇena āgatā. Yaṃ panettha vattabbaṃ, taṃ ākāsaṭṭhe ca pāṇe ca vuttanayamevāti.	1482	
PA_atk-vin01_a:1483	Dvipadakathā niṭṭhitā.	148	
PA_atk-vin01_a:1484	Catuppadakathā	148	
PA_atk-vin01_a:1485_0	116. Catuppadesu – pasukāti pāḷiyaṃ āgatāvasesā sabbā catuppadajātīti veditabbā.	1485	
PA_atk-vin01_a:1485_1	Hatthiādayo pākaṭāyeva. Tattha theyyacittena hatthiṃ āmasantassa dukkaṭaṃ, phandāpentassa	1485	
PA_atk-vin01_a:1485_2	thullaccayaṃ. Yo pana mahābalo balamadena taruṇaṃ bhiṅkacchāpaṃ nābhimūle sīsena	1485	
PA_atk-vin01_a:1485_3	uccāretvā gaṇhanto cattāro pāde, soṇḍaṃ ca bhūmito kesaggamattampi moceti, pārājikaṃ.	1485	
PA_atk-vin01_a:1485_4	Hatthī pana koci hatthisālāyaṃ bandhitvā ṭhapito hoti, koci abaddhova tiṭṭhati, koci	1485	
PA_atk-vin01_a:1485_5	antovatthumhi tiṭṭhati, koci rājaṅgaṇe tiṭṭhati, tattha hatthisālāyaṃ gīvāya bandhitvā	1485	
PA_atk-vin01_a:1485_6	ṭhapitassa gīvābandhanañca cattāro ca pādāti pañca ṭhānāni honti. Gīvāya ca ekasmiñca	1485	
PA_atk-vin01_a:1485_7	pāde ayasaṅkhalikāya baddhassa cha ṭhānāni. Gīvāya ca dvīsu ca pādesu baddhassa satta	1485	
PA_atk-vin01_a:1485_8	ṭhānāni. Tesaṃ vasena phandāpanaṭhānācāvanāni veditabbāni. Abaddhassa sakalā hatthisālā	1485	
PA_atk-vin01_a:1485_9	ṭhānaṃ. Tato atikkamane, pārājikaṃ. Antovatthumhi ṭhitassa sakalaṃ antovatthumeva	1485	
PA_atk-vin01_a:1485_10	ṭhānaṃ. Tassa vatthudvārātikkamane pārājikaṃ. Rājaṅgaṇe ṭhitassa sakalanagaraṃ ṭhānaṃ.	14851	
PA_atk-vin01_a:1485_11	Tassa nagaradvārātikkamane pārājikaṃ. Bahinagare ṭhitassa ṭhitaṭṭhānameva ṭhānaṃ.	14851	
PA_atk-vin01_a:1485_12	Taṃ haranto padavārena kāretabbo. Nipannassa ekameva ṭhānaṃ. Taṃ theyyacittena uṭṭhāpentassa	14851	
PA_atk-vin01_a:1485_13	uṭṭhitamatte pārājikaṃ. Assepi ayameva vinicchayo. Sace pana so catūsu pādesu baddho	14851	
PA_atk-vin01_a:1485_14	hoti, aṭṭha ṭhānāni veditabbāni. Esa nayo oṭṭhepi.	14851	
PA_atk-vin01_a:1486_0	Goṇopi koci gehe bandhitvā ṭhapito hoti. Koci abaddhova tiṭṭhati, koci pana vaje	1486	
PA_atk-vin01_a:1486_1	bandhitvā ṭhapito hoti, koci abaddhova tiṭṭhati. Tattha gehe bandhitvā ṭhapitassa	1486	
PA_atk-vin01_a:1486_2	cattāro pādā, bandhanañcāti pañca ṭhānāni; abaddhassa sakalaṃ gehaṃ. Vajepi baddhassa	1486	
PA_atk-vin01_a:1486_3	pañca ṭhānāni. Abaddhassa sakalo vajo. Taṃ vajadvāraṃ atikkāmeti, pārājikaṃ. Vajaṃ	1486	
PA_atk-vin01_a:1486_4	bhinditvā haranto khaṇḍadvāraṃ atikkāmeti, pārājikaṃ. Dvāraṃ vā vivaritvā vajaṃ vā	1486	
PA_atk-vin01_a:1486_5	bhinditvā bahi ṭhito nāmena pakkositvā nikkhāmeti, pārājikaṃ. Sākhābhaṅgaṃ dassetvā	1486	
PA_atk-vin01_a:1486_6	pakkosantassāpi eseva nayo. Dvāraṃ avivaritvā vajaṃ abhinditvā sākhābhaṅgaṃ cāletvā	1486	
PA_atk-vin01_a:1486_7	pakkosati, goṇo chātatāya vajaṃ laṅghetvā nikkhamati, pārājikameva. Sace pana dvāre	1486	
PA_atk-vin01_a:1486_8	vivarite vaje vā bhinne sayameva nikkhamati, bhaṇḍadeyyaṃ. Dvāraṃ vivaritvā vā avivaritvā	1486	
PA_atk-vin01_a:1486_9	vā vajampi bhinditvā vā abhinditvā vā kevalaṃ sākhābhaṅgaṃ cāleti, na pakkosati,	1486	
PA_atk-vin01_a:1486_10	goṇo chātatāya padasā vā laṅghetvā vā nikkhamati, bhaṇḍadeyyameva. Eko majjhe gāme	14861	
PA_atk-vin01_a:1486_11	baddho ṭhito, eko nipanno. Ṭhitagoṇassa pañca ṭhānāni honti, nipannassa dve ṭhānāni;	14861	
PA_atk-vin01_a:1486_12	tesaṃ vasena phandāpanaṭhānācāvanāni veditabbāni.	14861	
PA_atk-vin01_a:1487_0	Yo pana nipannaṃ anuṭṭhāpetvā tattheva ghāteti, bhaṇḍadeyyaṃ. Suparikkhitte pana	1487	
PA_atk-vin01_a:1487_1	dvārayutte gāme ṭhitagoṇassa sakalagāmo ṭhānaṃ. Aparikkhitte ṭhitassa vā carantassa	1487	
PA_atk-vin01_a:1487_2	vā pādehi akkantaṭṭhānameva ṭhānaṃ gadrabhapasukāsupi ayameva vinicchayoti.	1487	
PA_atk-vin01_a:1488	Catuppadakathā niṭṭhitā.	148	
PA_atk-vin01_a:1489	Bahuppadakathā	148	
PA_atk-vin01_a:1490	117. Bahuppadesu – sace ekāya satapadiyā vatthu pūrati, taṃ padasā nentassa navanavuti thullaccayāni, ekaṃ pārājikaṃ. Sesaṃ vuttanayamevāti.	149	
PA_atk-vin01_a:1491	Bahuppadakathā niṭṭhitā.	149	
PA_atk-vin01_a:1492	Ocarakakathā	149	
PA_atk-vin01_a:1493_0	118. Ocaratīti ocarako, tattha tattha anto anupavisatīti vuttaṃ hoti. Ocaritvāti	1493	
PA_atk-vin01_a:1493_1	sallakkhetvā, upadhāretvāti attho. Ācikkhatīti parakulesu vā vihārādīsu vā duṭṭhapitaṃ	1493	
PA_atk-vin01_a:1493_2	asaṃvihitārakkhaṃ bhaṇḍaṃ aññassa corakammaṃ kātuṃ paṭibalassa āroceti. Āpatti ubhinnaṃ	1493	
PA_atk-vin01_a:1493_3	pārājikassāti avassaṃ hāriye bhaṇḍe ocarakassa āṇattikkhaṇe itarassa ṭhānācāvaneti	1493	
PA_atk-vin01_a:1493_4	evaṃ āpatti ubhinnaṃ pārājikassa. Yo pana “puriso gehe natthi, bhaṇḍaṃ asukasmiṃ	1493	
PA_atk-vin01_a:1493_5	nāma padese ṭhapitaṃ asaṃvihitārakkhaṃ, dvāraṃ asaṃvutaṃ, gatamatteneva sakkā harituṃ,	1493	
PA_atk-vin01_a:1493_6	natthi nāma koci purisakārūpajīvī, yo taṃ gantvā hareyyā”tiādinā nayena pariyāyakathaṃ	1493	
PA_atk-vin01_a:1493_7	karoti, tañca sutvā añño “ahaṃ dāni harissāmī”ti gantvā harati, tassa ṭhānācāvane	1493	
PA_atk-vin01_a:1493_8	pārājikaṃ, itarassa pana anāpatti. Pariyāyena hi adinnādānato muccatīti.	1493	
PA_atk-vin01_a:1494	Ocarakakathā niṭṭhitā.	149	
PA_atk-vin01_a:1495	Oṇirakkhakathā	149	
PA_atk-vin01_a:1496	Oṇiṃ rakkhatīti oṇirakkho. Yo parena attano vasanaṭṭhāne ābhataṃ bhaṇḍaṃ “idaṃ	149	
PA_atk-vin01_a:1497_0	Tāva, bhante, muhuttaṃ oloketha, yāva ahaṃ idaṃ nāma kiccaṃ katvā āgacchāmī”ti vutto	1497	
PA_atk-vin01_a:1497_1	rakkhati, tassetaṃ adhivacanaṃ. Tenevāha – “oṇirakkho nāma āhaṭaṃ bhaṇḍaṃ gopento”ti.	1497	
PA_atk-vin01_a:1497_2	Tattha oṇirakkho yebhuyyena bandhitvā laggetvā ṭhapitabhaṇḍaṃ amocetvāva heṭṭhā pasibbakaṃ	1497	
PA_atk-vin01_a:1497_3	vā puṭakaṃ vā chinditvā kiñcimattaṃ gahetvā sibbanādiṃ puna pākatikaṃ karoti, “evaṃ	1497	
PA_atk-vin01_a:1497_4	gaṇhissāmī”ti āmasanādīni karontassa anurupā āpattiyo veditabbāti.	1497	
PA_atk-vin01_a:1498	Oṇirakkhakathā niṭṭhitā.	149	
PA_atk-vin01_a:1499	Saṃvidāvahārakathā	149	
PA_atk-vin01_a:1500_0	Saṃvidhāya avahāro saṃvidāvahāro; aññamaññasaññattiyā katāvahāroti vuttaṃ hoti. Saṃvidahitvāti	1500	
PA_atk-vin01_a:1500_1	ekacchandatāya ekajjhāsayatāya sammantayitvāti attho. Tatrāyaṃ vinicchayo – sambahulā	1500	
PA_atk-vin01_a:1500_2	bhikkhū “asukaṃ nāma gehaṃ gantvā, chadanaṃ vā bhinditvā, sandhiṃ vā chinditvā bhaṇḍaṃ	1500	
PA_atk-vin01_a:1500_3	harissāmā”ti saṃvidahitvā gacchanti. Tesu eko bhaṇḍaṃ avaharati. Tassuddhāre sabbesaṃ	1500	
PA_atk-vin01_a:1500_4	pārājikaṃ. Parivārepi cetaṃ vuttaṃ –	1500	
PA_atk-vin01_a:1501	“Caturo janā saṃvidhāya, garubhaṇḍaṃ avāharuṃ;	150	
PA_atk-vin01_a:1502	Tayo pārājikā, eko na pārājiko;	150	
PA_atk-vin01_a:1503	Pañhā mesā kusalehi cintitā”ti. ;	150	
PA_atk-vin01_a:1504_0	Tassāyaṃ attho – cattāro janā ācariyantevāsikā chamāsakaṃ garubhaṇḍaṃ āharitukāmā	1504	
PA_atk-vin01_a:1504_1	jātā. Tattha ācariyo “tvaṃ ekaṃ māsakaṃ hara, tvaṃ ekaṃ, tvaṃ ekaṃ, ahaṃ tayo harissāmī”ti	1504	
PA_atk-vin01_a:1504_2	āha. Antevāsikesu pana paṭhamo “tumhe, bhante, tayo haratha, tvaṃ ekaṃ hara, tvaṃ	1504	
PA_atk-vin01_a:1504_3	ekaṃ, ahaṃ ekaṃ harissāmī”ti āha. Itarepi dve evameva āhaṃsu. Tattha antevāsikesu	1504	
PA_atk-vin01_a:1504_4	ekamekassa ekeko māsako sāhatthiko hoti, tena nesaṃ dukkaṭāpattiyo; pañca āṇattikā,	1504	
PA_atk-vin01_a:1504_5	tehi tiṇṇampi pārājikaṃ. Ācariyassa pana tayo sāhatthikā, tehissa thullaccayaṃ. Tayo	1504	
PA_atk-vin01_a:1504_6	āṇattikā, tehipi thullaccayameva. Imasmiñhi adinnādānasikkhāpade sāhatthikaṃ vā āṇattikassa,	1504	
PA_atk-vin01_a:1504_7	āṇattikaṃ vā sāhatthikassa aṅgaṃ na hoti. Sāhatthikaṃ pana sāhatthikeneva kāretabbaṃ,	1504	
PA_atk-vin01_a:1504_8	āṇattikaṃ āṇattikeneva. Tena vuttaṃ – “caturo janā saṃvidhāya…pe… pañhā mesā kusalehi cintitā”ti.	1504	
PA_atk-vin01_a:1505_0	Apica saṃvidāvahāre asammohatthaṃ “ekabhaṇḍaṃ ekaṭṭhānaṃ, ekabhaṇḍaṃ nānāṭhānaṃ;	1505	
PA_atk-vin01_a:1505_1	nānābhaṇḍaṃ ekaṭṭhānaṃ, nānābhaṇḍaṃ nānāṭhāna”nti idampi catukkaṃ atthato sallakkhetabbaṃ.	1505	
PA_atk-vin01_a:1505_2	Tattha ekabhaṇḍaṃ ekaṭṭhānanti ekakulassa āpaṇaphalake pañcamāsakaṃ bhaṇḍaṃ duṭṭhapitaṃ	1505	
PA_atk-vin01_a:1505_3	disvā sambahulā bhikkhū ekaṃ āṇāpenti “gacchetaṃ āharā”ti, tassuddhāre sabbesaṃ pārājikaṃ.	1505	
PA_atk-vin01_a:1505_4	Ekabhaṇḍaṃ nānāṭhānanti ekakulassa pañcasu āpaṇaphalakesu ekekamāsakaṃ duṭṭhapitaṃ	1505	
PA_atk-vin01_a:1505_5	disvā sambahulā ekaṃ āṇāpenti “gacchete āharā”ti, pañcamassa māsakassa uddhāre sabbesaṃ	1505	
PA_atk-vin01_a:1505_6	pārājikaṃ. Nānābhaṇḍaṃ ekaṭṭhānanti bahūnaṃ santakaṃ pañcamāsakaṃ vā atirekapañcamāsakaṃ	1505	
PA_atk-vin01_a:1505_7	vā agghanakaṃ bhaṇḍaṃ ekasmiṃ ṭhāne duṭṭhapitaṃ disvā sambahulā ekaṃ āṇāpenti “gacchetaṃ	1505	
PA_atk-vin01_a:1505_8	āharā”ti, tassuddhāre sabbesaṃ pārājikaṃ. Nānābhaṇḍaṃ nānāṭhānanti pañcannaṃ kulānaṃ	1505	
PA_atk-vin01_a:1505_9	pañcasu āpaṇaphalakesu ekekamāsakaṃ duṭṭhapitaṃ disvā sambahulā ekaṃ āṇāpenti “gacchete	1505	
PA_atk-vin01_a:1505_10	āharā”ti, pañcamassa māsakassa uddhāre sabbesaṃ pārājikanti.	15051	
PA_atk-vin01_a:1506	Saṃvidāvahārakathā niṭṭhitā.	150	
PA_atk-vin01_a:1507	Saṅketakammakathā	150	
PA_atk-vin01_a:1508_0	119. Saṅketakammanti sañjānanakammaṃ; kālaparicchedavasena saññāṇakaraṇanti attho.	1508	
PA_atk-vin01_a:1508_1	Ettha ca “purebhattaṃ avaharā”ti vutte ajja vā purebhattaṃ avaharatu, sve vā, anāgate	1508	
PA_atk-vin01_a:1508_2	vā saṃvacchare, natthi visaṅketo; ubhinnampi ocarake vuttanayeneva pārājikaṃ. Sace	1508	
PA_atk-vin01_a:1508_3	pana “ajja purebhattaṃ avaharā”ti vutte sve purebhattaṃ avaharati, “ajjā”ti niyāmitaṃ	1508	
PA_atk-vin01_a:1508_4	taṃ saṅketaṃ atikkamma pacchā avahaṭaṃ hoti. Sace “sve purebhattaṃ avaharā”ti vutte	1508	
PA_atk-vin01_a:1508_5	ajja purebhattaṃ avaharati, “sve”ti niyāmitaṃ taṃ saṅketaṃ appatvā pure avahaṭaṃ	1508	
PA_atk-vin01_a:1508_6	hoti; evaṃ avaharantassa avahārakasseva pārājikaṃ, mūlaṭṭhassa anāpatti. “Sve purebhatta”nti	1508	
PA_atk-vin01_a:1508_7	vutte tadaheva vā sve pacchābhattaṃ vā harantopi taṃ saṅketaṃ pure ca pacchā ca haratīti	1508	
PA_atk-vin01_a:1508_8	veditabbo. Esa nayo pacchābhattarattindivesupi. Purimayāma-majjhimayāma-pacchimayāma-kāḷajuṇha-māsa-utu-saṃvaccharādivasenāpi	1508	
PA_atk-vin01_a:1508_9	cettha saṅketavisaṅketatā veditabbā. “Purebhattaṃ harā”ti vutte “purebhattameva harissāmī”ti	1508	
PA_atk-vin01_a:1508_10	vāyamantassa pacchābhattaṃ hoti; ettha kathanti? Mahāsumatthero tāva āha – “purebhattapayogova	15081	
PA_atk-vin01_a:1508_11	eso, tasmā mūlaṭṭho na muccatī”ti. Mahāpadumatthero panāha – “kālaparicchedaṃ atikkantattā	15081	
PA_atk-vin01_a:1508_12	visaṅketaṃ, tasmā mūlaṭṭho muccatī”ti.	15081	
PA_atk-vin01_a:1509	Saṅketakammakathā niṭṭhitā.	150	
PA_atk-vin01_a:1510	Nimittakammakathā	151	
PA_atk-vin01_a:1511_0	120. Nimittakammanti saññuppādanatthaṃ kassaci nimittassa karaṇaṃ, taṃ “akkhiṃ vā	1511	
PA_atk-vin01_a:1511_1	nikhaṇissāmī”tiādinā nayena tidhā vuttaṃ. Aññampi panettha hatthalaṅghana-pāṇippahāraaṅguliphoṭana-gīvunnāmana-ukkāsanādianekappakāraṃ	1511	
PA_atk-vin01_a:1511_2	saṅgahetabbaṃ. Sesamettha saṅketakamme vuttanayamevāti.	1511	
PA_atk-vin01_a:1512	Nimittakammakathā niṭṭhitā.	151	
PA_atk-vin01_a:1513	Āṇattikathā	151	
PA_atk-vin01_a:1514_0	121. Idāni etesveva saṅketakammanimittakammesu asammohatthaṃ “bhikkhu bhikkhuṃ āṇāpetī”tiādimāha.	1514	
PA_atk-vin01_a:1514_1	Tattha so taṃ maññamāno tanti so avahārako yaṃ āṇāpakena nimittasaññaṃ katvā vuttaṃ,	1514	
PA_atk-vin01_a:1514_2	taṃ etanti maññamāno tameva avaharati, ubhinnaṃ pārājikaṃ. So taṃ maññamāno aññanti	1514	
PA_atk-vin01_a:1514_3	yaṃ avaharāti vuttaṃ, taṃ etanti maññamāno aññaṃ tasmiṃyeva ṭhāne ṭhapitaṃ avaharati,	1514	
PA_atk-vin01_a:1514_4	mūlaṭṭhassa anāpatti. Aññaṃ maññamāno tanti āṇāpakena nimittasaññaṃ katvā vuttabhaṇḍaṃ	1514	
PA_atk-vin01_a:1514_5	appagghaṃ, idaṃ aññaṃ tasseva samīpe ṭhapitaṃ sārabhaṇḍanti evaṃ aññaṃ maññamāno	1514	
PA_atk-vin01_a:1514_6	tameva avaharati, ubhinnampi pārājikaṃ. Aññaṃ maññamāno aññanti purimanayeneva idaṃ	1514	
PA_atk-vin01_a:1514_7	aññaṃ tasseva samīpe ṭhapitaṃ sārabhaṇḍanti maññati, tañce aññameva hoti, tasseva pārājikaṃ.	1514	
PA_atk-vin01_a:1515_0	Itthannāmassa pāvadātiādīsu eko ācariyo tayo buddharakkhita-dhammarakkhita-saṅgharakkhitanāmakā	1515	
PA_atk-vin01_a:1515_1	antevāsikā daṭṭhabbā. Tattha bhikkhu bhikkhuṃ āṇāpetīti ācariyo kiñci bhaṇḍaṃ katthaci	1515	
PA_atk-vin01_a:1515_2	sallakkhetvā tassa haraṇatthāya buddharakkhitaṃ āṇāpeti. Itthannāmassa pāvadāti gaccha	1515	
PA_atk-vin01_a:1515_3	tvaṃ, buddharakkhita, etamatthaṃ dhammarakkhitassa pāvada. Itthannāmo itthannāmassa	1515	
PA_atk-vin01_a:1515_4	pāvadatūti dhammarakkhitopi saṅgharakkhitassa pāvadatu. Itthannāmo itthannāmaṃ bhaṇḍaṃ	1515	
PA_atk-vin01_a:1515_5	avaharatūti evaṃ tayā āṇattena dhammarakkhitena āṇatto saṅgharakkhito itthannāmaṃ	1515	
PA_atk-vin01_a:1515_6	bhaṇḍaṃ avaharatu, so hi amhesu vīrajātiko paṭibalo imasmiṃ kammeti. Āpatti dukkaṭassāti	1515	
PA_atk-vin01_a:1515_7	evaṃ āṇāpentassa ācariyassa tāva dukkaṭaṃ. Sace pana sā āṇatti yathādhippāyaṃ gacchati,	1515	
PA_atk-vin01_a:1515_8	yaṃ parato thullaccayaṃ vuttaṃ, āṇattikkhaṇe tadeva hoti. Atha taṃ bhaṇḍaṃ avassaṃ	1515	
PA_atk-vin01_a:1515_9	hāriyaṃ hoti, yaṃ parato “sabbesaṃ āpatti pārājikassā”ti vuttaṃ, tato imassa taṅkhaṇeyeva	1515	
PA_atk-vin01_a:1515_10	pārājikaṃ hotīti ayaṃ yutti sabbattha veditabbā.	15151	
PA_atk-vin01_a:1516_0	So itarassa ārocetīti buddharakkhito dhammarakkhitassa, dhammarakkhito ca saṅgharakkhitassa	1516	
PA_atk-vin01_a:1516_1	“amhākaṃ ācariyo evaṃ vadati – ‘itthannāmaṃ kira bhaṇḍaṃ avahara, tvaṃ kira amhesu	1516	
PA_atk-vin01_a:1516_2	ca vīrapuriso”’ti āroceti, evaṃ tesampi dukkaṭaṃ. Avahārako paṭiggaṇhātīti “sādhu	1516	
PA_atk-vin01_a:1516_3	harissāmī”ti saṅgharakkhito sampaṭicchati. Mūlaṭṭhassa āpatti thullaccayassāti saṅgharakkhitena	1516	
PA_atk-vin01_a:1516_4	paṭiggahitamatte ācariyassa thullaccayaṃ, mahājano hi tena pāpe niyojitoti. So taṃ	1516	
PA_atk-vin01_a:1516_5	bhaṇḍanti so ce saṅgharakkhito taṃ bhaṇḍaṃ avaharati, sabbesaṃ catunnampi janānaṃ	1516	
PA_atk-vin01_a:1516_6	pārājikaṃ. Na kevalañca catunnaṃ, etena upāyena visaṅketaṃ akatvā paramparāya āṇāpentaṃ	1516	
PA_atk-vin01_a:1516_7	samaṇasataṃ samaṇasahassaṃ vā hotu, sabbesaṃ pārājikameva.	1516	
PA_atk-vin01_a:1517_0	Dutiyavāre – so aññaṃ āṇāpetīti so ācariyena āṇatto buddharakkhito dhammarakkhitaṃ	1517	
PA_atk-vin01_a:1517_1	adisvā vā avattukāmo vā hutvā saṅgharakkhitameva upasaṅkamitvā “amhākaṃ ācariyo evamāha	1517	
PA_atk-vin01_a:1517_2	– ‘itthannāmaṃ kira bhaṇḍaṃ avaharā”’ti āṇāpeti. Āpatti dukkaṭassāti āṇattiyā tāva	1517	
PA_atk-vin01_a:1517_3	buddharakkhitassa dukkaṭaṃ. Paṭiggaṇhāti, āpatti dukkaṭassāti saṅgharakkhitena sampaṭicchite	1517	
PA_atk-vin01_a:1517_4	mūlaṭṭhasseva dukkaṭanti veditabbaṃ. Sace pana so taṃ bhaṇḍaṃ avaharati, āṇāpakassa	1517	
PA_atk-vin01_a:1517_5	ca buddharakkhitassa, avahārakassa ca saṅgharakkhitassāti ubhinnampi pārājikaṃ. Mūlaṭṭhassa	1517	
PA_atk-vin01_a:1517_6	pana ācariyassa visaṅketattā pārājikena anāpatti. Dhammarakkhitassa ajānanatāya sabbena	1517	
PA_atk-vin01_a:1517_7	sabbaṃ anāpatti. Buddharakkhito pana dvinnaṃ sotthibhāvaṃ katvā attanā naṭṭho.	1517	
PA_atk-vin01_a:1518_0	Ito paresu catūsu āṇattivāresu paṭhame tāva so gantvā puna paccāgacchatīti bhaṇḍaṭṭhānaṃ	1518	
PA_atk-vin01_a:1518_1	gantvā anto ca bahi ca ārakkhaṃ disvā avaharituṃ asakkonto āgacchati. Yadā sakkosi,	1518	
PA_atk-vin01_a:1518_2	tadāti kiṃ ajjeva avahaṭaṃ hoti? Gaccha yadā sakkosi tadā naṃ avaharāti. Āpatti dukkaṭassāti	1518	
PA_atk-vin01_a:1518_3	evaṃ puna āṇattiyāpi dukkaṭameva hoti. Sace pana taṃ bhaṇḍaṃ avassaṃ hāriyaṃ hoti,	1518	
PA_atk-vin01_a:1518_4	atthasādhakacetanā nāma maggānantaraphalasadisā, tasmā ayaṃ āṇattikkhaṇeyeva pārājiko.	1518	
PA_atk-vin01_a:1518_5	Sacepi avahārako saṭṭhivassātikkamena taṃ bhaṇḍaṃ avaharati, āṇāpako ca antarāyeva	1518	
PA_atk-vin01_a:1518_6	kālaṃ vā karoti, hīnāya vā āvattati; assamaṇova hutvā kālaṃ vā karissati, hīnāya	1518	
PA_atk-vin01_a:1518_7	vā āvattissati, avahārakassa pana avahārakkhaṇeyeva pārājikaṃ.	1518	
PA_atk-vin01_a:1519	Dutiyavāre – yasmā taṃ saṇikaṃ vā bhaṇanto tassa vā badhiratāya “mā avaharī”ti	151	
PA_atk-vin01_a:1520	Etaṃ vacanaṃ na sāveti, tasmā mūlaṭṭho na mutto. Tatiyavāre – pana sāvitattā mutto. Catutthavāre – tena ca sāvitattā, itarena ca “sādhū”ti sampaṭicchitvā oratattā ubhopi muttāti.	152	
PA_atk-vin01_a:1521	Āṇattikathā niṭṭhitā.	152	
PA_atk-vin01_a:1522	Āpattibhedaṃ	152	
PA_atk-vin01_a:1523_0	122. Idāni tattha tattha ṭhānā cāvanavasena vuttassa adinnādānassa aṅgaṃ vatthubhedena	1523	
PA_atk-vin01_a:1523_1	ca āpattibhedaṃ dassento “pañcahi ākārehī”tiādimāha. Tattha pañcahi ākārehīti pañcahi	1523	
PA_atk-vin01_a:1523_2	kāraṇehi; pañcahi aṅgehīti vuttaṃ hoti. Tatrāyaṃ saṅkhepattho – adinnaṃ ādiyantassa	1523	
PA_atk-vin01_a:1523_3	“parapariggahitañca hotī”tiādinā nayena vuttehi pañcahākārehi pārājikaṃ hoti, na	1523	
PA_atk-vin01_a:1523_4	tato ūnehīti. Tatrime pañca ākārā – parapariggahitaṃ, parapariggahitasaññitā, parikkhārassa	1523	
PA_atk-vin01_a:1523_5	garukabhāvo, theyyacittaṃ, ṭhānācāvananti. Ito parehi pana dvīhi vārehi lahuke parikkhāre	1523	
PA_atk-vin01_a:1523_6	vatthubhedena thullaccayañca dukkaṭañca dassitaṃ.	1523	
PA_atk-vin01_a:1524_0	125. “Chahākārehī”tiādinā nayena vuttavārattaye pana na sakasaññitā, na vissāsaggāhitā,	1524	
PA_atk-vin01_a:1524_1	na tāvakālikatā, parikkhārassa garukabhāvo, theyyacittaṃ, ṭhānācāvananti evaṃ cha	1524	
PA_atk-vin01_a:1524_2	ākārā veditabbā. Vatthubhedena panetthāpi paṭhamavāre pārājikaṃ. Dutiyatatiyesu thullaccayadukkaṭāni	1524	
PA_atk-vin01_a:1524_3	vuttāni. Tato paresu pana tīsu vāresu vijjamānepi vatthubhede vatthussa parehi apariggahitattā	1524	
PA_atk-vin01_a:1524_4	dukkaṭameva vuttaṃ. Tatra yadetaṃ “na ca parapariggahita”nti vuttaṃ, taṃ anajjhāvutthakaṃ	1524	
PA_atk-vin01_a:1524_5	vā hotu chaḍḍitaṃ chinnamūlakaṃ assāmikavatthu, attano santakaṃ vā, ubhayampi “na	1524	
PA_atk-vin01_a:1524_6	ca parapariggahita”ntveva saṅkhyaṃ gacchati. Yasmā panettha parapariggahitasaññā	1524	
PA_atk-vin01_a:1524_7	ca atthi, theyyacittena ca gahitaṃ, tasmā anāpatti na vuttāti.	1524	
PA_atk-vin01_a:1525	Āpattibhedaṃ niṭṭhitaṃ.	152	
PA_atk-vin01_a:1526	Anāpattibhedaṃ	152	
PA_atk-vin01_a:1527_0	131. Evaṃ vatthuvasena ca cittavasena ca āpattibhedaṃ dassetvā idāni anāpattibhedaṃ	1527	
PA_atk-vin01_a:1527_1	dassento “anāpatti sasaññissā”tiādimāha. Tattha sasaññissāti sakasaññissa, “mayhaṃ	1527	
PA_atk-vin01_a:1527_2	santakaṃ idaṃ bhaṇḍa”nti evaṃ sasaññissa parabhaṇḍampi gaṇhato gahaṇe anāpatti, gahitaṃ	1527	
PA_atk-vin01_a:1527_3	pana puna dātabbaṃ. Sace sāmikehi “dehī”ti vutto na deti, tesaṃ dhuranikkhepe pārājikaṃ.	1527	
PA_atk-vin01_a:1528_0	Vissāsaggāheti vissāsaggahaṇepi anāpatti. Vissāsaggāhalakkhaṇaṃ pana iminā suttena	1528	
PA_atk-vin01_a:1528_1	jānitabbaṃ – “anujānāmi, bhikkhave, pañcahaṅgehi samannāgatassa vissāsaṃ gahetuṃ	1528	
PA_atk-vin01_a:1528_2	– sandiṭṭho ca hoti, sambhatto ca, ālapito ca, jīvati ca, gahite ca attamano”ti.	1528	
PA_atk-vin01_a:1528_3	Tattha sandiṭṭhoti diṭṭhamattakamitto, sambhattoti daḷhamitto, ālapitoti “mama santakaṃ	1528	
PA_atk-vin01_a:1528_4	yaṃ icchasi, taṃ gaṇheyyāsi, āpucchitvā gahaṇe kāraṇaṃ natthī”ti vutto. Jīvatīti	1528	
PA_atk-vin01_a:1528_5	anuṭṭhānaseyyāya sayitopi yāva jīvitindriyupacchedaṃ na pāpuṇāti. Gahite ca attamanoti	1528	
PA_atk-vin01_a:1528_6	gahite tuṭṭhacitto hoti, evarūpassa santakaṃ “gahite me attamano bhavissatī”ti jānantena	1528	
PA_atk-vin01_a:1528_7	gahetuṃ vaṭṭati. Anavasesapariyādānavasena cetāni pañcaṅgāni vuttāni. Vissāsaggāho	1528	
PA_atk-vin01_a:1528_8	pana tīhi aṅgehi ruhati – sandiṭṭho, jīvati, gahite attamano; sambhatto, jīvati,	1528	
PA_atk-vin01_a:1528_9	gahite attamano; ālapito, jīvati, gahite attamanoti.	1528	
PA_atk-vin01_a:1529_0	Yo pana na jīvati, na ca gahite attamano hoti; tassa santakaṃ vissāsaggāhena gahitampi	1529	
PA_atk-vin01_a:1529_1	puna dātabbaṃ. Dadamānena ca matakadhanaṃ tāva ye tassa dhane issarā gahaṭṭhā vā	1529	
PA_atk-vin01_a:1529_2	pabbajitā vā, tesaṃ dātabbaṃ. Anattamanassa santakaṃ tasseva dātabbaṃ. Yo pana paṭhamaṃyeva	1529	
PA_atk-vin01_a:1529_3	“suṭṭhu kataṃ tayā mama santakaṃ gaṇhantenā”ti vacībhedena vā cittuppādamattena vā	1529	
PA_atk-vin01_a:1529_4	anumoditvā pacchā kenaci kāraṇena kupito, paccāharāpetuṃ na labhati. Yopi adātukāmo	1529	
PA_atk-vin01_a:1529_5	cittena pana adhivāseti, na kiñci vadati, sopi puna paccāharāpetuṃ na labhati. Yo	1529	
PA_atk-vin01_a:1529_6	pana “mayā tumhākaṃ santakaṃ gahitaṃ vā paribhuttaṃ vā”ti vutte “gahitaṃ vā hotu	1529	
PA_atk-vin01_a:1529_7	paribhuttaṃ vā, mayā pana taṃ kenacideva karaṇīyena ṭhapitaṃ, pākatikaṃ kātuṃ vaṭṭatī”ti	1529	
PA_atk-vin01_a:1529_8	vadati. Ayaṃ paccāharāpetuṃ labhati.	1529	
PA_atk-vin01_a:1530_0	Tāvakāliketi “paṭidassāmi paṭikarissāmī”ti evaṃ gaṇhantassa tāvakālikepi gahaṇe anāpatti.	1530	
PA_atk-vin01_a:1530_1	Gahitaṃ pana sace bhaṇḍasāmiko puggalo vā gaṇo vā “tuyhevetaṃ hotū”ti anujānāti,	1530	
PA_atk-vin01_a:1530_2	iccetaṃ kusalaṃ. No ce anujānāti, āharāpente dātabbaṃ. Saṅghasantakaṃ pana paṭidātumeva vaṭṭati.	1530	
PA_atk-vin01_a:1531_0	Petapariggaheti ettha pana pettivisaye upapannāpi kālaṃ katvā tasmiṃyeva attabhāve	1531	
PA_atk-vin01_a:1531_1	nibbattāpi cātumahārājikādayo devāpi sabbe “petā” tveva saṅkhyaṃ gatā, tesaṃ pariggahe	1531	
PA_atk-vin01_a:1531_2	anāpatti. Sacepi hi sakko devarājā āpaṇaṃ pasāretvā nisinno hoti, dibbacakkhuko ca	1531	
PA_atk-vin01_a:1531_3	bhikkhu taṃ ñatvā attano cīvaratthāya satasahassagghanakampi sāṭakaṃ tassa “mā gaṇha,	1531	
PA_atk-vin01_a:1531_4	mā gaṇhā”ti vadantassāpi gahetvā gacchati, vaṭṭati. Devatā pana uddissa balikammaṃ	1531	
PA_atk-vin01_a:1531_5	karontehi rukkhādīsu laggitasāṭake vattabbameva natthi.	1531	
PA_atk-vin01_a:1532_0	Tiracchānagatapariggaheti tiracchānagatānampi pariggahe anāpatti. Sacepi hi nāgarājā	1532	
PA_atk-vin01_a:1532_1	vā supaṇṇamāṇavako vā manussarūpena āpaṇaṃ pasāreti, tato cassa santakaṃ koci bhikkhu	1532	
PA_atk-vin01_a:1532_2	purimanayeneva gahetvā gacchati, vaṭṭati. Sīho vā byaggho vā migamahiṃsādayo vadhitvā	1532	
PA_atk-vin01_a:1532_3	khādanto jighacchāpīḷito āditova na vāretabbo. Anatthampi hi kareyya. Yadi pana thoke	1532	
PA_atk-vin01_a:1532_4	khāyite vāretuṃ sakkoti, vāretvā gahetuṃ vaṭṭati. Senādayopi āmisaṃ gahetvā gacchante	1532	
PA_atk-vin01_a:1532_5	pātāpetvā gaṇhituṃ vaṭṭati.	1532	
PA_atk-vin01_a:1533_0	Paṃsukūlasaññissāti assāmikaṃ “idaṃ paṃsukūla”nti evaṃsaññissāpi gahaṇe anāpatti.	1533	
PA_atk-vin01_a:1533_1	Sace pana taṃ sassāmikaṃ hoti, āharāpente dātabbaṃ. Ummattakassāti pubbe vuttappakārassa	1533	
PA_atk-vin01_a:1533_2	ummattakassāpi anāpatti. Ādikammikassāti idha dhaniyo ādikammiko, tassa anāpatti.	1533	
PA_atk-vin01_a:1533_3	Avasesānaṃ pana rajakabhaṇḍikādicorānaṃ chabbaggiyādīnaṃ āpattiyevāti.	1533	
PA_atk-vin01_a:1534	Anāpattibhedaṃ niṭṭhitaṃ.	153	
PA_atk-vin01_a:1535	Padabhājanīyavaṇṇanā niṭṭhitā.	153	
PA_atk-vin01_a:1536	Pakiṇṇakakathā	153	
PA_atk-vin01_a:1537	Samuṭṭhānañca kiriyā, atho saññā sacittakaṃ;	153	
PA_atk-vin01_a:1538	Lokavajjañca kammañca, kusalaṃ vedanāya cāti.	153	
PA_atk-vin01_a:1539_0	Imasmiṃ pana pakiṇṇake idaṃ sikkhāpadaṃ tisamuṭṭhānaṃ – sāhatthikaṃ kāyato ca cittato	1539	
PA_atk-vin01_a:1539_1	ca samuṭṭhāti, āṇattikaṃ vācato ca cittato ca samuṭṭhāti, sāhatthikāṇattikaṃ kāyato	1539	
PA_atk-vin01_a:1539_2	ca vācato ca cittato ca samuṭṭhāti. Kiriyāsamuṭṭhānañca, karontoyeva hi etaṃ āpajjati	1539	
PA_atk-vin01_a:1539_3	na akaronto. “Adinnaṃ ādiyāmī”ti saññāya abhāvena muccanato saññāvimokkhaṃ, sacittakaṃ,	1539	
PA_atk-vin01_a:1539_4	lokavajjaṃ, kāyakammaṃ, vacīkammaṃ, akusalacittaṃ, tuṭṭho vā bhīto vā majjhatto vā	1539	
PA_atk-vin01_a:1539_5	taṃ āpajjatīti tivedananti sabbaṃ paṭhamasikkhāpade vuttanayeneva veditabbaṃ.	1539	
PA_atk-vin01_a:1540	Pakiṇṇakakathā niṭṭhitā.	154	
PA_atk-vin01_a:1541	Vinītavatthuvaṇṇanā	154	
PA_atk-vin01_a:1542	132. Vinītavatthukathāsu chabbaggiyavatthu anupaññattiyaṃ vuttameva.	154	
PA_atk-vin01_a:1543_0	Dutiyavatthumhi – cittaṃ nāma puthujjanānaṃ rāgādivasena pakatiṃ vijahitvā dhāvati	1543	
PA_atk-vin01_a:1543_1	sandhāvati vidhāvati. Sace bhagavā kāyavacīdvārabhedaṃ vināpi cittuppādamattena āpattiṃ	1543	
PA_atk-vin01_a:1543_2	paññapeyya, ko sakkuṇeyya anāpattikaṃ attānaṃ kātuṃ! Tenāha – “anāpatti bhikkhu cittuppāde”ti.	1543	
PA_atk-vin01_a:1543_3	Cittavasikena pana na bhavitabbaṃ, paṭisaṅkhānabalena cittaṃ nivāretabbamevāti.	1543	
PA_atk-vin01_a:1544	133-4. Āmasana-phandāpana-ṭhānācāvanavatthūni uttānatthāneva. Tato parāni ca theyyacitto bhūmito aggahesīti vatthupariyosānāni.	154	
PA_atk-vin01_a:1545_0	135. Niruttipathavatthusmiṃ 1.329 ādiyīti gaṇhi, “corosi tva”nti parāmasi. Itaro	1545	
PA_atk-vin01_a:1545_1	pana “kena avahaṭa”nti vutte “mayā avahaṭa”nti pucchāsabhāgena paṭiññaṃ adāsi. Yadi	1545	
PA_atk-vin01_a:1545_2	hi itarena “kena gahitaṃ, kena apanītaṃ, kena ṭhapita”nti vuttaṃ abhavissa, atha	1545	
PA_atk-vin01_a:1545_3	ayampi “mayā gahitaṃ, apanītaṃ, ṭhapita”nti vā vadeyya. Mukhaṃ nāma bhuñjanatthāya	1545	
PA_atk-vin01_a:1545_4	ca kathanatthāya ca kataṃ, theyyacittaṃ pana vinā avahāro natthi. Tenāha bhagavā	1545	
PA_atk-vin01_a:1545_5	– “anāpatti bhikkhu niruttipathe”ti. Vohāravacanamatte anāpattīti attho. Tato paraṃ	1545	
PA_atk-vin01_a:1545_6	veṭhanavatthu pariyosānaṃ sabbaṃ uttānatthameva.	1545	
PA_atk-vin01_a:1546_0	137. Abhinnasarīravatthusmiṃ adhivatthoti sāṭakataṇhāya tasmiṃyeva sarīre nibbatto.	1546	
PA_atk-vin01_a:1546_1	Anādiyantoti tassa vacanaṃ agaṇhanto, ādaraṃ vā akaronto. Taṃ sarīraṃ uṭṭhahitvāti	1546	
PA_atk-vin01_a:1546_2	peto attano ānubhāvena taṃ sarīraṃ uṭṭhāpesi. Tena vuttaṃ – “taṃ sarīraṃ uṭṭhahitvā”ti.	1546	
PA_atk-vin01_a:1546_3	Dvāraṃ thakesīti bhikkhussa susānasamīpeyeva vihāro, tasmā bhīrukajātiko bhikkhu	1546	
PA_atk-vin01_a:1546_4	khippameva tattha pavisitvā dvāraṃ thakesi. Tattheva paripatīti dvāre thakite peto	1546	
PA_atk-vin01_a:1546_5	sāṭake nirālayo hutvā taṃ sarīraṃ pahāya yathākammaṃ gato, tasmā taṃ sarīraṃ tattheva	1546	
PA_atk-vin01_a:1546_6	paripati, patitanti vuttaṃ hoti.	1546	
PA_atk-vin01_a:1547_0	Abhinne sarīreti abbhuṇhe allasarīre paṃsukūlaṃ na gahetabbaṃ, gaṇhantassa evarūpā	1547	
PA_atk-vin01_a:1547_1	upaddavā honti, dukkaṭañca āpajjati. Bhinne pana gahetuṃ vaṭṭati. Kittāvatā pana	1547	
PA_atk-vin01_a:1547_2	bhinnaṃ hoti? Kāka-kulala-soṇa-siṅgālādīhi mukhatuṇḍakena vā dāṭhāya vā īsakaṃ phālitamattenāpi.	1547	
PA_atk-vin01_a:1547_3	Yassa pana patato ghaṃsanena chavimattaṃ chinnaṃ hoti, cammaṃ acchinnaṃ, etaṃ abhinnameva;	1547	
PA_atk-vin01_a:1547_4	camme pana chinne bhinnaṃ. Yassāpi sajīvakāleyeva pabhinnā gaṇḍakuṭṭhapiḷakā vā vaṇo	1547	
PA_atk-vin01_a:1547_5	vā hoti, idampi bhinnaṃ. Tatiyadivasato pabhuti uddhumātakādibhāvena kuṇapabhāvaṃ	1547	
PA_atk-vin01_a:1547_6	upagatampi bhinnameva. Sabbena sabbaṃ pana abhinnepi susānagopakehi vā aññehi vā	1547	
PA_atk-vin01_a:1547_7	manussehi gāhāpetuṃ vaṭṭati. No ce aññaṃ labhati, satthakena vā kenaci vā vaṇaṃ katvā	1547	
PA_atk-vin01_a:1547_8	gahetabbaṃ. Visabhāgasarīre pana satiṃ upaṭṭhapetvā samaṇasaññaṃ uppādetvā sīse vā	1547	
PA_atk-vin01_a:1547_9	hatthapādapiṭṭhiyaṃ vā vaṇaṃ katvā gahetuṃ vaṭṭati.	1547	
PA_atk-vin01_a:1548	Kusasaṅkāmanavatthukathā	154	
PA_atk-vin01_a:1549_0	138. Tadanantare vatthusmiṃ kusaṃ saṅkāmetvā cīvaraṃ aggahesīti pubbe “ādiyeyyā”ti	1549	
PA_atk-vin01_a:1549_1	imassa padassa atthavaṇṇanāyaṃ nāmamattena dassitesu theyyāvahāra-pasayhāvahāra-parikappāvahārapaacchannāvahāra-kusāvahāresu	1549	
PA_atk-vin01_a:1549_2	kusāvahārena avaharīti attho.	1549	
PA_atk-vin01_a:1550_0	Imesaṃ pana avahārānaṃ evaṃ nānattaṃ veditabbaṃ – yo hi koci sassāmikaṃ bhaṇḍaṃ rattibhāge	1550	
PA_atk-vin01_a:1550_1	vā divasabhāge vā sandhicchedādīni katvā adissamāno avaharati, kūṭamānakūṭakahāpaṇādīhi	1550	
PA_atk-vin01_a:1550_2	vā vañcetvā gaṇhāti, tassevaṃ gaṇhato avahāro “theyyāvahāro”ti veditabbo.	1550	
PA_atk-vin01_a:1551_0	Yo pana pare pasayha balasā abhibhuyya, atha vā pana santajjetvā bhayaṃ dassetvā	1551	
PA_atk-vin01_a:1551_1	tesaṃ santakaṃ gaṇhāti, panthaghāta-gāmaghātādīni karontā dāmarikacorā viya kodhavasena	1551	
PA_atk-vin01_a:1551_2	paragharavilopaṃ karontā attano pattabalito ca adhikaṃ balakkārena gaṇhantā rāja-rājamahāmattādayo	1551	
PA_atk-vin01_a:1551_3	viya; tassevaṃ gaṇhato avahāro “pasayhāvahāro”ti veditabbo.	1551	
PA_atk-vin01_a:1552_0	Parikappetvā gaṇhato pana avahāro “parikappāvahāro”ti vuccati, so bhaṇḍaparikappa-okāsaparikappavasena	1552	
PA_atk-vin01_a:1552_1	duvidho. Tatrāyaṃ bhaṇḍaparikappo – idhekacco sāṭakatthiko antogabbhaṃ pavisitvā	1552	
PA_atk-vin01_a:1552_2	“sace sāṭako bhavissati, gaṇhissāmi; sace suttaṃ, na gaṇhissāmī”ti parikappetvā andhakāre	1552	
PA_atk-vin01_a:1552_3	pasibbakaṃ gaṇhāti, sāṭako ce tatra hoti, uddhāreyeva pārājikaṃ. Suttaṃ ce hoti,	1552	
PA_atk-vin01_a:1552_4	rakkhati. Bahi nīharitvā muñcitvā “sutta”nti ñatvā puna āharitvā yathāṭhāne ṭhapeti,	1552	
PA_atk-vin01_a:1552_5	rakkhatiyeva. “Sutta”nti ñatvāpi “yaṃ laddhaṃ, taṃ gahetabba”nti gacchati, padavārena	1552	
PA_atk-vin01_a:1552_6	kāretabbo. Bhūmiyaṃ ṭhapetvā gaṇhāti, uddhāre pārājikaṃ. “Coro, coro”ti sāmikehi	1552	
PA_atk-vin01_a:1552_7	pariyuṭṭhito chaḍḍetvā palāyati, rakkhati. Sāmikā taṃ disvā gaṇhanti, iccetaṃ kusalaṃ.	1552	
PA_atk-vin01_a:1552_8	Añño ce koci gaṇhāti, bhaṇḍadeyyaṃ. Atha nivattesu sāmikesu sayameva taṃ disvā “pagevetaṃ	1552	
PA_atk-vin01_a:1552_9	mayā nīhaṭaṃ, mama dāni santaka”nti gaṇhāti, rakkhati; bhaṇḍadeyyaṃ pana hoti. “Sace	1552	
PA_atk-vin01_a:1552_10	suttaṃ bhavissati, gaṇhissāmi; sace sāṭako, na gaṇhissāmi. Sace sappi bhavissati,	15521	
PA_atk-vin01_a:1552_11	gaṇhissāmi; sace telaṃ, na gaṇhissāmī”tiādinā nayena parikappetvā gaṇhantassāpi eseva nayo.	15521	
PA_atk-vin01_a:1553_0	Mahāpaccariyādīsu pana “sāṭakatthikopi sāṭakapasibbakameva gahetvā nikkhanto bahi	1553	
PA_atk-vin01_a:1553_1	ṭhatvā muñcitvā ‘sāṭako aya’nti disvā gacchanto paduddhāreneva kāretabbo”ti vuttaṃ.	1553	
PA_atk-vin01_a:1553_2	Ettha pana “sace sāṭako bhavissati, gaṇhissāmī”ti parikappitattā parikappo dissati,	1553	
PA_atk-vin01_a:1553_3	disvā haṭattā parikappāvahāro na dissati. Mahāaṭṭhakathāyaṃ pana yaṃ parikappitaṃ	1553	
PA_atk-vin01_a:1553_4	taṃ adiṭṭhaṃ parikappitabhāve ṭhitaṃyeva uddharantassa avahāro vutto, tasmā tattha	1553	
PA_atk-vin01_a:1553_5	parikappāvahāro dissati. “Taṃ maññamāno taṃ avaharī”ti pāḷiyā ca sametīti. Tattha	1553	
PA_atk-vin01_a:1553_6	yvāyaṃ “sace sāṭako bhavissati, gaṇhissāmī”tiādinā nayena pavatto parikappo, ayaṃ	1553	
PA_atk-vin01_a:1553_7	“bhaṇḍaparikappo” nāma.	1553	
PA_atk-vin01_a:1554_0	Okāsaparikappo pana evaṃ veditabbo – idhekacco lolabhikkhu parapariveṇaṃ vā kulagharaṃ	1554	
PA_atk-vin01_a:1554_1	vā araññe kammantasālaṃ vā pavisitvā tattha kathāsallāpena nisinno kiñci lobhaneyyaṃ	1554	
PA_atk-vin01_a:1554_2	parikkhāraṃ oloketi, olokento ca pana disvā dvārapamukhaheṭṭhāpāsādapariveṇadvārakoṭṭhakarukkhamūlādivasena	1554	
PA_atk-vin01_a:1554_3	paricchedaṃ katvā “sace maṃ etthantare passissanti, daṭṭhukāmatāya gahetvā vicaranto	1554	
PA_atk-vin01_a:1554_4	viya etesaṃyeva dassāmi; no ce passissanti, harissāmī”ti parikappeti. Tassa taṃ ādāya	1554	
PA_atk-vin01_a:1554_5	parikappitaparicchedaṃ atikkantamatte pārājikaṃ. Sace upacārasīmaṃ parikappeti, tadabhimukhova	1554	
PA_atk-vin01_a:1554_6	gacchanto kammaṭṭhānādīni manasi karonto vā aññavihito vā asatiyā upacārasīmaṃ atikkamati,	1554	
PA_atk-vin01_a:1554_7	bhaṇḍadeyyaṃ. Athāpissa taṃ ṭhānaṃ pattassa coro vā hatthī vā vāḷamigo vā mahāmegho	1554	
PA_atk-vin01_a:1554_8	vā vuṭṭhahati, so ca tamhā upaddavā muccitukamyatāya sahasā taṃ ṭhānaṃ atikkamati,	1554	
PA_atk-vin01_a:1554_9	bhaṇḍadeyyameva. Keci panettha “yasmā mūleva theyyacittena gahitaṃ, tasmā na rakkhati,	1554	
PA_atk-vin01_a:1554_10	avahāroyevā”ti vadanti. Ayaṃ tāva mahāaṭṭhakathānayo. Mahāpaccariyaṃ pana “sacepi	15541	
PA_atk-vin01_a:1554_11	so antoparicchede hatthiṃ vā assaṃ vā abhiruhitvā taṃ neva pājeti, na pājāpeti; paricchede	15541	
PA_atk-vin01_a:1554_12	atikkantepi pārājikaṃ natthi, bhaṇḍadeyyamevā”ti vuttaṃ. Tatra yvāyaṃ “sace maṃ etthantare	15541	
PA_atk-vin01_a:1554_13	passissanti, daṭṭhukāmatāya gahetvā vicaranto viya etesaṃyeva dassāmī”ti pavatto	15541	
PA_atk-vin01_a:1554_14	parikappo, ayaṃ “okāsaparikappo” nāma.	15541	
PA_atk-vin01_a:1555	Evamimesaṃ dvinnampi parikappānaṃ vasena parikappetvā gaṇhato avahāro “parikappāvahāro”ti veditabbo.	155	
PA_atk-vin01_a:1556_0	Paṭicchādetvā pana avaharaṇaṃ paṭicchannāvahāro. So evaṃ veditabbo – yo bhikkhu manussānaṃ	1556	
PA_atk-vin01_a:1556_1	uyyānādīsu kīḷantānaṃ vā pavisantānaṃ vā omuñcitvā ṭhapitaṃ alaṅkārabhaṇḍaṃ disvā	1556	
PA_atk-vin01_a:1556_2	“sace onamitvā gahessāmi, ‘kiṃ samaṇo gaṇhātī’ti maṃ jānitvā viheṭheyyu”nti paṃsunā	1556	
PA_atk-vin01_a:1556_3	vā paṇṇena vā paṭicchādeti – “pacchā gaṇhissāmī”ti, tassa ettāvatā uddhāro natthīti	1556	
PA_atk-vin01_a:1556_4	na tāva avahāro hoti. Yadā pana te manussā antogāmaṃ pavisitukāmā taṃ bhaṇḍakaṃ vicinantāpi	1556	
PA_atk-vin01_a:1556_5	apassitvā “idāni andhakāro, sve jānissāmā”ti sālayā eva gatā honti. Athassa taṃ uddharato	1556	
PA_atk-vin01_a:1556_6	uddhāre pārājikaṃ. “Paṭicchannakāleyeva taṃ mama santaka”nti sakasaññāya vā “gatā	1556	
PA_atk-vin01_a:1556_7	dāni te, chaḍḍitabhaṇḍaṃ ida”nti paṃsukūlasaññāya vā gaṇhantassa pana bhaṇḍadeyyaṃ.	1556	
PA_atk-vin01_a:1556_8	Tesu dutiyadivase āgantvā vicinitvā adisvā dhuranikkhepaṃ katvā gatesupi gahitaṃ	1556	
PA_atk-vin01_a:1556_9	bhaṇḍadeyyameva. Kasmā? Yasmā tassa payogena tehi na diṭṭhaṃ, yo pana tathārūpaṃ	1556	
PA_atk-vin01_a:1556_10	bhaṇḍaṃ disvā yathāṭhāne ṭhitaṃyeva appaṭicchādetvā theyyacitto pādena akkamitvā	15561	
PA_atk-vin01_a:1556_11	kaddame vā vālikāya vā paveseti, tassa pavesitamatteyeva pārājikaṃ.	15561	
PA_atk-vin01_a:1557_0	Kusaṃ saṅkāmetvā pana avaharaṇaṃ “kusāvahāro”ti vuccati. Sopi evaṃ veditabbo – yo	1557	
PA_atk-vin01_a:1557_1	bhikkhu kusaṃ pātetvā cīvare bhājiyamāne attano koṭṭhāsassa samīpe ṭhitaṃ appagghataraṃ	1557	
PA_atk-vin01_a:1557_2	vā mahagghataraṃ vā samasamaṃ vā agghena parassa koṭṭhāsaṃ haritukāmo attano koṭṭhāse	1557	
PA_atk-vin01_a:1557_3	patitaṃ kusadaṇḍakaṃ parassa koṭṭhāse pātetukāmo uddharati, rakkhati tāva. Parassa	1557	
PA_atk-vin01_a:1557_4	koṭṭhāse pāteti, rakkhateva. Yadā pana tasmiṃ patite parassa koṭṭhāsato parassa kusadaṇḍakaṃ	1557	
PA_atk-vin01_a:1557_5	uddharati, uddhaṭamatte pārājiko hoti. Sace paṭhamataraṃ parakoṭṭhāsato kusadaṇḍakaṃ	1557	
PA_atk-vin01_a:1557_6	uddharati attano koṭṭhāse pātetukāmatāya uddhāre rakkhati, pātane rakkhati. Attano	1557	
PA_atk-vin01_a:1557_7	koṭṭhāsato pana attano kusadaṇḍakaṃ uddharati, uddhāreyeva rakkhati. Taṃ uddharitvā	1557	
PA_atk-vin01_a:1557_8	parakoṭṭhāse pātentassa hatthato muttamatte pārājikaṃ.	1557	
PA_atk-vin01_a:1558_0	Sace pana dvīsupi koṭṭhāsesu patitadaṇḍake adassanaṃ gameti, tato avasesabhikkhūsu	1558	
PA_atk-vin01_a:1558_1	gatesu itaro “‘mayhaṃ, bhante, daṇḍako na paññāyatī’ti. ‘Mayhampi, āvuso, na paññāyatī’ti.	1558	
PA_atk-vin01_a:1558_2	‘Katamo pana, bhante, mayhaṃ bhāgo’ti? ‘Ayaṃ tuyhaṃ bhāgo”’ti attano bhāgaṃ dasseti,	1558	
PA_atk-vin01_a:1558_3	tasmiṃ vivaditvā vā avivaditvā vā taṃ gaṇhitvā gate itaro tassa bhāgaṃ uddharati,	1558	
PA_atk-vin01_a:1558_4	uddhāre pārājikaṃ. Sacepi tena “ahaṃ mama bhāgaṃ tuyhaṃ na demi, tvaṃ pana attano	1558	
PA_atk-vin01_a:1558_5	bhāgaṃ ñatvā gaṇhā”ti vutte “nāyaṃ mamā”ti jānantopi tasseva bhāgaṃ gaṇhāti, uddhāre	1558	
PA_atk-vin01_a:1558_6	pārājikaṃ. Sace pana itaro “ayaṃ tuyhaṃ bhāgo, ayaṃ mayhaṃ bhāgoti kiṃ iminā vivādenā”ti	1558	
PA_atk-vin01_a:1558_7	cintetvā “mayhaṃ vā patto hotu, tumhākaṃ vā, yo varabhāgo taṃ tumhe gaṇhathā”ti vadati,	1558	
PA_atk-vin01_a:1558_8	dinnakaṃ nāma gahitaṃ hoti, natthettha avahāro. Sacepi so vivādabhīruko bhikkhu “yaṃ	1558	
PA_atk-vin01_a:1558_9	tuyhaṃ ruccati, taṃ gaṇhā”ti vutto attano pattaṃ varabhāgaṃ ṭhapetvā lāmakaṃyeva	1558	
PA_atk-vin01_a:1558_10	gahetvā gacchati, tato itarassa vicinitāvasesaṃ gaṇhantassāpi avahāro natthevāti.	15581	
PA_atk-vin01_a:1559_0	Aṭṭhakathāsupana vuttaṃ – “imasmiṃ ṭhāne kusasaṅkāmanavasena cīvarabhājanīyameva	1559	
PA_atk-vin01_a:1559_1	ekaṃ āgataṃ, catunnampi pana paccayānaṃ uppattiñca bhājanīyañca nīharitvā dassetabba”nti	1559	
PA_atk-vin01_a:1559_2	evañca vatvā cīvarakkhandhake“paṭiggaṇhātu me, bhante, bhagavā sīveyyakaṃ dussayugaṃ;	1559	
PA_atk-vin01_a:1559_3	bhikkhusaṅghassa ca gahapaticīvaraṃ anujānātū”ti idaṃ jīvakavatthuṃ ādiṃ katvā uppannacīvarakathā,	1559	
PA_atk-vin01_a:1559_4	senāsanakkhandhake “tena kho pana samayena rājagahaṃ dubbhikkhaṃ hoti, manussā na	1559	
PA_atk-vin01_a:1559_5	sakkonti saṅghabhattaṃ kātuṃ, icchanti uddesabhattaṃ nimantanaṃ salākabhattaṃ pakkhikaṃ	1559	
PA_atk-vin01_a:1559_6	uposathikaṃ pāṭipadikaṃ kātu”nti idaṃ suttamādiṃ katvā piṇḍapātakathā, senāsanakkhandhakeyeva	1559	
PA_atk-vin01_a:1559_7	“tena kho pana samayena sattarasavaggiyā bhikkhū aññataraṃ paccantimaṃ mahāvihāraṃ	1559	
PA_atk-vin01_a:1559_8	paṭisaṅkharonti – ‘idha mayaṃ vassaṃ vasissāmā’ti. Addasaṃsu kho chabbaggiyā bhikkhū	1559	
PA_atk-vin01_a:1559_9	sattarasavaggiye bhikkhū vihāraṃ paṭisaṅkharonte”ti idaṃ chabbaggiyavatthuṃ ādiṃ	1559	
PA_atk-vin01_a:1559_10	katvā āgatasenāsanakathā, tadavasāne ca sappiādibhesajjakathā vitthārena kathitā.	15591	
PA_atk-vin01_a:1559_11	Mayaṃ pana taṃ sabbaṃ āgatāgataṭṭhāneyeva kathayissāma; evaṃ kathane kāraṇaṃ pubbe vuttameva.	15591	
PA_atk-vin01_a:1560	Kusasaṅkāmanavatthukathā niṭṭhitā.	156	
PA_atk-vin01_a:1561	139. Ito paraṃ jantāgharavatthu uttānatthameva.	156	
PA_atk-vin01_a:1562_0	140. Pañcasu vighāsavatthūsu te bhikkhū anupasampannena kappiyaṃ kārāpetvā paribhuñjiṃsu.	1562	
PA_atk-vin01_a:1562_1	Vighāsaṃ pana gaṇhantena khāditāvasesaṃ chaḍḍitaṃ gahetabbaṃ. Yadi sakkoti khādante	1562	
PA_atk-vin01_a:1562_2	chaḍḍāpetvā gaṇhituṃ, etampi vaṭṭati. Attaguttatthāya pana parānuddayatāya ca na gahetabbaṃ.	1562	
PA_atk-vin01_a:1563_0	141. Odanakhādanīyapūvaucchutimbarūsakabhājanīyavatthūsu aparassa bhāgaṃ dehīti asantaṃ	1563	
PA_atk-vin01_a:1563_1	puggalaṃ āha. Amūlakaṃ aggahesīti sāmikesu dentesu evaṃ aggahesi. Anāpatti bhikkhu	1563	
PA_atk-vin01_a:1563_2	pārājikassāti sāmikehi dinnaṃ aggahesi; tenassa anāpatti vuttā. Āpatti sampajānamusāvāde	1563	
PA_atk-vin01_a:1563_3	pācittiyassāti yo panānena sampajānamusāvādo vutto, tasmiṃ pācittiyaṃ āha; parato	1563	
PA_atk-vin01_a:1563_4	tekaṭulayāguvatthumhi viya. Gahaṇe pana ayaṃ vinicchayo – saṅghassa santakaṃ sammatena	1563	
PA_atk-vin01_a:1563_5	vā āṇattehi vā ārāmikādīhi diyyamānaṃ, gihīnañca santakaṃ sāmikena vā āṇattena vā	1563	
PA_atk-vin01_a:1563_6	diyyamānaṃ “aparassa bhāgaṃ dehī”ti vatvā gaṇhato bhaṇḍadeyyaṃ. Aññena diyyamānaṃ	1563	
PA_atk-vin01_a:1563_7	gaṇhanto bhaṇḍagghena kāretabbo. Asammatena vā anāṇattena vā diyyamāne “aparampi	1563	
PA_atk-vin01_a:1563_8	bhāgaṃ dehī”ti vatvā vā kūṭavassāni gaṇetvā vā gaṇhanto pattacatukke viya tassuddhāreyeva	1563	
PA_atk-vin01_a:1563_9	bhaṇḍagghena kāretabbo. Itarehi diyyamānaṃ evaṃ gaṇhato bhaṇḍadeyyaṃ. Sāmikena pana	1563	
PA_atk-vin01_a:1563_10	“imassa dehī”ti dāpitaṃ vā sayaṃ dinnaṃ vā sudinnanti ayamettha sabbaaṭṭhakathāvinicchayato sāro.	15631	
PA_atk-vin01_a:1564_0	142-3. Odaniyagharādivatthūsu – odaniyagharaṃ nāma vikkāyikabhattapacanagharaṃ. Sūnagharaṃ	1564	
PA_atk-vin01_a:1564_1	nāma vikkāyikamaṃsapacanagharaṃ. Pūvagharaṃ nāma vikkāyikakhajjakapacanagharaṃ. Sesamettha,	1564	
PA_atk-vin01_a:1564_2	parikkhāravatthūsu ca pākaṭameva.	1564	
PA_atk-vin01_a:1565_0	144. Pīṭhavatthusmiṃ – so bhikkhu parikappetvā “etaṃ ṭhānaṃ sampattaṃ gaṇhissāmī”ti	1565	
PA_atk-vin01_a:1565_1	saṅkāmesi. Tenassa saṅkāmane avahāro natthi. Saṅkāmetvā pana parikappitokāsato gahaṇe	1565	
PA_atk-vin01_a:1565_2	pārājikaṃ vuttaṃ. Evaṃ haranto ca yadi pīṭhake theyyacittaṃ natthi, thavikaṃ agghāpetvā	1565	
PA_atk-vin01_a:1565_3	kāretabbo. Atha pīṭhakepi atthi, ubho agghāpetvā kāretabboti. Bhisiādīni tīṇi vatthūni pākaṭāneva.	1565	
PA_atk-vin01_a:1566_0	146. Vissāsaggāhādīsu tīsu vatthūsu gahaṇe anāpatti, āharāpentesu bhaṇḍadeyyaṃ. Piṇḍāya	1566	
PA_atk-vin01_a:1566_1	paviṭṭhassa paṭiviso antoupacārasīmāyaṃ ṭhitasseva gahetuṃ vaṭṭati. Yadi pana dāyakā	1566	
PA_atk-vin01_a:1566_2	“bahiupacāraṭṭhānampi bhante, bhāgaṃ gaṇhatha, āgantvā paribhuñjissantī”ti vadanti,	1566	
PA_atk-vin01_a:1566_3	evaṃ antogāmaṭṭhānampi gahetuṃ vaṭṭati. Sesamettha uttānatthameva.	1566	
PA_atk-vin01_a:1567_0	148-9. Sattasu ambacorakādivatthūsu paṃsukūlasaññāya gahaṇe anāpatti, āharāpentesu	1567	
PA_atk-vin01_a:1567_1	bhaṇḍadeyyaṃ, theyyacittena paribhoge pārājikaṃ. Tatrāyaṃ vinicchayo – sāmikāpi sālayā,	1567	
PA_atk-vin01_a:1567_2	corāpi sālayā, paṃsukūlasaññāya khādantassa bhaṇḍadeyyaṃ, theyyacittena gaṇhato uddhāreyeva	1567	
PA_atk-vin01_a:1567_3	avahāro, bhaṇḍaṃ agghāpetvā kāretabbo. Sāmikā sālayā, corā nirālayā, eseva nayo.	1567	
PA_atk-vin01_a:1567_4	Sāmikā nirālayā, corā sālayā; “puna gaṇhissāmā”ti kismiñcideva gahanaṭṭhāne khipitvā	1567	
PA_atk-vin01_a:1567_5	gatā, eseva nayo. Ubhopi nirālayā, paṃsukūlasaññāya khādato anāpatti, theyyacittena dukkaṭaṃ.	1567	
PA_atk-vin01_a:1568_0	Saṅghassa ambādīsu pana saṅghārāme jātaṃ vā hotu, ānetvā dinnaṃ vā pañcamāsakaṃ vā	1568	
PA_atk-vin01_a:1568_1	atirekapañcamāsakaṃ vā agghanakaṃ avaharantassa pārājikaṃ. Paccante corupaddavena	1568	
PA_atk-vin01_a:1568_2	gāmesu vuṭṭhahantesu bhikkhūpi vihāre chaḍḍetvā “puna āvasante janapade āgamissāmā”ti	1568	
PA_atk-vin01_a:1568_3	saussāhāva gacchanti. Bhikkhū tādisaṃ vihāraṃ patvā ambapakkādīni “chaḍḍitakānī”ti	1568	
PA_atk-vin01_a:1568_4	paṃsukūlasaññāya paribhuñjanti, anāpatti; theyyacittena paribhuñjato avahāro hoti,	1568	
PA_atk-vin01_a:1568_5	bhaṇḍaṃ agghāpetvā kāretabbo.	1568	
PA_atk-vin01_a:1569_0	Mahāpaccariyaṃ pana saṅkhepaṭṭhakathāyañca avisesena vuttaṃ – “chaḍḍitavihāre pana	1569	
PA_atk-vin01_a:1569_1	phalāphalaṃ theyyacittena paribhuñjato pārājikaṃ. Kasmā? Āgatānāgatānaṃ santakattā”ti.	1569	
PA_atk-vin01_a:1569_2	Gaṇasantake pana puggalike ca saussāhamattameva pamāṇaṃ. Sace pana tato ambapakkādiṃ	1569	
PA_atk-vin01_a:1569_3	kulasaṅgahaṇatthāya deti, kuladūsakadukkaṭaṃ. Theyyacittena dento agghena kāretabbo.	1569	
PA_atk-vin01_a:1569_4	Saṅghikepi eseva nayo. Senāsanatthāya niyamitaṃ kulasaṅgahaṇatthāya dadato dukkaṭaṃ,	1569	
PA_atk-vin01_a:1569_5	issaravatāya thullaccayaṃ, theyyacittena pārājikaṃ. No ce vatthu pahoti, agghena	1569	
PA_atk-vin01_a:1569_6	kāretabbo. Bahi upacārasīmāya nisīditvā issaravatāya paribhuñjato gīvā. Ghaṇṭiṃ paharitvā	1569	
PA_atk-vin01_a:1569_7	kālaṃ ghosetvā “mayhaṃ pāpuṇātī”ti khāditaṃ sukhāditaṃ. Ghaṇṭiṃ apaharitvā kālameva	1569	
PA_atk-vin01_a:1569_8	ghosetvā, ghaṇṭimeva paharitvā kālaṃ aghosetvā, ghaṇṭimpi apaharitvā kālampi aghosetvā	1569	
PA_atk-vin01_a:1569_9	aññesaṃ natthibhāvaṃ ñatvā “mayhaṃ pāpuṇātī”ti khāditampi sukhāditameva. Pupphārāmavatthudvayaṃ pākaṭameva.	1569	
PA_atk-vin01_a:1570_0	150. Vuttavādakavatthuttaye vutto vajjemīti tayā vutto hutvā “tava vacanena vadāmī”ti	1570	
PA_atk-vin01_a:1570_1	attho. Anāpatti bhikkhu pārājikassāti sāmikehi dinnattā anāpatti. Na ca, bhikkhave,	1570	
PA_atk-vin01_a:1570_2	“vutto vajjemī”ti vattabboti “ahaṃ tayā vutto hutvā tava vacanena vadāmī”ti evaṃ	1570	
PA_atk-vin01_a:1570_3	añño bhikkhu aññena bhikkhunā na vattabboti attho. Paricchedaṃ pana katvā “itthannāmaṃ	1570	
PA_atk-vin01_a:1570_4	tava vacanena gaṇhissāmī”ti vattuṃ vaṭṭati. Vutto vajjehīti mayā vutto hutvā mama	1570	
PA_atk-vin01_a:1570_5	vacanena vadehīti attho. Sesaṃ vuttanayameva. Imesupi ca dvīsu vatthūsu paricchedaṃ	1570	
PA_atk-vin01_a:1570_6	katvā vattuṃ vaṭṭati. Ettāvatā hi upārambhā mutto hotīti.	1570	
PA_atk-vin01_a:1571	151-2. Maṇivatthuttayassa majjhime vatthusmiṃ – nāhaṃ akallakoti nāhaṃ gilānoti attho. Sesaṃ pākaṭameva.	157	
PA_atk-vin01_a:1572_0	153. Sūkaravatthudvaye – kiñcāpi paṭhamassa bhikkhuno chātajjhattaṃ disvā kāruññena	1572	
PA_atk-vin01_a:1572_1	mocitattā anāpatti. Sāmikesu pana asampaṭicchantesu bhaṇḍadeyyaṃ, tāva mahanto vā	1572	
PA_atk-vin01_a:1572_2	matasūkaro āharitvā dātabbo, tadagghanakaṃ vā bhaṇḍaṃ. Sace pāsasāmike kuhiñcipi	1572	
PA_atk-vin01_a:1572_3	na passati, pāsasāmantā tadagghanakaṃ sāṭakaṃ vā kāsāvaṃ vā thālakaṃ vā yathā te	1572	
PA_atk-vin01_a:1572_4	āgatā passanti, īdise ṭhāne ṭhapetvāva gantabbaṃ, theyyacittena pana mocentassa pārājikameva.	1572	
PA_atk-vin01_a:1572_5	Ettha ca koci sūkaro pāsaṃ pādena kaḍḍhitvā chinnamatte pāse ṭhānācāvanadhammena	1572	
PA_atk-vin01_a:1572_6	ṭhānena ṭhito hoti caṇḍasote baddhanāvā viya. Koci attano dhammatāya ṭhito, koci	1572	
PA_atk-vin01_a:1572_7	nipanno, koci kūṭapāsena baddho hoti. Kūṭapāso nāma yassa ante dhanukaṃ vā aṅkusako	1572	
PA_atk-vin01_a:1572_8	vā añño vā koci daṇḍako baddho hoti, yo tattha tattha rukkhādīsu laggitvā sūkarassa	1572	
PA_atk-vin01_a:1572_9	gamanaṃ nivāreti. Tatra pāsaṃ kaḍḍhitvā ṭhitassa ekameva ṭhānaṃ pāsabandhanaṃ, so	1572	
PA_atk-vin01_a:1572_10	hi pāse muttamatte vā chinnamatte vā palāyati. Attano dhammatāya ṭhitassa bandhanañca	15721	
PA_atk-vin01_a:1572_11	cattāro ca pādāti pañca ṭhānāni. Nipannassa bandhanañca sayanañcāti dve ṭhānāni.	15721	
PA_atk-vin01_a:1572_12	Kūṭapāsabaddhassa yattha yattha gacchati, taṃ tadeva ṭhānaṃ. Tasmā taṃ tato tato	15721	
PA_atk-vin01_a:1572_13	mocentā dasapi vīsatipi satampi bhikkhū pārājikaṃ āpajjanti. Tattha tattha āgataṃ	15721	
PA_atk-vin01_a:1572_14	disvā ekameva dāsaṃ palāpento viya.	15721	
PA_atk-vin01_a:1573_0	Purimānaṃ pana tiṇṇaṃ catuppadakathāyaṃ vuttanayena phandāpanaṭhānācāvanāni veditabbāni.	1573	
PA_atk-vin01_a:1573_1	Sunakhadaṭṭhaṃ sūkaraṃ vissajjāpentassāpi kāruññādhippāyena bhaṇḍadeyyaṃ, theyyacittena	1573	
PA_atk-vin01_a:1573_2	pārājikaṃ. Pāsaṭṭhānaṃ pana sunakhasamīpaṃ vā asampattaṃ paṭipathaṃ gantvā paṭhamameva	1573	
PA_atk-vin01_a:1573_3	palāpentassa avahāro natthi. Yopi baddhasūkarassa ghāsañca pānīyañca datvā balaṃ	1573	
PA_atk-vin01_a:1573_4	gāhāpetvā ukkuṭṭhiṃ karoti – “utrasto palāyissatī”ti; so ce palāyati, pārājikaṃ.	1573	
PA_atk-vin01_a:1573_5	Pāsaṃ dubbalaṃ katvā ukkuṭṭhisaddena palāpentassāpi eseva nayo.	1573	
PA_atk-vin01_a:1574_0	Yo pana ghāsañca pānīyañca datvā gacchati, “balaṃ gahetvā palāyissatī”ti; so ce palāyati,	1574	
PA_atk-vin01_a:1574_1	bhaṇḍadeyyaṃ. Pāsaṃ dubbalaṃ katvā gacchantassāpi eseva nayo. Pāsasantike satthaṃ	1574	
PA_atk-vin01_a:1574_2	vā aggiṃ vā ṭhapeti “chinne vā daḍḍhe vā palāyissatī”ti. Sūkaro pāsaṃ cālento chinne	1574	
PA_atk-vin01_a:1574_3	vā daḍḍhe vā palāyati, bhaṇḍadeyyameva. Pāsaṃ yaṭṭhiyā saha pāteti, pacchā sūkaro	1574	
PA_atk-vin01_a:1574_4	taṃ maddanto gacchati, bhaṇḍadeyyaṃ. Sūkaro adūhalapāsāṇehi akkanto hoti, taṃ palāpetukāmassa	1574	
PA_atk-vin01_a:1574_5	adūhalaṃ kāruññena ukkhipato bhaṇḍadeyyaṃ, theyyacittena pārājikaṃ. Sace ukkhittamatte	1574	
PA_atk-vin01_a:1574_6	agantvā pacchā gacchati, bhaṇḍadeyyameva. Ukkhipitvā ṭhapitaṃ adūhalaṃ pāteti, pacchā	1574	
PA_atk-vin01_a:1574_7	sūkaro taṃ maddanto gacchati, bhaṇḍadeyyaṃ. Opāte patitasūkarampi kāruññena uddharato	1574	
PA_atk-vin01_a:1574_8	bhaṇḍadeyyaṃ, theyyacittena pārājikaṃ. Opātaṃ pūretvā nāseti, pacchā sūkaro taṃ maddanto	1574	
PA_atk-vin01_a:1574_9	gacchati, bhaṇḍadeyyaṃ. Sūle viddhaṃ kāruññena uddharati, bhaṇḍadeyyaṃ, theyyacittena	1574	
PA_atk-vin01_a:1574_10	pārājikaṃ. Sūlaṃ uddharitvā chaḍḍeti, bhaṇḍadeyyaṃ.	15741	
PA_atk-vin01_a:1575_0	Vihārabhūmiyaṃ pana pāse vā adūhalaṃ vā oḍḍentā vāretabbā – “migarūpānaṃ paṭisaraṇaṭṭhānametaṃ,	1575	
PA_atk-vin01_a:1575_1	mā idha evaṃ karothā”ti. Sace “harāpetha, bhante”ti vadanti, harāpetuṃ vaṭṭati. Atha	1575	
PA_atk-vin01_a:1575_2	sayaṃ haranti, sundarameva. Atha neva haranti, na harituṃ denti, rakkhaṃ yācitvā	1575	
PA_atk-vin01_a:1575_3	harāpetuṃ vaṭṭati. Manussā sassarakkhaṇakāle khettesu pāse ca adūhalapāsāṇādīni ca	1575	
PA_atk-vin01_a:1575_4	karonti – “maṃsaṃ khādantā sassāni rakkhissāmā”ti. Vītivatte sassakāle tesu anālayesu	1575	
PA_atk-vin01_a:1575_5	pakkantesu tattha baddhaṃ vā patitaṃ vā mocetuṃ vaṭṭatīti.	1575	
PA_atk-vin01_a:1576	Migavatthudvayepi sūkaravatthūsu vuttasadisoyeva vinicchayo.	157	
PA_atk-vin01_a:1577_0	Macchavatthudvayepi eseva nayo. Ayaṃ pana viseso – kumīnamukhaṃ vivaritvā vā pacchāpuṭakaṃ	1577	
PA_atk-vin01_a:1577_1	muñcitvā vā passena chiddaṃ katvā vā kumīnato macche pothetvā palāpentassa pārājikaṃ.	1577	
PA_atk-vin01_a:1577_2	Bhattasitthāni dassetvā evaṃ palāpentassāpi pārājikaṃ. Saha kumīnena uddharatopi	1577	
PA_atk-vin01_a:1577_3	pārājikaṃ. Kevalaṃ kumīnamukhaṃ vivarati, pacchāpuṭakaṃ muñcati, chiddaṃ vā karoti,	1577	
PA_atk-vin01_a:1577_4	macchā pana attano dhammatāya palāyanti, bhaṇḍadeyyaṃ. Evaṃ katvā bhattasitthāni	1577	
PA_atk-vin01_a:1577_5	dasseti, macchā gocaratthāya nikkhamitvā palāyanti, bhaṇḍadeyyameva. Mukhaṃ avivaritvā	1577	
PA_atk-vin01_a:1577_6	pacchāpuṭakaṃ amuñcitvā passena chiddaṃ akatvā kevalaṃ bhattasitthāni dasseti, macchā	1577	
PA_atk-vin01_a:1577_7	pana chātajjhattā sīsena paharitvā okāsaṃ katvā gocaratthāya nikkhamitvā palāyanti,	1577	
PA_atk-vin01_a:1577_8	bhaṇḍadeyyameva. Tucchakumīnassa mukhaṃ vā vivarati, pacchāpuṭakaṃ vā muñcati, chiddaṃ	1577	
PA_atk-vin01_a:1577_9	vā karoti, āgatāgatā macchā dvāraṃ pattā puṭakachiddehi palāyanti, bhaṇḍadeyyameva.	1577	
PA_atk-vin01_a:1577_10	Tucchakumīnaṃ gahetvā gumbe khipati, bhaṇḍadeyyamevāti. Yāne bhaṇḍaṃ pīṭhe thavikāya sadisaṃ.	15771	
PA_atk-vin01_a:1578_0	Maṃsapesivatthumhi – sace ākāse gaṇhāti, gahitaṭṭhānameva ṭhānaṃ. Taṃ chahākārehi	1578	
PA_atk-vin01_a:1578_1	paricchinditvā ṭhānācāvanaṃ veditabbaṃ. Sesamettha dārugopālakarajakasāṭakavatthūsu	1578	
PA_atk-vin01_a:1578_2	ca ambacorakādivatthūsu vuttanayena vinicchinitabbaṃ.	1578	
PA_atk-vin01_a:1579_0	155. Kumbhivatthusmiṃ – yo sappitelādīni apādagghanakāni gahetvā “na puna evaṃ karissāmī”ti	1579	
PA_atk-vin01_a:1579_1	saṃvare ṭhatvā dutiyadivasādīsupi puna citte uppanne evameva dhuranikkhepaṃ katvā	1579	
PA_atk-vin01_a:1579_2	paribhuñjanto sabbampi taṃ paribhuñjati, nevatthi pārājikaṃ. Dukkaṭaṃ vā thullaccayaṃ	1579	
PA_atk-vin01_a:1579_3	vā āpajjati, bhaṇḍadeyyaṃ pana hoti. Ayampi bhikkhu evamevamakāsi. Tena vuttaṃ –	1579	
PA_atk-vin01_a:1579_4	“anāpatti bhikkhu pārājikassā”ti. Dhuranikkhepaṃ pana akatvā “divase divase paribhuñjissāmī”ti	1579	
PA_atk-vin01_a:1579_5	thokaṃ thokampi paribhuñjato yasmiṃ divase pādagghanakaṃ pūrati, tasmiṃ pārājikaṃ.	1579	
PA_atk-vin01_a:1580_0	Saṃvidāvahāravatthūni saṃvidāvahāre, muṭṭhivatthūni odaniyagharādivatthūsu dve vighāsavatthūni	1580	
PA_atk-vin01_a:1580_1	ambacorakādivatthūsu vuttavinicchayanayena veditabbāni. Dve tiṇavatthūni uttānatthāneva.	1580	
PA_atk-vin01_a:1581_0	156. Ambabhājāpanādivatthūsu te bhikkhū ekaṃ gāmakāvāsaṃ paricchinnabhikkhukaṃ agamaṃsu.	1581	
PA_atk-vin01_a:1581_1	Tattha bhikkhū phalāphalaṃ paribhuñjamānāpi tesu āgatesu “therānaṃ phalāni dethā”ti	1581	
PA_atk-vin01_a:1581_2	kappiyakārake na avocuṃ. Atha te bhikkhū “kiṃ saṅghikaṃ amhākaṃ na pāpuṇātī”ti ghaṇṭiṃ	1581	
PA_atk-vin01_a:1581_3	paharitvā bhājāpetvā tesampi vassaggena bhāgaṃ datvā attanāpi paribhuñjiṃsu. Tena	1581	
PA_atk-vin01_a:1581_4	nesaṃ bhagavā “anāpatti, bhikkhave, paribhogatthāyā”ti āha. Tasmā idānipi yattha	1581	
PA_atk-vin01_a:1581_5	āvāsikā āgantukānaṃ na denti, phalavāre ca sampatte aññesaṃ atthibhāvaṃ disvā corikāya	1581	
PA_atk-vin01_a:1581_6	attanāva khādanti, tattha āgantukehi ghaṇṭiṃ paharitvā bhājetvā paribhuñjituṃ vaṭṭati.	1581	
PA_atk-vin01_a:1582_0	Yattha pana āvāsikā rukkhe rakkhitvā phalavāre sampatte bhājetvā khādanti, catūsu	1582	
PA_atk-vin01_a:1582_1	paccayesu sammā upanenti, anissarā tattha āgantukā. Yepi rukkhā cīvaratthāya niyametvā	1582	
PA_atk-vin01_a:1582_2	dinnā, tesupi āgantukā anissarā. Eseva nayo sesapaccayatthāya niyametvā dinnesupi.	1582	
PA_atk-vin01_a:1583_0	Ye pana tathā aniyamitā, āvāsikā ca te rakkhitvā gopetvā corikāya paribhuñjanti,	1583	
PA_atk-vin01_a:1583_1	na tesu āvāsikānaṃ katikāya ṭhātabbaṃ. Ye phalaparibhogatthāya dinnā, āvāsikāpi ne	1583	
PA_atk-vin01_a:1583_2	rakkhitvā gopetvā sammā upanenti, tesuyeva tesaṃ katikāya ṭhātabbaṃ. Mahāpaccariyaṃ	1583	
PA_atk-vin01_a:1583_3	pana vuttaṃ – “catunnaṃ paccayānaṃ niyametvā dinnaṃ theyyacittena paribhuñjanto bhaṇḍaṃ	1583	
PA_atk-vin01_a:1583_4	agghāpetvā kāretabbo. Paribhogavaseneva taṃ bhājetvā paribhuñjantassa bhaṇḍadeyyaṃ.	1583	
PA_atk-vin01_a:1583_5	Yaṃ panettha senāsanatthāya niyamitaṃ, taṃ paribhogavaseneva bhājetvā paribhuñjantassa	1583	
PA_atk-vin01_a:1583_6	thullaccayañca bhaṇḍadeyyañcā”ti.	1583	
PA_atk-vin01_a:1584_0	Odissa cīvaratthāya dinnaṃ cīvareyeva upanetabbaṃ. Sace dubbhikkhaṃ hoti, bhikkhū	1584	
PA_atk-vin01_a:1584_1	piṇḍapātena kilamanti, cīvaraṃ pana sulabhaṃ, saṅghasuṭṭhutāya apalokanakammaṃ katvā	1584	
PA_atk-vin01_a:1584_2	piṇḍapātepi upanetuṃ vaṭṭati. Senāsanena gilānapaccayena vā kilamantesu saṅghasuṭṭhutāya	1584	
PA_atk-vin01_a:1584_3	apalokanakammaṃ katvā tadatthāyapi upanetuṃ vaṭṭati. Odissa piṇḍapātatthāya gilānapaccayatthāya	1584	
PA_atk-vin01_a:1584_4	ca dinnepi eseva nayo. Odissa senāsanatthāya dinnaṃ pana garubhaṇḍaṃ hoti, taṃ rakkhitvā	1584	
PA_atk-vin01_a:1584_5	gopetvā tadatthameva upanetabbaṃ. Sace pana dubbhikkhaṃ hoti, bhikkhū piṇḍapātena	1584	
PA_atk-vin01_a:1584_6	na yāpenti. Ettha rājarogacorabhayādīhi aññattha gacchantānaṃ vihārā palujjanti,	1584	
PA_atk-vin01_a:1584_7	tālanāḷikerādike vināsenti, senāsanapaccayaṃ pana nissāya yāpetuṃ sakkā hoti. Evarūpe	1584	
PA_atk-vin01_a:1584_8	kāle senāsanaṃ vissajjetvāpi senāsanajagganatthāya paribhogo bhagavatā anuññāto.	1584	
PA_atk-vin01_a:1584_9	Tasmā ekaṃ vā dve vā varasenāsanāni ṭhapetvā itarāni lāmakakoṭiyā piṇḍapātatthāya	1584	
PA_atk-vin01_a:1584_10	vissajjetuṃ vaṭṭati. Mūlavatthucchedaṃ pana katvā na upanetabbaṃ.	15841	
PA_atk-vin01_a:1585_0	Yo pana ārāmo catuppaccayatthāya niyametvā dinno, tattha apalokanakammaṃ na kātabbaṃ.	1585	
PA_atk-vin01_a:1585_1	Yena pana paccayena ūnaṃ, tadatthaṃ upanetuṃ vaṭṭati. Ārāmo jaggitabbo, vetanaṃ datvāpi	1585	
PA_atk-vin01_a:1585_2	jaggāpetuṃ vaṭṭati. Ye pana vetanaṃ labhitvā ārāmeyeva gehaṃ katvā vasantā rakkhanti,	1585	
PA_atk-vin01_a:1585_3	te ce āgatānaṃ bhikkhūnaṃ nāḷikeraṃ vā tālapakkaṃ vā denti, yaṃ tesaṃ saṅghena anuññātaṃ	1585	
PA_atk-vin01_a:1585_4	hoti – “divase divase ettakaṃ nāma khādathā”ti tadeva te dātuṃ labhanti; tato uttari	1585	
PA_atk-vin01_a:1585_5	tesaṃ dadantānampi gahetuṃ na vaṭṭati.	1585	
PA_atk-vin01_a:1586_0	Yo pana ārāmaṃ keṇiyā gahetvā saṅghassa catuppaccayatthāya kappiyabhaṇḍameva deti,	1586	
PA_atk-vin01_a:1586_1	ayaṃ bahukampi dātuṃ labhati. Cetiyassa padīpatthāya vā khaṇḍaphullapaṭisaṅkharaṇatthāya	1586	
PA_atk-vin01_a:1586_2	vā dinno ārāmopi paṭijaggitabbo; vetanaṃ datvāpi jaggāpetabbo. Vetanañca panettha	1586	
PA_atk-vin01_a:1586_3	cetiyasantakampi saṅghasantakampi dātuṃ vaṭṭati. Etampi ārāmaṃ vetanena tattheva	1586	
PA_atk-vin01_a:1586_4	vasitvā rakkhantānañca keṇiyā gahetvā kappiyabhaṇḍadāyakānañca tattha jātakaphaladānaṃ	1586	
PA_atk-vin01_a:1586_5	vuttanayeneva veditabbanti.	1586	
PA_atk-vin01_a:1587_0	Ambapālakādivatthūsu – anāpatti, bhikkhave, gopakassa dāneti ettha kataraṃ pana gopakadānaṃ	1587	
PA_atk-vin01_a:1587_1	vaṭṭati, kataraṃ na vaṭṭatīti? Mahāsumatthero tāva āha – “yaṃ gopakassa paricchinditvā	1587	
PA_atk-vin01_a:1587_2	dinnaṃ hoti – ‘ettakaṃ divase divase gaṇhā’ti tadeva vaṭṭati; tato uttari na vaṭṭatī”ti.	1587	
PA_atk-vin01_a:1587_3	Mahāpadumatthero panāha – “kiṃ gopakānaṃ paṇṇaṃ āropetvā nimittasaññaṃ vā katvā dinnaṃ	1587	
PA_atk-vin01_a:1587_4	atthi, etesaṃ hatthe vissaṭṭhakassa ete issarā, tasmā yaṃ te denti taṃ bahukampi	1587	
PA_atk-vin01_a:1587_5	vaṭṭatī”ti. Kurundaṭṭhakathāyaṃ pana vuttaṃ – “manussānaṃ ārāmaṃ vā aññaṃ vā phalāphalaṃ	1587	
PA_atk-vin01_a:1587_6	dārakā rakkhanti, tehi dinnaṃ vaṭṭati. Āharāpetvā pana na gahetabbaṃ. Saṅghike pana	1587	
PA_atk-vin01_a:1587_7	cetiyasantake ca keṇiyā gahetvā rakkhantasseva dānaṃ vaṭṭati. Vetanena rakkhantassa	1587	
PA_atk-vin01_a:1587_8	attano bhāgamattaṃ vaṭṭatī”ti. Mahāpaccariyaṃ pana “yaṃ gihīnaṃ ārāmarakkhakā bhikkhūnaṃ	1587	
PA_atk-vin01_a:1587_9	denti, etaṃ vaṭṭati. Bhikkhusaṅghassa pana ārāmagopakā yaṃ attano bhatiyā khaṇḍetvā	1587	
PA_atk-vin01_a:1587_10	denti, etaṃ vaṭṭati. Yopi upaḍḍhārāmaṃ vā kecideva rukkhe vā bhatiṃ labhitvā rakkhati,	15871	
PA_atk-vin01_a:1587_11	tassāpi attano pattarukkhatoyeva dātuṃ vaṭṭati. Keṇiyā gahetvā rakkhantassa pana	15871	
PA_atk-vin01_a:1587_12	sabbampi vaṭṭatī”ti vuttaṃ. Etaṃ pana sabbaṃ byañjanato nānaṃ, atthato ekameva; tasmā	15871	
PA_atk-vin01_a:1587_13	adhippāyaṃ ñatvā gahetabbaṃ.	15871	
PA_atk-vin01_a:1588_0	Dāruvatthumhi – tāvakāliko ahaṃ bhagavāti tāvakālikacitto ahaṃ bhagavāti vattukāmena	1588	
PA_atk-vin01_a:1588_1	vuttaṃ, tāvakālikacittoti “puna āharitvā dassāmī”ti evaṃcitto ahanti vuttaṃ hoti.	1588	
PA_atk-vin01_a:1588_2	Bhagavā “tāvakālike anāpattī”ti āha.	1588	
PA_atk-vin01_a:1589_0	Ayaṃ panettha pāḷimuttakavinicchayo – sace saṅgho saṅghikaṃ kammaṃ kāreti uposathāgāraṃ	1589	
PA_atk-vin01_a:1589_1	vā bhojanasālaṃ vā, tato āpucchitvā tāvakālikaṃ haritabbaṃ. Yo pana saṅghiko dabbasambhāro	1589	
PA_atk-vin01_a:1589_2	agutto deve vassante temeti, ātapena sukkhati, taṃ sabbampi āharitvā attano āvāse	1589	
PA_atk-vin01_a:1589_3	kātuṃ vaṭṭati. Saṅgho āharāpento aññena vā dabbasambhārena mūlena vā saññāpetabbo.	1589	
PA_atk-vin01_a:1589_4	Na sakkā ce hoti saññāpetuṃ, “saṅghikena, bhante, kataṃ saṅghikaparibhogena vaḷañjathā”ti	1589	
PA_atk-vin01_a:1589_5	vattabbaṃ. Senāsanassa pana ayameva bhikkhu issaro. Sacepi pāsāṇatthambho vā rukkhatthambho	1589	
PA_atk-vin01_a:1589_6	vā kavāṭaṃ vā vātapānaṃ vā nappahoti, saṅghikaṃ tāvakālikaṃ āharitvā pākatikaṃ kātuṃ	1589	
PA_atk-vin01_a:1589_7	vaṭṭati. Esa nayo aññesupi dabbasambhāresūti.	1589	
PA_atk-vin01_a:1590_0	Udakavatthusmiṃ – yadā udakaṃ dullabhaṃ hoti, yojanatopi aḍḍhayojanatopi āharīyati,	1590	
PA_atk-vin01_a:1590_1	evarūpe pariggahitaudake avahāro. Yatopi āharimato vā pokkharaṇīādīsu ṭhitato vā	1590	
PA_atk-vin01_a:1590_2	kevalaṃ yāgubhattaṃ sampādenti, pānīyaparibhogañca karonti, na aññaṃ mahāparibhogaṃ,	1590	
PA_atk-vin01_a:1590_3	tampi theyyacittena gaṇhato avahāro. Yato pana ekaṃ vā dve vā ghaṭe gahetvā āsanaṃ	1590	
PA_atk-vin01_a:1590_4	dhovituṃ, bodhirukkhe siñcituṃ udakapūjaṃ kātuṃ, rajanaṃ pacituṃ labbhati, tattha	1590	
PA_atk-vin01_a:1590_5	saṅghassa katikavaseneva paṭipajjitabbaṃ. Atirekaṃ gaṇhanto, mattikādīni vā theyyacittena	1590	
PA_atk-vin01_a:1590_6	pakkhipanto bhaṇḍaṃ agghāpetvā kāretabbo.	1590	
PA_atk-vin01_a:1591_0	Sace āvāsikā katikavattaṃ daḷhaṃ karonti, aññesaṃ bhaṇḍakaṃ dhovituṃ vā rajituṃ vā	1591	
PA_atk-vin01_a:1591_1	na denti, attanā pana aññesaṃ apassantānaṃ gahetvā sabbaṃ karonti, tesaṃ katikāya	1591	
PA_atk-vin01_a:1591_2	na ṭhātabbaṃ. Yattakaṃ te dhovanti, tattakaṃ dhovitabbaṃ. Sace saṅghassa dve tisso	1591	
PA_atk-vin01_a:1591_3	pokkharaṇiyo vā udakasoṇḍiyo vā honti, katikā ca katā “ettha nhāyitabbaṃ, ito pānīyaṃ	1591	
PA_atk-vin01_a:1591_4	gahetabbaṃ, idha sabbaparibhogo kātabbo”ti. Katikavatteneva sabbaṃ kātabbaṃ. Yattha	1591	
PA_atk-vin01_a:1591_5	katikā natthi, tattha sabbaparibhogo vaṭṭatīti.	1591	
PA_atk-vin01_a:1592_0	Mattikāvatthusmiṃ – yattha mattikā dullabhā hoti, nānappakārā vā vaṇṇamattikā āharitvā	1592	
PA_atk-vin01_a:1592_1	ṭhapitā, tattha thokāpi pañcamāsakaṃ agghati, tasmā pārājikaṃ. Saṅghike pana kamme	1592	
PA_atk-vin01_a:1592_2	cetiyakamme ca niṭṭhite saṅghaṃ āpucchitvā vā tāvakālikaṃ vā gahetuṃ vaṭṭati. Sudhāyapi	1592	
PA_atk-vin01_a:1592_3	cittakammavaṇṇesupi eseva nayo.	1592	
PA_atk-vin01_a:1593_0	Tiṇavatthūsu – jhāpitatiṇe ṭhānācāvanassa abhāvā dukkaṭaṃ, bhaṇḍadeyyaṃ pana hoti.	1593	
PA_atk-vin01_a:1593_1	Saṅgho tiṇavatthuṃ jaggitvā saṅghikaṃ āvāsaṃ chādeti, puna kadāci jaggituṃ na sakkoti,	1593	
PA_atk-vin01_a:1593_2	athañño eko bhikkhu vattasīsena jaggati, saṅghassevetaṃ. No ce jaggati, saṅgheneko	1593	
PA_atk-vin01_a:1593_3	bhikkhu vattabbo “jaggitvā dehī”ti. So ce bhāgaṃ icchati, bhāgaṃ datvāpi jaggāpetabbaṃ.	1593	
PA_atk-vin01_a:1593_4	Sace bhāgaṃ vaḍḍheti, dātabbameva. Vaḍḍhetiyeva, “gaccha jaggitvā sabbaṃ gahetvā	1593	
PA_atk-vin01_a:1593_5	attano santakaṃ senāsanaṃ chādehī”ti vattabbo. Kasmā? Naṭṭhe attho natthi. Dadantehi	1593	
PA_atk-vin01_a:1593_6	pana savatthukaṃ na dātabbaṃ, garubhaṇḍaṃ hoti; tiṇamattaṃ pana dātabbaṃ. Tasmiṃ	1593	
PA_atk-vin01_a:1593_7	ce jaggitvā attano senāsanaṃ chādente puna saṅgho jaggituṃ pahoti, “tvaṃ mā jaggi,	1593	
PA_atk-vin01_a:1593_8	saṅgho jaggissatī”ti vattabboti.	1593	
PA_atk-vin01_a:1594_0	Mañcādīni satta vatthūni pākaṭāneva. Pāḷiyaṃ pana anāgatampi pāsāṇatthambhaṃ vā rukkhatthambhaṃ	1594	
PA_atk-vin01_a:1594_1	vā aññaṃ vā kiñci pādagghanakaṃ harantassa pārājikameva. Padhānagharādīsu chaḍḍitapatitānaṃ	1594	
PA_atk-vin01_a:1594_2	pariveṇādīnaṃ kuṭṭampi pākārampi bhinditvā iṭṭhakādīni avaharantassāpi eseva nayo.	1594	
PA_atk-vin01_a:1594_3	Kasmā? Saṅghikaṃ nāma kadāci ajjhāvasanti, kadāci na ajjhāvasanti. Paccante corabhayena	1594	
PA_atk-vin01_a:1594_4	janapade vuṭṭhahante chaḍḍitavihārādīsu kiñci parikkhāraṃ harantassāpi eseva nayo.	1594	
PA_atk-vin01_a:1594_5	Ye pana tato tāvakālikaṃ haranti, puna āvasitesu ca vihāresu bhikkhū āharāpenti,	1594	
PA_atk-vin01_a:1594_6	dātabbaṃ. Sacepi tato āharitvā senāsanaṃ kataṃ hoti, taṃ vā tadagghanakaṃ vā dātabbameva.	1594	
PA_atk-vin01_a:1594_7	“Puna āvasissāmā”ti ālayaṃ acchinditvā vuṭṭhitesu janapadesu gaṇasantakaṃ vā puggalikaṃ	1594	
PA_atk-vin01_a:1594_8	vā gahitaṃ hoti; te ce anujānanti, paṭikammena kiccaṃ natthi. Saṅghikaṃ pana garubhaṇḍaṃ,	1594	
PA_atk-vin01_a:1594_9	tasmā paṭikammaṃ kattabbameva.	1594	
PA_atk-vin01_a:1595	157. Vihāraparibhogavatthu uttānatthameva.	159	
PA_atk-vin01_a:1596_0	Anujānāmi, bhikkhave, tāvakālikaṃ haritunti ettha yo bhikkhu saṅghikaṃ mañcaṃ vā	1596	
PA_atk-vin01_a:1596_1	pīṭhaṃ vā tāvakālikaṃ haritvā attano phāsukaṭṭhāne ekampi dvepi māse saṅghikaparibhogena	1596	
PA_atk-vin01_a:1596_2	paribhuñjati, āgatāgatānaṃ vuḍḍhatarānaṃ deti, nappaṭibāhati, tassa tasmiṃ naṭṭhepi	1596	
PA_atk-vin01_a:1596_3	jiṇṇepi corāvahaṭepi gīvā na hoti. Vasitvā pana gacchantena yathāṭhāne ṭhapetabbaṃ.	1596	
PA_atk-vin01_a:1596_4	Yo pana puggalikaparibhogena paribhuñjati, āgatāgatānaṃ vuḍḍhatarānaṃ na deti, tasmiṃ	1596	
PA_atk-vin01_a:1596_5	naṭṭhe tassa gīvā hoti. Aññaṃ pana āvāsaṃ haritvā paribhuñjantena sace tattha vuḍḍhataro	1596	
PA_atk-vin01_a:1596_6	āgantvā vuṭṭhāpeti, “mayā idaṃ asukāvāsato nāma āhaṭaṃ, gacchāmi, naṃ pākatikaṃ karomī”ti	1596	
PA_atk-vin01_a:1596_7	vattabbaṃ. Sace so bhikkhu “ahaṃ pākatikaṃ karissāmī”ti vadati, tassa bhāraṃ katvāpi	1596	
PA_atk-vin01_a:1596_8	gantuṃ vaṭṭatīti saṅkhepaṭṭhakathāyaṃ vuttaṃ.	1596	
PA_atk-vin01_a:1597_0	Campāvatthumhi – tekaṭulayāgūti tilataṇḍulamuggehi vā tilataṇḍulamāsehi vā tilataṇḍulakulatthehi	1597	
PA_atk-vin01_a:1597_1	vā tilataṇḍulehi saddhiṃ yaṃkiñci ekaṃ aparaṇṇaṃ pakkhipitvā tīhi katā, etaṃ kira	1597	
PA_atk-vin01_a:1597_2	imehi tīhi catubhāgaudakasambhinne khīre sappimadhusakkarādīhi yojetvā karonti.	1597	
PA_atk-vin01_a:1598	Rājagahavatthumhi – madhugoḷakoti atirasakapūvo vuccati; “madhusīsaka”ntipi vadanti. Sesamettha vatthudvayepi odanabhājanīyavatthusmiṃ vuttanayeneva veditabbaṃ.	159	
PA_atk-vin01_a:1599_0	158. Ajjukavatthusmiṃ – etadavocāti gilāno hutvā avoca. Āyasmā upāli āyasmato ajjukassa	1599	
PA_atk-vin01_a:1599_1	pakkhoti na agatigamanavasena pakkho, api ca kho anāpattisaññitāya lajjīanuggahena	1599	
PA_atk-vin01_a:1599_2	vinayānuggahena ca thero pakkhoti veditabbo. Sesamettha uttānameva.	1599	
PA_atk-vin01_a:1600_0	159. Bārāṇasīvatthusmiṃ – corehi upaddutanti corehi viluttaṃ. Iddhiyā ānetvā pāsāde	1600	
PA_atk-vin01_a:1600_1	ṭhapesīti thero kira taṃ kulaṃ sokasallasamappitaṃ āvaṭṭantaṃ vivaṭṭantaṃ disvā tassa	1600	
PA_atk-vin01_a:1600_2	kulassa anukampāya pasādānurakkhaṇatthāya dhammānuggahena attano iddhiyā “tesaṃyeva	1600	
PA_atk-vin01_a:1600_3	pāsādaṃ dārakānaṃ samīpe hotū”ti adhiṭṭhāsi. Dārakā “amhākaṃ pāsādo”ti sañjānitvā	1600	
PA_atk-vin01_a:1600_4	abhiruhiṃsu. Tato thero iddhiṃ paṭisaṃhari, pāsādopi sakaṭṭhāneyeva aṭṭhāsi. Vohāravasena	1600	
PA_atk-vin01_a:1600_5	pana vuttaṃ “te dārake iddhiyā ānetvā pāsāde ṭhapesī”ti. Iddhivisayeti īdisāya adhiṭṭhāniddhiyā	1600	
PA_atk-vin01_a:1600_6	anāpatti. Vikubbaniddhi pana na vaṭṭati.	1600	
PA_atk-vin01_a:1601	160-1. Avasāne vatthudvayaṃ uttānatthamevāti.	160	
PA_atk-vin01_a:1602	Samantapāsādikāya vinayasaṃvaṇṇanāya	160	
PA_atk-vin01_a:1603	Dutiyapārājikavaṇṇanā niṭṭhitā.	160	
PA_atk-vin01_a:1604	Tatrāyaṃ anusāsanī –	160	
PA_atk-vin01_a:1605	Dutiyaṃ adutiyena, yaṃ jinena pakāsitaṃ;	160	
PA_atk-vin01_a:1606	Parājitakilesena, pārājikamidaṃ idha.	160	
PA_atk-vin01_a:1607	Sikkhāpadaṃ samaṃ tena, aññaṃ kiñci na vijjati;	160	
PA_atk-vin01_a:1608	Anekanayavokiṇṇaṃ, gambhīratthavinicchayaṃ.	160	
PA_atk-vin01_a:1609	Tasmā vatthumhi otiṇṇe, bhikkhunā vinayaññunā;	160	
PA_atk-vin01_a:1610	Vinayānuggahenettha, karontena vinicchayaṃ.	161	
PA_atk-vin01_a:1611	Pāḷiṃ aṭṭhakathañceva, sādhippāyamasesato;	161	
PA_atk-vin01_a:1612	Ogayha appamattena, karaṇīyo vinicchayo.	161	
PA_atk-vin01_a:1613	Āpattidassanussāho, na kattabbo kudācanaṃ;	161	
PA_atk-vin01_a:1614	Passissāmi anāpatti-miti kayirātha mānasaṃ.	161	
PA_atk-vin01_a:1615	Passitvāpi ca āpattiṃ, avatvāva punappunaṃ;	161	
PA_atk-vin01_a:1616	Vīmaṃsitvātha viññūhi, saṃsanditvā ca taṃ vade.	161	
PA_atk-vin01_a:1617	Kappiyepi ca vatthusmiṃ, cittassa lahuvattino;	161	
PA_atk-vin01_a:1618	Vasena sāmaññaguṇā, cavantīdha puthujjanā.	161	
PA_atk-vin01_a:1619	Tasmā paraparikkhāraṃ, āsīvisamivoragaṃ;	161	
PA_atk-vin01_a:1620	Aggiṃ viya ca sampassaṃ, nāmaseyya vicakkhaṇoti.	162	
PA_atk-vin01_a:1621	Pārājikakaṇḍa-aṭṭhakathāya	162	
PA_atk-vin01_a:1622	Paṭhamo bhāgo niṭṭhito.	162	
PA_atk-vin01_a:1623	Namo tassa bhagavato arahato sammāsambuddhassa	162	
PA_atk-vin01_a:1624	Vinayapiṭake	162	
PA_atk-vin01_a:1625	Pārājikakaṇḍa-aṭṭhakathā (dutiyo bhāgo)	162	
PA_atk-vin01_a:1626	3. Tatiyapārājikaṃ	162	
PA_atk-vin01_a:1627	Tatiyaṃ tīhi suddhena, yaṃ buddhena vibhāvitaṃ;	162	
PA_atk-vin01_a:1628	Pārājikaṃ tassa dāni, patto saṃvaṇṇanākkamo.	162	
PA_atk-vin01_a:1629	Yasmā tasmā suviññeyyaṃ, yaṃ pubbe ca pakāsitaṃ;	162	
PA_atk-vin01_a:1630	Taṃ vajjayitvā assāpi, hoti saṃvaṇṇanā ayaṃ.	163	
PA_atk-vin01_a:1631	Paṭhamapaññattinidānavaṇṇanā	163	
PA_atk-vin01_a:1632_0	162. Tena samayena buddho bhagavā vesāliyaṃ viharati mahāvane kūṭāgārasālāyanti ettha	1632	
PA_atk-vin01_a:1632_1	vesāliyanti evaṃnāmake itthiliṅgavasena pavattavohāre nagare. Tañhi nagaraṃ tikkhattuṃ	1632	
PA_atk-vin01_a:1632_2	pākāraparikkhepavaḍḍhanena visālībhūtattā “vesālī”ti vuccati. Idampi ca nagaraṃ sabbaññutappatteyeva	1632	
PA_atk-vin01_a:1632_3	sammāsambuddhe sabbākārena vepullaṃ pattanti veditabbaṃ. Evaṃ gocaragāmaṃ dassetvā	1632	
PA_atk-vin01_a:1632_4	nivāsaṭṭhāna māha – “mahāvane kūṭāgārasālāya”nti. Tattha mahāvanaṃ nāma sayaṃjātaṃ	1632	
PA_atk-vin01_a:1632_5	aropimaṃ saparicchedaṃ mahantaṃ vanaṃ. Kapilavatthusāmantā pana mahāvanaṃ himavantena	1632	
PA_atk-vin01_a:1632_6	saha ekābaddhaṃ aparicchedaṃ hutvā mahāsamuddaṃ āhacca ṭhitaṃ. Idaṃ tādisaṃ na hoti,	1632	
PA_atk-vin01_a:1632_7	saparicchedaṃ mahantaṃ vananti mahāvanaṃ. Kūṭāgārasālā pana mahāvanaṃ nissāya kate	1632	
PA_atk-vin01_a:1632_8	ārāme kūṭāgāraṃ anto katvā haṃsavaṭṭakacchadanena katā sabbākārasampannā buddhassa	1632	
PA_atk-vin01_a:1632_9	bhagavato gandhakuṭi veditabbā.	1632	
PA_atk-vin01_a:1633_0	Anekapariyāyena asubhakathaṃ kathetīti anekehi kāraṇehi asubhākārasandassanappavattaṃ	1633	
PA_atk-vin01_a:1633_1	kāyavicchandaniyakathaṃ katheti. Seyyathidaṃ – “atthi imasmiṃ kāye kesā lomā…pe.	1633	
PA_atk-vin01_a:1633_2	… mutta”nti. Kiṃ vuttaṃ hoti? Bhikkhave, imasmiṃ byāmamatte kaḷevare sabbākārenapi	1633	
PA_atk-vin01_a:1633_3	vicinanto na koci kiñci muttaṃ vā maṇiṃ vā veḷuriyaṃ vā agaruṃ vā candanaṃ vā kuṅkumaṃ	1633	
PA_atk-vin01_a:1633_4	vā kappūraṃ vā vāsacuṇṇādīni vā aṇumattampi sucibhāvaṃ passati. Atha kho paramaduggandhaṃ	1633	
PA_atk-vin01_a:1633_5	jegucchaṃ assirīkadassanaṃ kesalomādinānappakāraṃ asuciṃyeva passati. Tasmā na ettha	1633	
PA_atk-vin01_a:1633_6	chando vā rāgo vā karaṇīyo. Yepi hi uttamaṅge sirasmiṃ jātā kesā nāma, tepi asubhā	1633	
PA_atk-vin01_a:1633_7	ceva asucino ca paṭikkūlā ca. So ca nesaṃ asubhāsucipaṭikkūlabhāvo vaṇṇatopi saṇṭhānatopi	1633	
PA_atk-vin01_a:1633_8	gandhatopi āsayatopi okāsatopīti pañcahi kāraṇehi veditabbo. Evaṃ lomādīnanti. Ayamettha	1633	
PA_atk-vin01_a:1633_9	saṅkhepo, vitthāro pana visuddhimagge vuttanayena veditabbo. Iti bhagavā ekamekasmiṃ	1633	
PA_atk-vin01_a:1633_10	koṭṭhāse pañcapañcappabhedena anekapariyāyena asubhakathaṃ katheti.	16331	
PA_atk-vin01_a:1634_0	Asubhāya vaṇṇaṃ bhāsatīti uddhumātakādivasena asubhamātikaṃ nikkhipitvā padabhājanīyena	1634	
PA_atk-vin01_a:1634_1	taṃ vibhajanto vaṇṇento saṃvaṇṇento asubhāya vaṇṇaṃ bhāsati. Asubhabhāvanāya vaṇṇaṃ	1634	
PA_atk-vin01_a:1634_2	bhāsatīti yā ayaṃ kesādīsu vā uddhumātakādīsu vā ajjhattabahiddhāvatthūsu asubhākāraṃ	1634	
PA_atk-vin01_a:1634_3	gahetvā pavattassa cittassa bhāvanā vaḍḍhanā phātikammaṃ, tassā asubhabhāvanāya ānisaṃsaṃ	1634	
PA_atk-vin01_a:1634_4	dassento vaṇṇaṃ bhāsati, guṇaṃ parikitteti. Seyyathidaṃ – “asubhabhāvanābhiyutto,	1634	
PA_atk-vin01_a:1634_5	bhikkhave, bhikkhu kesādīsu vā vatthūsu uddhumātakādīsu vā pañcaṅgavippahīnaṃ pañcaṅgasamannāgataṃ	1634	
PA_atk-vin01_a:1634_6	tividhakalyāṇaṃ dasalakkhaṇasampannaṃ paṭhamaṃ jhānaṃ paṭilabhati. So taṃ paṭhamajjhānasaṅkhātaṃ	1634	
PA_atk-vin01_a:1634_7	cittamañjūsaṃ nissāya vipassanaṃ vaḍḍhetvā uttamatthaṃ arahattaṃ pāpuṇātī”ti.	1634	
PA_atk-vin01_a:1635_0	Tatrimāni paṭhamassa jhānassa dasa lakkhaṇāni – pāripanthikato cittavisuddhi, majjhimassa	1635	
PA_atk-vin01_a:1635_1	samādhinimittassa paṭipatti, tattha cittapakkhandanaṃ, visuddhassa cittassa ajjhupekkhanaṃ,	1635	
PA_atk-vin01_a:1635_2	samathappaṭipannassa ajjhupekkhanaṃ, ekattupaṭṭhānassa ajjhupekkhanaṃ, tattha jātānaṃ	1635	
PA_atk-vin01_a:1635_3	dhammānaṃ anativattanaṭṭhena sampahaṃsanā, indriyānaṃ ekarasaṭṭhena tadupagavīriyavāhanaṭṭhena	1635	
PA_atk-vin01_a:1635_4	āsevanaṭṭhena sampahaṃsanāti.	1635	
PA_atk-vin01_a:1636_0	Tatrāyaṃ pāḷi – “paṭhamassa jhānassa ko ādi, kiṃ majjhe, kiṃ pariyosānaṃ? Paṭhamassa	1636	
PA_atk-vin01_a:1636_1	jhānassa paṭipadāvisuddhi ādi, upekkhānubrūhanā majjhe, sampahaṃsanā pariyosānaṃ.	1636	
PA_atk-vin01_a:1636_2	Paṭhamassa jhānassa paṭipadāvisuddhi ādi, ādissa kati lakkhaṇāni? Ādissa tīṇi lakkhaṇāni	1636	
PA_atk-vin01_a:1636_3	– yo tassa paripantho tato cittaṃ visujjhati, visuddhattā cittaṃ majjhimaṃ samathanimittaṃ	1636	
PA_atk-vin01_a:1636_4	paṭipajjati, paṭipannattā tattha cittaṃ pakkhandati. Yañca paripanthato cittaṃ visujjhati,	1636	
PA_atk-vin01_a:1636_5	yañca visuddhattā cittaṃ majjhimaṃ samathanimittaṃ paṭipajjati, yañca paṭipannattā	1636	
PA_atk-vin01_a:1636_6	tattha cittaṃ pakkhandati. Paṭhamassa jhānassa paṭipadāvisuddhi ādi, ādissa imāni	1636	
PA_atk-vin01_a:1636_7	tīṇi lakkhaṇāni. Tena vuccati – ‘paṭhamaṃ jhānaṃ ādikalyāṇañceva hoti tilakkhaṇasampannañca’.	1636	
PA_atk-vin01_a:1637_0	“Paṭhamassa jhānassa upekkhānubrūhanā majjhe, majjhassa kati lakkhaṇāni? Majjhassa	1637	
PA_atk-vin01_a:1637_1	tīṇi lakkhaṇāni – visuddhaṃ cittaṃ ajjhupekkhati, samathappaṭipannaṃ ajjhupekkhati,	1637	
PA_atk-vin01_a:1637_2	ekattupaṭṭhānaṃ ajjhupekkhati. Yañca visuddhaṃ cittaṃ ajjhupekkhati, yañca samathappaṭipannaṃ	1637	
PA_atk-vin01_a:1637_3	ajjhupekkhati, yañca ekattupaṭṭhānaṃ ajjhupekkhati. Paṭhamassa jhānassa upekkhānubrūhanā	1637	
PA_atk-vin01_a:1637_4	majjhe, majjhassa imāni tīṇi lakkhaṇāni. Tena vuccati – ‘paṭhamaṃ jhānaṃ majjhekalyāṇañceva	1637	
PA_atk-vin01_a:1637_5	hoti tilakkhaṇasampannañca’.	1637	
PA_atk-vin01_a:1638_0	“Paṭhamassa jhānassa sampahaṃsanā pariyosānaṃ, pariyosānassa kati lakkhaṇāni? Pariyosānassa	1638	
PA_atk-vin01_a:1638_1	cattāri lakkhaṇāni – tattha jātānaṃ dhammānaṃ anativattanaṭṭhena sampahaṃsanā, indriyānaṃ	1638	
PA_atk-vin01_a:1638_2	ekarasaṭṭhena sampahaṃsanā, tadupagavīriyavāhanaṭṭhena sampahaṃsanā, āsevanaṭṭhena	1638	
PA_atk-vin01_a:1638_3	sampahaṃsanā. Paṭhamassa jhānassa sampahaṃsanā pariyosānaṃ, pariyosānassa imāni cattāri	1638	
PA_atk-vin01_a:1638_4	lakkhaṇāni. Tena vuccati – ‘paṭhamaṃ jhānaṃ pariyosānakalyāṇañceva hoti catulakkhaṇasampannañca.	1638	
PA_atk-vin01_a:1638_5	“Evaṃ tividhattagataṃ cittaṃ tividhakalyāṇakaṃ dasalakkhaṇasampannaṃ vitakkasampannañceva	1638	
PA_atk-vin01_a:1638_6	hoti vicārasampannañca pītisampannañca sukhasampannañca cittassa adhiṭṭhānasampannañca	1638	
PA_atk-vin01_a:1638_7	saddhāsampannañca vīriyasampannañca satisampannañca samādhisampannañca paññāsampannañcā”ti.	1638	
PA_atk-vin01_a:1639_0	Ādissa ādissa asubhasamāpattiyā vaṇṇaṃ bhāsatīti “evampi itthampī”ti punappunaṃ vavatthānaṃ	1639	
PA_atk-vin01_a:1639_1	katvā ādisanto asubhasamāpattiyā vaṇṇaṃ bhāsati, ānisaṃsaṃ katheti, guṇaṃ parikitteti.	1639	
PA_atk-vin01_a:1639_2	Seyyathidaṃ – “asubhasaññāparicitena, bhikkhave, bhikkhuno cetasā bahulaṃ viharato	1639	
PA_atk-vin01_a:1639_3	methunadhammasamāpattiyā cittaṃ paṭilīyati paṭikuṭati paṭivaṭṭati, na sampasārīyati,	1639	
PA_atk-vin01_a:1639_4	upekkhā vā pāṭikulyatā vā saṇṭhāti. Seyyathāpi, bhikkhave, kukkuṭapattaṃ vā nhārudaddulaṃ	1639	
PA_atk-vin01_a:1639_5	vā aggimhi pakkhittaṃ paṭilīyati paṭikuṭati paṭivaṭṭati, na sampasārīyati; evameva	1639	
PA_atk-vin01_a:1639_6	kho, bhikkhave, asubhasaññāparicitena bhikkhuno cetasā bahulaṃ viharato methunadhammasamāpattiyā	1639	
PA_atk-vin01_a:1639_7	cittaṃ paṭilīyati paṭikuṭati paṭivaṭṭati, na sampasārīyatī”ti.	1639	
PA_atk-vin01_a:1640_0	Icchāmahaṃ, bhikkhave, addhamāsaṃ paṭisallīyitunti ahaṃ bhikkhave ekaṃ addhamāsaṃ	1640	
PA_atk-vin01_a:1640_1	paṭisallīyituṃ nilīyituṃ ekova hutvā viharituṃ icchāmīti attho. Namhi kenaci upasaṅkamitabbo	1640	
PA_atk-vin01_a:1640_2	aññatra ekena piṇḍapātanīhārakenāti yo attanā payuttavācaṃ akatvā mamatthāya saddhesu	1640	
PA_atk-vin01_a:1640_3	kulesu paṭiyattaṃ piṇḍapātaṃ nīharitvā mayhaṃ upanāmeti, taṃ piṇḍapātanīhārakaṃ ekaṃ	1640	
PA_atk-vin01_a:1640_4	bhikkhuṃ ṭhapetvā namhi aññena kenaci bhikkhunā vā gahaṭṭhena vā upasaṅkamitabboti.	1640	
PA_atk-vin01_a:1641_0	Kasmā pana evamāhāti? Atīte kira pañcasatā migaluddakā mahatīhi daṇḍavāgurāhi araññaṃ	1641	
PA_atk-vin01_a:1641_1	parikkhipitvā haṭṭhatuṭṭhā ekatoyeva yāvajīvaṃ migapakkhighātakammena jīvikaṃ kappetvā	1641	
PA_atk-vin01_a:1641_2	niraye upapannā; te tattha paccitvā pubbe katena kenacideva kusalakammena manussesu	1641	
PA_atk-vin01_a:1641_3	upapannā kalyāṇūpanissayavasena sabbepi bhagavato santike pabbajjañca upasampadañca	1641	
PA_atk-vin01_a:1641_4	labhiṃsu; tesaṃ tato mūlākusalakammato avipakkavipākā aparāparacetanā tasmiṃ addhamāsabbhantare	1641	
PA_atk-vin01_a:1641_5	attūpakkamena ca parūpakkamena ca jīvatupacchedāya okāsamakāsi, taṃ bhagavā addasa.	1641	
PA_atk-vin01_a:1641_6	Kammavipāko nāma na sakkā kenaci paṭibāhituṃ. Tesu ca bhikkhūsu puthujjanāpi atthi	1641	
PA_atk-vin01_a:1641_7	sotāpannasakadāgāmīanāgāmīkhīṇāsavāpi. Tattha khīṇāsavā appaṭisandhikā, itare ariyasāvakā	1641	
PA_atk-vin01_a:1641_8	niyatagatikā sugatiparāyaṇā, puthujjanānaṃ pana gati aniyatā. Atha bhagavā cintesi	1641	
PA_atk-vin01_a:1641_9	– “ime attabhāve chandarāgena maraṇabhayabhītā na sakkhissanti gatiṃ visodhetuṃ,	1641	
PA_atk-vin01_a:1641_10	handa nesaṃ chandarāgappahānāya asubhakathaṃ kathemi. Taṃ sutvā attabhāve vigatacchandarāgatāya	16411	
PA_atk-vin01_a:1641_11	gativisodhanaṃ katvā sagge paṭisandhiṃ gaṇhissanti. Evaṃ nesaṃ mama santike pabbajjā	16411	
PA_atk-vin01_a:1641_12	sātthikā bhavissatī”ti.	16411	
PA_atk-vin01_a:1642_0	Tato tesaṃ anuggahāya asubhakathaṃ kathesi kammaṭṭhānasīsena, no maraṇavaṇṇasaṃvaṇṇanādhippāyena.	1642	
PA_atk-vin01_a:1642_1	Kathetvā ca panassa etadahosi – “sace maṃ imaṃ addhamāsaṃ bhikkhū passissanti, ‘ajja	1642	
PA_atk-vin01_a:1642_2	eko bhikkhu mato, ajja dve…pe… ajja dasā’ti āgantvā āgantvā ārocessanti. Ayañca kammavipāko	1642	
PA_atk-vin01_a:1642_3	na sakkā mayā vā aññena vā paṭibāhituṃ. Svāhaṃ taṃ sutvāpi kiṃ karissāmi? Kiṃ me	1642	
PA_atk-vin01_a:1642_4	anatthakena anayabyasanena sutena? Handāhaṃ bhikkhūnaṃ adassanaṃ upagacchāmī”ti.	1642	
PA_atk-vin01_a:1642_5	Tasmā evamāha – “icchāmahaṃ, bhikkhave, addhamāsaṃ patisallīyituṃ; namhi kenaci upasaṅkamitabbo	1642	
PA_atk-vin01_a:1642_6	aññatra ekena piṇḍapātanīhārakenā”ti.	1642	
PA_atk-vin01_a:1643_0	Apare panāhu – “parūpavādavivajjanatthaṃ evaṃ vatvā paṭisallīno”ti. Pare kira bhagavantaṃ	1643	
PA_atk-vin01_a:1643_1	upavadissanti – “ayaṃ ‘sabbaññū, ahaṃ saddhammavaracakkavattī’ti paṭijānamāno attanopi	1643	
PA_atk-vin01_a:1643_2	sāvake aññamaññaṃ ghātente nivāretuṃ na sakkoti. Kimaññaṃ sakkhissatī”ti? Tattha	1643	
PA_atk-vin01_a:1643_3	paṇḍitā vakkhanti – “bhagavā paṭisallānamanuyutto nayimaṃ pavattiṃ jānāti, kocissa	1643	
PA_atk-vin01_a:1643_4	ārocayitāpi natthi, sace jāneyya addhā nivāreyyā”ti. Idaṃ pana icchāmattaṃ, paṭhamamevettha	1643	
PA_atk-vin01_a:1643_5	kāraṇaṃ. Nāssudhāti ettha “assudhā”ti padapūraṇamatte avadhāraṇatthe vā nipāto; neva	1643	
PA_atk-vin01_a:1643_6	koci bhagavantaṃ upasaṅkamatīti attho.	1643	
PA_atk-vin01_a:1644_0	Anekehi vaṇṇasaṇṭhānādīhi kāraṇehi vokāro assāti anekākāravokāro; anekākāravokiṇṇo	1644	
PA_atk-vin01_a:1644_1	anekakāraṇasammissoti vuttaṃ hoti. Ko so? Asubhabhāvanānuyogo, taṃ anekākāravokāraṃ	1644	
PA_atk-vin01_a:1644_2	asubhabhāvanānuyogaṃ anuyuttā viharantīti yuttapayuttā viharanti. Aṭṭīyantīti sakena	1644	
PA_atk-vin01_a:1644_3	kāyena aṭṭā dukkhitā honti. Harāyantīti lajjanti. Jigucchantīti sañjātajigucchā honti.	1644	
PA_atk-vin01_a:1644_4	Daharoti taruṇo. Yuvāti yobbanena samannāgato. Maṇḍanakajātikoti maṇḍanakapakatiko.	1644	
PA_atk-vin01_a:1644_5	Sīsaṃnhātoti sīsena saddhiṃ nhāto. Daharo yuvāti cettha daharavacanena paṭhamayobbanabhāvaṃ	1644	
PA_atk-vin01_a:1644_6	dasseti. Paṭhamayobbane hi sattā visesena maṇḍanakajātikā honti. Sīsaṃnhātoti iminā	1644	
PA_atk-vin01_a:1644_7	maṇḍanānuyogakālaṃ. Yuvāpi hi kiñci kammaṃ katvā saṃkiliṭṭhasarīro na maṇḍanānuyutto	1644	
PA_atk-vin01_a:1644_8	hoti; sīsaṃnhāto pana so maṇḍanamevānuyuñjati. Ahikuṇapādīni daṭṭhumpi na icchati.	1644	
PA_atk-vin01_a:1644_9	So tasmiṃ khaṇe ahikuṇapena vā kukkurakuṇapena vā manussakuṇapena vā kaṇṭhe āsattena	1644	
PA_atk-vin01_a:1644_10	kenacideva paccatthikena ānetvā kaṇṭhe baddhena paṭimukkena yathā aṭṭīyeyya harāyeyya	16441	
PA_atk-vin01_a:1644_11	jiguccheyya; evameva te bhikkhū sakena kāyena aṭṭīyantā harāyantā jigucchantā so	16441	
PA_atk-vin01_a:1644_12	viya puriso taṃ kuṇapaṃ vigatacchandarāgatāya attano kāyaṃ pariccajitukāmā hutvā	16441	
PA_atk-vin01_a:1644_13	satthaṃ ādāya attanāpi attānaṃ jīvitā voropenti. “Tvaṃ maṃ jīvitā voropehi; ahaṃ	16441	
PA_atk-vin01_a:1644_14	ta”nti evaṃ aññamaññampi jīvitā voropenti.	16441	
PA_atk-vin01_a:1645_0	Migalaṇḍikampi samaṇakuttakanti migalaṇḍikoti tassa nāmaṃ; samaṇakuttakoti samaṇavesadhārako.	1645	
PA_atk-vin01_a:1645_1	So kira sikhāmattaṃ ṭhapetvā sīsaṃ muṇḍetvā ekaṃ kāsāvaṃ nivāsetvā ekaṃ aṃse katvā	1645	
PA_atk-vin01_a:1645_2	vihāraṃyeva upanissāya vighāsādabhāvena jīvati. Tampi migalaṇḍikaṃ samaṇakuttakaṃ	1645	
PA_atk-vin01_a:1645_3	upasaṅkamitvā evaṃ vadanti. Sādhūti āyācanatthe nipāto. Noti upayogabahuvacanaṃ,	1645	
PA_atk-vin01_a:1645_4	sādhu āvuso amhe jīvitā voropehīti vuttaṃ hoti. Ettha ca ariyā neva pāṇātipātaṃ kariṃsu	1645	
PA_atk-vin01_a:1645_5	na samādapesuṃ, na samanuññā ahesuṃ. Puthujjanā pana sabbamakaṃsu. Lohitakanti lohitamakkhitaṃ.	1645	
PA_atk-vin01_a:1645_6	Yena vaggumudānadīti vaggumatā lokassa puññasammatā nadī. Sopi kira “taṃ pāpaṃ tattha	1645	
PA_atk-vin01_a:1645_7	pavāhessāmī”ti saññāya gato, nadiyā ānubhāvena appamattakampi pāpaṃ pahīnaṃ nāma natthi.	1645	
PA_atk-vin01_a:1646_0	163. Ahudeva kukkuccanti tesu kira bhikkhūsu kenacipi kāyavikāro vā vacīvikāro vā	1646	
PA_atk-vin01_a:1646_1	na kato, sabbe satā sampajānā dakkhiṇena passena nipajjiṃsu. Taṃ anussarato tassa	1646	
PA_atk-vin01_a:1646_2	kukkuccaṃ ahosiyeva. Ahu vippaṭisāroti tasseva kukkuccassa sabhāvaniyamanatthametaṃ	1646	
PA_atk-vin01_a:1646_3	vuttaṃ. Vippaṭisārakukkuccaṃ ahosi, na vinayakukkuccanti. Alābhā vata metiādi kukkuccassa	1646	
PA_atk-vin01_a:1646_4	pavattiākāradassanatthaṃ vuttaṃ. Tattha alābhā vata meti āyatiṃ dāni mama hitasukhalābhā	1646	
PA_atk-vin01_a:1646_5	nāma natthīti anutthunāti. “Na vata me lābhā”tiiminā pana tamevatthaṃ daḷhaṃ karoti.	1646	
PA_atk-vin01_a:1646_6	Ayañhettha adhippāyo – sacepi koci “lābhā te”ti vadeyya, taṃ micchā, na vata me lābhāti.	1646	
PA_atk-vin01_a:1646_7	Dulladdhaṃ vata meti kusalānubhāvena laddhampi idaṃ manussattaṃ dulladdhaṃ vata me.	1646	
PA_atk-vin01_a:1646_8	Na vata me suladdhantiiminā pana tamevatthaṃ daḷhaṃ karoti. Ayañhettha adhippāyo	1646	
PA_atk-vin01_a:1646_9	– sacepi koci “suladdhaṃ te”ti vadeyya, taṃ micchā; na vata me suladdhanti. Apuññaṃ	1646	
PA_atk-vin01_a:1646_10	pasutanti apuññaṃ upacitaṃ janitaṃ vā. Kasmāti ce? Yohaṃ bhikkhū…pe… voropesinti.	16461	
PA_atk-vin01_a:1646_11	Tassattho – yo ahaṃ sīlavante tāya eva sīlavantatāya kalyāṇadhamme uttamadhamme seṭṭhadhamme	16461	
PA_atk-vin01_a:1646_12	bhikkhū jīvitā voropesinti.	16461	
PA_atk-vin01_a:1647_0	Aññatarā mārakāyikāti nāmavasena apākaṭā ekā bhummadevatā micchādiṭṭhikā mārapakkhikā	1647	
PA_atk-vin01_a:1647_1	mārassanuvattikā “evamayaṃ māradheyyaṃ māravisayaṃ nātikkamissatī”ti cintetvā sabbābharaṇavibhūsitā	1647	
PA_atk-vin01_a:1647_2	hutvā attano ānubhāvaṃ dassayamānā abhijjamāne udake pathavītale caṅkamamānā viya	1647	
PA_atk-vin01_a:1647_3	āgantvā migalaṇḍikaṃ samaṇakuttakaṃ etadavoca. Sādhu sādhūti sampahaṃsanatthe nipāto;	1647	
PA_atk-vin01_a:1647_4	tasmā eva dvivacanaṃ kataṃ. Atiṇṇe tāresīti saṃsārato atiṇṇe iminā jīvitāvoropanena	1647	
PA_atk-vin01_a:1647_5	tāresi parimocesīti. Ayaṃ kira etissā devatāya bālāya dummedhāya laddhi “ye na matā,	1647	
PA_atk-vin01_a:1647_6	te saṃsārato na muttā. Ye matā, te muttā”ti. Tasmā saṃsāramocakamilakkhā viya evaṃladdhikā	1647	
PA_atk-vin01_a:1647_7	hutvā tampi tattha niyojentī evamāha. Atha kho migalaṇḍiko samaṇakuttako tāva bhusaṃ	1647	
PA_atk-vin01_a:1647_8	uppannavippaṭisāropi taṃ devatāya ānubhāvaṃ disvā “ayaṃ devatā evamāha – addhā iminā	1647	
PA_atk-vin01_a:1647_9	atthena evameva bhavitabba”nti niṭṭhaṃ gantvā “lābhā kira me”tiādīni parikittayanto.	1647	
PA_atk-vin01_a:1647_10	Vihārena vihāraṃ pariveṇena pariveṇaṃ upasaṅkamitvā evaṃ vadetīti taṃ taṃ vihārañca	16471	
PA_atk-vin01_a:1647_11	pariveṇañca upasaṅkamitvā dvāraṃ vivaritvā anto pavisitvā bhikkhū evaṃ vadati – “ko	16471	
PA_atk-vin01_a:1647_12	atiṇṇo, kaṃ tāremī”ti?	16471	
PA_atk-vin01_a:1648_0	Hotiyeva bhayanti maraṇaṃ paṭicca cittutrāso hoti. Hoti chambhitattanti hadayamaṃsaṃ	1648	
PA_atk-vin01_a:1648_1	ādiṃ katvā tasmā sarīracalanaṃ hoti; atibhayena thaddhasarīrattantipi eke, thambhitattañhi	1648	
PA_atk-vin01_a:1648_2	chambhitattanti vuccati. Lomahaṃsoti uddhaṃṭhitalomatā, khīṇāsavā pana sattasuññatāya	1648	
PA_atk-vin01_a:1648_3	sudiṭṭhattā maraṇakasattameva na passanti, tasmā tesaṃ sabbampetaṃ nāhosīti veditabbaṃ.	1648	
PA_atk-vin01_a:1648_4	Ekampi bhikkhuṃ dvepi…pe… saṭṭhimpi bhikkhū ekāhena jīvitā voropesīti evaṃ gaṇanavasena	1648	
PA_atk-vin01_a:1648_5	sabbānipi tāni pañca bhikkhusatāni jīvitā voropesi.	1648	
PA_atk-vin01_a:1649_0	164. Paṭisallānā vuṭṭhitoti tesaṃ pañcannaṃ bhikkhusatānaṃ jīvitakkhayapattabhāvaṃ	1649	
PA_atk-vin01_a:1649_1	ñatvā tato ekībhāvato vuṭṭhito jānantopi ajānanto viya kathāsamuṭṭhāpanatthaṃ āyasmantaṃ	1649	
PA_atk-vin01_a:1649_2	ānandaṃ āmantesi. Kiṃ nu kho ānanda tanubhūto viya bhikkhusaṅghoti ānanda ito pubbe	1649	
PA_atk-vin01_a:1649_3	bahū bhikkhū ekato upaṭṭhānaṃ āgacchanti, uddesaṃ paripucchaṃ gaṇhanti sajjhāyanti,	1649	
PA_atk-vin01_a:1649_4	ekapajjoto viya ārāmo dissati, idāni pana addhamāsamattassa accayena tanubhūto viya	1649	
PA_atk-vin01_a:1649_5	tanuko mando appako viraḷaviraḷo viya jāto bhikkhusaṅgho. Kinnu kho kāraṇaṃ, kiṃ	1649	
PA_atk-vin01_a:1649_6	disāsu pakkantā bhikkhūti?	1649	
PA_atk-vin01_a:1650_0	Athāyasmā ānando kammavipākena tesaṃ jīvitakkhayappattiṃ asallakkhento asubhakammaṭṭhānānuyogapaccayā	1650	
PA_atk-vin01_a:1650_1	pana sallakkhento “tathā hi pana bhante bhagavā”tiādiṃ vatvā bhikkhūnaṃ arahattappattiyā	1650	
PA_atk-vin01_a:1650_2	aññaṃ kammaṭṭhānaṃ yācanto “sādhu bhante bhagavā”tiādimāha. Tassattho – sādhu bhante	1650	
PA_atk-vin01_a:1650_3	bhagavā aññaṃ kāraṇaṃ ācikkhatu, yena bhikkhusaṅgho arahatte patiṭṭhaheyya; mahāsamuddaṃ	1650	
PA_atk-vin01_a:1650_4	orohaṇatitthāni viya hi aññānipi dasānussatidasakasiṇacatudhātuvavatthānabrahmavihārānāpānasatippabhedāni	1650	
PA_atk-vin01_a:1650_5	bahūni nibbānorohaṇakammaṭṭhānāni santi. Tesu bhagavā bhikkhū samassāsetvā aññataraṃ	1650	
PA_atk-vin01_a:1650_6	kammaṭṭhānaṃ ācikkhatūti adhippāyo.	1650	
PA_atk-vin01_a:1651_0	Atha bhagavā tathā kātukāmo theraṃ uyyojento “tenahānandā”tiādimāha. Tattha vesāliṃ	1651	
PA_atk-vin01_a:1651_1	upanissāyāti vesāliṃ upanissāya samantā gāvutepi addhayojanepi yāvatikā bhikkhū viharanti,	1651	
PA_atk-vin01_a:1651_2	te sabbe sannipātehīti attho. Te sabbe upaṭṭhānasālāyaṃ sannipātetvāti attanā gantuṃ	1651	
PA_atk-vin01_a:1651_3	yuttaṭṭhānaṃ sayaṃ gantvā aññattha daharabhikkhū pahiṇitvā muhutteneva anavasese	1651	
PA_atk-vin01_a:1651_4	bhikkhū upaṭṭhānasālāyaṃ samūhaṃ katvā. Yassa dāni bhante bhagavā kālaṃ maññatīti	1651	
PA_atk-vin01_a:1651_5	ettha ayamadhippāyo – bhagavā bhikkhusaṅgho sannipatito esa kālo bhikkhūnaṃ dhammakathaṃ	1651	
PA_atk-vin01_a:1651_6	kātuṃ, anusāsaniṃ dātuṃ, idāni yassa tumhe kālaṃ jānātha, taṃ kattabbanti.	1651	
PA_atk-vin01_a:1652	Ānāpānassatisamādhikathā	165	
PA_atk-vin01_a:1653_0	165. Atha kho bhagavā…pe… bhikkhū āmantesi – ayampi kho bhikkhaveti āmantetvā ca	1653	
PA_atk-vin01_a:1653_1	pana bhikkhūnaṃ arahattappattiyā pubbe ācikkhitaasubhakammaṭṭhānato aññaṃ pariyāyaṃ	1653	
PA_atk-vin01_a:1653_2	ācikkhanto “ānāpānassatisamādhī”ti āha.	1653	
PA_atk-vin01_a:1654_0	Idāni yasmā bhagavatā bhikkhūnaṃ santapaṇītakammaṭṭhānadassanatthameva ayaṃ pāḷi	1654	
PA_atk-vin01_a:1654_1	vuttā, tasmā aparihāpetvā atthayojanākkamaṃ ettha vaṇṇanaṃ karissāmi. Tatra “ayampi	1654	
PA_atk-vin01_a:1654_2	kho bhikkhave”ti imassa tāva padassa ayaṃ yojanā – bhikkhave na kevalaṃ asubhabhāvanāyeva	1654	
PA_atk-vin01_a:1654_3	kilesappahānāya saṃvattati, apica ayampi kho ānāpānassatisamādhi…pe… vūpasametīti.	1654	
PA_atk-vin01_a:1655	Ayaṃ panettha atthavaṇṇanā – ānāpānassatīti assāsapassāsapariggāhikā sati. Vuttañhetaṃ paṭisambhidāyaṃ –	165	
PA_atk-vin01_a:1656	“Ānanti assāso, no passāso. Apānanti passāso, no assāso. Assāsavasena upaṭṭhānaṃ sati, passāsavasena upaṭṭhānaṃ sati. Yo assasati tassupaṭṭhāti, yo passasati tassupaṭṭhātī”ti.	165	
PA_atk-vin01_a:1657_0	Samādhīti tāya ānāpānapariggāhikāya satiyā saddhiṃ uppannā cittekaggatā; samādhisīsena	1657	
PA_atk-vin01_a:1657_1	cāyaṃ desanā, na satisīsena. Tasmā ānāpānassatiyā yutto samādhi ānāpānassatisamādhi,	1657	
PA_atk-vin01_a:1657_2	ānāpānassatiyaṃ vā samādhi ānāpānassatisamādhīti evamettha attho veditabbo. Bhāvitoti	1657	
PA_atk-vin01_a:1657_3	uppādito vaḍḍhito ca. Bahulīkatoti punappunaṃ kato. Santo ceva paṇīto cāti santo	1657	
PA_atk-vin01_a:1657_4	ceva paṇīto ceva, ubhayattha evasaddena niyamo veditabbo. Kiṃ vuttaṃ hoti? Ayañhi	1657	
PA_atk-vin01_a:1657_5	yathā asubhakammaṭṭhānaṃ kevalaṃ paṭivedhavasena santañca paṇītañca oḷārikārammaṇattā	1657	
PA_atk-vin01_a:1657_6	pana paṭikūlārammaṇattā ca ārammaṇavasena neva santaṃ na paṇītaṃ, na evaṃ kenaci	1657	
PA_atk-vin01_a:1657_7	pariyāyena asanto vā appaṇīto vā, apica kho ārammaṇasantatāyapi santo vūpasanto nibbuto	1657	
PA_atk-vin01_a:1657_8	paṭivedhasaṅkhātaaṅgasantatāyapi ārammaṇappaṇītatāyapi paṇīto atittikaro aṅgappaṇītatāyapīti.	1657	
PA_atk-vin01_a:1657_9	Tena vuttaṃ – “santo ceva paṇīto cā”ti.	1657	
PA_atk-vin01_a:1658_0	Asecanako ca sukho ca vihāroti ettha pana nāssa secananti asecanako anāsittako abbokiṇṇo	1658	
PA_atk-vin01_a:1658_1	pāṭekko āveṇiko, natthettha parikammena vā upacārena vā santatā ādimanasikārato pabhuti	1658	
PA_atk-vin01_a:1658_2	attano sabhāveneva santo ca paṇīto cāti attho. Keci pana asecanakoti anāsittako ojavanto	1658	
PA_atk-vin01_a:1658_3	sabhāveneva madhuroti vadanti. Evamayaṃ asecanako ca appitappitakkhaṇe kāyikacetasikasukhappaṭilābhāya	1658	
PA_atk-vin01_a:1658_4	saṃvattanato sukho ca vihāroti veditabbo.	1658	
PA_atk-vin01_a:1659_0	Uppannuppanneti avikkhambhite avikkhambhite. Pāpaketi lāmake. Akusale dhammeti akosallasambhūte	1659	
PA_atk-vin01_a:1659_1	dhamme. Ṭhānaso antaradhāpetīti khaṇeneva antaradhāpeti vikkhambheti. Vūpasametīti	1659	
PA_atk-vin01_a:1659_2	suṭṭhu upasameti, nibbedhabhāgiyattā vā anupubbena ariyamaggavuḍḍhippato samucchindati	1659	
PA_atk-vin01_a:1659_3	paṭippassambhetītipi attho.	1659	
PA_atk-vin01_a:1660_0	Seyyathāpīti opammanidassanametaṃ. Gimhānaṃ pacchime māseti āsāḷhamāse. Ūhataṃ rajojallanti	1660	
PA_atk-vin01_a:1660_1	addhamāse vātātapasukkhāya gomahiṃsādipādappahārasambhinnāya pathaviyā uddhaṃ hataṃ	1660	
PA_atk-vin01_a:1660_2	ūhataṃ ākāse samuṭṭhitaṃ rajañca reṇuñca. Mahā akālameghoti sabbaṃ nabhaṃ ajjhottharitvā	1660	
PA_atk-vin01_a:1660_3	uṭṭhito āsāḷhajuṇhapakkhe sakalaṃ addhamāsaṃ vassanakamegho. So hi asampatte vassakāle	1660	
PA_atk-vin01_a:1660_4	uppannattā akālameghoti idhādhippeto. Ṭhānaso antaradhāpeti vūpasametīti khaṇeneva	1660	
PA_atk-vin01_a:1660_5	adassanaṃ neti, pathaviyaṃ sannisīdāpeti. Evameva khoti opammasampaṭipādanametaṃ.	1660	
PA_atk-vin01_a:1660_6	Tato paraṃ vuttanayameva.	1660	
PA_atk-vin01_a:1661_0	Idāni kathaṃ bhāvito ca bhikkhave ānāpānassatisamādhīti ettha kathanti ānāpānassatisamādhibhāvanaṃ	1661	
PA_atk-vin01_a:1661_1	nānappakārato vitthāretukamyatāpucchā. Bhāvito ca bhikkhave ānāpānassatisamādhīti	1661	
PA_atk-vin01_a:1661_2	nānappakārato vitthāretukamyatāya puṭṭhadhammanidassanaṃ. Esa nayo dutiyapadepi.	1661	
PA_atk-vin01_a:1661_3	Ayaṃ panettha saṅkhepattho – bhikkhave kenapakārena kenākārena kena vidhinā bhāvito	1661	
PA_atk-vin01_a:1661_4	ānāpānassatisamādhi kenapakārena bahulīkato santo ceva…pe… vūpasametīti.	1661	
PA_atk-vin01_a:1662_0	Idāni tamatthaṃ vitthārento “idha bhikkhave”tiādimāha. Tattha idha bhikkhave bhikkhūti	1662	
PA_atk-vin01_a:1662_1	bhikkhave imasmiṃ sāsane bhikkhu. Ayañhettha idhasaddo sabbappakāraānāpānassatisamādhinibbattakassa	1662	
PA_atk-vin01_a:1662_2	puggalassa sannissayabhūtasāsanaparidīpano aññasāsanassa tathābhāvapaṭisedhano ca.	1662	
PA_atk-vin01_a:1662_3	Vuttañhetaṃ – “idheva, bhikkhave, samaṇo…pe… suññā parappavādā samaṇebhi aññehī”ti.	1662	
PA_atk-vin01_a:1662_4	Tena vuttaṃ – “imasmiṃ sāsane bhikkhū”ti.	1662	
PA_atk-vin01_a:1663_0	Araññagato vā…pe… suññāgāragato vāti idamassa ānāpānassatisamādhibhāvanānurūpasenāsanapariggahaparidīpanaṃ.	1663	
PA_atk-vin01_a:1663_1	Imassa hi bhikkhuno dīgharattaṃ rūpādīsu ārammaṇesu anuvisaṭaṃ cittaṃ ānāpānassatisamādhiārammaṇaṃ	1663	
PA_atk-vin01_a:1663_2	abhiruhituṃ na icchati. Kūṭagoṇayuttaratho viya uppathameva dhāvati. Tasmā seyyathāpi	1663	
PA_atk-vin01_a:1663_3	nāma gopo kūṭadhenuyā sabbaṃ khīraṃ pivitvā vaḍḍhitaṃ kūṭavacchaṃ dametukāmo dhenuto	1663	
PA_atk-vin01_a:1663_4	apanetvā ekamante mahantaṃ thambhaṃ nikhaṇitvā tattha yottena bandheyya. Athassa	1663	
PA_atk-vin01_a:1663_5	so vaccho ito cito ca vipphanditvā palāyituṃ asakkonto tameva thambhaṃ upanisīdeyya	1663	
PA_atk-vin01_a:1663_6	vā upanipajjeyya vā; evameva imināpi bhikkhunā dīgharattaṃ rūpārammaṇādirasapānavaḍḍhitaṃ	1663	
PA_atk-vin01_a:1663_7	duṭṭhacittaṃ dametukāmena rūpādiārammaṇato apanetvā araññaṃ vā…pe… suññāgāraṃ vā	1663	
PA_atk-vin01_a:1663_8	pavesetvā tattha assāsapassāsathambhe satiyottena bandhitabbaṃ. Evamassa taṃ cittaṃ	1663	
PA_atk-vin01_a:1663_9	ito cito ca vipphanditvāpi pubbe āciṇṇārammaṇaṃ alabhamānaṃ satiyottaṃ chinditvā	1663	
PA_atk-vin01_a:1663_10	palāyituṃ asakkontaṃ tamevārammaṇaṃ upacārappanāvasena upanisīdati ceva upanipajjati ca. Tenāhu porāṇā –	16631	
PA_atk-vin01_a:1664	“Yathā thambhe nibandheyya, vacchaṃ dammaṃ naro idha;	166	
PA_atk-vin01_a:1665	Bandheyyevaṃ sakaṃ cittaṃ, satiyārammaṇe daḷha”nti. ;	166	
PA_atk-vin01_a:1666	Evamassetaṃ senāsanaṃ bhāvanānurūpaṃ hoti. Tena vuttaṃ – “idamassa ānāpānassatisamaādhibhāvanānurūpasenāsanapariggahaparidīpana”nti.	166	
PA_atk-vin01_a:1667_0	Atha vā yasmā idaṃ kammaṭṭhānappabhede muddhabhūtaṃ sabbaññubuddhapaccekabuddhabuddhasāvakānaṃ	1667	
PA_atk-vin01_a:1667_1	visesādhigamadiṭṭhadhammasukhavihārapadaṭṭhānaṃ ānāpānassatikammaṭṭhānaṃ itthipurisahatthiassādisaddasamākulaṃ	1667	
PA_atk-vin01_a:1667_2	gāmantaṃ apariccajitvā na sukaraṃ sampādetuṃ, saddakaṇṭakattā jhānassa. Agāmake pana	1667	
PA_atk-vin01_a:1667_3	araññe sukaraṃ yogāvacarena idaṃ kammaṭṭhānaṃ pariggahetvā ānāpānacatutthajjhānaṃ	1667	
PA_atk-vin01_a:1667_4	nibbattetvā tadeva ca pādakaṃ katvā saṅkhāre sammasitvā aggaphalaṃ arahattaṃ sampāpuṇituṃ,	1667	
PA_atk-vin01_a:1667_5	tasmāssa anurūpaṃsenāsanaṃ dassento bhagavā “araññagato vā”tiādimāha.	1667	
PA_atk-vin01_a:1668_0	Vatthuvijjācariyo viya hi bhagavā, so yathā vatthuvijjācariyo nagarabhūmiṃ passitvā	1668	
PA_atk-vin01_a:1668_1	suṭṭhu upaparikkhitvā “ettha nagaraṃ māpethā”ti upadisati, sotthinā ca nagare niṭṭhite	1668	
PA_atk-vin01_a:1668_2	rājakulato mahāsakkāraṃ labhati; evameva yogāvacarassa anurūpasenāsanaṃ upaparikkhitvā	1668	
PA_atk-vin01_a:1668_3	ettha kammaṭṭhānaṃ anuyuñjitabbanti upadisati. Tato tattha kammaṭṭhānaṃ anuyuttena	1668	
PA_atk-vin01_a:1668_4	yoginā kamena arahatte patte “sammāsambuddho vata so bhagavā”ti mahantaṃ sakkāraṃ	1668	
PA_atk-vin01_a:1668_5	labhati. Ayaṃ pana bhikkhu “dīpisadiso”ti vuccati. Yathā hi mahādīpirājā araññe tiṇagahanaṃ	1668	
PA_atk-vin01_a:1668_6	vā vanagahanaṃ vā pabbatagahanaṃ vā nissāya nilīyitvā vanamahiṃsagokaṇṇasūkarādayo	1668	
PA_atk-vin01_a:1668_7	mige gaṇhāti; evamevāyaṃ araññādīsu kammaṭṭhānaṃ anuyuñjanto bhikkhu yathākkamena	1668	
PA_atk-vin01_a:1668_8	sotāpattisakadāgāmianāgāmiarahattamagge ceva ariyaphalañca gaṇhātīti veditabbo. Tenāhu porāṇā –	1668	
PA_atk-vin01_a:1669	“Yathāpi dīpiko nāma, nilīyitvā gaṇhatī mige;	166	
PA_atk-vin01_a:1670	Tathevāyaṃ buddhaputto, yuttayogo vipassako;	167	
PA_atk-vin01_a:1671	Araññaṃ pavisitvāna, gaṇhāti phalamuttama”nti. ;	167	
PA_atk-vin01_a:1672	Tenassa parakkamajavayoggabhūmiṃ araññasenāsanaṃ dassento bhagavā “araññagato vā”tiādimāha.	167	
PA_atk-vin01_a:1673_0	Tattha araññagato vāti araññanti “nikkhamitvā bahi indakhīlā sabbametaṃ arañña”nti	1673	
PA_atk-vin01_a:1673_1	ca “āraññakaṃ nāma senāsanaṃ pañcadhanusatikaṃ pacchima”nti ca evaṃ vuttalakkhaṇesu	1673	
PA_atk-vin01_a:1673_2	araññesu anurūpaṃ yaṃkiñci pavivekasukhaṃ araññaṃ gato. Rukkhamūlagato vāti rukkhasamīpaṃ	1673	
PA_atk-vin01_a:1673_3	gato. Suññāgāragato vāti suññaṃ vivittokāsaṃ gato. Ettha ca ṭhapetvā araññañca rukkhamūlañca	1673	
PA_atk-vin01_a:1673_4	avasesasattavidhasenāsanagatopi suññāgāragatoti vattuṃ vaṭṭati. Evamassa ututtayānukūlaṃ	1673	
PA_atk-vin01_a:1673_5	dhātucariyānukūlañca ānāpānassatibhāvanānurūpaṃ senāsanaṃ upadisitvā alīnānuddhaccapakkhikaṃ	1673	
PA_atk-vin01_a:1673_6	santamiriyāpathaṃ upadisanto “nisīdatī”ti āha. Athassa nisajjāya daḷhabhāvaṃ assāsapassāsānaṃ	1673	
PA_atk-vin01_a:1673_7	pavattanasukhataṃ ārammaṇapariggahūpāyañca dassento “pallaṅkaṃ ābhujitvā”tiādimāha.	1673	
PA_atk-vin01_a:1674_0	Tattha pallaṅkanti samantato ūrubaddhāsanaṃ. Ābhujitvāti ābandhitvā. Ujuṃ kāyaṃ paṇidhāyāti	1674	
PA_atk-vin01_a:1674_1	uparimaṃ sarīraṃ ujukaṃ ṭhapetvā, aṭṭhārasa piṭṭhikaṇṭake koṭiyā koṭiṃ paṭipādetvā.	1674	
PA_atk-vin01_a:1674_2	Evañhi nisinnassa cammamaṃsanhārūni na paṇamanti. Athassa yā tesaṃ paṇamanappaccayā	1674	
PA_atk-vin01_a:1674_3	khaṇe khaṇe vedanā uppajjeyyuṃ, tā na uppajjanti. Tāsu anuppajjamānāsu cittaṃ ekaggaṃ	1674	
PA_atk-vin01_a:1674_4	hoti. Kammaṭṭhānaṃ na paripatati. Vuḍḍhiṃ phātiṃ upagacchati.	1674	
PA_atk-vin01_a:1675_0	Parimukhaṃ satiṃ upaṭṭhapetvāti kammaṭṭhānābhimukhaṃ satiṃ ṭhapayitvā. Atha vā “parī”ti	1675	
PA_atk-vin01_a:1675_1	pariggahaṭṭho; “mukha”nti niyyānaṭṭho; “satī”ti upaṭṭhānaṭṭho; tena vuccati – “parimukhaṃ	1675	
PA_atk-vin01_a:1675_2	satiṃ upaṭṭhapetvā”ti. Evaṃ paṭisambhidāyaṃ vuttanayenapettha attho daṭṭhabbo. Tatrāyaṃ	1675	
PA_atk-vin01_a:1675_3	saṅkhepo – “pariggahitaniyyānaṃ satiṃ katvā”ti. So satova assasatīti so bhikkhu evaṃ	1675	
PA_atk-vin01_a:1675_4	nisīditvā evañca satiṃ upaṭṭhapetvā taṃ satiṃ avijahanto satoeva assasati, sato passasati,	1675	
PA_atk-vin01_a:1675_5	satokārī hotīti vuttaṃ hoti.	1675	
PA_atk-vin01_a:1676	Idāni yehākārehi satokārī hoti, te dassento “dīghaṃ vā assasanto”tiādimāha. Vuttañhetaṃ paṭisambhidāyaṃ – “so satova assasati, sato passasatī”ti etasseva vibhaṅge –	167	
PA_atk-vin01_a:1677_0	“Bāttiṃsāya ākārehi satokārī hoti. Dīghaṃ assāsavasena cittassa ekaggataṃ avikkhepaṃ	1677	
PA_atk-vin01_a:1677_1	pajānato sati upaṭṭhitā hoti. Tāya satiyā tena ñāṇena satokārī hoti. Dīghaṃ passāsavasena…pe…	1677	
PA_atk-vin01_a:1677_2	paṭinissaggānupassī assāsavasena paṭinissaggānupassī passāsavasena cittassa ekaggataṃ	1677	
PA_atk-vin01_a:1677_3	avikkhepaṃ pajānato sati upaṭṭhitā hoti. Tāya satiyā tena ñāṇena satokārī hotī”ti.	1677	
PA_atk-vin01_a:1678	Tattha dīghaṃ vā assasantoti dīghaṃ vā assāsaṃ pavattento. “Assāso”ti bahi nikkhamanavāto. “Passāso”ti anto pavisanavāto. Suttantaṭṭhakathāsu pana uppaṭipāṭiyā āgataṃ.	167	
PA_atk-vin01_a:1679_0	Tattha sabbesampi gabbhaseyyakānaṃ mātukucchito nikkhamanakāle paṭhamaṃ abbhantaravāto	1679	
PA_atk-vin01_a:1679_1	bahi nikkhamati. Pacchā bāhiravāto sukhumaṃ rajaṃ gahetvā abbhantaraṃ pavisanto tāluṃ	1679	
PA_atk-vin01_a:1679_2	āhacca nibbāyati. Evaṃ tāva assāsapassāsā veditabbā. Yā pana tesaṃ dīgharassatā,	1679	
PA_atk-vin01_a:1679_3	sā addhānavasena veditabbā. Yathā hi okāsaddhānaṃ pharitvā ṭhitaṃ udakaṃ vā vālikā	1679	
PA_atk-vin01_a:1679_4	vā “dīghamudakaṃ dīghā vālikā, rassamudakaṃ rassā vālikā”ti vuccati. Evaṃ cuṇṇavicuṇṇāpi	1679	
PA_atk-vin01_a:1679_5	assāsapassāsā hatthisarīre ahisarīre ca tesaṃ attabhāvasaṅkhātaṃ dīghaṃ addhānaṃ	1679	
PA_atk-vin01_a:1679_6	saṇikaṃ pūretvā saṇikameva nikkhamanti, tasmā “dīghā”ti vuccanti. Sunakhasasādīnaṃ	1679	
PA_atk-vin01_a:1679_7	attabhāvasaṅkhātaṃ rassaṃ addhānaṃ sīghaṃ pūretvā sīghameva nikkhamanti, tasmā “rassā”ti	1679	
PA_atk-vin01_a:1679_8	vuccanti. Manussesu pana keci hatthiahiādayo viya kāladdhānavasena dīghaṃ assasanti	1679	
PA_atk-vin01_a:1679_9	ca passasanti ca. Keci sunakhasasādayo viya rassaṃ. Tasmā tesaṃ kālavasena dīghamaddhānaṃ	1679	
PA_atk-vin01_a:1679_10	nikkhamantā ca pavisantā ca te dīghā. Ittaramaddhānaṃ nikkhamantā ca pavisantā ca	16791	
PA_atk-vin01_a:1679_11	“rassā”ti veditabbā. Tatrāyaṃ bhikkhu navahākārehi dīghaṃ assasanto ca passasanto	16791	
PA_atk-vin01_a:1679_12	ca “dīghaṃ assasāmi passasāmī”ti pajānāti. Evaṃ pajānato cassa ekenākārena kāyānupassanāsatipaṭṭhānabhāvanā	16791	
PA_atk-vin01_a:1679_13	sampajjatīti veditabbā. Yathāha paṭisambhidāyaṃ –	16791	
PA_atk-vin01_a:1680_0	“Kathaṃ dīghaṃ assasanto ‘dīghaṃ assasāmī’ti pajānāti, dīghaṃ passasanto ‘dīghaṃ	1680	
PA_atk-vin01_a:1680_1	passasāmī’ti pajānāti? Dīghaṃ assāsaṃ addhānasaṅkhāte assasati, dīghaṃ passāsaṃ addhānasaṅkhāte	1680	
PA_atk-vin01_a:1680_2	passasati, dīghaṃ assāsapassāsaṃ addhānasaṅkhāte assasatipi passasatipi. Dīghaṃ assāsapassāsaṃ	1680	
PA_atk-vin01_a:1680_3	addhānasaṅkhāte assasatopi passasatopi chando uppajjati; chandavasena tato sukhumataraṃ	1680	
PA_atk-vin01_a:1680_4	dīghaṃ assāsaṃ addhānasaṅkhāte assasati, chandavasena tato sukhumataraṃ dīghaṃ passāsaṃ	1680	
PA_atk-vin01_a:1680_5	addhānasaṅkhāte passasati, chandavasena tato sukhumataraṃ dīghaṃ assāsapassāsaṃ addhānasaṅkhāte	1680	
PA_atk-vin01_a:1680_6	assasatipi passasatipi. Chandavasena tato sukhumataraṃ dīghaṃ assāsapassāsaṃ addhānasaṅkhāte	1680	
PA_atk-vin01_a:1680_7	assasatopi passasatopi pāmojjaṃ uppajjati; pāmojjavasena tato sukhumataraṃ dīghaṃ	1680	
PA_atk-vin01_a:1680_8	assāsaṃ addhānasaṅkhāte assasati, pāmojjavasena tato sukhumataraṃ dīghaṃ passāsaṃ…pe…	1680	
PA_atk-vin01_a:1680_9	dīghaṃ assāsapassāsaṃ addhānasaṅkhāte assasatipi passasatipi. Pāmojjavasena tato	1680	
PA_atk-vin01_a:1680_10	sukhumataraṃ dīghaṃ assāsapassāsaṃ addhānasaṅkhāte assasatopi passasatopi dīghaṃ	16801	
PA_atk-vin01_a:1680_11	assāsapassāsā cittaṃ vivattati, upekkhā saṇṭhāti. Imehi navahi ākārehi dīghaṃ assāsapassāsā	16801	
PA_atk-vin01_a:1680_12	kāyo; upaṭṭhānaṃ sati; anupassanā ñāṇaṃ; kāyo upaṭṭhānaṃ, no sati; sati upaṭṭhānañceva	16801	
PA_atk-vin01_a:1680_13	sati ca. Tāya satiyā tena ñāṇena taṃ kāyaṃ anupassati. Tena vuccati – “kāye kāyānupassanāsatipaṭṭhānabhāvanā”ti.	16801	
PA_atk-vin01_a:1681_0	Eseva nayo rassapadepi. Ayaṃ pana viseso – “yathā ettha ‘dīghaṃ assāsaṃ addhānasaṅkhāte’ti	1681	
PA_atk-vin01_a:1681_1	vuttaṃ; evamidha ‘rassaṃ assāsaṃ ittarasaṅkhāte assasatī”ti āgataṃ. Tasmā tassa vasena	1681	
PA_atk-vin01_a:1681_2	yāva “tena vuccati kāye kāyānupassanāsatipaṭṭhānabhāvanā”ti tāva yojetabbaṃ. Evamayaṃ	1681	
PA_atk-vin01_a:1681_3	addhānavasena ittaravasena ca imehākārehi assāsapassāse pajānanto dīghaṃ vā assasanto	1681	
PA_atk-vin01_a:1681_4	“dīghaṃ assasāmī”ti pajānāti…pe… rassaṃ vā passasanto “rassaṃ passasāmī”ti pajānātīti veditabbo.	1681	
PA_atk-vin01_a:1682	Evaṃ pajānato cassa –	168	
PA_atk-vin01_a:1683	“Dīgho rasso ca assāso;	168	
PA_atk-vin01_a:1684	Passāsopi ca tādiso;	168	
PA_atk-vin01_a:1685	Cattāro vaṇṇā vattanti;	168	
PA_atk-vin01_a:1686	Nāsikaggeva bhikkhuno”ti. ;	168	
PA_atk-vin01_a:1687_0	Sabbakāyappaṭisaṃvedī assasissāmi…pe… passasissāmīti sikkhatīti sakalassa assāsakāyassa	1687	
PA_atk-vin01_a:1687_1	ādimajjhapariyosānaṃ viditaṃ karonto pākaṭaṃ karonto “assasissāmī”ti sikkhati. Sakalassa	1687	
PA_atk-vin01_a:1687_2	passāsakāyassa ādimajjhapariyosānaṃ viditaṃ karonto pākaṭaṃ karonto “passasissāmī”ti	1687	
PA_atk-vin01_a:1687_3	sikkhati. Evaṃ viditaṃ karonto pākaṭaṃ karonto ñāṇasampayuttacittena assasati ceva	1687	
PA_atk-vin01_a:1687_4	passasati ca; tasmā “assasissāmi passasissāmī”ti sikkhatīti vuccati. Ekassa hi bhikkhuno	1687	
PA_atk-vin01_a:1687_5	cuṇṇavicuṇṇavisaṭe assāsakāye passāsakāye vā ādi pākaṭo hoti, na majjhapariyosānaṃ.	1687	
PA_atk-vin01_a:1687_6	So ādimeva pariggahetuṃ sakkoti, majjhapariyosāne kilamati. Ekassa majjhaṃ pākaṭaṃ	1687	
PA_atk-vin01_a:1687_7	hoti, na ādipariyosānaṃ. So majjhameva pariggahetuṃ sakkoti, ādipariyosāne kilamati.	1687	
PA_atk-vin01_a:1687_8	Ekassa pariyosānaṃ pākaṭaṃ hoti, na ādimajjhaṃ. So pariyosānaṃyeva pariggahetuṃ sakkoti,	1687	
PA_atk-vin01_a:1687_9	ādimajjhe kilamati. Ekassa sabbampi pākaṭaṃ hoti, so sabbampi pariggahetuṃ sakkoti,	1687	
PA_atk-vin01_a:1687_10	na katthaci kilamati. Tādisena bhavitabbanti dassento āha – “sabbakāyappaṭisaṃvedī	16871	
PA_atk-vin01_a:1687_11	assasissāmi…pe… passasissāmīti sikkhatī”ti.	16871	
PA_atk-vin01_a:1688_0	Tattha sikkhatīti evaṃ ghaṭati vāyamati. Yo vā tathābhūtassa saṃvaro; ayamettha adhisīlasikkhā.	1688	
PA_atk-vin01_a:1688_1	Yo tathābhūtassa samādhi; ayaṃ adhicittasikkhā. Yā tathābhūtassa paññā; ayaṃ adhipaññāsikkhāti.	1688	
PA_atk-vin01_a:1688_2	Imā tisso sikkhāyo tasmiṃ ārammaṇe tāya satiyā tena manasikārena sikkhati āsevati	1688	
PA_atk-vin01_a:1688_3	bhāveti bahulīkarotīti evamettha attho daṭṭhabbo. Tattha yasmā purimanaye kevalaṃ	1688	
PA_atk-vin01_a:1688_4	assasitabbaṃ passasitabbameva ca, na aññaṃ kiñci kātabbaṃ; ito paṭṭhāya pana ñāṇuppādanādīsu	1688	
PA_atk-vin01_a:1688_5	yogo karaṇīyo. Tasmā tattha “assasāmīti pajānāti passasāmīti pajānāti”cceva vattamānakālavasena	1688	
PA_atk-vin01_a:1688_6	pāḷiṃ vatvā ito paṭṭhāya kattabbassa ñāṇuppādanādino ākārassa dassanatthaṃ “sabbakāyappaṭisaṃvedī	1688	
PA_atk-vin01_a:1688_7	assasissāmī”tiādinā nayena anāgatavacanavasena pāḷi āropitāti veditabbā.	1688	
PA_atk-vin01_a:1689_0	Passambhayaṃ kāyasaṅkhāraṃ assasissāmi…pe… passasissāmīti sikkhatīti oḷārikaṃ kāyasaṅkhāraṃ	1689	
PA_atk-vin01_a:1689_1	passambhento paṭippassambhento nirodhento vūpasamento assasissāmi passasissāmīti sikkhati.	1689	
PA_atk-vin01_a:1690_0	Tatrevaṃ oḷārikasukhumatā ca passaddhi ca veditabbā. Imassa hi bhikkhuno pubbe apariggahitakāle	1690	
PA_atk-vin01_a:1690_1	kāyo ca cittañca sadarathā honti. Oḷārikānaṃ kāyacittānaṃ oḷārikatte avūpasante assāsapassāsāpi	1690	
PA_atk-vin01_a:1690_2	oḷārikā honti, balavatarā hutvā pavattanti, nāsikā nappahoti, mukhena assasantopi	1690	
PA_atk-vin01_a:1690_3	passasantopi tiṭṭhati. Yadā panassa kāyopi cittampi pariggahitā honti, tadā te santā	1690	
PA_atk-vin01_a:1690_4	honti vūpasantā. Tesu vūpasantesu assāsapassāsā sukhumā hutvā pavattanti, “atthi	1690	
PA_atk-vin01_a:1690_5	nu kho natthī”ti vicetabbākārappattā honti. Seyyathāpi purisassa dhāvitvā pabbatā	1690	
PA_atk-vin01_a:1690_6	vā orohitvā mahābhāraṃ vā sīsato oropetvā ṭhitassa oḷārikā assāsapassāsā honti, nāsikā	1690	
PA_atk-vin01_a:1690_7	nappahoti, mukhena assasantopi passasantopi tiṭṭhati. Yadā panesa taṃ parissamaṃ	1690	
PA_atk-vin01_a:1690_8	vinodetvā nhatvā ca pivitvā ca allasāṭakaṃ hadaye katvā sītāya chāyāya nipanno hoti,	1690	
PA_atk-vin01_a:1690_9	athassa te assāsapassāsā sukhumā honti, “atthi nu kho natthī”ti vicetabbākārappattā.	1690	
PA_atk-vin01_a:1690_10	Evameva imassa bhikkhuno pubbe apariggahitakāle kāyo ca…pe… vicetabbākārappattā honti.	16901	
PA_atk-vin01_a:1690_11	Taṃ kissa hetu? Tathā hissa pubbe apariggahitakāle “oḷārikoḷārike kāyasaṅkhāre passambhemī”ti	16901	
PA_atk-vin01_a:1690_12	ābhogasamannāhāramanasikārapaccavekkhaṇā natthi, pariggahitakāle pana atthi. Tenassa	16901	
PA_atk-vin01_a:1690_13	apariggahitakālato pariggahitakāle kāyasaṅkhāro sukhumo hoti. Tenāhu porāṇā –	16901	
PA_atk-vin01_a:1691	“Sāraddhe kāye citte ca, adhimattaṃ pavattati;	169	
PA_atk-vin01_a:1692	Asāraddhamhi kāyamhi, sukhumaṃ sampavattatī”ti. ;	169	
PA_atk-vin01_a:1693_0	Pariggahepi oḷāriko, paṭhamajjhānūpacāre sukhumo; tasmimpi oḷāriko paṭhamajjhāne	1693	
PA_atk-vin01_a:1693_1	sukhumo. Paṭhamajjhāne ca dutiyajjhānūpacāre ca oḷāriko, dutiyajjhāne sukhumo. Dutiyajjhāne	1693	
PA_atk-vin01_a:1693_2	ca tatiyajjhānūpacāre ca oḷāriko, tatiyajjhāne sukhumo. Tatiyajjhāne ca catutthajjhānūpacāre	1693	
PA_atk-vin01_a:1693_3	ca oḷāriko, catutthajjhāne atisukhumo appavattimeva pāpuṇāti. Idaṃ tāva dīghabhāṇakasaṃyuttabhāṇakānaṃ mataṃ.	1693	
PA_atk-vin01_a:1694_0	Majjhimabhāṇakā pana “paṭhamajjhāne oḷāriko, dutiyajjhānūpacāre sukhumo”ti evaṃ heṭṭhimaheṭṭhimajjhānato	1694	
PA_atk-vin01_a:1694_1	uparūparijjhānūpacārepi sukhumataraṃ icchanti. Sabbesaṃyeva pana matena apariggahitakāle	1694	
PA_atk-vin01_a:1694_2	pavattakāyasaṅkhāro pariggahitakāle paṭippassambhati, pariggahitakāle pavattakāyasaṅkhāro	1694	
PA_atk-vin01_a:1694_3	paṭhamajjhānūpacāre…pe… catutthajjhānūpacāre pavattakāyasaṅkhāro catutthajjhāne paṭippassambhati.	1694	
PA_atk-vin01_a:1694_4	Ayaṃ tāva samathe nayo.	1694	
PA_atk-vin01_a:1695_0	Vipassanāyaṃ pana apariggahe pavatto kāyasaṅkhāro oḷāriko, mahābhūtapariggahe sukhumo.	1695	
PA_atk-vin01_a:1695_1	Sopi oḷāriko, upādārūpapariggahe sukhumo. Sopi oḷāriko, sakalarūpapariggahe sukhumo.	1695	
PA_atk-vin01_a:1695_2	Sopi oḷāriko, arūpapariggahe sukhumo. Sopi oḷāriko, rūpārūpapariggahe sukhumo. Sopi	1695	
PA_atk-vin01_a:1695_3	oḷāriko, paccayapariggahe sukhumo. Sopi oḷāriko, sappaccayanāmarūpapariggahe sukhumo.	1695	
PA_atk-vin01_a:1695_4	Sopi oḷāriko, lakkhaṇārammaṇikavipassanāya sukhumo. Sopi dubbalavipassanāya oḷāriko,	1695	
PA_atk-vin01_a:1695_5	balavavipassanāya sukhumo. Tattha pubbe vuttanayeneva purimassa purimassa pacchimena	1695	
PA_atk-vin01_a:1695_6	pacchimena passaddhi veditabbā. Evamettha oḷārikasukhumatā ca passaddhi ca veditabbā.	1695	
PA_atk-vin01_a:1696_0	Paṭisambhidāyaṃ panassa saddhiṃ codanāsodhanāhi evamattho vutto – “kathaṃ passambhayaṃ	1696	
PA_atk-vin01_a:1696_1	kāyasaṅkhāraṃ assasissāmi…pe… passasissāmī”ti sikkhati? Katame kāyasaṅkhārā? Dīghaṃ	1696	
PA_atk-vin01_a:1696_2	assāsā kāyikā ete dhammā kāyappaṭibaddhā kāyasaṅkhārā, te kāyasaṅkhāre passambhento	1696	
PA_atk-vin01_a:1696_3	nirodhento vūpasamento sikkhati. Dīghaṃ passāsā kāyikā ete dhammā…pe… rassaṃ assāsā…pe…	1696	
PA_atk-vin01_a:1696_4	rassaṃ passāsā… sabbakāyappaṭisaṃvedī assāsā… sabbakāyappaṭisaṃvedī passāsā kāyikā	1696	
PA_atk-vin01_a:1696_5	ete dhammā kāyappaṭibaddhā kāyasaṅkhārā, te kāyasaṅkhāre passambhento nirodhento	1696	
PA_atk-vin01_a:1696_6	vūpasamento sikkhati.	1696	
PA_atk-vin01_a:1697_0	Yathārūpehi kāyasaṅkhārehi yā kāyassa ānamanā vinamanā sannamanā paṇamanā iñjanā	1697	
PA_atk-vin01_a:1697_1	phandanā calanā kampanā passambhayaṃ kāyasaṅkhāraṃ assasissāmīti sikkhati, passambhayaṃ	1697	
PA_atk-vin01_a:1697_2	kāyasaṅkhāraṃ passasissāmīti sikkhati.	1697	
PA_atk-vin01_a:1698_0	Yathārūpehi kāyasaṅkhārehi yā kāyassa na ānamanā na vinamanā na sannamanā na paṇamanā	1698	
PA_atk-vin01_a:1698_1	aniñjanā aphandanā acalanā akampanā, santaṃ sukhumaṃ passambhayaṃ kāyasaṅkhāraṃ assasissāmīti	1698	
PA_atk-vin01_a:1698_2	sikkhati, passambhayaṃ kāyasaṅkhāraṃ passasissāmīti sikkhati.	1698	
PA_atk-vin01_a:1699_0	Iti kira passambhayaṃ kāyasaṅkhāraṃ assasissāmīti sikkhati, passambhayaṃ kāyasaṅkhāraṃ	1699	
PA_atk-vin01_a:1699_1	passasissāmīti sikkhati. Evaṃ sante vātūpaladdhiyā ca pabhāvanā na hoti, assāsapassāsānañca	1699	
PA_atk-vin01_a:1699_2	pabhāvanā na hoti, ānāpānassatiyā ca pabhāvanā na hoti, ānāpānassatisamādhissa ca	1699	
PA_atk-vin01_a:1699_3	pabhāvanā na na hoti, na ca naṃ taṃ samāpattiṃ paṇḍitā samāpajjantipi vuṭṭhahantipi.	1699	
PA_atk-vin01_a:1700_0	Iti kira passambhayaṃ kāyasaṅkhāraṃ assasissāmi…pe… passasissāmīti sikkhati. Evaṃ	1700	
PA_atk-vin01_a:1700_1	sante vātūpaladdhiyā ca pabhāvanā hoti, assāsapassāsānañca pabhāvanā hoti, ānāpānassatiyā	1700	
PA_atk-vin01_a:1700_2	ca pabhāvanā hoti, ānāpānassatisamādhissa ca pabhāvanā hoti, tañca naṃ samāpattiṃ	1700	
PA_atk-vin01_a:1700_3	paṇḍitā samāpajjantipi vuṭṭhahantipi.	1700	
PA_atk-vin01_a:1701_0	Yathā kathaṃ viya? Seyyathāpi kaṃse ākoṭite paṭhamaṃ oḷārikā saddā pavattanti, oḷārikānaṃ	1701	
PA_atk-vin01_a:1701_1	saddānaṃ nimittaṃ suggahitattā sumanasikatattā sūpadhāritattā niruddhepi oḷārike	1701	
PA_atk-vin01_a:1701_2	sadde atha pacchā sukhumakā saddā pavattanti, sukhumakānaṃ saddānaṃ nimittaṃ suggahitattā	1701	
PA_atk-vin01_a:1701_3	sumanasikatattā sūpadhāritattā niruddhepi sukhumake sadde atha pacchā sukhumasaddanimittārammaṇatāpi	1701	
PA_atk-vin01_a:1701_4	cittaṃ pavattati; evameva paṭhamaṃ oḷārikā assāsapassāsā pavattanti, oḷārikānaṃ assāsapassāsānaṃ	1701	
PA_atk-vin01_a:1701_5	nimittaṃ suggahitattā sumanasikatattā sūpadhāritattā niruddhepi oḷārike assāsapassāse	1701	
PA_atk-vin01_a:1701_6	atha pacchā sukhumakā assāsapassāsā pavattanti, sukhumakānaṃ assāsapassāsānaṃ nimittaṃ	1701	
PA_atk-vin01_a:1701_7	suggahitattā sumanasikatattā sūpadhāritattā niruddhepi sukhumake assāsapassāse atha	1701	
PA_atk-vin01_a:1701_8	pacchā sukhumaassāsapassāsanimittārammaṇatāpi cittaṃ na vikkhepaṃ gacchati.	1701	
PA_atk-vin01_a:1702_0	Evaṃ sante vātūpaladdhiyā ca pabhāvanā hoti, assāsapassāsānañca pabhāvanā hoti, ānāpānassatiyā	1702	
PA_atk-vin01_a:1702_1	ca pabhāvanā hoti, ānāpānassatisamādhissa ca pabhāvanā hoti, tañca naṃ samāpattiṃ	1702	
PA_atk-vin01_a:1702_2	paṇḍitā samāpajjantipi vuṭṭhahantipi.	1702	
PA_atk-vin01_a:1703_0	Passambhayaṃ kāyasaṅkhāranti assāsapassāsā kāyo, upaṭṭhānaṃ sati, anupassanā ñāṇaṃ.	1703	
PA_atk-vin01_a:1703_1	Kāyo upaṭṭhānaṃ no sati, sati upaṭṭhānañceva sati ca, tāya satiyā tena ñāṇena taṃ	1703	
PA_atk-vin01_a:1703_2	kāyaṃ anupassati. Tena vuccati – “kāye kāyānupassanā satipaṭṭhānabhāvanāti.	1703	
PA_atk-vin01_a:1704	Ayaṃ tāvettha kāyānupassanāvasena vuttassa paṭhamacatukkassa anupubbapadavaṇṇanā.	170	
PA_atk-vin01_a:1705_0	Yasmā panettha idameva catukkaṃ ādikammikassa kammaṭṭhānavasena vuttaṃ, itarāni pana	1705	
PA_atk-vin01_a:1705_1	tīṇi catukkāni ettha pattajjhānassa vedanācittadhammānupassanāvasena vuttāni, tasmā	1705	
PA_atk-vin01_a:1705_2	idaṃ kammaṭṭhānaṃ bhāvetvā ānāpānassaticatutthajjhānapadaṭṭhānāya vipassanāya saha	1705	
PA_atk-vin01_a:1705_3	paṭisambhidāhi arahattaṃ pāpuṇitukāmena buddhaputtena yaṃ kātabbaṃ taṃ sabbaṃ idheva	1705	
PA_atk-vin01_a:1705_4	tāva ādikammikassa kulaputtassa vasena ādito pabhuti evaṃ veditabbaṃ. Catubbidhaṃ	1705	
PA_atk-vin01_a:1705_5	tāva sīlaṃ visodhetabbaṃ. Tattha tividhā visodhanā – anāpajjanaṃ, āpannavuṭṭhānaṃ,	1705	
PA_atk-vin01_a:1705_6	kilesehi ca appatipīḷanaṃ. Evaṃ visuddhasīlassa hi bhāvanā sampajjati. Yampidaṃ cetiyaṅgaṇavattaṃ	1705	
PA_atk-vin01_a:1705_7	bodhiyaṅgaṇavattaṃ upajjhāyavattaṃ ācariyavattaṃ jantāgharavattaṃ uposathāgāravattaṃ	1705	
PA_atk-vin01_a:1705_8	dveasīti khandhakavattāni cuddasavidhaṃ mahāvattanti imesaṃ vasena ābhisamācārikasīlaṃ	1705	
PA_atk-vin01_a:1705_9	vuccati, tampi sādhukaṃ paripūretabbaṃ. Yo hi “ahaṃ sīlaṃ rakkhāmi, kiṃ ābhisamācārikena	1705	
PA_atk-vin01_a:1705_10	kamma”nti vadeyya, tassa sīlaṃ paripūressatīti netaṃ ṭhānaṃ vijjati. Ābhisamācārikavatte	17051	
PA_atk-vin01_a:1705_11	pana paripūre sīlaṃ paripūrati, sīle paripūre samādhi gabbhaṃ gaṇhāti. Vuttañhetaṃ	17051	
PA_atk-vin01_a:1705_12	bhagavatā – “so vata, bhikkhave, bhikkhu ābhisamācārikaṃ dhammaṃ aparipūretvā ‘sīlāni	17051	
PA_atk-vin01_a:1705_13	paripūressatī’ti netaṃ ṭhānaṃ vijjatī”ti vitthāretabbaṃ. Tasmā tena yampidaṃ cetiyaṅgaṇavattādi	17051	
PA_atk-vin01_a:1705_14	ābhisamācārikasīlaṃ vuccati, tampi sādhukaṃ paripūretabbaṃ. Tato –	17051	
PA_atk-vin01_a:1706	“Āvāso ca kulaṃ lābho, gaṇo kammañca pañcamaṃ;	170	
PA_atk-vin01_a:1707	Addhānaṃ ñāti ābādho, gantho iddhīti te dasā”ti.	170	
PA_atk-vin01_a:1708	Evaṃ vuttesu dasasu palibodhesu yo palibodho atthi, so upacchinditabbo.	170	
PA_atk-vin01_a:1709_0	Evaṃ upacchinnapalibodhena kammaṭṭhānaṃ uggahetabbaṃ. Tampi duvidhaṃ hoti – sabbatthakakammaṭṭhānañca	1709	
PA_atk-vin01_a:1709_1	pārihāriyakammaṭṭhānañca. Tattha sabbatthakakammaṭṭhānaṃ nāma bhikkhusaṅghādīsu mettā	1709	
PA_atk-vin01_a:1709_2	maraṇassati ca asubhasaññātipi eke. Kammaṭṭhānikena hi bhikkhunā paṭhamaṃ tāva paricchinditvā	1709	
PA_atk-vin01_a:1709_3	sīmaṭṭhakabhikkhusaṅghe mettā bhāvetabbā; tato sīmaṭṭhakadevatāsu, tato gocaragāme	1709	
PA_atk-vin01_a:1709_4	issarajane, tato tattha manusse upādāya sabbasattesu. So hi bhikkhusaṅghe mettāya	1709	
PA_atk-vin01_a:1709_5	sahavāsīnaṃ muducittataṃ janeti, athassa sukhasaṃvāsatā hoti. Sīmaṭṭhakadevatāsu	1709	
PA_atk-vin01_a:1709_6	mettāya mudukatacittāhi devatāhi dhammikāya rakkhāya susaṃvihitārakkho hoti. Gocaragāme	1709	
PA_atk-vin01_a:1709_7	issarajane mettāya mudukatacittasantānehi issarehi dhammikāya rakkhāya surakkhitaparikkhāro	1709	
PA_atk-vin01_a:1709_8	hoti. Tattha manussesu mettāya pasāditacittehi tehi aparibhūto hutvā vicarati. Sabbasattesu	1709	
PA_atk-vin01_a:1709_9	mettāya sabbattha appaṭihatacāro hoti.	1709	
PA_atk-vin01_a:1710_0	Maraṇassatiyā pana “avassaṃ maritabba”nti cintento anesanaṃ pahāya uparūparivaḍḍhamānasaṃvego	1710	
PA_atk-vin01_a:1710_1	anolīnavuttiko hoti. Asubhasaññāya dibbesupi ārammaṇesu taṇhā nuppajjati. Tenassetaṃ	1710	
PA_atk-vin01_a:1710_2	tayaṃ evaṃ bahūpakārattā “sabbattha atthayitabbaṃ icchitabba”nti katvā adhippetassa	1710	
PA_atk-vin01_a:1710_3	ca yogānuyogakammassa padaṭṭhānattā “sabbatthakakammaṭṭhāna”nti vuccati.	1710	
PA_atk-vin01_a:1711_0	Aṭṭhatiṃsārammaṇesu pana yaṃ yassa caritānukūlaṃ, taṃ tassa niccaṃ pariharitabbattā	1711	
PA_atk-vin01_a:1711_1	yathāvutteneva nayena “pārihāriyakammaṭṭhāna”ntipi vuccati. Idha pana idameva ānāpānassatikammaṭṭhānaṃ	1711	
PA_atk-vin01_a:1711_2	“pārihāriyakammaṭṭhāna”nti vuccati. Ayamettha saṅkhepo. Vitthāro pana sīlavisodhanakathaṃ	1711	
PA_atk-vin01_a:1711_3	palibodhupacchedakathañca icchantena visuddhimaggato gahetabbo.	1711	
PA_atk-vin01_a:1712_0	Evaṃ visuddhasīlena pana upacchinnapalibodhena ca idaṃ kammaṭṭhānaṃ uggaṇhantena	1712	
PA_atk-vin01_a:1712_1	imināva kammaṭṭhānena catutthajjhānaṃ nibbattetvā vipassanaṃ vaḍḍhetvā arahattaṃ	1712	
PA_atk-vin01_a:1712_2	pattassa buddhaputtassa santike uggahetabbaṃ. Taṃ alabhantena anāgāmissa, tampi alabhantena	1712	
PA_atk-vin01_a:1712_3	sakadāgāmissa, tampi alabhantena sotāpannassa, tampi alabhantena ānāpānacatutthajjhānalābhissa,	1712	
PA_atk-vin01_a:1712_4	tampi alabhantena pāḷiyā aṭṭhakathāya ca asammūḷhassa vinicchayācariyassa santike	1712	
PA_atk-vin01_a:1712_5	uggahetabbaṃ. Arahantādayo hi attanā adhigatamaggameva ācikkhanti. Ayaṃ pana gahanapadese	1712	
PA_atk-vin01_a:1712_6	mahāhatthipathaṃ nīharanto viya sabbattha asammūḷho sappāyāsappāyaṃ paricchinditvā katheti.	1712	
PA_atk-vin01_a:1713_0	Tatrāyaṃ anupubbikathā – tena bhikkhunā sallahukavuttinā vinayācārasampannena vuttappakāramācariyaṃ	1713	
PA_atk-vin01_a:1713_1	upasaṅkamitvā vattapaṭipattiyā ārādhitacittassa tassa santike pañcasandhikaṃ kammaṭṭhānaṃ	1713	
PA_atk-vin01_a:1713_2	uggahetabbaṃ. Tatrime pañca sandhayo – uggaho, paripucchā, upaṭṭhānaṃ, appanā, lakkhaṇanti.	1713	
PA_atk-vin01_a:1713_3	Tattha “uggaho” nāma kammaṭṭhānassa uggaṇhanaṃ, “paripucchā” nāma kammaṭṭhānassa	1713	
PA_atk-vin01_a:1713_4	paripucchanā, “upaṭṭhānaṃ” nāma kammaṭṭhānassa upaṭṭhānaṃ, “appanā” nāma kammaṭṭhānappanā,	1713	
PA_atk-vin01_a:1713_5	“lakkhaṇaṃ” nāma kammaṭṭhānassa lakkhaṇaṃ. “Evaṃlakkhaṇamidaṃ kammaṭṭhāna”nti kammaṭṭhānasabhāvūpadhāraṇanti vuttaṃ hoti.	1713	
PA_atk-vin01_a:1714_0	Evaṃ pañcasandhikaṃ kammaṭṭhānaṃ uggaṇhanto attanāpi na kilamati, ācariyampi na viheṭheti;	1714	
PA_atk-vin01_a:1714_1	tasmā thokaṃ uddisāpetvā bahukālaṃ sajjhāyitvā evaṃ pañcasandhikaṃ kammaṭṭhānaṃ uggahetvā	1714	
PA_atk-vin01_a:1714_2	sace tattha sappāyaṃ hoti, tattheva vasitabbaṃ. No ce tattha sappāyaṃ hoti, ācariyaṃ	1714	
PA_atk-vin01_a:1714_3	āpucchitvā sace mandapañño yojanaparamaṃ gantvā, sace tikkhapañño dūrampi gantvā	1714	
PA_atk-vin01_a:1714_4	aṭṭhārasasenāsanadosavivajjitaṃ, pañcasenāsanaṅgasamannāgataṃ senāsanaṃ upagamma	1714	
PA_atk-vin01_a:1714_5	tattha vasantena upacchinnakhuddakapalibodhena katabhattakiccena bhattasammadaṃ paṭivinodetvā	1714	
PA_atk-vin01_a:1714_6	ratanattayaguṇānussaraṇena cittaṃ sampahaṃsetvā ācariyuggahato ekapadampi asammussantena	1714	
PA_atk-vin01_a:1714_7	idaṃ ānāpānassatikammaṭṭhānaṃ manasikātabbaṃ. Ayamettha saṅkhepo. Vitthāro pana imaṃ	1714	
PA_atk-vin01_a:1714_8	kathāmaggaṃ icchantena visuddhimaggato gahetabbo.	1714	
PA_atk-vin01_a:1715	Yaṃ pana vuttaṃ “idaṃ ānāpānassatikammaṭṭhānaṃ manasikātabba”nti tatrāyaṃ manasikāravidhi –	171	
PA_atk-vin01_a:1716	“Gaṇanā anubandhanā, phusanā ṭhapanā sallakkhaṇā;	171	
PA_atk-vin01_a:1717	Vivaṭṭanā pārisuddhi, tesañca paṭipassanā”ti. ;	171	
PA_atk-vin01_a:1718_0	“Gaṇanā”ti gaṇanāyeva. “Anubandhanā”ti anuvahanā. “Phusanā”ti phuṭṭhaṭṭhānaṃ. “Ṭhapanā”ti	1718	
PA_atk-vin01_a:1718_1	appanā. “Sallakkhaṇā”ti vipassanā. “Vivaṭṭanā”ti maggo. “Pārisuddhī”ti phalaṃ. “Tesañca	1718	
PA_atk-vin01_a:1718_2	paṭipassanā”ti paccavekkhaṇā. Tattha iminā ādikammikakulaputtena paṭhamaṃ gaṇanāya	1718	
PA_atk-vin01_a:1718_3	idaṃ kamaṭṭhānaṃ manasikātabbaṃ. Gaṇentena ca pañcannaṃ heṭṭhā na ṭhapetabbaṃ, dasannaṃ	1718	
PA_atk-vin01_a:1718_4	upari na netabbaṃ, antare khaṇḍaṃ na dassetabbaṃ. Pañcannaṃ heṭṭhā ṭhapentassa hi	1718	
PA_atk-vin01_a:1718_5	sambādhe okāse cittuppādo vipphandati, sambādhe vaje sanniruddhagogaṇo viya. Dasannaṃ	1718	
PA_atk-vin01_a:1718_6	upari nentassa gaṇanānissitova cittuppādo hoti. Antarā khaṇḍaṃ dassentassa “sikhāppattaṃ	1718	
PA_atk-vin01_a:1718_7	nu kho me kammaṭṭhānaṃ, no”ti cittaṃ vikampati. Tasmā ete dose vajjetvā gaṇetabbaṃ.	1718	
PA_atk-vin01_a:1719_0	Gaṇentena ca paṭhamaṃ dandhagaṇanāya dhaññamāpakagaṇanāya gaṇetabbaṃ. Dhaññamāpako	1719	
PA_atk-vin01_a:1719_1	hi nāḷiṃ pūretvā “eka”nti vatvā okirati. Puna pūrento kiñci kacavaraṃ disvā taṃ chaḍḍento	1719	
PA_atk-vin01_a:1719_2	“ekaṃ eka”nti vadati. Esa nayo “dve dve”tiādīsu. Evameva imināpi assāsapassāsesu	1719	
PA_atk-vin01_a:1719_3	yo upaṭṭhāti taṃ gahetvā “ekaṃ eka”nti ādiṃkatvā yāva “dasa dasā”ti pavattamānaṃ	1719	
PA_atk-vin01_a:1719_4	pavattamānaṃ upalakkhetvāva gaṇetabbaṃ. Tassevaṃ gaṇayato nikkhamantā ca pavisantā	1719	
PA_atk-vin01_a:1719_5	ca assāsapassāsā pākaṭā honti.	1719	
PA_atk-vin01_a:1720_0	Athānena taṃ dandhagaṇanaṃ dhaññamāpakagaṇanaṃ pahāya sīghagaṇanāya gopālakagaṇanāya	1720	
PA_atk-vin01_a:1720_1	gaṇetabbaṃ. Cheko hi gopālako sakkharāyo ucchaṅgena gahetvā rajjudaṇḍahattho pātova	1720	
PA_atk-vin01_a:1720_2	vajaṃ gantvā gāvo piṭṭhiyaṃ paharitvā palighatthambhamatthake nisinno dvāraṃ pattaṃ	1720	
PA_atk-vin01_a:1720_3	pattaṃyeva gāvaṃ “eko dve”ti sakkharaṃ khipitvā khipitvā gaṇeti. Tiyāmarattiṃ sambādhe	1720	
PA_atk-vin01_a:1720_4	okāse dukkhaṃ vutthagogaṇo nikkhamanto aññamaññaṃ upanighaṃsanto vegena vegena puñjo	1720	
PA_atk-vin01_a:1720_5	puñjo hutvā nikkhamati. So vegena vegena “tīṇi cattāri pañca dasā”ti gaṇetiyeva.	1720	
PA_atk-vin01_a:1720_6	Evamimassāpi purimanayena gaṇayato assāsapassāsā pākaṭā hutvā sīghaṃ sīghaṃ punappunaṃ	1720	
PA_atk-vin01_a:1720_7	sañcaranti. Tato tena “punappunaṃ sañcarantī”ti ñatvā anto ca bahi ca aggahetvā dvārappattaṃ	1720	
PA_atk-vin01_a:1720_8	dvārappattaṃyeva gahetvā “eko dve tīṇi cattāri pañca, eko dve tīṇi cattāri pañca	1720	
PA_atk-vin01_a:1720_9	cha, eko dve tīṇi cattāri pañca cha satta…pe… aṭṭha… nava… dasā”ti sīghaṃ sīghaṃ	1720	
PA_atk-vin01_a:1720_10	gaṇetabbameva. Gaṇanāpaṭibaddhe hi kammaṭṭhāne gaṇanābaleneva cittaṃ ekaggaṃ hoti	17201	
PA_atk-vin01_a:1720_11	arittūpatthambhanavasena caṇḍasote nāvāṭhapanamiva.	17201	
PA_atk-vin01_a:1721_0	Tassevaṃ sīghaṃ sīghaṃ gaṇayato kammaṭṭhānaṃ nirantarappavattaṃ viya hutvā upaṭṭhāti.	1721	
PA_atk-vin01_a:1721_1	Atha “nirantaraṃ pavattatī”ti ñatvā anto ca bahi ca vātaṃ apariggahetvā purimanayeneva	1721	
PA_atk-vin01_a:1721_2	vegena vegena gaṇetabbaṃ. Antopavisanavātena hi saddhiṃ cittaṃ pavesayato abbhantaraṃ	1721	
PA_atk-vin01_a:1721_3	vātabbhāhataṃ medapūritaṃ viya hoti, bahinikkhamanavātena saddhiṃ cittaṃ nīharato	1721	
PA_atk-vin01_a:1721_4	bahiddhā puthuttārammaṇe cittaṃ vikkhipati. Phuṭṭhokāse pana satiṃ ṭhapetvā bhāventasseva	1721	
PA_atk-vin01_a:1721_5	bhāvanā sampajjati. Tena vuttaṃ – “anto ca bahi ca vātaṃ apariggahetvā purimanayeneva	1721	
PA_atk-vin01_a:1721_6	vegena vegena gaṇetabba”nti.	1721	
PA_atk-vin01_a:1722_0	Kīva ciraṃ panetaṃ gaṇetabbanti? Yāva vinā gaṇanāya assāsapassāsārammaṇe sati santiṭṭhati.	1722	
PA_atk-vin01_a:1722_1	Bahi visaṭavitakkavicchedaṃ katvā assāsapassāsārammaṇe sati saṇṭhapanatthaṃyeva hi gaṇanāti.	1722	
PA_atk-vin01_a:1723_0	Evaṃ gaṇanāya manasikatvā anubandhanāya manasikātabbaṃ. Anubandhanā nāma gaṇanaṃ	1723	
PA_atk-vin01_a:1723_1	paṭisaṃharitvā satiyā nirantaraṃ assāsapassāsānaṃ anugamanaṃ; tañca kho na ādimajjhapariyosānānugamanavasena.	1723	
PA_atk-vin01_a:1723_2	Bahinikkhamanavātassa hi nābhi ādi, hadayaṃ majjhaṃ, nāsikaggaṃ pariyosānaṃ. Abbhantarapavisanavātassa	1723	
PA_atk-vin01_a:1723_3	nāsikaggaṃ ādi, hadayaṃ majjhaṃ, nābhi pariyosānaṃ. Tañcassa anugacchato vikkhepagataṃ	1723	
PA_atk-vin01_a:1723_4	cittaṃ sāraddhāya ceva hoti iñjanāya ca. Yathāha –	1723	
PA_atk-vin01_a:1724_0	“Assāsādimajjhapariyosānaṃ satiyā anugacchato ajjhattaṃ vikkhepagatena cittena kāyopi	1724	
PA_atk-vin01_a:1724_1	cittampi sāraddhā ca honti iñjitā ca phanditā ca. Passāsādimajjhapariyosānaṃ satiyā	1724	
PA_atk-vin01_a:1724_2	anugacchato bahiddhā vikkhepagatena cittena kāyopi cittampi sāraddhā ca honti iñjitā ca phanditā cā”ti.	1724	
PA_atk-vin01_a:1725_0	Tasmā anubandhanāya manasikarontena na ādimajjhapariyosānavasena manasikātabbaṃ.	1725	
PA_atk-vin01_a:1725_1	Apica kho phusanāvasena ca ṭhapanāvasena ca manasikātabbaṃ. Gaṇanānubandhanāvasena	1725	
PA_atk-vin01_a:1725_2	viya hi phusanāṭhapanāvasena visuṃ manasikāro natthi. Phuṭṭhaphuṭṭhaṭṭhāneyeva pana	1725	
PA_atk-vin01_a:1725_3	gaṇento gaṇanāya ca phusanāya ca manasi karoti. Tattheva gaṇanaṃ paṭisaṃharitvā te	1725	
PA_atk-vin01_a:1725_4	satiyā anubandhanto appanāvasena ca cittaṃ ṭhapento “anubandhanāya ca phusanāya ca	1725	
PA_atk-vin01_a:1725_5	ṭhapanāya ca manasi karotī”ti vuccati. Svāyamattho aṭṭhakathāyaṃ vuttapaṅguḷadovārikopamāhi	1725	
PA_atk-vin01_a:1725_6	paṭisambhidāyaṃ vuttakakacopamāya ca veditabbo.	1725	
PA_atk-vin01_a:1726_0	Tatrāyaṃ paṅguḷopamā – “seyyathāpi paṅguḷo dolāya kīḷataṃ mātāputtānaṃ dolaṃ khipitvā	1726	
PA_atk-vin01_a:1726_1	tattheva dolatthambhamūle nisinno kamena āgacchantassa ca gacchantassa ca dolāphalakassa	1726	
PA_atk-vin01_a:1726_2	ubho koṭiyo majjhañca passati, na ca ubhokoṭimajjhānaṃ dassanatthaṃ byāvaṭo hoti.	1726	
PA_atk-vin01_a:1726_3	Evamevāyaṃ bhikkhu sativasena upanibandhanatthambhamūle ṭhatvā assāsapassāsadolaṃ	1726	
PA_atk-vin01_a:1726_4	khipitvā tattheva nimitte satiyā nisinno kamena āgacchantānañca gacchantānañca phuṭṭhaṭṭhāne	1726	
PA_atk-vin01_a:1726_5	assāsapassāsānaṃ ādimajjhapariyosānaṃ satiyā anugacchanto tattha ca cittaṃ ṭhapento	1726	
PA_atk-vin01_a:1726_6	passati, na ca tesaṃ dassanatthaṃ byāvaṭo hoti. Ayaṃ paṅguḷopamā.	1726	
PA_atk-vin01_a:1727_0	Ayaṃ pana dovārikopamā – “seyyathāpi dovāriko nagarassa anto ca bahi ca purise ‘ko	1727	
PA_atk-vin01_a:1727_1	tvaṃ, kuto vā āgato, kuhiṃ vā gacchasi, kiṃ vā te hatthe’ti na vīmaṃsati, na hi tassa	1727	
PA_atk-vin01_a:1727_2	te bhārā. Dvārappattaṃ dvārappattaṃyeva pana vīmaṃsati; evameva imassa bhikkhuno	1727	
PA_atk-vin01_a:1727_3	anto paviṭṭhavātā ca bahi nikkhantavātā ca na bhārā honti, dvārappattā dvārappattāyeva	1727	
PA_atk-vin01_a:1727_4	bhārāti. Ayaṃ dovārikopamā.	1727	
PA_atk-vin01_a:1728	Kakacopamā pana āditopabhuti evaṃ veditabbā. Vuttañhetaṃ –	172	
PA_atk-vin01_a:1729	“Nimittaṃ assāsapassāsā, anārammaṇamekacittassa;	172	
PA_atk-vin01_a:1730	Ajānato ca tayo dhamme, bhāvanānupalabbhati.	173	
PA_atk-vin01_a:1731	“Nimittaṃ assāsapassāsā, anārammaṇamekacittassa;	173	
PA_atk-vin01_a:1732	Jānato ca tayo dhamme, bhāvanā upalabbhatī”ti. ;	173	
PA_atk-vin01_a:1733_0	Kathaṃ ime tayo dhammā ekacittassa ārammaṇaṃ na honti, na cime tayo dhammā aviditā	1733	
PA_atk-vin01_a:1733_1	honti, na ca cittaṃ vikkhepaṃ gacchati, padhānañca paññāyati, payogañca sādheti,	1733	
PA_atk-vin01_a:1733_2	visesamadhigacchati? Seyyathāpi rukkho same bhūmibhāge nikkhitto, tamenaṃ puriso	1733	
PA_atk-vin01_a:1733_3	kakacena chindeyya, rukkhe phuṭṭhakakacadantānaṃ vasena purisassa sati upaṭṭhitā	1733	
PA_atk-vin01_a:1733_4	hoti, na āgate vā gate vā kakacadante manasi karoti, na āgatā vā gatā vā kakacadantā	1733	
PA_atk-vin01_a:1733_5	aviditā honti, padhānañca paññāyati, payogañca sādheti.	1733	
PA_atk-vin01_a:1734_0	Yathā rukkho same bhūmibhāge nikkhitto; evaṃ upanibandhananimittaṃ. Yathā kakacadantā;	1734	
PA_atk-vin01_a:1734_1	evaṃ assāsapassāsā. Yathā rukkhe phuṭṭhakakacadantānaṃ vasena purisassa sati upaṭṭhitā	1734	
PA_atk-vin01_a:1734_2	hoti, na āgate vā gate vā kakacadante manasi karoti, na āgatā vā gatā vā kakacadantā	1734	
PA_atk-vin01_a:1734_3	aviditā honti, padhānañca paññāyati, payogañca sādheti, evameva bhikkhu nāsikagge	1734	
PA_atk-vin01_a:1734_4	vā mukhanimitte vā satiṃ upaṭṭhapetvā nisinno hoti, na āgate vā gate vā assāsapassāse	1734	
PA_atk-vin01_a:1734_5	manasi karoti, na āgatā vā gatā vā assāsapassāsā aviditā honti, padhānañca paññāyati,	1734	
PA_atk-vin01_a:1734_6	payogañca sādheti, visesamadhigacchati.	1734	
PA_atk-vin01_a:1735_0	Padhānanti katamaṃ padhānaṃ? Āraddhavīriyassa kāyopi cittampi kammaniyaṃ hoti – idaṃ	1735	
PA_atk-vin01_a:1735_1	padhānaṃ. Katamo payogo? Āraddhavīriyassa upakkilesā pahīyanti, vitakkā vūpasammanti	1735	
PA_atk-vin01_a:1735_2	– ayaṃ payogo. Katamo viseso? Āraddhavīriyassa saṃyojanā pahīyanti, anusayā byantī	1735	
PA_atk-vin01_a:1735_3	honti – ayaṃ viseso. Evaṃ ime tayo dhammā ekacittassa ārammaṇā na honti, na cime	1735	
PA_atk-vin01_a:1735_4	tayo dhammā aviditā honti, na ca cittaṃ vikkhepaṃ gacchati, padhānañca paññāyati,	1735	
PA_atk-vin01_a:1735_5	payogañca sādheti, visesamadhigacchati.	1735	
PA_atk-vin01_a:1736	“Ānāpānassatī yassa, paripuṇṇā subhāvitā;	173	
PA_atk-vin01_a:1737	Anupubbaṃ paricitā, yathā buddhena desitā;	173	
PA_atk-vin01_a:1738	So imaṃ lokaṃ pabhāseti, abbhā muttova candimā”ti. ;	173	
PA_atk-vin01_a:1739_0	Ayaṃ kakacopamā. Idha panassa āgatāgatavasena amanasikāramattameva payojananti veditabbaṃ.	1739	
PA_atk-vin01_a:1739_1	Idaṃ kammaṭṭhānaṃ manasikaroto kassaci nacireneva nimittañca uppajjati, avasesajjhānaṅgapaṭimaṇḍitā	1739	
PA_atk-vin01_a:1739_2	appanāsaṅkhātā ṭhapanā ca sampajjati. Kassaci pana gaṇanāvaseneva manasikārakālatopabhuti	1739	
PA_atk-vin01_a:1739_3	anukkamato oḷārikaassāsapassāsanirodhavasena kāyadarathe vūpasante kāyopi cittampi	1739	
PA_atk-vin01_a:1739_4	lahukaṃ hoti, sarīraṃ ākāse laṅghanākārappattaṃ viya hoti. Yathā sāraddhakāyassa	1739	
PA_atk-vin01_a:1739_5	mañce vā pīṭhe vā nisīdato mañcapīṭhaṃ onamati, vikūjati, paccattharaṇaṃ valiṃ gaṇhāti.	1739	
PA_atk-vin01_a:1739_6	Asāraddhakāyassa pana nisīdato neva mañcapīṭhaṃ onamati, na vikūjati, na paccattharaṇaṃ	1739	
PA_atk-vin01_a:1739_7	valiṃ gaṇhāti, tūlapicupūritaṃ viya mañcapīṭhaṃ hoti. Kasmā? Yasmā asāraddho kāyo	1739	
PA_atk-vin01_a:1739_8	lahuko hoti; evameva gaṇanāvasena manasikārakālatopabhuti anukkamato oḷārikaassāsapassāsanirodhavasena	1739	
PA_atk-vin01_a:1739_9	kāyadarathe vūpasante kāyopi cittampi lahukaṃ hoti, sarīraṃ ākāse laṅghanākārappattaṃ viya hoti.	1739	
PA_atk-vin01_a:1740_0	Tassa oḷārike assāsapassāse niruddhe sukhumaassāsapassāsanimittārammaṇaṃ cittaṃ pavattati,	1740	
PA_atk-vin01_a:1740_1	tasmimpi niruddhe aparāparaṃ tato sukhumatarasukhumatamanimittārammaṇaṃ pavattatiyeva.	1740	
PA_atk-vin01_a:1740_2	Kathaṃ? Yathā puriso mahatiyā lohasalākāya kaṃsatāḷaṃ ākoṭeyya, ekappahārena mahāsaddo	1740	
PA_atk-vin01_a:1740_3	uppajjeyya, tassa oḷārikasaddārammaṇaṃ cittaṃ pavatteyya, niruddhe oḷārike sadde	1740	
PA_atk-vin01_a:1740_4	atha pacchā sukhumasaddanimittārammaṇaṃ, tasmimpi niruddhe aparāparaṃ tato sukhumatarasukhumatamasaddanimittārammaṇaṃ	1740	
PA_atk-vin01_a:1740_5	cittaṃ pavattateva; evanti veditabbaṃ. Vuttampi cetaṃ – “seyyathāpi kaṃse ākoṭite”ti vitthāro.	1740	
PA_atk-vin01_a:1741_0	Yathā hi aññāni kammaṭṭhānāni uparūpari vibhūtāni honti, na tathā idaṃ. Idaṃ pana	1741	
PA_atk-vin01_a:1741_1	uparūpari bhāventassa bhāventassa sukhumattaṃ gacchati, upaṭṭhānampi na upagacchati.	1741	
PA_atk-vin01_a:1741_2	Evaṃ anupaṭṭhahante pana tasmiṃ na tena bhikkhunā uṭṭhāyāsanā cammakhaṇḍaṃ papphoṭetvā	1741	
PA_atk-vin01_a:1741_3	gantabbaṃ. Kiṃ kātabbaṃ? “Ācariyaṃ pucchissāmī”ti vā “naṭṭhaṃ dāni me kammaṭṭhāna”nti	1741	
PA_atk-vin01_a:1741_4	vā na vuṭṭhātabbaṃ, iriyāpathaṃ vikopetvā gacchato hi kammaṭṭhānaṃ navanavameva hoti.	1741	
PA_atk-vin01_a:1741_5	Tasmā yathānisinneneva desato āharitabbaṃ.	1741	
PA_atk-vin01_a:1742_0	Tatrāyaṃ āharaṇūpāyo. Tena hi bhikkhunā kammaṭṭhānassa anupaṭṭhahanabhāvaṃ ñatvā	1742	
PA_atk-vin01_a:1742_1	iti paṭisañcikkhitabbaṃ – “ime assāsapassāsā nāma kattha atthi, kattha natthi, kassa	1742	
PA_atk-vin01_a:1742_2	vā atthi, kassa vā natthī”ti. Athevaṃ paṭisañcikkhatā “ime antomātukucchiyaṃ natthi,	1742	
PA_atk-vin01_a:1742_3	udake nimuggānaṃ natthi, tathā asaññībhūtānaṃ matānaṃ catutthajjhānasamāpannānaṃ	1742	
PA_atk-vin01_a:1742_4	rūpārūpabhavasamaṅgīnaṃ nirodhasamāpannāna”nti ñatvā evaṃ attanāva attā paṭicodetabbo	1742	
PA_atk-vin01_a:1742_5	– “nanu tvaṃ, paṇḍita, neva mātukucchigato, na udake nimuggo, na asaññībhūto, na	1742	
PA_atk-vin01_a:1742_6	mato, na catutthajjhānasamaāpanno, na rūpārūpabhavasamaṅgī, na nirodhasamāpanno,	1742	
PA_atk-vin01_a:1742_7	atthiyeva te assāsapassāsā, mandapaññatāya pana pariggahetuṃ na sakkosī”ti. Athānena	1742	
PA_atk-vin01_a:1742_8	pakatiphuṭṭhavaseneva cittaṃ ṭhapetvā manasikāro pavattetabbo. Ime hi dīghanāsikassa	1742	
PA_atk-vin01_a:1742_9	nāsā puṭaṃ ghaṭṭentā pavattanti, rassanāsikassa uttaroṭṭhaṃ. Tasmānena imaṃ nāma	1742	
PA_atk-vin01_a:1742_10	ṭhānaṃ ghaṭṭentīti nimittaṃ paṭṭhapetabbaṃ. Imameva hi atthavasaṃ paṭicca vuttaṃ	17421	
PA_atk-vin01_a:1742_11	bhagavatā – “nāhaṃ, bhikkhave, muṭṭhassatissa asampajānassa ānāpānassatibhāvanaṃ	17421	
PA_atk-vin01_a:1742_12	vadāmī”ti. Kiñcāpi hi yaṃkiñci kammaṭṭhānaṃ satassa sampajānasseva sampajjati, ito	17421	
PA_atk-vin01_a:1742_13	aññaṃ pana manasikarontassa pākaṭaṃ hoti. Idaṃ pana ānāpānassatikammaṭṭhānaṃ garukaṃ	17421	
PA_atk-vin01_a:1742_14	garukabhāvanaṃ buddhapaccekabuddhabuddhaputtānaṃ mahāpurisānameva manasikārabhūmibhūtaṃ,	17421	
PA_atk-vin01_a:1742_15	na ceva ittaraṃ, na ca ittarasattasamāsevitaṃ. Yathā yathā manasi karīyati, tathā	17421	
PA_atk-vin01_a:1742_16	tathā santañceva hoti sukhumañca. Tasmā ettha balavatī sati ca paññā ca icchitabbā.	17421	
PA_atk-vin01_a:1743_0	Yathā hi maṭṭhasāṭakassa tunnakaraṇakāle sūcipi sukhumā icchitabbā, sūcipāsavedhanampi	1743	
PA_atk-vin01_a:1743_1	tato sukhumataraṃ; evameva maṭṭhasāṭakasadisassa imassa kammaṭṭhānassa bhāvanākāle	1743	
PA_atk-vin01_a:1743_2	sūcipaṭibhāgā satipi sūcipāsavedhanapaṭibhāgā taṃsampayuttā paññāpi balavatī icchitabbā.	1743	
PA_atk-vin01_a:1743_3	Tāhi ca pana satipaññāhi samannāgatena bhikkhunā na te assāsapassāsā aññatra pakatiphuṭṭhokāsā pariyesitabbā.	1743	
PA_atk-vin01_a:1744_0	Yathā pana kassako kasiṃ kasitvā balibadde muñcitvā gocarābhimukhe katvā chāyāya	1744	
PA_atk-vin01_a:1744_1	nisinno vissameyya, athassa te balibaddā vegena aṭaviṃ paviseyyuṃ. Yo hoti cheko	1744	
PA_atk-vin01_a:1744_2	kassako so puna te gahetvā yojetukāmo na tesaṃ anupadaṃ gantvā aṭaviṃ āhiṇḍati. Atha	1744	
PA_atk-vin01_a:1744_3	kho rasmiñca patodañca gahetvā ujukameva tesaṃ nipātatitthaṃ gantvā nisīdati vā nipajjati	1744	
PA_atk-vin01_a:1744_4	vā. Atha te goṇe divasabhāgaṃ caritvā nipātatitthaṃ otaritvā nhatvā ca pivitvā ca	1744	
PA_atk-vin01_a:1744_5	paccuttaritvā ṭhite disvā rasmiyā bandhitvā patodena vijjhanto ānetvā yojetvā puna	1744	
PA_atk-vin01_a:1744_6	kammaṃ karoti; evameva tena bhikkhunā na te assāsapassāsā aññatra pakatiphuṭṭhokāsā	1744	
PA_atk-vin01_a:1744_7	pariyesitabbā. Satirasmiṃ pana paññāpatodañca gahetvā pakatiphuṭṭhokāse cittaṃ ṭhapetvā	1744	
PA_atk-vin01_a:1744_8	manasikāro pavattetabbo. Evañhissa manasikaroto nacirasseva te upaṭṭhahanti, nipātatitthe	1744	
PA_atk-vin01_a:1744_9	viya goṇā. Tato tena satirasmiyā bandhitvā tasmiṃyeva ṭhāne yojetvā paññāpatodena	1744	
PA_atk-vin01_a:1744_10	vijjhantena puna kammaṭṭhānaṃ anuyuñjitabbaṃ; tassevamanuyuñjato nacirasseva nimittaṃ	17441	
PA_atk-vin01_a:1744_11	upaṭṭhāti. Taṃ panetaṃ na sabbesaṃ ekasadisaṃ hoti; apica kho kassaci sukhasamphassaṃ	17441	
PA_atk-vin01_a:1744_12	uppādayamāno tūlapicu viya, kappāsapicu viya, vātadhārā viya ca upaṭṭhātīti ekacce āhu.	17441	
PA_atk-vin01_a:1745_0	Ayaṃ pana aṭṭhakathāvinicchayo – idañhi kassaci tārakarūpaṃ viya, maṇiguḷikā viya,	1745	
PA_atk-vin01_a:1745_1	muttāguḷikā viya ca kassaci kharasamphassaṃ hutvā kappāsaṭṭhi viya, sāradārusūci	1745	
PA_atk-vin01_a:1745_2	viya ca kassaci dīghapāmaṅgasuttaṃ viya, kusumadāmaṃ viya, dhūmasikhā viya ca kassaci	1745	
PA_atk-vin01_a:1745_3	vitthata makkaṭakasuttaṃ viya, valāhakapaṭalaṃ viya, padumapupphaṃ viya, rathacakkaṃ	1745	
PA_atk-vin01_a:1745_4	viya, candamaṇḍalaṃ viya, sūriyamaṇḍalaṃ viya ca upaṭṭhāti. Tañca panetaṃ yathā sambahulesu	1745	
PA_atk-vin01_a:1745_5	bhikkhūsu suttantaṃ sajjhāyitvā nisinnesu ekena bhikkhunā “tumhākaṃ kīdisaṃ hutvā	1745	
PA_atk-vin01_a:1745_6	idaṃ suttaṃ upaṭṭhātī”ti vutte eko “mayhaṃ mahatī pabbateyyā nadī viya hutvā upaṭṭhātī”ti	1745	
PA_atk-vin01_a:1745_7	āha. Aparo “mayhaṃ ekā vanarāji viya”. Añño “mayhaṃ sītacchāyo sākhāsampanno phalabhārabharitarukkho	1745	
PA_atk-vin01_a:1745_8	viyā”ti. Tesañhi taṃ ekameva suttaṃ saññānānatāya nānato upaṭṭhāti. Evaṃ ekameva	1745	
PA_atk-vin01_a:1745_9	kammaṭṭhānaṃ saññānānatāya nānato upaṭṭhāti. Saññajañhi etaṃ saññānidānaṃ saññāppabhavaṃ	1745	
PA_atk-vin01_a:1745_10	tasmā saññānānatāya nānato upaṭṭhātīti veditabbaṃ.	17451	
PA_atk-vin01_a:1746_0	Ettha ca aññameva assāsārammaṇaṃ cittaṃ, aññaṃ passāsārammaṇaṃ, aññaṃ nimittārammaṇaṃ	1746	
PA_atk-vin01_a:1746_1	yassa hi ime tayo dhammā natthi, tassa kammaṭṭhānaṃ neva appanaṃ na upacāraṃ pāpuṇāti.	1746	
PA_atk-vin01_a:1746_2	Yassa panime tayo dhammā atthi, tasseva kammaṭṭhānaṃ appanañca upacārañca pāpuṇāti. Vuttañhetaṃ –	1746	
PA_atk-vin01_a:1747	“Nimittaṃ assāsapassāsā, anārammaṇamekacittassa;	174	
PA_atk-vin01_a:1748	Ajānato ca tayo dhamme, bhāvanānupalabbhati.	174	
PA_atk-vin01_a:1749	“Nimittaṃ assāsapassāsā, anārammaṇamekacittassa;	174	
PA_atk-vin01_a:1750	Jānato ca tayo dhamme, bhāvanā upalabbhatī”ti. ;	175	
PA_atk-vin01_a:1751_0	Evaṃ upaṭṭhite pana nimitte tena bhikkhunā ācariyasantikaṃ gantvā ārocetabbaṃ – “mayhaṃ,	1751	
PA_atk-vin01_a:1751_1	bhante, evarūpaṃ nāma upaṭṭhātī”ti. Ācariyena pana “etaṃ nimitta”nti vā “na nimitta”nti	1751	
PA_atk-vin01_a:1751_2	vā na vattabbaṃ. “Evaṃ hoti, āvuso”ti vatvā pana “punappunaṃ manasi karohī”ti vattabbo.	1751	
PA_atk-vin01_a:1751_3	“Nimitta”nti hi vutte vosānaṃ āpajjeyya; “na nimitta”nti vutte nirāso visīdeyya.	1751	
PA_atk-vin01_a:1751_4	Tasmā tadubhayampi avatvā manasikāreyeva niyojetabboti. Evaṃ tāva dīghabhāṇakā. Majjhimabhāṇakā	1751	
PA_atk-vin01_a:1751_5	panāhu – “nimittamidaṃ, āvuso, kammaṭṭhānaṃ punappunaṃ manasi karohi sappurisāti	1751	
PA_atk-vin01_a:1751_6	vattabbo”ti. Athānena nimitteyeva cittaṃ ṭhapetabbaṃ. Evamassāyaṃ ito pabhuti ṭhapanāvasena	1751	
PA_atk-vin01_a:1751_7	bhāvanā hoti. Vuttañhetaṃ porāṇehi –	1751	
PA_atk-vin01_a:1752	“Nimitte ṭhapayaṃ cittaṃ, nānākāraṃ vibhāvayaṃ;	175	
PA_atk-vin01_a:1753	Dhīro assāsapassāse, sakaṃ cittaṃ nibandhatī”ti. ;	175	
PA_atk-vin01_a:1754_0	Tassevaṃ nimittupaṭṭhānato pabhuti nīvaraṇāni vikkhambhitāneva honti kilesā sannisinnāva	1754	
PA_atk-vin01_a:1754_1	sati upaṭṭhitāyeva, cittaṃ samāhitameva. Idañhi dvīhākārehi cittaṃ samāhitaṃ nāma	1754	
PA_atk-vin01_a:1754_2	hohi – upacārabhūmiyaṃ vā nīvaraṇappahānena, paṭilābhabhūmiyaṃ vā aṅgapātubhāvena.	1754	
PA_atk-vin01_a:1754_3	Tattha “upacārabhūmī”ti upacārasamādhi; “paṭilābhabhūmī”ti appanāsamādhi. Tesaṃ kiṃ	1754	
PA_atk-vin01_a:1754_4	nānākaraṇaṃ? Upacārasamādhi kusalavīthiyaṃ javitvā bhavaṅgaṃ otarati, appanāsamādhi	1754	
PA_atk-vin01_a:1754_5	divasabhāge appetvā nisinnassa divasabhāgampi kusalavīthiyaṃ javati, na bhavaṅgaṃ	1754	
PA_atk-vin01_a:1754_6	otarati. Imesu dvīsu samādhīsu nimittapātubhāvena upacārasamādhinā samāhitaṃ cittaṃ	1754	
PA_atk-vin01_a:1754_7	hoti. Athānena taṃ nimittaṃ neva vaṇṇato manasikātabbaṃ, na lakkhaṇato paccavekkhitabbaṃ.	1754	
PA_atk-vin01_a:1754_8	Apica kho khattiyamahesiyā cakkavattigabbho viya kassakena sāliyavagabbho viya ca	1754	
PA_atk-vin01_a:1754_9	appamattena rakkhitabbaṃ; rakkhitaṃ hissa phaladaṃ hoti.	1754	
PA_atk-vin01_a:1755	“Nimittaṃ rakkhato laddha, parihāni na vijjati;	175	
PA_atk-vin01_a:1756	Ārakkhamhi asantamhi, laddhaṃ laddhaṃ vinassatī”ti.	175	
PA_atk-vin01_a:1757_0	Tatrāyaṃ rakkhaṇūpāyo – tena bhikkhunā āvāso, gocaro, bhassaṃ, puggalo, bhojanaṃ,	1757	
PA_atk-vin01_a:1757_1	utu, iriyāpathoti imāni satta asappāyāni vajjetvā tāneva satta sappāyāni sevantena	1757	
PA_atk-vin01_a:1757_2	punappunaṃ taṃ nimittaṃ manasikātabbaṃ.	1757	
PA_atk-vin01_a:1758_0	Evaṃ sappāyasevanena nimittaṃ thiraṃ katvā vuḍḍhiṃ virūḷhiṃ gamayitvā vatthuvisadakiriyā,	1758	
PA_atk-vin01_a:1758_1	indriyasamattapaṭipādanatā, nimittakusalatā, yasmiṃ samaye cittaṃ sapaggahetabba	1758	
PA_atk-vin01_a:1758_2	tasmiṃ samaye cittapaggaṇhanā, yasmiṃ samaye cittaṃ niggahetabbaṃ tasmiṃ samaye cittaniggaṇhanā,	1758	
PA_atk-vin01_a:1758_3	yasmiṃ samaye cittaṃ sampahaṃsetabbaṃ tasmiṃ samaye sampahaṃsetabbaṃ tasmiṃ samaye	1758	
PA_atk-vin01_a:1758_4	cittasampahaṃsanā, yasmiṃ samaye cittaṃ ajjhupekkhitabbaṃ tasmiṃ samaye cittaajjhupekkhanā,	1758	
PA_atk-vin01_a:1758_5	asamāhitapuggalaparivajjanā, samāhitapuggalasevanā, tadadhimuttatāti imāni dasa appanākosallāni	1758	
PA_atk-vin01_a:1758_6	avijahantena yogo karaṇīyo.	1758	
PA_atk-vin01_a:1759_0	Tassevaṃ anuyuttassa viharato idāni appanā uppajjissatīti bhavaṅgaṃ vicchinditvā	1759	
PA_atk-vin01_a:1759_1	nimittārammaṇaṃ manodvārāvajjanaṃ uppajjati. Tasmiñca niruddhe tadevārammaṇaṃ gahetvā	1759	
PA_atk-vin01_a:1759_2	cattāri pañca vā javanāni, yesaṃ paṭhamaṃ parikammaṃ, dutiyaṃ upacāraṃ, tatiyaṃ anulomaṃ,	1759	
PA_atk-vin01_a:1759_3	catutthaṃ gotrabhu, pañcamaṃ appanācittaṃ. Paṭhamaṃ vā parikammañceva upacārañca,	1759	
PA_atk-vin01_a:1759_4	dutiyaṃ anulomaṃ, tatiyaṃ gotrabhu, catutthaṃ appanācittanti vuccati. Catutthameva	1759	
PA_atk-vin01_a:1759_5	hi pañcamaṃ vā appeti, na chaṭṭhaṃ sattamaṃ vā āsannabhavaṅgapātattā.	1759	
PA_atk-vin01_a:1760_0	Ābhidhammikagodattatthero panāha – “āsevanapaccayena kusalā dhammā balavanto honti;	1760	
PA_atk-vin01_a:1760_1	tasmā chaṭṭhaṃ sattamaṃ vā appetī”ti. Taṃ aṭṭhakathāsu paṭikkhittaṃ. Tattha pubbabhāgacittāni	1760	
PA_atk-vin01_a:1760_2	kāmāvacarāni honti, appanācittaṃ pana rūpāvacaraṃ. Evamanena pañcaṅgavippahīnaṃ,	1760	
PA_atk-vin01_a:1760_3	pañcaṅgasamannāgataṃ, dasalakkhaṇasampannaṃ, tividhakalyāṇaṃ, paṭhamajjhānaṃ adhigataṃ	1760	
PA_atk-vin01_a:1760_4	hoti. So tasmiṃyevārammaṇe vitakkādayo vūpasametvā dutiyatatiyacatutthajjhānāni pāpuṇāti.	1760	
PA_atk-vin01_a:1760_5	Ettāvatā ca ṭhapanāvasena bhāvanāya pariyosānappatto hoti. Ayamettha saṅkhepakathā.	1760	
PA_atk-vin01_a:1760_6	Vitthāro pana icchantena visuddhimaggato gahetabbo.	1760	
PA_atk-vin01_a:1761_0	Evaṃ pattacatutthajjhāno panettha bhikkhu sallakkhaṇāvivaṭṭanāvasena kammaṭṭhānaṃ	1761	
PA_atk-vin01_a:1761_1	vaḍḍhetvā pārisuddhiṃ pattukāmo tadeva jhānaṃ āvajjanasamāpajjanaadhiṭṭhānavuṭṭhānapaccavekkhaṇasaṅkhātehi	1761	
PA_atk-vin01_a:1761_2	pañcahākārehi vasippattaṃ paguṇaṃ katvā arūpapubbaṅgamaṃ vā rūpaṃ, rūpapubbaṅgamaṃ	1761	
PA_atk-vin01_a:1761_3	vā arūpanti rūpārūpaṃ pariggahetvā vipassanaṃ paṭṭhapeti. Kathaṃ? So hi jhānā vuṭṭhahitvā	1761	
PA_atk-vin01_a:1761_4	jhānaṅgāni pariggahetvā tesaṃ nissayaṃ hadayavatthuṃ taṃ nissayāni ca bhūtāni tesañca	1761	
PA_atk-vin01_a:1761_5	nissayaṃ sakalampi karajakāyaṃ passati. Tato “jhānaṅgāni arūpaṃ, vatthādīni rūpa”nti	1761	
PA_atk-vin01_a:1761_6	rūpārūpaṃ vavatthapeti.	1761	
PA_atk-vin01_a:1762_0	Atha vā samāpattito vuṭṭhahitvā kesādīsu koṭṭhāsesu pathavīdhātuādivasena cattāri	1762	
PA_atk-vin01_a:1762_1	bhūtāni taṃnissitarūpāni ca pariggahetvā yathāpariggahitarūpārammaṇaṃ yathāpariggahitarūpavatthudvārārammaṇaṃ	1762	
PA_atk-vin01_a:1762_2	vā sasampayuttadhammaṃ viññāṇañca passati. Tato “bhūtādīni rūpaṃ sasampayuttadhammaṃ	1762	
PA_atk-vin01_a:1762_3	viññāṇaṃ arūpa”nti vavatthapeti.	1762	
PA_atk-vin01_a:1763_0	Atha vā samāpattito vuṭṭhahitvā assāsapassāsānaṃ samudayo karajakāyo ca cittañcāti	1763	
PA_atk-vin01_a:1763_1	passati. Yathā hi kammāragaggariyā dhamamānāya bhastañca purisassa ca tajjaṃ vāyāmaṃ	1763	
PA_atk-vin01_a:1763_2	paṭicca vāto sañcarati; evameva kāyañca cittañca paṭicca assāsapassāsāti. Tato assāsapassāse	1763	
PA_atk-vin01_a:1763_3	ca kāyañca rūpaṃ, cittañca taṃsampayuttadhamme ca arūpanti vavatthapeti.	1763	
PA_atk-vin01_a:1764_0	Evaṃ nāmarūpaṃ vavatthapetvā tassa paccayaṃ pariyesati, pariyesanto ca taṃ disvā	1764	
PA_atk-vin01_a:1764_1	tīsupi addhāsu nāmarūpassa pavattiṃ ārabbha kaṅkhaṃ vitarati. Vitiṇṇakaṅkho kalāpasammasanavasena	1764	
PA_atk-vin01_a:1764_2	tilakkhaṇaṃ āropetvā udayabbayānupassanāya pubbabhāge uppanne obhāsādayo dasa vipassanupakkilese	1764	
PA_atk-vin01_a:1764_3	pahāya upakkilesavimuttaṃ paṭipadāñāṇaṃ “maggo”ti vavatthapetvā udayaṃ pahāya bhaṅgānupassanaṃ	1764	
PA_atk-vin01_a:1764_4	patvā nirantaraṃ bhaṅgānupassanena bhayato upaṭṭhitesu sabbasaṅkhāresu nibbindanto	1764	
PA_atk-vin01_a:1764_5	virajjanto vimuccanto yathākkamaṃ cattāro ariyamagge pāpuṇitvā arahattaphale patiṭṭhāya	1764	
PA_atk-vin01_a:1764_6	ekūnavīsatibhedassa paccavekkhaṇañāṇassa pariyantappatto sadevakassa lokassa aggadakkhiṇeyyo	1764	
PA_atk-vin01_a:1764_7	hoti. Ettāvatā cassa gaṇanaṃ ādiṃ katvā vipassanāpariyosānā ānāpānassatisamādhibhāvanā ca samattā hotīti.	1764	
PA_atk-vin01_a:1765	Ayaṃ sabbākārato paṭhamacatukkavaṇṇanā.	176	
PA_atk-vin01_a:1766_0	Itaresu pana tīsu catukkesu yasmā visuṃ kammaṭṭhānabhāvanānayo nāma natthi; tasmā	1766	
PA_atk-vin01_a:1766_1	anupadavaṇṇanānayeneva nesaṃ attho veditabbo. Pītippaṭisaṃvedīti pītiṃ paṭisaṃviditaṃ	1766	
PA_atk-vin01_a:1766_2	karonto pākaṭaṃ karonto assasissāmi passasissāmīti sikkhati. Tattha dvīhākārehi pīti	1766	
PA_atk-vin01_a:1766_3	paṭisaṃviditā hoti – ārammaṇato ca asammohato ca.	1766	
PA_atk-vin01_a:1767	Kathaṃ ārammaṇato pīti paṭisaṃviditā hoti? Sappītike dve jhāne samāpajjati, tassa samāpattikkhaṇe jhānapaṭilābhena ārammaṇato pīti paṭisaṃviditā hoti ārammaṇassa paṭisaṃviditattā.	176	
PA_atk-vin01_a:1768_0	Kathaṃ asammohato? Sappītike dve jhāne samāpajjitvā vuṭṭhāya jhānasampayuttakapītiṃ	1768	
PA_atk-vin01_a:1768_1	khayato vayato sammasati, tassa vipassanākkhaṇe lakkhaṇapaṭivedhena asammohato pīti	1768	
PA_atk-vin01_a:1768_2	paṭisaṃviditā hoti. Vuttañhetaṃ paṭisambhidāyaṃ –	1768	
PA_atk-vin01_a:1769_0	“Dīghaṃ assāsavasena cittassa ekaggataṃ avikkhepaṃ pajānato sati upaṭṭhitā hoti.	1769	
PA_atk-vin01_a:1769_1	Tāya satiyā tena ñāṇena sā pīti paṭisaṃviditā hoti. Dīghaṃ passāsavasena…pe… rassaṃ	1769	
PA_atk-vin01_a:1769_2	assāsavasena… rassaṃ passāsavasena… sabbakāyappaṭisaṃvedī assāsavasena… sabbakāyappaṭisaṃvedī	1769	
PA_atk-vin01_a:1769_3	passāsavasena… passambhayaṃ kāyasaṅkhāraṃ assāsavasena… passambhayaṃ kāyasaṅkhāraṃ	1769	
PA_atk-vin01_a:1769_4	passāsavasena cittassa ekaggataṃ avikkhepaṃ pajānato sati upaṭṭhitā hoti, tāya satiyā	1769	
PA_atk-vin01_a:1769_5	tena ñāṇena sā pīti paṭisaṃviditā hoti. Āvajjato sā pīti paṭisaṃviditā hoti jānato…	1769	
PA_atk-vin01_a:1769_6	passato… paccavekkhato… cittaṃ adhiṭṭhahato… saddhāya adhimuccato… vīriyaṃ paggaṇhato…	1769	
PA_atk-vin01_a:1769_7	satiṃ upaṭṭhāpayato… cittaṃ samādahato… paññāya pajānato… abhiññeyyaṃ abhijānato…	1769	
PA_atk-vin01_a:1769_8	pariññeyyaṃ parijānato… pahātabbaṃ pajahato… bhāvetabbaṃ bhāvayato… sacchikātabbaṃ	1769	
PA_atk-vin01_a:1769_9	sacchikaroto sā pīti paṭisaṃviditā hoti. Evaṃ sā pīti paṭisaṃviditā hotī”ti.	1769	
PA_atk-vin01_a:1770_0	Eteneva nayena avasesapadānipi atthato veditabbāni. Idaṃ panettha visesamattaṃ. Tiṇṇaṃ	1770	
PA_atk-vin01_a:1770_1	jhānānaṃ vasena sukhapaṭisaṃveditā catunnampi vasena cittasaṅkhārapaṭisaṃveditā veditabbā.	1770	
PA_atk-vin01_a:1770_2	“Cittasaṅkhāro”ti vedanādayo dve khandhā. Sukhappaṭisaṃvedipade cettha vipassanābhūmidassanatthaṃ	1770	
PA_atk-vin01_a:1770_3	“sukhanti dve sukhāni – kāyikañca sukhaṃ cetasikañcā”ti paṭisambhidāyaṃ vuttaṃ. Passambhayaṃ	1770	
PA_atk-vin01_a:1770_4	cittasaṅkhāranti oḷārikaṃ oḷārikaṃ cittasaṅkhāraṃ passambhento, nirodhentoti attho.	1770	
PA_atk-vin01_a:1770_5	So vitthārato kāyasaṅkhāre vuttanayeneva veditabbo. Apicettha pītipade pītisīsena	1770	
PA_atk-vin01_a:1770_6	vedanā vuttā. Sukhapade sarūpeneva vedanā. Dvīsu cittasaṅkhārapadesu “saññā ca vedanā	1770	
PA_atk-vin01_a:1770_7	ca cetasikā ete dhammā cittapaṭibaddhā cittasaṅkhārā”ti vacanato saññāsampayuttā	1770	
PA_atk-vin01_a:1770_8	vedanāti. Evaṃ vedanānupassanānayena idaṃ catukkaṃ bhāsitanti veditabbaṃ.	1770	
PA_atk-vin01_a:1771_0	Tatiyacatukkepi catunnaṃ jhānānaṃ vasena cittapaṭisaṃveditā veditabbā. Abhippamodayaṃ	1771	
PA_atk-vin01_a:1771_1	cittanti cittaṃ modento pamodento hāsento pahāsento assasissāmi passasissāmīti sikkhati.	1771	
PA_atk-vin01_a:1771_2	Tattha dvīhākārehi abhippamodo hoti – samādhivasena ca vipassanāvasena ca.	1771	
PA_atk-vin01_a:1772_0	Kathaṃ samādhivasena? Sappītike dve jhāne samāpajjati, so samāpattikkhaṇe sampayuttāya	1772	
PA_atk-vin01_a:1772_1	pītiyā cittaṃ āmodeti pamodeti. Kathaṃ vipassanāvasena? Sappītike dve jhāne samāpajjitvā	1772	
PA_atk-vin01_a:1772_2	vuṭṭhāya jhānasampayuttakapītiṃ khayato vayato sammasati; evaṃ vipassanākkhaṇe jhānasampayuttakapītiṃ	1772	
PA_atk-vin01_a:1772_3	ārammaṇaṃ katvā cittaṃ āmodeti pamodeti. Evaṃ paṭipanno “abhippamodayaṃ cittaṃ assasissāmi	1772	
PA_atk-vin01_a:1772_4	passasissāmīti sikkhatī”ti vuccati.	1772	
PA_atk-vin01_a:1773_0	Samādahaṃ cittanti paṭhamajjhānādivasena ārammaṇe cittaṃ samaṃ ādahanto samaṃ ṭhapento	1773	
PA_atk-vin01_a:1773_1	tāni vā pana jhānāni samāpajjitvā vuṭṭhāya jhānasampayuttakacittaṃ khayato vayato	1773	
PA_atk-vin01_a:1773_2	sammasato vipassanākkhaṇe lakkhaṇapaṭivedhena uppajjati khaṇikacittekaggatā; evaṃ	1773	
PA_atk-vin01_a:1773_3	uppannāya khaṇikacittekaggatāya vasenapi ārammaṇe cittaṃ samaṃ ādahanto samaṃ ṭhapento	1773	
PA_atk-vin01_a:1773_4	“samādahaṃ cittaṃ assasissāmi passasissāmīti sikkhatī”ti vuccati.	1773	
PA_atk-vin01_a:1774_0	Vimocayaṃ cittanti paṭhamajjhānena nīvaraṇehi cittaṃ mocento vimocento, dutiyena	1774	
PA_atk-vin01_a:1774_1	vitakkavicārehi, tatiyena pītiyā, catutthena sukhadukkhehi cittaṃ mocento vimocento.	1774	
PA_atk-vin01_a:1774_2	Tāni vā pana jhānāni samāpajjitvā vuṭṭhāya jhānasampayuttakacittaṃ khayato vayato	1774	
PA_atk-vin01_a:1774_3	sammasati. So vipassanākkhaṇe aniccānupassanāya niccasaññāto cittaṃ mocento vimocento,	1774	
PA_atk-vin01_a:1774_4	dukkhānupassanāya sukhasaññāto, anattānupassanāya attasaññāto, nibbidānupassanāya	1774	
PA_atk-vin01_a:1774_5	nandito, virāgānupassanāya rāgato, nirodhānupassanāya samudayato, paṭinissaggānupassanāya	1774	
PA_atk-vin01_a:1774_6	ādānato cittaṃ mocento vimocento assasati ceva passasati ca. Tena vuttaṃ – “vimocayaṃ	1774	
PA_atk-vin01_a:1774_7	cittaṃ assasissāmi passasissāmīti sikkhatī”ti. Evaṃ cittānupassanāvasena idaṃ catukkaṃ	1774	
PA_atk-vin01_a:1774_8	bhāsitanti veditabbaṃ.	1774	
PA_atk-vin01_a:1775_0	Catutthacatukke pana aniccānupassīti ettha tāva aniccaṃ veditabbaṃ, aniccatā veditabbā,	1775	
PA_atk-vin01_a:1775_1	aniccānupassanā veditabbā, aniccānupassī veditabbo. Tattha “anicca”nti pañcakkhandhā.	1775	
PA_atk-vin01_a:1775_2	Kasmā? Uppādavayaññathattabhāvā. “Aniccatā”ti tesaññeva uppādavayaññathattaṃ hutvā	1775	
PA_atk-vin01_a:1775_3	abhāvo vā nibbattānaṃ tenevākārena aṭhatvā khaṇabhaṅgena bhedoti attho. “Aniccānupassanā”ti	1775	
PA_atk-vin01_a:1775_4	tassā aniccatāya vasena rūpādīsu “anicca”nti anupassanā; “aniccānupassī”ti tāya anupassanāya	1775	
PA_atk-vin01_a:1775_5	samannāgato; tasmā evaṃ bhūto assasanto ca passasanto ca idha “aniccānupassī assasissāmi,	1775	
PA_atk-vin01_a:1775_6	passasissāmīti sikkhatī”ti veditabbo.	1775	
PA_atk-vin01_a:1776_0	Virāgānupassīti ettha pana dve virāgā – khayavirāgo ca accantavirāgo ca. Tattha “khayavirāgo”ti	1776	
PA_atk-vin01_a:1776_1	saṅkhārānaṃ khaṇabhaṅgo; “accantavirāgo”ti nibbānaṃ; “virāgānupassanā”ti tadubhayadassanavasena	1776	
PA_atk-vin01_a:1776_2	pavattā vipassanā ca maggo ca. Tāya duvidhāyapi anupassanāya samannāgato hutvā assasanto	1776	
PA_atk-vin01_a:1776_3	ca passasanto ca “virāgānupassī assasissāmi passasissāmīti sikkhatī”ti veditabbo.	1776	
PA_atk-vin01_a:1776_4	Nirodhānupassīpadepi eseva nayo.	1776	
PA_atk-vin01_a:1777_0	Paṭinissaggānupassīti etthāpi dve paṭinissaggā – pariccāgapaṭinissaggo ca pakkhandanapaṭinissaggo	1777	
PA_atk-vin01_a:1777_1	ca. Paṭinissaggoyeva anupassanā paṭinissaggānupassanā; vipassanāmaggānametaṃ adhivacanaṃ.	1777	
PA_atk-vin01_a:1777_2	Vipassanā hi tadaṅgavasena saddhiṃ khandhābhisaṅkhārehi kilese pariccajati, saṅkhatadosadassanena	1777	
PA_atk-vin01_a:1777_3	ca tabbiparīte nibbāne tanninnatāya pakkhandatīti pariccāgapaṭinissaggo ceva pakkhandanapaṭinissaggo	1777	
PA_atk-vin01_a:1777_4	cāti vuccati. Maggo samucchedavasena saddhiṃ khandhābhisaṅkhārehi kilese pariccajati,	1777	
PA_atk-vin01_a:1777_5	ārammaṇakaraṇena ca nibbāne pakkhandatīti pariccāgapaṭinissaggo ceva pakkhandanapaṭinissago	1777	
PA_atk-vin01_a:1777_6	cāti vuccati. Ubhayampi pana purimapurimañāṇānaṃ anuanu passanato anupassanāti vuccati.	1777	
PA_atk-vin01_a:1777_7	Tāya duvidhāya paṭinissaggānupassanāya samannāgato hutvā assasanto ca passasanto	1777	
PA_atk-vin01_a:1777_8	ca paṭinisaggānupassī assasissāmi passasissāmīti sikkhatīti veditabbo. Evaṃ bhāvitoti	1777	
PA_atk-vin01_a:1777_9	evaṃ soḷasahi ākārehi bhāvito. Sesaṃ vuttanayameva.	1777	
PA_atk-vin01_a:1778	Ānāpānassatisamādhikathā niṭṭhitā.	177	
PA_atk-vin01_a:1779_0	167. Atha kho bhagavātiādimhi pana ayaṃ saṅkhepattho. Evaṃ bhagavā ānāpānassatisamādhikathāya	1779	
PA_atk-vin01_a:1779_1	bhikkhū samassāsetvā atha yaṃ taṃ tatiyapārājikapaññattiyā nidānañceva pakaraṇañca	1779	
PA_atk-vin01_a:1779_2	uppannaṃ bhikkhūnaṃ aññamaññaṃ jīvitā voropanaṃ, etasmiṃ nidāne etasmiṃ pakaraṇe	1779	
PA_atk-vin01_a:1779_3	bhikkhusaṅghaṃ sannipātetvā paṭipucchitvā vigarahitvā ca yasmā tattha attanā attānaṃ	1779	
PA_atk-vin01_a:1779_4	jīvitā voropanaṃ migalaṇḍikena ca voropāpanaṃ pārājikavatthu na hoti; tasmā taṃ ṭhapetvā	1779	
PA_atk-vin01_a:1779_5	pārājikassa vatthubhūtaṃ aññamaññaṃ jīvitā voropanameva gahetvā pārājikaṃ paññapento	1779	
PA_atk-vin01_a:1779_6	“yo pana bhikkhu sañcicca manussaviggaha”ntiādimāha. Ariyapuggalamissakattā panettha	1779	
PA_atk-vin01_a:1779_7	“moghapurisā”ti avatvā “te bhikkhū”ti vuttaṃ.	1779	
PA_atk-vin01_a:1780_0	Evaṃ mūlacchejjavasena daḷhaṃ katvā tatiyapārājike paññatte aparampi anupaññattatthāya	1780	
PA_atk-vin01_a:1780_1	maraṇavaṇṇasaṃvaṇṇanavatthu udapādi, tassuppattidīpanatthaṃ “evañcidaṃ bhagavatā”tiādi vuttaṃ.	1780	
PA_atk-vin01_a:1781_0	168. Tattha paṭibaddhacittāti chandarāgena paṭibaddhacittā; sārattā apekkhavantoti	1781	
PA_atk-vin01_a:1781_1	attho. Maraṇavaṇṇaṃ saṃvaṇṇemāti jīvite ādīnavaṃ dassetvā maraṇassa guṇaṃ vaṇṇema;	1781	
PA_atk-vin01_a:1781_2	ānisaṃsaṃ dassemāti. Katakalyāṇotiādīsu ayaṃ padattho – kalyāṇaṃ sucikammaṃ kataṃ	1781	
PA_atk-vin01_a:1781_3	tayāti tvaṃ kho asi katakalyāṇo. Tathā kusalaṃ anavajjakammaṃ kataṃ tayāti katakusalo.	1781	
PA_atk-vin01_a:1781_4	Maraṇakāle sampatte yā sattānaṃ uppajjati bhayasaṅkhātā bhīrutā, tato tāyanaṃ rakkhaṇakammaṃ	1781	
PA_atk-vin01_a:1781_5	kataṃ tayāti katabhīruttāṇo pāpaṃ. Lāmakakammaṃ akataṃ tayāti akatapāpo. Luddaṃ dāruṇaṃ	1781	
PA_atk-vin01_a:1781_6	dussīlyakammaṃ akataṃ tayāti akataluddo. Kibbisaṃ sāhasikakammaṃ lobhādikilesussadaṃ	1781	
PA_atk-vin01_a:1781_7	akataṃ tayāti akatakibbiso. Kasmā idaṃ vuccati? Yasmā sabbappakārampi kataṃ tayā	1781	
PA_atk-vin01_a:1781_8	kalyāṇaṃ, akataṃ tayā pāpaṃ; tena taṃ vadāma – “kiṃ tuyhaṃ iminā rogābhibhūtattā	1781	
PA_atk-vin01_a:1781_9	lāmakena pāpakena dukkhabahulattā dujjīvitena”. Mataṃ te jīvitā seyyoti tava maraṇaṃ	1781	
PA_atk-vin01_a:1781_10	jīvitā sundarataraṃ. Kasmā? Yasmā ito tvaṃ kālaṅkato katakālo hutvā kālaṃ katvā maritvāti	17811	
PA_atk-vin01_a:1781_11	attho. Kāyassa bhedā…pe… upapajjissasi. Evaṃ upapanno ca tattha dibbehi devaloke	17811	
PA_atk-vin01_a:1781_12	uppannehi pañcahi kāmaguṇehi manāpiyarūpādikehi pañcahi vatthukāmakoṭṭhāsehi samappito	17811	
PA_atk-vin01_a:1781_13	samaṅgībhūto paricarissasi sampayutto samodhānagato hutvā ito cito ca carissasi,	17811	
PA_atk-vin01_a:1781_14	vicarissasi abhiramissasi vāti attho.	17811	
PA_atk-vin01_a:1782	169. Asappāyānīti ahitāni avuḍḍhikarāni yāni khippameva jīvitakkhayaṃ pāpenti.	178	
PA_atk-vin01_a:1783	Padabhājanīyavaṇṇanā	178	
PA_atk-vin01_a:1784_0	172. Sañciccāti ayaṃ “sañcicca manussaviggaha”nti mātikāya vuttassa sañciccapadassa	1784	
PA_atk-vin01_a:1784_1	uddhāro. Tattha santi upasaggo, tena saddhiṃ ussukkavacanametaṃ sañciccāti; tassa	1784	
PA_atk-vin01_a:1784_2	sañcetetvā suṭṭhu cetetvāti attho. Yasmā pana yo sañcicca voropeti, so jānanto sañjānanto	1784	
PA_atk-vin01_a:1784_3	hoti, tañcassa voropanaṃ cecca abhivitaritvā vītikkamo hoti. Tasmā byañjane ādaraṃ	1784	
PA_atk-vin01_a:1784_4	akatvā atthameva dassetuṃ “jānanto sañjānanto cecca abhivitaritvā vītikkamo”ti evamassa	1784	
PA_atk-vin01_a:1784_5	padabhājanaṃ vuttaṃ. Tattha jānantoti “pāṇo”ti jānanto. Sañjānantoti “jīvitā voropemī”ti	1784	
PA_atk-vin01_a:1784_6	sañjānanto; teneva pāṇajānanākārena saddhiṃ jānantoti attho. Ceccāti vadhakacetanāvasena	1784	
PA_atk-vin01_a:1784_7	cetetvā pakappetvā. Abhivitaritvāti upakkamavasena maddanto nirāsaṅkacittaṃ pesetvā.	1784	
PA_atk-vin01_a:1784_8	Vītikkamoti evaṃ pavattassa yo vītikkamo ayaṃ sañciccasaddassa sikhāppatto atthoti vuttaṃ hoti.	1784	
PA_atk-vin01_a:1785_0	Idāni “manussaviggahaṃ jīvitā voropeyyā”ti ettha vuttaṃ manussattabhāvaṃ ādito paṭṭhāya	1785	
PA_atk-vin01_a:1785_1	dassetuṃ “manussaviggaho nāmā”tiādimāha. Tattha gabbhaseyyakānaṃ vasena sabbasukhumaattabhāvadassanatthaṃ	1785	
PA_atk-vin01_a:1785_2	“yaṃ mātukucchismi”nti vuttaṃ. Paṭhamaṃ cittanti paṭisandhicittaṃ. Uppannanti jātaṃ.	1785	
PA_atk-vin01_a:1785_3	Paṭhamaṃ viññāṇaṃ pātubhūtanti idaṃ tasseva vevacanaṃ. “Mātukucchismiṃ paṭhamaṃ citta”nti	1785	
PA_atk-vin01_a:1785_4	vacanena cettha sakalāpi pañcavokārapaṭisandhi dassitā hoti. Tasmā tañca paṭhamaṃ	1785	
PA_atk-vin01_a:1785_5	cittaṃ taṃsampayuttā ca tayo arūpakkhandhā tena saha nibbattañca kalalarūpanti ayaṃ	1785	
PA_atk-vin01_a:1785_6	sabbapaṭhamo manussaviggaho. Tattha “kalalarūpa”nti itthipurisānaṃ kāyavatthubhāvadasakavasena	1785	
PA_atk-vin01_a:1785_7	samatiṃsa rūpāni, napuṃsakānaṃ kāyavatthudasakavasena vīsati. Tattha itthipurisānaṃ	1785	
PA_atk-vin01_a:1785_8	kalalarūpaṃ jātiuṇṇāya ekena aṃsunā uddhaṭatelabindumattaṃ hoti acchaṃ vippasannaṃ.	1785	
PA_atk-vin01_a:1785_9	Vuttañcetaṃ aṭṭhakathāyaṃ –	1785	
PA_atk-vin01_a:1786	“Tilatelassa yathā bindu, sappimaṇḍo anāvilo;	178	
PA_atk-vin01_a:1787	Evaṃvaṇṇappaṭibhāgaṃ kalalanti pavuccatī”ti. ;	178	
PA_atk-vin01_a:1788	Evaṃ parittakaṃ vatthuṃ ādiṃ katvā pakatiyā vīsavassasatāyukassa sattassa yāva maraṇakālā etthantare anupubbena vuḍḍhippatto attabhāvo eso manussaviggaho nāma.	178	
PA_atk-vin01_a:1789_0	Jīvitā voropeyyāti kalalakālepi tāpanamaddanehi vā bhesajjasampadānena vā tato vā	1789	
PA_atk-vin01_a:1789_1	uddhampi tadanurūpena upakkamena jīvitā viyojeyyāti attho. Yasmā pana jīvitā voropanaṃ	1789	
PA_atk-vin01_a:1789_2	nāma atthato jīvitindriyupacchedanameva hoti, tasmā etassa padabhājane “jīvitindriyaṃ	1789	
PA_atk-vin01_a:1789_3	upacchindati uparodheti santatiṃ vikopetī”ti vuttaṃ. Tattha jīvitindriyassa paveṇighaṭanaṃ	1789	
PA_atk-vin01_a:1789_4	upacchindanto uparodhento ca “jīvitindriyaṃ upacchindati uparodhetī”ti vuccati. Svāyamattho	1789	
PA_atk-vin01_a:1789_5	“santatiṃ vikopetī”tipadena dassito. Vikopetīti viyojeti.	1789	
PA_atk-vin01_a:1790_0	Tattha duvidhaṃ jīvitindriyaṃ – rūpajīvitindriyaṃ, arūpajīvitindriyañca. Tesu arūpajīvitindriye	1790	
PA_atk-vin01_a:1790_1	upakkamo natthi, taṃ voropetuṃ na sakkā. Rūpajīvitindriye pana atthi, taṃ voropetuṃ	1790	
PA_atk-vin01_a:1790_2	sakkā. Taṃ pana voropento arūpajīvitindriyampi voropeti. Teneva hi saddhiṃ taṃ nirujjhati	1790	
PA_atk-vin01_a:1790_3	tadāyattavuttito. Taṃ pana voropento kiṃ atītaṃ voropeti, anāgataṃ, paccuppannanti?	1790	
PA_atk-vin01_a:1790_4	Neva atītaṃ, na anāgataṃ, tesu hi ekaṃ niruddhaṃ ekaṃ anuppannanti ubhapampi asantaṃ,	1790	
PA_atk-vin01_a:1790_5	asantattā upakkamo natthi, upakkamassa natthitāya ekampi voropetuṃ na sakkā. Vuttampi cetaṃ –	1790	
PA_atk-vin01_a:1791	“Atīte cittakkhaṇe jīvittha, na jīvati; na jīvissati. Anāgate cittakkhaṇe jīvissati, na jīvittha; na jīvati. Paccuppanne cittakkhaṇe jīvati, na jīvittha; na jīvissatī”ti.	179	
PA_atk-vin01_a:1792	Tasmā yattha jīvati tattha upakkamo yuttoti paccuppannaṃ voropeti.	179	
PA_atk-vin01_a:1793_0	Paccuppannañca nāmetaṃ khaṇapaccuppannaṃ, santatipaccuppannaṃ, addhāpaccuppannanti	1793	
PA_atk-vin01_a:1793_1	tividhaṃ. Tattha “khaṇapaccuppannaṃ” nāma uppādajarābhaṅgasamaṅgi, taṃ voropetuṃ	1793	
PA_atk-vin01_a:1793_2	na sakkā. Kasmā? Sayameva nirujjhanato. “Santatipaccuppannaṃ” nāma sattaṭṭhajavanavāramattaṃ	1793	
PA_atk-vin01_a:1793_3	sabhāgasantativasena pavattitvā nirujjhanakaṃ, yāva vā uṇhato āgantvā ovarakaṃ pavisitvā	1793	
PA_atk-vin01_a:1793_4	nisinnassa andhakāraṃ hoti, sītato vā āgantvā ovarake nisinnassa yāva visabhāgautupātubhāvena	1793	
PA_atk-vin01_a:1793_5	purimako utu nappaṭippassambhati, etthantare “santatipaccuppanna”nti vuccati. Paṭisandhito	1793	
PA_atk-vin01_a:1793_6	pana yāva cuti, etaṃ “addhāpaccuppannaṃ” nāma. Tadubhayampi voropetuṃ sakkā. Kathaṃ?	1793	
PA_atk-vin01_a:1793_7	Tasmiñhi upakkame kate laddhupakkamaṃ jīvitanavakaṃ nirujjhamānaṃ dubbalassa parihīnavegassa	1793	
PA_atk-vin01_a:1793_8	santānassa paccayo hoti. Tato santatipaccuppannaṃ vā addhāpaccuppannaṃ vā yathāparicchinnaṃ	1793	
PA_atk-vin01_a:1793_9	kālaṃ apatvā antarāva nirujjhati. Evaṃ tadubhayampi voropetuṃ sakkā, tasmā tadeva	1793	
PA_atk-vin01_a:1793_10	sandhāya “santatiṃ vikopetī”ti idaṃ vuttanti veditabbaṃ.	17931	
PA_atk-vin01_a:1794_0	Imassa panatthassa āvibhāvatthaṃ pāṇo veditabbo, pāṇātipāto veditabbo, pāṇātipāti	1794	
PA_atk-vin01_a:1794_1	veditabbo, pāṇātipātassa payogo veditabbo. Tattha “pāṇo”ti vohārato satto, paramatthato	1794	
PA_atk-vin01_a:1794_2	jīvitindriyaṃ. Jīvitindriyañhi atipātento “pāṇaṃ atipātetī”ti vuccati taṃ vuttappakārameva.	1794	
PA_atk-vin01_a:1794_3	“Pāṇātipāto”ti yāya cetanāya jīvitindriyupacchedakaṃ payogaṃ samuṭṭhāpeti, sā vadhakacetanā	1794	
PA_atk-vin01_a:1794_4	“pāṇātipāto”ti vuccati. “Pāṇātipātī”ti vuttacetanāsamaṅgi puggalo daṭṭhabbo. “Pāṇātipātassa	1794	
PA_atk-vin01_a:1794_5	payogo”ti pāṇātipātassa chapayogā – sāhatthiko, āṇattiko, nissaggiyo, thāvaro, vijjāmayo, iddhimayoti.	1794	
PA_atk-vin01_a:1795_0	Tattha “sāhatthiko”ti sayaṃ mārentassa kāyena vā kāyappaṭibaddhena vā paharaṇaṃ.	1795	
PA_atk-vin01_a:1795_1	“Āṇattiko”ti aññaṃ āṇāpentassa “evaṃ vijjhitvā vā paharitvā vā mārehī”ti āṇāpanaṃ.	1795	
PA_atk-vin01_a:1795_2	“Nissaggiyo”ti dūre ṭhitaṃ māretukāmassa kāyena vā kāyappaṭibaddhena vā ususattiyantapāsāṇādīnaṃ	1795	
PA_atk-vin01_a:1795_3	nissajjanaṃ. “Thāvaro”ti asañcārimena upakaraṇena māretukāmassa opātaapassenaupanikkhipanaṃ	1795	
PA_atk-vin01_a:1795_4	bhesajjasaṃvidhānaṃ. Te cattāropi parato pāḷivaṇṇanāyameva vitthārato āvibhavissanti.	1795	
PA_atk-vin01_a:1796_0	Vijjāmayaiddhimayā pana pāḷiyaṃ anāgatā. Te evaṃ veditabbā. Saṅkhepato hi māraṇatthaṃ	1796	
PA_atk-vin01_a:1796_1	vijjāparijappanaṃ vijjāmayo payogo. Aṭṭhakathāsu pana “katamo vijjāmayo payogo? Āthabbaṇikā	1796	
PA_atk-vin01_a:1796_2	āthabbaṇaṃ payojenti; nagare vā ruddhe saṅgāme vā paccupaṭṭhite paṭisenāya paccatthikesu	1796	
PA_atk-vin01_a:1796_3	paccāmittesu ītiṃ uppādenti, upaddavaṃ uppādenti, rogaṃ uppādenti, pajjarakaṃ uppādenti,	1796	
PA_atk-vin01_a:1796_4	sūcikaṃ karonti, visūcikaṃ karonti, pakkhandiyaṃ karonti. Evaṃ āthabbaṇikā āthabbaṇaṃ	1796	
PA_atk-vin01_a:1796_5	payojenti. Vijjādhārā vijjaṃ parivattetvā nagare vā ruddhe…pe… pakkhandiyaṃ karontī”ti	1796	
PA_atk-vin01_a:1796_6	evaṃ vijjāmayaṃ payogaṃ dassetvā āthabbaṇikehi ca vijjādharehi ca māritānaṃ bahūni	1796	
PA_atk-vin01_a:1796_7	vatthūni vuttāni, kiṃ tehi! Idañhettha lakkhaṇaṃ māraṇāya vijjāparijappanaṃ vijjāmayo payogoti.	1796	
PA_atk-vin01_a:1797_0	Kammavipākajāya iddhiyā payojanaṃ iddhimayo payogo. Kammavipākajiddhi ca nāmesā nāgānaṃ	1797	
PA_atk-vin01_a:1797_1	nāgiddhi, supaṇṇānaṃ supaṇṇiddhi, yakkhānaṃ yakkhiddhi, devānaṃ deviddhi, rājūnaṃ	1797	
PA_atk-vin01_a:1797_2	rājiddhīti bahuvidhā. Tattha diṭṭhadaṭṭhaphuṭṭhavisānaṃ nāgānaṃ disvā ḍaṃsitvā phusitvā	1797	
PA_atk-vin01_a:1797_3	ca parūpaghātakaraṇe “nāgiddhi” veditabbā. Supaṇṇānaṃ mahāsamuddato dvattibyāmasatappamāṇanāguddharaṇe	1797	
PA_atk-vin01_a:1797_4	“supaṇṇiddhi” veditabbā. Yakkhā pana neva āgacchantā na paharantā dissanti, tehi	1797	
PA_atk-vin01_a:1797_5	pahaṭasattā pana tasmiṃyeva ṭhāne maranti, tatra tesaṃ “yakkhiddhi” daṭṭhabbā. Vessavaṇassa	1797	
PA_atk-vin01_a:1797_6	sotāpannakālato pubbe nayanāvudhena olokitakumbhaṇḍānaṃ maraṇe aññesañca devānaṃ	1797	
PA_atk-vin01_a:1797_7	yathāsakaṃ iddhānubhāve “deviddhi” veditabbā. Rañño cakkavattissa saparisassa ākāsagamanādīsu,	1797	
PA_atk-vin01_a:1797_8	asokassa heṭṭhā upari ca yojane āṇāpavattanādīsu, piturañño ca sīhaḷanarindassa dāṭhākoṭanena	1797	
PA_atk-vin01_a:1797_9	cūḷasumanakuṭumbiyassamaraṇe “rājiddhi” daṭṭhabbāti.	1797	
PA_atk-vin01_a:1798_0	Keci pana “puna caparaṃ, bhikkhave, samaṇo vā brāhmaṇo vā iddhimā cetovasippatto	1798	
PA_atk-vin01_a:1798_1	aññissā kucchigataṃ gabbhaṃ pāpakena manasāanupekkhitā hoti ‘aho vatāyaṃ kucchigato	1798	
PA_atk-vin01_a:1798_2	gabbho na sotthinā abhinikkhameyyā’ti. Evampi bhikkhave kulumbassa upaghāto hotī”ti	1798	
PA_atk-vin01_a:1798_3	ādikāni suttāni dassetvā bhāvanāmayiddhiyāpi parūpaghātakammaṃ vadanti; saha parūpaghātakaraṇena	1798	
PA_atk-vin01_a:1798_4	ca ādittagharūparikhittassa udakaghaṭassa bhedanamiva iddhivināsañca icchanti; taṃ	1798	
PA_atk-vin01_a:1798_5	tesaṃ icchāmattameva. Kasmā? Yasmā kusalavedanāvitakkaparittattikehi na sameti. Kathaṃ?	1798	
PA_atk-vin01_a:1798_6	Ayañhi bhāvanāmayiddhi nāma kusalattike kusalā ceva abyākatā ca, pāṇātipāto akusalo.	1798	
PA_atk-vin01_a:1798_7	Vedanāttike adukkhamasukhasampayuttā pāṇātipāto dukkhasampayutto. Vitakkattike avitakkāvicārā,	1798	
PA_atk-vin01_a:1798_8	pāṇātipāto savitakkasavicāro. Parittattike mahaggatā, pāṇātipāto parittoti.	1798	
PA_atk-vin01_a:1799_0	Satthahārakaṃ vāssa pariyeseyyāti ettha haratīti hārakaṃ. Kiṃ harati? Jīvitaṃ. Atha	1799	
PA_atk-vin01_a:1799_1	vā haritabbanti hārakaṃ; upanikkhipitabbanti attho. Satthañca taṃ hārakañcāti satthahārakaṃ.	1799	
PA_atk-vin01_a:1799_2	Assāti manussaviggahassa. Pariyeseyyāti yathā labhati tathā kareyya; upanikkhipeyyāti	1799	
PA_atk-vin01_a:1799_3	attho. Etena thāvarappayogaṃ dasseti. Itarathā hi pariyiṭṭhamatteneva pārājiko bhaveyya;	1799	
PA_atk-vin01_a:1799_4	na cetaṃ yuttaṃ. Pāḷiyaṃ pana sabbaṃ byañjanaṃ anādiyitvā yaṃ ettha thāvarappayogasaṅgahitaṃ	1799	
PA_atk-vin01_a:1799_5	satthaṃ, tadeva dassetuṃ “asiṃ vā…pe… rajjuṃ vā”ti padabhājanaṃ vuttaṃ.	1799	
PA_atk-vin01_a:1800_0	Tattha satthanti vuttāvasesaṃ yaṃkiñci samukhaṃ veditabbaṃ. Laguḷapāsāṇavisarajjūnañca	1800	
PA_atk-vin01_a:1800_1	jīvitavināsanabhāvato satthasaṅgaho veditabbo. Maraṇavaṇṇaṃ vāti ettha yasmā “kiṃ	1800	
PA_atk-vin01_a:1800_2	tuyhiminā pāpakena dujjīvitena, yo tvaṃ na labhasi paṇītāni bhojanāni bhuñjitu”ntiādinā	1800	
PA_atk-vin01_a:1800_3	nayena jīvite ādīnavaṃ dassentopi “tvaṃ khosi upāsaka katakalyāṇo…pe… akataṃ tayā	1800	
PA_atk-vin01_a:1800_4	pāpaṃ, mataṃ te jīvitā seyyo, ito tvaṃ kālaṅkato paricarissasi accharāparivuto nandanavane	1800	
PA_atk-vin01_a:1800_5	sukhappatto viharissasī”tiādinā nayena maraṇe vaṇṇaṃ bhaṇantopi maraṇavaṇṇameva saṃvaṇṇeti.	1800	
PA_atk-vin01_a:1800_6	Tasmā dvidhā bhinditvā padabhājanaṃ vuttaṃ – “jīvite ādīnavaṃ dasseti, maraṇe vaṇṇaṃ bhaṇatī”ti.	1800	
PA_atk-vin01_a:1801_0	Maraṇāya vā samādapeyyāti maraṇatthāya upāyaṃ gāhāpeyya. Satthaṃ vā āharāti ādīsu	1801	
PA_atk-vin01_a:1801_1	ca yampi na vuttaṃ “sobbhe vā narake vā papāte vā papatā”tiādi, taṃ sabbaṃ parato	1801	
PA_atk-vin01_a:1801_2	vuttanayattā atthato vuttamevāti veditabbaṃ. Na hi sakkā sabbaṃ sarūpeneva vattuṃ.	1801	
PA_atk-vin01_a:1802_0	Iti cittamanoti iticitto itimano; “mataṃ te jīvitā seyyo”ti ettha vuttamaraṇacitto	1802	
PA_atk-vin01_a:1802_1	maraṇamanoti attho. Yasmā panettha mano cittasaddassa atthadīpanatthaṃ vutto, atthato	1802	
PA_atk-vin01_a:1802_2	panetaṃ ubhayampi ekameva, tasmā tassa atthato abhedaṃ dassetuṃ “yaṃ cittaṃ taṃ mano,	1802	
PA_atk-vin01_a:1802_3	yaṃ mano taṃ citta”nti vuttaṃ. Itisaddaṃ pana uddharitvāpi na tāva attho vutto. Cittasaṅkappoti	1802	
PA_atk-vin01_a:1802_4	imasmiṃ pade adhikāravasena itisaddo āharitabbo. Idañhi “iticittasaṅkappo”ti evaṃ	1802	
PA_atk-vin01_a:1802_5	avuttampi adhikārato vuttameva hotīti veditabbaṃ. Tathā hissa tamevaatthaṃ dassento	1802	
PA_atk-vin01_a:1802_6	“maraṇasaññī”tiādimāha. Yasmā cettha “saṅkappo”ti nayidaṃ vitakkassa nāmaṃ. Atha	1802	
PA_atk-vin01_a:1802_7	kho saṃvidahanamattassetaṃ adhivacanaṃ. Tañca saṃvidahanaṃ imasmiṃ atthe saññācetanādhippāyehi	1802	
PA_atk-vin01_a:1802_8	saṅgahaṃ gacchati. Tasmā citto nānappakārako saṅkappo assāti cittasaṅkappoti evamattho	1802	
PA_atk-vin01_a:1802_9	daṭṭhabbo. Tathā hissa padabhājanampi saññācetanādhippāyavasena vuttaṃ. Ettha ca	1802	
PA_atk-vin01_a:1802_10	“adhippāyo”ti vitakko veditabbo.	18021	
PA_atk-vin01_a:1803_0	Uccāvacehi ākārehīti mahantāmahantehi upāyehi. Tattha maraṇavaṇṇasaṃvaṇṇane tāva	1803	
PA_atk-vin01_a:1803_1	jīvite ādīnavadassanavasena avacākāratā maraṇe vaṇṇabhaṇanavasena uccākāratā veditabbā.	1803	
PA_atk-vin01_a:1803_2	Samādapane pana muṭṭhijāṇunipphoṭanādīhi maraṇasamādapanavasena uccākāratā, ekato	1803	
PA_atk-vin01_a:1803_3	bhuñjantassa nakhe visaṃ pakkhipitvā maraṇādisamādapanavasena avacākāratā veditabbā.	1803	
PA_atk-vin01_a:1804_0	Sobbhe vā narake vā papāte vāti ettha sobbho nāma samantato chinnataṭo gambhīro āvāṭo.	1804	
PA_atk-vin01_a:1804_1	Narako nāma tattha tattha phalantiyā bhūmiyā sayameva nibbattā mahādarī, yattha hatthīpi	1804	
PA_atk-vin01_a:1804_2	patanti, corāpi nilīnā tiṭṭhanti. Papātoti pabbatantare vā thalantare vā ekato chinno	1804	
PA_atk-vin01_a:1804_3	hoti. Purime upādāyāti methunaṃ dhammaṃ paṭisevitvā adinnañca ādiyitvā pārājikaṃ	1804	
PA_atk-vin01_a:1804_4	āpattiṃ āpanne puggale upādāya. Sesaṃ pubbe vuttanayattā uttānatthattā ca pākaṭamevāti.	1804	
PA_atk-vin01_a:1805_0	174. Evaṃ uddiṭṭhasikkhāpadaṃ padānukkamena vibhajitvā idāni yasmā heṭṭhā padabhājanīyamhi	1805	
PA_atk-vin01_a:1805_1	saṅkhepeneva manussaviggahapārājikaṃ dassitaṃ, na vitthārena āpattiṃ āropetvā tanti	1805	
PA_atk-vin01_a:1805_2	ṭhapitā. Saṅkhepadassite ca atthe na sabbākāreneva bhikkhū nayaṃ gahetuṃ sakkonti,	1805	
PA_atk-vin01_a:1805_3	anāgate ca pāpapuggalānampi okāso hoti, tasmā bhikkhūnañca sabbākārena nayaggahaṇatthaṃ	1805	
PA_atk-vin01_a:1805_4	anāgate ca pāpapuggalānaṃ okāsapaṭibāhanatthaṃ puna “sāmaṃ adhiṭṭhāyā”tiādinā nayena	1805	
PA_atk-vin01_a:1805_5	mātikaṃ ṭhapetvā vitthārato manussaviggahapārājikaṃ dassento “sāmanti sayaṃ hanatī”tiādimāha.	1805	
PA_atk-vin01_a:1806_0	Tatrāyaṃ anuttānapadavaṇṇanāya saddhiṃ vinicchayakathā – kāyenāti hatthena vā pādena	1806	
PA_atk-vin01_a:1806_1	vā muṭṭhinā vā jāṇunā vā yena kenaci aṅgapaccaṅgena. Kāyapaṭibaddhenāti kāyato amocitena	1806	
PA_atk-vin01_a:1806_2	asiādinā paharaṇena. Nissaggiyenāti kāyato ca kāyapaṭibaddhato ca mocitena ususattiādinā.	1806	
PA_atk-vin01_a:1806_3	Ettāvatā sāhatthiko ca nissaggiyo cāti dve payogā vuttā honti.	1806	
PA_atk-vin01_a:1807_0	Tattha ekameko uddissānuddissabhedato duvidho. Tattha uddesike yaṃ uddissa paharati,	1807	
PA_atk-vin01_a:1807_1	tasseva maraṇena kammunā bajjhati. “Yo koci maratū”ti evaṃ anuddesike pahārappaccayā	1807	
PA_atk-vin01_a:1807_2	yassa kassaci maraṇena kammunā bajjhati. Ubhayathāpi ca paharitamatte vā maratu pacchā	1807	
PA_atk-vin01_a:1807_3	vā teneva rogena, paharitamatteyeva kammunā bajjhati. Maraṇādhippāyena ca pahāraṃ	1807	
PA_atk-vin01_a:1807_4	datvā tena amatassa puna aññacittena pahāre dinne pacchāpi yadi paṭhamappahāreneva	1807	
PA_atk-vin01_a:1807_5	marati, tadā eva kammunā baddho. Atha dutiyappahārena marati, natthi pāṇātipāto.	1807	
PA_atk-vin01_a:1807_6	Ubhayehi matepi paṭhamappahāreneva kammunā baddho. Ubhayehi amate nevatthi pāṇātipāto.	1807	
PA_atk-vin01_a:1807_7	Esa nayo bahūhipi ekassa pahāre dinne. Tatrāpi hi yassa pahārena marati, tasseva	1807	
PA_atk-vin01_a:1807_8	kammunā baddho hotīti.	1807	
PA_atk-vin01_a:1808_0	Kammāpattibyattibhāvatthañcettha eḷakacatukkampi veditabbaṃ. Yo hi eḷakaṃ ekasmiṃ	1808	
PA_atk-vin01_a:1808_1	ṭhāne nipannaṃ upadhāreti “rattiṃ āgantvā vadhissāmī”ti. Eḷakassa ca nipannokāse	1808	
PA_atk-vin01_a:1808_2	tassa mātā vā pitā vā arahā vā paṇḍukāsāvaṃ pārupitvā nipanno hoti. So rattibhāge	1808	
PA_atk-vin01_a:1808_3	āgantvā “eḷakaṃ māremī”ti mātaraṃ vā pitaraṃ vā arahantaṃ vā māreti. “Imaṃ vatthuṃ	1808	
PA_atk-vin01_a:1808_4	māremī”ti cetanāya atthibhāvato ghātako ca hoti, anantariyakammañca phusati, pārājikañca	1808	
PA_atk-vin01_a:1808_5	āpajjati. Añño koci āgantuko nipanno hoti, “eḷakaṃ māremī”ti taṃ māreti, ghātako	1808	
PA_atk-vin01_a:1808_6	ca hoti pārājikañca āpajjati, ānantariyaṃ na phusati. Yakkho vā peto vā nipanno hoti,	1808	
PA_atk-vin01_a:1808_7	“eḷakaṃ māremī”ti taṃ māreti ghātakova hoti, na cānantariyaṃ phusati, na ca pārājikaṃ	1808	
PA_atk-vin01_a:1808_8	āpajjati, thullaccayaṃ pana hoti. Añño koci nipanno natthi, eḷakova hoti taṃ māreti,	1808	
PA_atk-vin01_a:1808_9	ghātako ca hoti, pācittiyañca āpajjati. “Mātāpituarahantānaṃ aññataraṃ māremī”ti	1808	
PA_atk-vin01_a:1808_10	tesaṃyeva aññataraṃ māreti, ghātako ca hoti, ānantariyañca phusati, pārājikañca āpajjati.	18081	
PA_atk-vin01_a:1808_11	“Tesaṃ aññataraṃ māressāmī”ti aññaṃ āgantukaṃ māreti, yakkhaṃ vā petaṃ vā māreti,	18081	
PA_atk-vin01_a:1808_12	eḷakaṃ vā māreti, pubbe vuttanayena veditabbaṃ. Idha pana cetanā dāruṇā hotīti.	18081	
PA_atk-vin01_a:1809_0	Aññānipi ettha palālapuñjādivatthūni veditabbāni. Yo hi “lohitakaṃ asiṃ vā sattiṃ	1809	
PA_atk-vin01_a:1809_1	vā pucchissāmī”ti palālapuñje pavesento tattha nipannaṃ mātaraṃ vā pitaraṃ vā arahantaṃ	1809	
PA_atk-vin01_a:1809_2	vā āgantukapurisaṃ vā yakkhaṃ vā petaṃ vā tiracchānagataṃ vā māreti, vohāravasena	1809	
PA_atk-vin01_a:1809_3	“ghātako”ti vuccati, vadhakacetanāya pana abhāvato neva kammaṃ phusati, na āpattiṃ	1809	
PA_atk-vin01_a:1809_4	āpajjati. Yo pana evaṃ pavesento sarīrasamphassaṃ sallakkhetvā “satto maññe abbhantaragato	1809	
PA_atk-vin01_a:1809_5	maratū”ti pavesetvā māreti, tassa tesaṃ vatthūnaṃ anurūpena kammabaddho ca āpatti	1809	
PA_atk-vin01_a:1809_6	ca veditabbā. Esa nayo tattha nidahanatthaṃ pavesentassāpi vanappagumbādīsu khipantassāpi.	1809	
PA_atk-vin01_a:1810_0	Yopi “coraṃ māremī”ti coravesena gacchantaṃ pitaraṃ māreti, ānantariyañca phusati,	1810	
PA_atk-vin01_a:1810_1	pārājiko ca hoti. Yo pana parasenāya aññañca yodhaṃ pitarañca kammaṃ karonte disvā	1810	
PA_atk-vin01_a:1810_2	yodhassa usuṃ khipati, “etaṃ vijjhitvā mama pitaraṃ vijjhissatī”ti yathādhippāyaṃ	1810	
PA_atk-vin01_a:1810_3	gate pitughātako hoti. “Yodhe viddhe mama pitā palāyissatī”ti khipati, usu ayathādhippāyaṃ	1810	
PA_atk-vin01_a:1810_4	gantvā pitaraṃ māreti, vohāravasena “pitughātako”ti vuccati; ānantariyaṃ pana natthīti.	1810	
PA_atk-vin01_a:1811_0	Adhiṭṭhahitvāti samīpe ṭhatvā. Āṇāpetīti uddissa vā anuddissa vā āṇāpeti. Tattha	1811	
PA_atk-vin01_a:1811_1	parasenāya paccupaṭṭhitāya anuddisseva “evaṃ vijjha, evaṃ pahara, evaṃ ghātehī”ti	1811	
PA_atk-vin01_a:1811_2	āṇatte yattake āṇatto ghāteti, tattakā ubhinnaṃ pāṇātipātā. Sace tattha āṇāpakassa	1811	
PA_atk-vin01_a:1811_3	mātāpitaro honti, ānantariyampi phusati. Sace āṇattasseva mātāpitaro, sova ānantariyaṃ	1811	
PA_atk-vin01_a:1811_4	phusati. Sace arahā hoti, ubhopi ānantariyaṃ phusanti. Uddisitvā pana “etaṃ dīghaṃ	1811	
PA_atk-vin01_a:1811_5	rassaṃ rattakañcukaṃ nīlakañcukaṃ hatthikkhandhe nisinnaṃ majjhe nisinnaṃ vijjha	1811	
PA_atk-vin01_a:1811_6	pahara ghātehī”ti āṇatte sace so tameva ghāteti, ubhinnampi pāṇātipāto; ānantariyavatthumhi	1811	
PA_atk-vin01_a:1811_7	ca ānantariyaṃ. Sace aññaṃ māreti, āṇāpakassa natthi pāṇātipāto. Etena āṇattiko payogo	1811	
PA_atk-vin01_a:1811_8	vutto hoti. Tattha –	1811	
PA_atk-vin01_a:1812	Vatthuṃ kālañca okāsaṃ, āvudhaṃ iriyāpathaṃ;	181	
PA_atk-vin01_a:1813	Tulayitvā pañca ṭhānāni, dhāreyyatthaṃ vicakkhaṇo.	181	
PA_atk-vin01_a:1814	Aparo nayo –	181	
PA_atk-vin01_a:1815	Vatthu kālo ca okāso, āvudhaṃ iriyāpatho;	181	
PA_atk-vin01_a:1816	Kiriyāvisesoti ime, cha āṇattiniyāmakā.	181	
PA_atk-vin01_a:1817_0	Tattha “vatthū”ti māretabbo satto. “Kālo”ti pubbaṇhasāyanhādikālo ca yobbanathāvariyādikālo	1817	
PA_atk-vin01_a:1817_1	ca. “Okāso”ti gāmo vā vanaṃ vā gehadvāraṃ vā gehamajjhaṃ vā rathikā vā siṅghāṭakaṃ	1817	
PA_atk-vin01_a:1817_2	vāti evamādi. “Āvudha”nti asi vā usu vā satti vāti evamādi. “Iriyāpatho”ti māretabbassa	1817	
PA_atk-vin01_a:1817_3	gamanaṃ vā nisajjā vāti evamādi. “Kiriyāviseso”ti vijjhanaṃ vā chedanaṃ vā bhedanaṃ	1817	
PA_atk-vin01_a:1817_4	vā saṅkhamuṇḍakaṃ vāti evamādi.	1817	
PA_atk-vin01_a:1818_0	Yadi hi vatthuṃ visaṃvādetvā “yaṃ mārehī”ti āṇatto tato aññaṃ māreti, “purato paharitvā	1818	
PA_atk-vin01_a:1818_1	mārehī”ti vā āṇatto pacchato vā passato vā aññasmiṃ vā padese paharitvā māreti. Āṇāpakassa	1818	
PA_atk-vin01_a:1818_2	natthi kammabandho; āṇattasseva kammabandho. Atha vatthuṃ avisaṃvādetvā yathāṇattiyā	1818	
PA_atk-vin01_a:1818_3	māreti, āṇāpakassa āṇattikkhaṇe āṇattassa ca māraṇakkhaṇeti ubhayesampi kammabandho.	1818	
PA_atk-vin01_a:1818_4	Vatthuvisesena panettha kammaviseso ca āpattiviseso ca hotīti. Evaṃ tāva vatthumhi	1818	
PA_atk-vin01_a:1818_5	saṅketavisaṅketatā veditabbā.	1818	
PA_atk-vin01_a:1819_0	Kāle pana yo “ajja sve”ti aniyametvā “pubbaṇhe mārehī”ti āṇatto yadā kadāci pubbaṇhe	1819	
PA_atk-vin01_a:1819_1	māreti, natthi visaṅketo. Yo pana “ajja pubbaṇhe”ti vutto majjhanhe vā sāyanhe vā	1819	
PA_atk-vin01_a:1819_2	sve vā pubbaṇhe māreti. Visaṅketo hoti, āṇāpakassa natthi kammabandho. Pubbaṇhe māretuṃ	1819	
PA_atk-vin01_a:1819_3	vāyamantassa majjhanhe jātepi eseva nayo. Etena nayena sabbakālappabhedesu saṅketavisaṅketatā veditabbā.	1819	
PA_atk-vin01_a:1820_0	Okāsepi yo “etaṃ gāme ṭhitaṃ mārehī”ti aniyametvā āṇatto taṃ yattha katthaci māreti,	1820	
PA_atk-vin01_a:1820_1	natthi visaṅketo. Yo pana “gāmeyevā”ti niyametvā āṇatto vane māreti, tathā “vane”ti	1820	
PA_atk-vin01_a:1820_2	āṇatto gāme māreti. “Antogehadvāre”ti āṇatto gehamajjhe māreti, visaṅketo. Etena	1820	
PA_atk-vin01_a:1820_3	nayena sabbokāsabhedesu saṅketavisaṅketatā veditabbā.	1820	
PA_atk-vin01_a:1821_0	Āvudhepi yo “asinā vā usunā vā”ti aniyametvā “āvudhena mārehī”ti āṇatto yena kenaci	1821	
PA_atk-vin01_a:1821_1	āvudhena māreti, natthi visaṅketo. Yo pana “asinā”ti vutto usunā, “iminā vā asinā”ti	1821	
PA_atk-vin01_a:1821_2	vutto aññena asinā māreti. Etasseva vā asissa “imāya dhārāya mārehī”ti vutto itarāya	1821	
PA_atk-vin01_a:1821_3	vā dhārāya talena vā tuṇḍena vā tharunā vā māreti, visaṅketo. Etena nayena sabbaāvudhabhedesu	1821	
PA_atk-vin01_a:1821_4	saṅketavisaṅketatā veditabbā.	1821	
PA_atk-vin01_a:1822_0	Iriyāpathe pana yo “etaṃ gacchantaṃ mārehī”ti vadati, āṇatto ca naṃ sace gacchantaṃ	1822	
PA_atk-vin01_a:1822_1	māreti, natthi visaṅketo. “Gacchantameva mārehī”ti vutto pana sace nisinnaṃ māreti.	1822	
PA_atk-vin01_a:1822_2	“Nisinnameva vā mārehī”ti vutto gacchantaṃ māreti, visaṅketo hoti. Etena nayena sabbairiyāpathabhedesu	1822	
PA_atk-vin01_a:1822_3	saṅketavisaṅketatā veditabbā.	1822	
PA_atk-vin01_a:1823_0	Kiriyāvisesepi yo “vijjhitvā mārehī”ti vutto vijjhitvāva māreti, natthi visaṅketo.	1823	
PA_atk-vin01_a:1823_1	Yo pana “vijjhitvā mārehī”ti vutto chinditvā māreti, visaṅketo. Etena nayena sabbakiriyāvisesabhedesu	1823	
PA_atk-vin01_a:1823_2	saṅketavisaṅketatā veditabbā.	1823	
PA_atk-vin01_a:1824_0	Yo pana liṅgavasena “dīghaṃ rassaṃ kāḷaṃ odātaṃ kisaṃ thūlaṃ mārehī”ti aniyametvā	1824	
PA_atk-vin01_a:1824_1	āṇāpeti, āṇatto ca yaṃkiñci tādisaṃ māreti, natthi visaṅketo ubhinnaṃ pārājikaṃ.	1824	
PA_atk-vin01_a:1824_2	Atha pana so attānaṃ sandhāya āṇāpeti, āṇatto ca “ayameva īdiso”ti āṇāpakameva māreti,	1824	
PA_atk-vin01_a:1824_3	āṇāpakassa dukkaṭaṃ, vadhakassa pārājikaṃ. Āṇāpako attānaṃ sandhāya āṇāpeti, itaro	1824	
PA_atk-vin01_a:1824_4	aññaṃ tādisaṃ māreti, āṇāpako muccati, vadhakasseva pārājikaṃ. Kasmā? Okāsassa aniyamitattā.	1824	
PA_atk-vin01_a:1824_5	Sace pana attānaṃ sandhāya āṇāpentopi okāsaṃ niyameti, “asukasmiṃ nāma rattiṭṭhāne	1824	
PA_atk-vin01_a:1824_6	vā divāṭṭhāne vā therāsane vā navāsane vā majjhimāsane vā nisinnaṃ evarūpaṃ nāma	1824	
PA_atk-vin01_a:1824_7	mārehī”ti. Tattha ca añño nisinno hoti, sace āṇatto taṃ māreti, neva vadhako muccati	1824	
PA_atk-vin01_a:1824_8	na āṇāpako. Kasmā? Okāsassa niyamitattā. Sace pana niyamitokāsato aññatra māreti,	1824	
PA_atk-vin01_a:1824_9	āṇāpako muccatīti ayaṃ nayo mahāaṭṭhakathāyaṃ suṭṭhu daḷhaṃ katvā vutto. Tasmā ettha	1824	
PA_atk-vin01_a:1824_10	na anādariyaṃ kātabbanti.	18241	
PA_atk-vin01_a:1825	Adhiṭṭhāyāti mātikāvasena āṇattikapayogakathā niṭṭhitā.	182	
PA_atk-vin01_a:1826_0	Idāni ye dūtenāti imassa mātikāpadassa niddesadassanatthaṃ “bhikkhu bhikkhuṃ āṇāpetī”tiādayo	1826	
PA_atk-vin01_a:1826_1	cattāro vārā vuttā. Tesu so taṃ maññamānoti so āṇatto yo āṇāpakena “itthannāmo”ti	1826	
PA_atk-vin01_a:1826_2	akkhāto, taṃ maññamāno tameva jīvitā voropeti, ubhinnaṃ pārājikaṃ. Taṃ maññamāno	1826	
PA_atk-vin01_a:1826_3	aññanti “yaṃ jīvitā voropehī”ti vutto taṃ maññamāno aññaṃ tādisaṃ jīvitā voropeti,	1826	
PA_atk-vin01_a:1826_4	mūlaṭṭhassa anāpatti. Aññaṃ maññamāno tanti yo āṇāpakena vutto, tassa balavasahāyaṃ	1826	
PA_atk-vin01_a:1826_5	samīpe ṭhitaṃ disvā “imassa balenāyaṃ gajjati, imaṃ tāva jīvitā voropemī”ti paharanto	1826	
PA_atk-vin01_a:1826_6	itarameva parivattitvā tasmiṃ ṭhāne ṭhitaṃ “sahāyo”ti maññamāno jīvitā voropeti,	1826	
PA_atk-vin01_a:1826_7	ubhinnaṃ pārājikaṃ. Aññaṃ maññamāno aññanti purimanayeneva “imaṃ tāvassa sahāyaṃ	1826	
PA_atk-vin01_a:1826_8	jīvitā voropemī”ti sahāyameva voropeti, tasseva pārājikaṃ.	1826	
PA_atk-vin01_a:1827_0	Dūtaparamparāpadassa niddesavāre itthannāmassa pāvadātiādīsu eko ācariyo tayo buddharakkhitadhammarakkhitasaṅgharakkhitanāmakā	1827	
PA_atk-vin01_a:1827_1	antevāsikā daṭṭhabbā. Tattha bhikkhu bhikkhuṃ āṇāpetīti ācariyo kañci puggalaṃ mārāpetukāmo	1827	
PA_atk-vin01_a:1827_2	tamatthaṃ ācikkhitvā buddharakkhitaṃ āṇāpeti. Itthannāmassa pāvadāti gaccha tvaṃ,	1827	
PA_atk-vin01_a:1827_3	buddharakkhita, etamatthaṃ dhammarakkhitassa pāvada. Itthannāmo itthannāmassa pāvadatūti	1827	
PA_atk-vin01_a:1827_4	dhammarakkhitopi saṅgharakkhitassa pāvadatu. Itthannāmo itthannāmaṃ jīvitā voropetūti	1827	
PA_atk-vin01_a:1827_5	evaṃ tayā āṇattena dhammarakkhitena āṇatto saṅgharakkhito itthannāmaṃ puggalaṃ jīvitā	1827	
PA_atk-vin01_a:1827_6	voropetu; so hi amhesu vīrajātiko paṭibalo imasmiṃ kammeti. Āpatti dukkaṭassāti evaṃ	1827	
PA_atk-vin01_a:1827_7	āṇāpentassa ācariyassa tāva dukkaṭaṃ. So itarassa ārocetīti buddharakkhito dhammarakkhitassa,	1827	
PA_atk-vin01_a:1827_8	dhammarakkhito ca saṅgharakkhitassa “amhākaṃ ācariyo evaṃ vadati – ‘itthannāmaṃ kira	1827	
PA_atk-vin01_a:1827_9	jīvitā voropehī’ti. Tvaṃ kira amhesu vīrapuriso”ti āroceti; evaṃ tesampi dukkaṭaṃ.	1827	
PA_atk-vin01_a:1827_10	Vadhako paṭiggaṇhātīti “sādhu voropessāmī”ti saṅgharakkhito sampaṭicchati. Mūlaṭṭhassa	18271	
PA_atk-vin01_a:1827_11	āpatti thullaccayassāti saṅgharakkhitena paṭiggahitamatte ācariyassa thullaccayaṃ.	18271	
PA_atk-vin01_a:1827_12	Mahājano hi tena pāpe niyojitoti. So tanti so ce saṅgharakkhito taṃ puggalaṃ jīvitā	18271	
PA_atk-vin01_a:1827_13	voropeti, sabbesaṃ catunnampi janānaṃ pārājikaṃ. Na kevalañca catunnaṃ, etenūpāyena	18271	
PA_atk-vin01_a:1827_14	visaṅketaṃ akatvā paramparāya āṇāpentaṃ samaṇasataṃ samaṇasahassaṃ vā hotu sabbesaṃ pārājikameva.	18271	
PA_atk-vin01_a:1828_0	Visakkiyadūtapadaniddese so aññaṃ āṇāpetīti so ācariyena āṇatto buddharakkhito dhammarakkhitaṃ	1828	
PA_atk-vin01_a:1828_1	adisvā vā avattukāmo vā hutvā saṅgharakkhitameva upasaṅkamitvā “amhākaṃ ācariyo evamāha	1828	
PA_atk-vin01_a:1828_2	– ‘itthannāmaṃ kira jīvitā voropehī”ti visaṅketaṃ karonto āṇāpeti. Visaṅketakaraṇeneva	1828	
PA_atk-vin01_a:1828_3	hi esa “visakkiyadūto”ti vuccati. Āpatti dukkaṭassāti āṇattiyā tāva buddharakkhitassa	1828	
PA_atk-vin01_a:1828_4	dukkaṭaṃ. Paṭiggaṇhāti āpatti dukkaṭassāti saṅgharakkhitena sampaṭicchite mūlaṭṭhasseva	1828	
PA_atk-vin01_a:1828_5	dukkaṭanti veditabbaṃ. Evaṃ sante paṭiggahaṇe āpattiyeva na siyā, sañcaritta paṭiggahaṇamaraṇābhinandanesupi	1828	
PA_atk-vin01_a:1828_6	ca āpatti hoti, maraṇapaṭiggahaṇe kathaṃ na siyā tasmā paṭiggaṇhantassevetaṃ dukkaṭaṃ.	1828	
PA_atk-vin01_a:1828_7	Tenevettha “mūlaṭṭhassā”ti na vuttaṃ. Purimanayepi cetaṃ paṭiggaṇhantassa veditabbameva;	1828	
PA_atk-vin01_a:1828_8	okāsābhāvena pana na vuttaṃ. Tasmā yo yo paṭiggaṇhāti, tassa tassa tappaccayā āpattiyevāti	1828	
PA_atk-vin01_a:1828_9	ayamettha amhākaṃ khanti. Yathā cettha evaṃ adinnādānepīti.	1828	
PA_atk-vin01_a:1829_0	Sace pana so taṃ jīvitā voropeti, āṇāpakassa ca buddharakkhitassa voropakassa ca	1829	
PA_atk-vin01_a:1829_1	saṅgharakkhitassāti ubhinnampi pārājikaṃ. Mūlaṭṭhassa pana ācariyassa visaṅketattā	1829	
PA_atk-vin01_a:1829_2	pārājikena anāpatti. Dhammarakkhitassa ajānanatāya sabbena sabbaṃ anāpatti. Buddharakkhito	1829	
PA_atk-vin01_a:1829_3	pana dvinnaṃ sotthibhāvaṃ katvā attanā naṭṭhoti.	1829	
PA_atk-vin01_a:1830_0	Gatapaccāgatadūtaniddese – so gantvā puna paccāgacchatīti tassa jīvitā voropetabbassa	1830	
PA_atk-vin01_a:1830_1	samīpaṃ gantvā susaṃvihitārakkhattā taṃ jīvitā voropetuṃ asakkonto āgacchati. Yadā	1830	
PA_atk-vin01_a:1830_2	sakkosi tadāti kiṃ ajjeva mārito mārito hoti, gaccha yadā sakkosi, tadā naṃ jīvitā	1830	
PA_atk-vin01_a:1830_3	voropehīti. Āpatti dukkaṭassāti evaṃ puna āṇattiyāpi dukkaṭameva hoti. Sace pana	1830	
PA_atk-vin01_a:1830_4	so avassaṃ jīvitā voropetabbo hoti, atthasādhakacetanā maggānantaraphalasadisā, tasmā	1830	
PA_atk-vin01_a:1830_5	ayaṃ āṇattikkhaṇeyeva pārājiko. Sacepi vadhako saṭṭhivassātikkamena taṃ vadhati,	1830	
PA_atk-vin01_a:1830_6	āṇāpako ca antarāva kālaṅkaroti, hīnāya vā āvattati, assamaṇova hutvā kālañca karissati,	1830	
PA_atk-vin01_a:1830_7	hīnāya vā āvattissati. Sace āṇāpako gihikāle mātaraṃ vā pitaraṃ vā arahantaṃ vā sandhāya	1830	
PA_atk-vin01_a:1830_8	evaṃ āṇāpetvā pabbajati, tasmiṃ pabbajite āṇatto taṃ māreti, āṇāpako gihikāleyeva	1830	
PA_atk-vin01_a:1830_9	mātughātako pitughātako arahantaghātako vā hoti, tasmā nevassa pabbajjā, na upasampadā	1830	
PA_atk-vin01_a:1830_10	ruhati. Sacepi māretabbapuggalo āṇattikkhaṇe puthujjano, yadā pana naṃ āṇatto māreti	18301	
PA_atk-vin01_a:1830_11	tadā arahā hoti, āṇattato vā pahāraṃ labhitvā dukkhamūlikaṃ saddhaṃ nissāya vipassanto	18301	
PA_atk-vin01_a:1830_12	arahattaṃ patvā tenevābādhena kālaṃkaroti, āṇāpako āṇattikkhaṇeyeva arahantaghātako.	18301	
PA_atk-vin01_a:1830_13	Vadhako pana sabbattha upakkamakaraṇakkhaṇeyeva pārājikoti.	18301	
PA_atk-vin01_a:1831	Idāni ye sabbesuyeva imesu dūtavasena vuttamātikāpadesu saṅketavisaṅketadassanatthaṃ	183	
PA_atk-vin01_a:1832_0	Vuttā tayo vārā, tesu paṭhamavāre tāva – yasmā taṃ saṇikaṃ vā bhaṇanto tassa vā badhiratāya	1832	
PA_atk-vin01_a:1832_1	“mā ghātehī”ti etaṃ vacanaṃ na sāveti, tasmā mūlaṭṭho na mutto. Dutiyavāre – sāvitattā	1832	
PA_atk-vin01_a:1832_2	mutto. Tatiyavāre pana tena ca sāvitattā itarena ca “sādhū”ti sampaṭicchitvā oratattā ubhopi muttāti.	1832	
PA_atk-vin01_a:1833	Dūtakathā niṭṭhitā.	183	
PA_atk-vin01_a:1834_0	175. Araho rahosaññīniddesādīsu arahoti sammukhe. Rahoti parammukhe. Tattha yo upaṭṭhānakāle	1834	
PA_atk-vin01_a:1834_1	veribhikkhumhi bhikkhūhi saddhiṃ āgantvā purato nisinneyeva andhakāradosena tassa	1834	
PA_atk-vin01_a:1834_2	āgatabhāvaṃ ajānanto “aho vata itthannāmo hato assa, corāpi nāma taṃ na hananti,	1834	
PA_atk-vin01_a:1834_3	sappo vā na ḍaṃsati, na satthaṃ vā visaṃ vā āharatī”ti tassa maraṇaṃ abhinandanto	1834	
PA_atk-vin01_a:1834_4	īdisāni vacanāni ullapati, ayaṃ araho rahosaññī ullapati nāma. Sammukheva tasmiṃ	1834	
PA_atk-vin01_a:1834_5	parammukhasaññīti attho. Yo pana taṃ purato nisinnaṃ disvā puna upaṭṭhānaṃ katvā	1834	
PA_atk-vin01_a:1834_6	gatehi bhikkhūhi saddhiṃ gatepi tasmiṃ “idheva so nisinno”ti saññī hutvā purimanayeneva	1834	
PA_atk-vin01_a:1834_7	ullapati, ayaṃ raho arahosaññī ullapati nāma. Etenevupāyena araho arahosaññī ca raho	1834	
PA_atk-vin01_a:1834_8	rahosaññī ca veditabbo. Catunnampi ca etesaṃ vācāya vācāya dukkaṭanti veditabbaṃ.	1834	
PA_atk-vin01_a:1835_0	Idāni maraṇavaṇṇasaṃvaṇṇanāya vibhāgadassanatthaṃ vuttesu pañcasu kāyena saṃvaṇṇanādimātikāniddesesu	1835	
PA_atk-vin01_a:1835_1	– kāyena vikāraṃ karotīti yathā so jānāti “satthaṃ vā āharitvā visaṃ vā khāditvā	1835	
PA_atk-vin01_a:1835_2	rajjuyā vā ubbandhitvā sobbhādīsu vā papatitvā yo marati so kira dhanaṃ vā labhati,	1835	
PA_atk-vin01_a:1835_3	yasaṃ vā labhati, saggaṃ vā gacchatīti ayamattho etena vutto”ti tathā hatthamuddādīhi	1835	
PA_atk-vin01_a:1835_4	dasseti. Vācāya bhaṇatīti tamevatthaṃ vākyabhedaṃ katvā bhaṇati. Tatiyavāro ubhayavasena	1835	
PA_atk-vin01_a:1835_5	vutto. Sabbattha saṃvaṇṇanāya payoge payoge dukkaṭaṃ. Tassa dukkhuppattiyaṃ saṃvaṇṇakassa	1835	
PA_atk-vin01_a:1835_6	thullaccayaṃ. Yaṃ uddissa saṃvaṇṇanā katā, tasmiṃ mate saṃvaṇṇanakkhaṇeyeva saṃvaṇṇakassa	1835	
PA_atk-vin01_a:1835_7	pārājikaṃ. So taṃ na jānāti añño ñatvā “laddho vata me sukhuppattiupāyo”ti tāya saṃvaṇṇanāya	1835	
PA_atk-vin01_a:1835_8	marati, anāpatti. Dvinnaṃ uddissa saṃvaṇṇanāya katāya eko ñatvā marati, pārājikaṃ.	1835	
PA_atk-vin01_a:1835_9	Dvepi maranti, pārājikañca akusalarāsi ca. Esa nayo sambahulesu. Anuddissa maraṇaṃ	1835	
PA_atk-vin01_a:1835_10	saṃvaṇṇento āhiṇḍati, yo yo taṃ saṃvaṇṇanaṃ ñatvā marati, sabbo tena mārito hoti.	18351	
PA_atk-vin01_a:1836_0	Dūtena saṃvaṇṇanāyaṃ “asukaṃ nāma gehaṃ vā gāmaṃ vā gantvā itthannāmassa evaṃ maraṇavaṇṇaṃ	1836	
PA_atk-vin01_a:1836_1	saṃvaṇṇehī”ti sāsane ārocitamatte dukkaṭaṃ. Yassatthāya pahito tassa dukkhuppattiyā	1836	
PA_atk-vin01_a:1836_2	mūlaṭṭhassa thullaccayaṃ, maraṇena pārājikaṃ. Dūto “ñāto dāni ayaṃ saggamaggo”ti	1836	
PA_atk-vin01_a:1836_3	tassa anārocetvā attano ñātissa vā sālohitassa vā āroceti, tasmiṃ mate visaṅketo	1836	
PA_atk-vin01_a:1836_4	hoti, mūlaṭṭho muccati. Dūto tatheva cintetvā sayaṃ saṃvaṇṇanāya vuttaṃ katvā marati,	1836	
PA_atk-vin01_a:1836_5	visaṅketova. Anuddissa pana sāsane ārocite yattakā dūtassa saṃvaṇṇanāya maranti,	1836	
PA_atk-vin01_a:1836_6	tattakā pāṇātipātā. Sace mātāpitaro maranti, ānantariyampi hoti.	1836	
PA_atk-vin01_a:1837_0	176. Lekhāsaṃvaṇṇanāya – lekhaṃ chindatīti paṇṇe vā potthake vā akkharāni likhati	1837	
PA_atk-vin01_a:1837_1	– “yo satthaṃ vā āharitvā papāte vā papatitvā aññehi vā aggippavesanaudakappavesanādīhi	1837	
PA_atk-vin01_a:1837_2	upāyehi marati, so idañcidañca labhatī”ti vā “tassa dhammo hotī”ti vāti. Etthāpi	1837	
PA_atk-vin01_a:1837_3	dukkaṭathullaccayā vuttanayeneva veditabbā. Uddissa likhite pana yaṃ uddissa likhitaṃ	1837	
PA_atk-vin01_a:1837_4	tasseva maraṇena pārājikaṃ. Bahū uddissa likhite yattakā maranti, tattakā pāṇātipātā.	1837	
PA_atk-vin01_a:1837_5	Mātāpitūnaṃ maraṇena ānantariyaṃ. Anuddissa likhitepi eseva nayo. “Bahū marantī”ti	1837	
PA_atk-vin01_a:1837_6	vippaṭisāre uppanne taṃ potthakaṃ jhāpetvā vā yathā vā akkharāni na paññāyanti tathā	1837	
PA_atk-vin01_a:1837_7	katvā muccati. Sace so parassa potthako hoti, uddissa likhito vā hoti anuddissa likhito	1837	
PA_atk-vin01_a:1837_8	vā, gahitaṭṭhāne ṭhapetvā muccati. Sace mūlena kīto hoti, potthakassāmikānaṃ potthakaṃ,	1837	
PA_atk-vin01_a:1837_9	yesaṃ hatthato mūlaṃ gahitaṃ, tesaṃ mūlaṃ datvā muccati. Sace sambahulā “maraṇavaṇṇaṃ	1837	
PA_atk-vin01_a:1837_10	likhissāmā”ti ekajjhāsayā hutvā eko tālarukkhaṃ ārohitvā paṇṇaṃ chindati, eko āharati,	18371	
PA_atk-vin01_a:1837_11	eko potthakaṃ karoti, eko likhati, eko sace kaṇṭakalekhā hoti, masiṃ makkheti, masiṃ	18371	
PA_atk-vin01_a:1837_12	makkhetvā taṃ potthakaṃ sajjetvā sabbeva sabhāyaṃ vā āpaṇe vā yattha vā pana lekhādassanakotūhalakā	18371	
PA_atk-vin01_a:1837_13	bahū sannipatanti, tattha ṭhapenti. Taṃ vācetvā sacepi eko marati, sabbesaṃ pārājikaṃ.	18371	
PA_atk-vin01_a:1837_14	Sace bahukā maranti, vuttasadisova nayo. Vippaṭisāre pana uppanne taṃ potthakaṃ sacepi	18371	
PA_atk-vin01_a:1837_15	mañjūsāyaṃ gopenti, añño ca taṃ disvā nīharitvā puna bahūnaṃ dasseti, neva muccanti.	18371	
PA_atk-vin01_a:1837_16	Tiṭṭhatu mañjūsā, sacepi taṃ potthakaṃ nadiyaṃ vā samudde vā khipanti vā dhovanti	18371	
PA_atk-vin01_a:1837_17	vā khaṇḍākhaṇḍaṃ vā chindanti, aggimhi vā jhāpenti, yāva saṅghaṭṭitepi duddhote vā	18371	
PA_atk-vin01_a:1837_18	dujjhāpite vā patte akkharāni paññāyanti, tāva na muccanti. Yathā pana akkharāni	18371	
PA_atk-vin01_a:1837_19	na paññāyanti tatheva kate muccantīti.	18371	
PA_atk-vin01_a:1838_0	Idāni thāvarapayogassa vibhāgadassanatthaṃ vuttesu opātādimātikāniddesesu manussaṃ	1838	
PA_atk-vin01_a:1838_1	uddissa opātaṃ khanatīti “itthannāmo patitvā marissatī”ti kañci manussaṃ uddisitvā	1838	
PA_atk-vin01_a:1838_2	yattha so ekato vicarati, tattha āvāṭaṃ khanati, khanantassa tāva sacepi jātapathaviyā	1838	
PA_atk-vin01_a:1838_3	khanati, pāṇātipātassa payogattā payoge payoge dukkaṭaṃ. Yaṃ uddissa khanati, tassa	1838	
PA_atk-vin01_a:1838_4	dukkhuppattiyā thullaccayaṃ, maraṇena pārājikaṃ. Aññasmiṃ patitvā mate anāpatti.	1838	
PA_atk-vin01_a:1838_5	Sace anuddissa “yo koci marissatī”ti khato hoti, yattakā patitvā maranti, tattakā	1838	
PA_atk-vin01_a:1838_6	pāṇātipātā. Ānantariyavatthūsu ca ānantariyaṃ thullaccayapācittiyavatthūsu thullaccayapācittiyāni.	1838	
PA_atk-vin01_a:1839_0	Bahū tattha cetanā; katamāya pārājikaṃ hotīti? Mahāaṭṭhakathāyaṃ tāva vuttaṃ – “āvāṭaṃ	1839	
PA_atk-vin01_a:1839_1	gambhīrato ca āyāmavitthārato ca khanitvā pamāṇe ṭhapetvā tacchetvā puñchitvā paṃsupacchiṃ	1839	
PA_atk-vin01_a:1839_2	uddharantassa sanniṭṭhāpikā atthasādhakacetanā maggānantaraphalasadisā. Sacepi vassasatassa	1839	
PA_atk-vin01_a:1839_3	accayena patitvā avassaṃ maraṇakasatto hoti, sanniṭṭhāpakacetanāyameva pārājika”nti.	1839	
PA_atk-vin01_a:1839_4	Mahāpaccariyaṃ pana saṅkhepaṭṭhakathāyañca – “imasmiṃ āvāṭe patitvā marissatīti ekasmimpi	1839	
PA_atk-vin01_a:1839_5	kuddālappahāre dinne sace koci tattha pakkhalito patitvā marati, pārājikameva. Suttantikattherā	1839	
PA_atk-vin01_a:1839_6	pana sanniṭṭhāpakacetanaṃ gaṇhantī”ti vuttaṃ.	1839	
PA_atk-vin01_a:1840_0	Eko “opātaṃ khanitvā asukaṃ nāma ānetvā idha pātetvā mārehī”ti aññaṃ āṇāpeti, so	1840	
PA_atk-vin01_a:1840_1	taṃ pātetvā māreti, ubhinnaṃ pārājikaṃ. Aññaṃ pātetvā māreti, sayaṃ patitvā marati,	1840	
PA_atk-vin01_a:1840_2	añño attano dhammatāya patitvā marati, sabbattha visaṅketo hoti, mūlaṭṭho muccati.	1840	
PA_atk-vin01_a:1840_3	“Asuko asukaṃ ānetvā idha māressatī”ti khatepi eseva nayo. Maritukāmā idha marissantīti	1840	
PA_atk-vin01_a:1840_4	khanati, ekassa maraṇe pārājikaṃ. Bahunnaṃ maraṇe akusalarāsi, mātāpitūnaṃ maraṇe	1840	
PA_atk-vin01_a:1840_5	ānantariyaṃ, thullaccayapācittiyavatthūsu thullaccayapācittiyāni.	1840	
PA_atk-vin01_a:1841_0	“Ye keci māretukāmā, te idha pātetvā māressantī”ti khanati, tattha pātetvā mārenti,	1841	
PA_atk-vin01_a:1841_1	ekasmiṃ mate pārājikaṃ, bahūsu akusalarāsi, ānantariyādivatthūsu ānantariyādīni.	1841	
PA_atk-vin01_a:1841_2	Idheva arahantāpi saṅgahaṃ gacchanti. Purimanaye pana “tesaṃ maritukāmatāya patanaṃ	1841	
PA_atk-vin01_a:1841_3	natthī”ti te na saṅgayhanti. Dvīsupi nayesu attano dhammatāya patitvā mate visaṅketo.	1841	
PA_atk-vin01_a:1841_4	“Ye keci attano verike ettha pātetvā māressantī”ti khanati, tattha ca verikā verike	1841	
PA_atk-vin01_a:1841_5	pātetvā mārenti, ekasmiṃ mārite pārājikaṃ, bahūsu akusalarāsi, mātari vā pitari vā	1841	
PA_atk-vin01_a:1841_6	arahante vā verikehi ānetvā tattha mārite ānantariyaṃ. Attano dhammatāya patitvā matesu visaṅketo.	1841	
PA_atk-vin01_a:1842_0	Yo pana “maritukāmā vā amaritukāmā vā māretukāmā vā amāretukāmā vā ye keci ettha	1842	
PA_atk-vin01_a:1842_1	patitā vā pātitā vā marissantī”ti sabbathāpi anuddisseva khanati. Yo yo marati tassa	1842	
PA_atk-vin01_a:1842_2	tassa maraṇena yathānurūpaṃ kammañca phusati, āpattiñca āpajjati. Sace gabbhinī patitvā	1842	
PA_atk-vin01_a:1842_3	sagabbhā marati, dve pāṇātipātā. Gabbhoyeva vinassati, eko. Gabbho na vinassati,	1842	
PA_atk-vin01_a:1842_4	mātā marati, ekoyeva. Corehi anubaddho patitvā marati, opātakhanakasseva pārājikaṃ.	1842	
PA_atk-vin01_a:1842_5	Corā tattha pātetvā mārenti, pārājikameva. Tattha patitaṃ bahi nīharitvā mārenti,	1842	
PA_atk-vin01_a:1842_6	pārājikameva. Kasmā? Opāte patitappayogena gahitattā. Opātato nikkhamitvā teneva	1842	
PA_atk-vin01_a:1842_7	ābādhena marati, pārājikameva. Bahūni vassāni atikkamitvā puna kupitena tenevābādhena	1842	
PA_atk-vin01_a:1842_8	marati, pārājikameva. Opāte patanappaccayā uppannarogena gilānasseva añño rogo uppajjati,	1842	
PA_atk-vin01_a:1842_9	opātarogo balavataro hoti, tena matepi opātakhaṇako na muccati. Sace pacchā uppannarogo	1842	
PA_atk-vin01_a:1842_10	balavā hoti, tena mate muccati. Ubhohi mate na muccati. Opāte opapātikamanusso nibbattitvā	18421	
PA_atk-vin01_a:1842_11	uttarituṃ asakkonto marati, pārājikameva. Manussaṃ uddissa khate yakkhādīsu patitvā	18421	
PA_atk-vin01_a:1842_12	matesu anāpatti. Yakkhādayo uddissa khate manussādīsu marantesupi eseva nayo. Yakkhādayo	18421	
PA_atk-vin01_a:1842_13	uddissa khanantassa pana khananepi tesaṃ dukkhuppattiyampi dukkaṭameva. Maraṇe vatthuvasena	18421	
PA_atk-vin01_a:1842_14	thullaccayaṃ vā pācittiyaṃ vā. Anuddissa khate opāte yakkharūpena vā petarūpena vā	18421	
PA_atk-vin01_a:1842_15	patati, tiracchānarūpena marati, patanarūpaṃ pamāṇaṃ, tasmā thullaccayanti upatissatthero.	18421	
PA_atk-vin01_a:1842_16	Maraṇarūpaṃ pamāṇaṃ, tasmā pācittiyanti phussadevatthero. Tiracchānarūpena patitvā	18421	
PA_atk-vin01_a:1842_17	yakkhapetarūpena matepi eseva nayo.	18421	
PA_atk-vin01_a:1843_0	Opātakhanako opātaṃ aññassa vikkiṇāti vā mudhā vā deti, yo yo patitvā marati, tappaccayā	1843	
PA_atk-vin01_a:1843_1	tasseva āpatti ca kammabandho ca. Yena laddho so niddoso. Atha sopi “evaṃ patitā	1843	
PA_atk-vin01_a:1843_2	uttarituṃ asakkontā nassissanti, suuddharā vā na bhavissantī”ti taṃ opātaṃ gambhīrataraṃ	1843	
PA_atk-vin01_a:1843_3	vā uttānataraṃ vā dīghataraṃ vā rassataraṃ vā vitthatataraṃ vā sambādhataraṃ vā karoti,	1843	
PA_atk-vin01_a:1843_4	ubhinnampi āpatti ca kammabandho ca. Bahū marantīti vippaṭisāre uppanne opātaṃ paṃsunā	1843	
PA_atk-vin01_a:1843_5	pūreti, sace koci paṃsumhi patitvā marati, pūretvāpi mūlaṭṭho na muccati. Deve vassante	1843	
PA_atk-vin01_a:1843_6	kaddamo hoti, tattha laggitvā matepi. Rukkho vā patanto vāto vā vassodakaṃ vā paṃsuṃ	1843	
PA_atk-vin01_a:1843_7	harati, kandamūlatthaṃ vā pathaviṃ khanantā tattha āvāṭaṃ karonti. Tattha sace koci	1843	
PA_atk-vin01_a:1843_8	laggitvā vā patitvā vā marati, mūlaṭṭho na muccati. Tasmiṃ pana okāse mahantaṃ taḷākaṃ	1843	
PA_atk-vin01_a:1843_9	vā pokkharaṇiṃ vā kāretvā cetiyaṃ vā patiṭṭhāpetvā bodhiṃ vā ropetvā āvāsaṃ vā sakaṭamaggaṃ	1843	
PA_atk-vin01_a:1843_10	vā kāretvā muccati. Yadāpi thiraṃ katvā pūrite opāte rukkhādīnaṃ mūlāni mūlehi saṃsibbitāni	18431	
PA_atk-vin01_a:1843_11	honti, jātapathavī jātā, tadāpi muccati. Sacepi nadī āgantvā opātaṃ harati, evampi	18431	
PA_atk-vin01_a:1843_12	muccatīti. Ayaṃ tāva opātakathā.	18431	
PA_atk-vin01_a:1844_0	Opātasseva pana anulomesu pāsādīsupi yo tāva pāsaṃ oḍḍeti “ettha bajjhitvā sattā	1844	
PA_atk-vin01_a:1844_1	marissantī”ti avassaṃ bajjhanakasattānaṃ vasena hatthā muttamatte pārājikānantariyathullaccayapācittiyāni	1844	
PA_atk-vin01_a:1844_2	veditabbāni. Uddissa kate yaṃ uddissa oḍḍito, tato aññesaṃ bandhane anāpatti. Pāse	1844	
PA_atk-vin01_a:1844_3	mūlena vā mudhā vā dinnepi mūlaṭṭhasseva kammabandho. Sace yena laddho so uggalitaṃ	1844	
PA_atk-vin01_a:1844_4	vā pāsaṃ saṇṭhapeti, passena vā gacchante disvā vatiṃ katvā sammukhe paveseti, thaddhataraṃ	1844	
PA_atk-vin01_a:1844_5	vā pāsayaṭṭhiṃ ṭhapeti, daḷhataraṃ vā pāsarajjuṃ bandhati, thirataraṃ vā khāṇukaṃ	1844	
PA_atk-vin01_a:1844_6	vā ākoṭeti, ubhopi na muccanti. Sace vippaṭisāre uppanne pāsaṃ uggalāpetvā gacchati,	1844	
PA_atk-vin01_a:1844_7	taṃ disvā puna aññe saṇṭhapenti, baddhā baddhā maranti, mūlaṭṭho na muccati.	1844	
PA_atk-vin01_a:1845_0	Sace pana tena pāsayaṭṭhi sayaṃ akatā hoti, gahitaṭṭhāne ṭhapetvā muccati. Tatthajātakayaṭṭhiṃ	1845	
PA_atk-vin01_a:1845_1	chinditvā muccati. Sayaṃ katayaṭṭhiṃ pana gopentopi na muccati. Yadi hi taṃ añño	1845	
PA_atk-vin01_a:1845_2	gaṇhitvā pāsaṃ saṇṭhapeti, tappaccayā marantesu mūlaṭṭho na muccati. Sace taṃ jhāpetvā	1845	
PA_atk-vin01_a:1845_3	alātaṃ katvā chaḍḍeti, tena alātena pahāraṃ laddhā marantesupi na muccati. Sabbaso	1845	
PA_atk-vin01_a:1845_4	pana jhāpetvā vā nāsetvā vā muccati, pāsarajjumpi aññehi ca vaṭṭitaṃ gahitaṭṭhāne	1845	
PA_atk-vin01_a:1845_5	ṭhapetvā muccati. Rajjuke labhitvā sayaṃ vaṭṭitaṃ ubbaṭṭetvā vāke labhitvā vaṭṭitaṃ	1845	
PA_atk-vin01_a:1845_6	hīraṃ hīraṃ katvā muccati. Araññato pana sayaṃ vāke āharitvā vaṭṭitaṃ gopentopi na	1845	
PA_atk-vin01_a:1845_7	muccati. Sabbaso pana jhāpetvā vā nāsetvā vā muccati.	1845	
PA_atk-vin01_a:1846_0	Adūhalaṃ sajjento catūsu pādesu adūhalamañcaṃ ṭhapetvā pāsāṇe āropeti, payoge payoge	1846	
PA_atk-vin01_a:1846_1	dukkaṭaṃ. Sabbasajjaṃ katvā hatthato muttamatte avassaṃ ajjhottharitabbakasattānaṃ	1846	
PA_atk-vin01_a:1846_2	vasena uddissakānuddissakānurūpena pārājikādīni veditabbāni. Adūhale mūlena vā mudhā	1846	
PA_atk-vin01_a:1846_3	vā dinnepi mūlaṭṭhasseva kammabaddho. Sace yena laddhaṃ so patitaṃ vā ukkhipati,	1846	
PA_atk-vin01_a:1846_4	aññepi pāsāṇe āropetvā garukataraṃ vā karoti, passena vā gacchante disvā vatiṃ katvā	1846	
PA_atk-vin01_a:1846_5	adūhale paveseti, ubhopi na muccanti. Sacepi vippaṭisāre uppanne adūhalaṃ pātetvā	1846	
PA_atk-vin01_a:1846_6	gacchati, taṃ disvā añño saṇṭhapeti, mūlaṭṭho na muccati. Pāsāṇe pana gahitaṭṭhāne	1846	
PA_atk-vin01_a:1846_7	ṭhapetvā adūhalapāde ca pāsayaṭṭhiyaṃ vuttanayena gahitaṭṭhāne vā ṭhapetvā jhāpetvā vā muccati.	1846	
PA_atk-vin01_a:1847_0	Sūlaṃ ropentassāpi sabbasajjaṃ katvā hatthato muttamatte sūlamukhe patitvā avassaṃ	1847	
PA_atk-vin01_a:1847_1	maraṇakasattānaṃ vasena uddissānuddissānurūpato pārājikādīni veditabbāni. Sūle mūlena	1847	
PA_atk-vin01_a:1847_2	vā mudhā vā dinnepi mūlaṭṭhasseva kammabaddho. Sace yena laddhaṃ so “ekappahāreneva	1847	
PA_atk-vin01_a:1847_3	marissantī”ti tikhiṇataraṃ vā karoti, “dukkhaṃ marissantī”ti kuṇṭhataraṃ vā karoti,	1847	
PA_atk-vin01_a:1847_4	“ucca”nti sallakkhetvā nīcataraṃ vā “nīca”nti sallakkhetvā uccataraṃ vā puna ropeti,	1847	
PA_atk-vin01_a:1847_5	vaṅkaṃ vā ujukaṃ atiujukaṃ vā īsakaṃ poṇaṃ karoti, ubhopi na muccanti. Sace pana	1847	
PA_atk-vin01_a:1847_6	“aṭṭhāne ṭhita”nti aññasmiṃ ṭhāne ṭhapeti, taṃ ce māraṇatthāya ādito pabhuti pariyesitvā	1847	
PA_atk-vin01_a:1847_7	kataṃ hoti, mūlaṭṭho na muccati. Apariyesitvā pana katameva labhitvā ropite mūlaṭṭho	1847	
PA_atk-vin01_a:1847_8	muccati. Vippaṭisāre uppanne pāsayaṭṭhiyaṃ vuttanayena gahitaṭṭhāne vā ṭhapetvā jhāpetvā vā muccati.	1847	
PA_atk-vin01_a:1848_0	177. Apassene satthaṃ vāti ettha apassenaṃ nāma niccaparibhogo mañco vā pīṭhaṃ vā	1848	
PA_atk-vin01_a:1848_1	apassenaphalakaṃ vā divāṭṭhāne nisīdantassa apassenakatthambho vā tatthajātakarukkho	1848	
PA_atk-vin01_a:1848_2	vā caṅkame apassāya tiṭṭhantassa ālambanarukkho vā ālambanaphalakaṃ vā sabbampetaṃ	1848	
PA_atk-vin01_a:1848_3	apassayanīyaṭṭhena apassenaṃ nāma; tasmiṃ apassene yathā apassayantaṃ vijjhati vā	1848	
PA_atk-vin01_a:1848_4	chindati vā tathā katvā vāsipharasusattiārakaṇṭakādīnaṃ aññataraṃ satthaṃ ṭhapeti,	1848	
PA_atk-vin01_a:1848_5	dukkaṭaṃ. Dhuvaparibhogaṭṭhāne nirāsaṅkassa nisīdato vā nipajjato vā apassayantassa	1848	
PA_atk-vin01_a:1848_6	vā satthasamphassapaccayā dukkhuppattiyā thullaccayaṃ, maraṇena pārājikaṃ. Taṃ ce	1848	
PA_atk-vin01_a:1848_7	aññopi tassa veribhikkhu vihāracārikaṃ caranto disvā “imassa maññe maraṇatthāya idaṃ	1848	
PA_atk-vin01_a:1848_8	nikhittaṃ, sādhu suṭṭhu maratū”ti abhinandanto gacchati, dukkaṭaṃ. Sace pana sopi	1848	
PA_atk-vin01_a:1848_9	tattha “evaṃ kate sukataṃ bhavissatī”ti tikhiṇatarādikaraṇena kiñci kammaṃ karoti,	1848	
PA_atk-vin01_a:1848_10	tassāpi pārājikaṃ. Sace pana “aṭṭhāne ṭhita”nti uddharitvā aññasmiṃ ṭhāne ṭhapeti	18481	
PA_atk-vin01_a:1848_11	tadatthameva katvā ṭhapite mūlaṭṭho na muccati. Pākatikaṃ labhitvā ṭhapitaṃ hoti,	18481	
PA_atk-vin01_a:1848_12	muccati. Taṃ apanetvā aññaṃ tikhiṇataraṃ ṭhapeti mūlaṭṭho muccateva.	18481	
PA_atk-vin01_a:1849_0	Visamakkhanepi yāva maraṇābhinandane dukkaṭaṃ tāva eseva nayo. Sace pana sopi khuddakaṃ	1849	
PA_atk-vin01_a:1849_1	visamaṇḍalanti sallakkhetvā mahantataraṃ vā karoti, mahantaṃ vā “atirekaṃ hotī”ti	1849	
PA_atk-vin01_a:1849_2	khuddakaṃ karoti, tanukaṃ vā bahalaṃ; bahalaṃ vā tanukaṃ karoti, agginā tāpetvā heṭṭhā	1849	
PA_atk-vin01_a:1849_3	vā upari vā sañcāreti, tassāpi pārājikaṃ. “Idaṃ aṭhāne ṭhita”nti sabbameva tacchetvā	1849	
PA_atk-vin01_a:1849_4	puñchitvā aññasmiṃ ṭhāne ṭhapeti, attanā bhesajjāni yojetvā kate mūlaṭṭho na muccati,	1849	
PA_atk-vin01_a:1849_5	attanā akate muccati. Sace pana so “idaṃ visaṃ atiparitta”nti aññampi ānetvā pakkhipati,	1849	
PA_atk-vin01_a:1849_6	yassa visena marati, tassa pārājikaṃ. Sace ubhinnampi santakena marati, ubhinnampi	1849	
PA_atk-vin01_a:1849_7	pārājikaṃ. “Idaṃ visaṃ nibbisa”nti taṃ apanetvā attano visameva ṭhapeti, tasseva	1849	
PA_atk-vin01_a:1849_8	pārājikaṃ mūlaṭṭho muccati.	1849	
PA_atk-vin01_a:1850_0	Dubbalaṃ vā karotīti mañcapīṭhaṃ aṭaniyā heṭṭhābhāge chinditvā vidalehi vā rajjukehi	1850	
PA_atk-vin01_a:1850_1	vā yehi vītaṃ hoti, te vā chinditvā appāvasesameva katvā heṭṭhā āvudhaṃ nikkhipati	1850	
PA_atk-vin01_a:1850_2	“ettha patitvā marissatī”ti. Apassenaphalakādīnampi caṅkame ālambanarukkhaphalakapariyosānānaṃ	1850	
PA_atk-vin01_a:1850_3	parabhāgaṃ chinditvā heṭṭhā āvudhaṃ nikkhipati, sobbhādīsu mañcaṃ vā pīṭhaṃ vā apassenaphalakaṃ	1850	
PA_atk-vin01_a:1850_4	vā ānetvā ṭhapeti, yathā tattha nisinnamatto vā apassitamatto vā patati, sobbhādīsu	1850	
PA_atk-vin01_a:1850_5	vā sañcaraṇasetu hoti, taṃ dubbalaṃ karoti; evaṃ karontassa karaṇe dukkaṭaṃ. Itarassa	1850	
PA_atk-vin01_a:1850_6	dukkhuppattiyā thullaccayaṃ, maraṇe pārājikaṃ. Bhikkhuṃ ānetvā sobbhādīnaṃ taṭe ṭhapeti	1850	
PA_atk-vin01_a:1850_7	“disvā bhayena kampento patitvā marissatī”ti dukkaṭaṃ. So tattheva patati, dukkhuppattiyā	1850	
PA_atk-vin01_a:1850_8	thullaccayaṃ, maraṇe pārājikaṃ. Sayaṃ vā pāteti, aññena vā pātāpeti, añño avutto	1850	
PA_atk-vin01_a:1850_9	vā attano dhammatāya pāteti, amanusso pāteti, vātappahārena patati, attano dhammatāya	1850	
PA_atk-vin01_a:1850_10	patatti, sabbattha maraṇe pārājikaṃ. Kasmā? Tassa payogena sobbhāditaṭe ṭhitattā.	18501	
PA_atk-vin01_a:1851_0	Upanikkhipanaṃ nāma samīpe nikkhipanaṃ. Tattha “yo iminā asinā mato so dhanaṃ vā	1851	
PA_atk-vin01_a:1851_1	labhatī”tiādinā nayena maraṇavaṇṇaṃ vā saṃvaṇṇetvā “iminā maraṇatthikā marantu, māraṇatthikā	1851	
PA_atk-vin01_a:1851_2	mārentū”ti vā vatvā asiṃ upanikkhipati, tassa upanikkhipane dukkaṭaṃ. Maritukāmo	1851	
PA_atk-vin01_a:1851_3	vā tena attānaṃ paharatu, māretukāmo vā aññaṃ paharatu, ubhayathāpi parassa dukkhuppattiyā	1851	
PA_atk-vin01_a:1851_4	upanikkhepakassa thullaccayaṃ, maraṇe pārājikaṃ. Anuddissa nikkhitte bahūnaṃ maraṇe	1851	
PA_atk-vin01_a:1851_5	akusalarāsi. Pārājikādivatthūsu pārājikādīni. Vippaṭisāre uppanne asiṃ gahitaṭṭhāne	1851	
PA_atk-vin01_a:1851_6	ṭhapetvā muccati. Kiṇitvā gahito hoti, asissāmikānaṃ asiṃ, yesaṃ hatthato mūlaṃ gahitaṃ,	1851	
PA_atk-vin01_a:1851_7	tesaṃ mūlaṃ datvā muccati. Sace lohapiṇḍiṃ vā phālaṃ vā kudālaṃ vā gahetvā asi kārāpito	1851	
PA_atk-vin01_a:1851_8	hoti, yaṃ bhaṇḍaṃ gahetvā kārito, tadeva katvā muccati. Sace kudālaṃ gahetvā kāritaṃ	1851	
PA_atk-vin01_a:1851_9	vināsetvā phālaṃ karoti, phālena pahāraṃ labhitvā marantesupi pāṇātipātato na muccati.	1851	
PA_atk-vin01_a:1851_10	Sace pana lohaṃ samuṭṭhāpetvā upanikkhipanatthameva kārito hoti, arena ghaṃsitvā	18511	
PA_atk-vin01_a:1851_11	cuṇṇavicuṇṇaṃ katvā vippakiṇṇe muccati. Sacepi saṃvaṇṇanāpotthako viya bahūhi ekajjhāsayehi	18511	
PA_atk-vin01_a:1851_12	kato hoti, potthake vuttanayeneva kammabandhavinicchayo veditabbo. Esa nayo sattibheṇḍīsu.	18511	
PA_atk-vin01_a:1851_13	Laguḷe pāsayaṭṭhisadiso vinicchayo. Tathā pāsāṇe. Satthe asisadisova. Visaṃ vāti	18511	
PA_atk-vin01_a:1851_14	visaṃ upanikkhipantassa vatthuvasena uddissānuddissānurūpato pārājikādivatthūsu pārājikādīni	18511	
PA_atk-vin01_a:1851_15	veditabbāni. Kiṇitvā ṭhapite purimanayena paṭipākatikaṃ katvā muccati. Sayaṃ bhesajjehi	18511	
PA_atk-vin01_a:1851_16	yojite avisaṃ katvā muccati. Rajjuyā pāsarajjusadisova vinicchayo.	18511	
PA_atk-vin01_a:1852_0	Bhesajje – yo bhikkhu veribhikkhussa pajjarake vā visabhāgaroge vā uppanne asappāyānipi	1852	
PA_atk-vin01_a:1852_1	sappiādīni sappāyānīti maraṇādhippāyo deti, aññaṃ vā kiñci kandamūlaphalaṃ tassa	1852	
PA_atk-vin01_a:1852_2	evaṃ bhesajjadāne dukkaṭaṃ. Parassa dukkhuppattiyaṃ maraṇe ca thullaccayapārājikāni,	1852	
PA_atk-vin01_a:1852_3	ānantariyavatthumhi ānantariyanti veditabbaṃ.	1852	
PA_atk-vin01_a:1853_0	178. Rūpūpahāre – upasaṃharatīti paraṃ vā amanāparūpaṃ tassa samīpe ṭhapeti, attanā	1853	
PA_atk-vin01_a:1853_1	vā yakkhapetādivesaṃ gahetvā tiṭṭhati, tassa upasaṃhāramatte dukkaṭaṃ. Parassa taṃ	1853	
PA_atk-vin01_a:1853_2	rūpaṃ disvā bhayuppattiyaṃ thullaccayaṃ, maraṇe pārājikaṃ. Sace pana tadeva rūpaṃ	1853	
PA_atk-vin01_a:1853_3	ekaccassa manāpaṃ hoti, alābhakena ca sussitvā marati, visaṅketo. Manāpiyepi eseva	1853	
PA_atk-vin01_a:1853_4	nayo. Tattha pana visesena itthīnaṃ purisarūpaṃ purisānañca itthirūpaṃ manāpaṃ taṃ	1853	
PA_atk-vin01_a:1853_5	alaṅkaritvā upasaṃharati, diṭṭhamattakameva karoti, aticiraṃ passitumpi na deti,	1853	
PA_atk-vin01_a:1853_6	itaro alābhakena sussitvā marati, pārājikaṃ. Sace uttasitvā marati, visaṅketo. Atha	1853	
PA_atk-vin01_a:1853_7	pana uttasitvā vā alābhakena vāti avicāretvā “kevalaṃ passitvā marissatī”ti upasaṃharati,	1853	
PA_atk-vin01_a:1853_8	uttasitvā vā sussitvā vā mate pārājikameva. Etenevūpāyena saddūpahārādayopi veditabbā.	1853	
PA_atk-vin01_a:1853_9	Kevalañhettha amanussasaddādayo utrāsajanakā amanāpasaddā, purisānaṃ itthisaddamadhuragandhabbasaddādayo	1853	
PA_atk-vin01_a:1853_10	cittassādakarā manāpasaddā. Himavante visarukkhānaṃ mūlādigandhā kuṇapagandhā ca	18531	
PA_atk-vin01_a:1853_11	amanāpagandhā, kāḷānusārīmūlagandhādayo manāpagandhā. Paṭikūlamūlarasādayo amanāparasā,	18531	
PA_atk-vin01_a:1853_12	appaṭikūlamūlarasādayo manāparasā. Visaphassamahākacchuphassādayo amanāpaphoṭṭhabbā,	18531	
PA_atk-vin01_a:1853_13	cīnapaṭahaṃsapupphatūlikaphassādayo manāpaphoṭṭhabbāti veditabbā.	18531	
PA_atk-vin01_a:1854_0	Dhammūpahāre – dhammoti desanādhammo veditabbo. Desanāvasena vā niraye ca sagge ca	1854	
PA_atk-vin01_a:1854_1	vipattisampattibhedaṃ dhammārammaṇameva. Nerayikassāti bhinnasaṃvarassa katapāpassa	1854	
PA_atk-vin01_a:1854_2	niraye nibbattanārahassa sattassa pañcavidhabandhanakammakaraṇādinirayakathaṃ katheti.	1854	
PA_atk-vin01_a:1854_3	Taṃ ce sutvā so uttasitvā marati, kathikassa pārājikaṃ. Sace pana so sutvāpi attano	1854	
PA_atk-vin01_a:1854_4	dhammatāya marati, anāpatti. “Idaṃ sutvā evarūpaṃ pāpaṃ na karissati oramissati viramissatī”ti	1854	
PA_atk-vin01_a:1854_5	nirayakathaṃ katheti, taṃ sutvā itaro uttasitvā marati, anāpatti. Saggakathanti devanāṭakādīnaṃ	1854	
PA_atk-vin01_a:1854_6	nandanavanādīnañca sampattikathaṃ; taṃ sutvā itaro saggādhimutto sīghaṃ taṃ sampattiṃ	1854	
PA_atk-vin01_a:1854_7	pāpuṇitukāmo satthāharaṇavisakhādanaāhārupaccheda-assāsapassāsasannirundhanādīhi	1854	
PA_atk-vin01_a:1854_8	dukkhaṃ uppādeti, kathikassa thullaccayaṃ, marati pārājikaṃ. Sace pana so sutvāpi	1854	
PA_atk-vin01_a:1854_9	yāvatāyukaṃ ṭhatvā attano dhammatāya marati, anāpatti. “Imaṃ sutvā puññāni karissatī”ti	1854	
PA_atk-vin01_a:1854_10	katheti, taṃ sutvā itaro adhimutto kālaṃkaroti, anāpatti.	18541	
PA_atk-vin01_a:1855	179. Ācikkhanāyaṃ – puṭṭho bhaṇatīti “bhante kathaṃ mato dhanaṃ vā labhati sagge vā upapajjatī”ti evaṃ pucchito bhaṇati.	185	
PA_atk-vin01_a:1856	Anusāsaniyaṃ – apuṭṭhoti evaṃ apucchito sāmaññeva bhaṇati.	185	
PA_atk-vin01_a:1857	Saṅketakammanimittakammāni adinnādānakathāyaṃ vuttanayeneva veditabbāni.	185	
PA_atk-vin01_a:1858_0	Evaṃ nānappakārato āpattibhedaṃ dassetvā idāni anāpattibhedaṃ dassento “anāpatti	1858	
PA_atk-vin01_a:1858_1	asañciccā”tiādimāha. Tattha asañciccāti “iminā upakkamena imaṃ māremī”ti acetetvā.	1858	
PA_atk-vin01_a:1858_2	Evañhi acetetvā katena upakkamena pare matepi anāpatti, vakkhati ca “anāpatti bhikkhu	1858	
PA_atk-vin01_a:1858_3	asañciccā”ti. Ajānantassāti “iminā ayaṃ marissatī”ti ajānantassa upakkamena pare	1858	
PA_atk-vin01_a:1858_4	matepi anāpatti, vakkhati ca visagatapiṇḍapātavatthusmiṃ “anāpatti bhikkhu ajānantassā”ti.	1858	
PA_atk-vin01_a:1858_5	Namaraṇādhippāyassāti maraṇaṃ anicchantassa. Yena hi upakkamena paro marati, tena	1858	
PA_atk-vin01_a:1858_6	upakkamena tasmiṃ māritepi namaraṇādhippāyassa anāpatti. Vakkhati ca “anāpatti bhikkhu	1858	
PA_atk-vin01_a:1858_7	namaraṇādhippāyassā”ti. Ummattakādayo pubbe vuttanayā eva. Idha pana ādikammikā aññamaññaṃ	1858	
PA_atk-vin01_a:1858_8	jīvitā voropitabhikkhū, tesaṃ anāpatti. Avasesānaṃ maraṇavaṇṇasaṃvaṇṇanakādīnaṃ āpattiyevāti.	1858	
PA_atk-vin01_a:1859	Padabhājanīyavaṇṇanā niṭṭhitā.	185	
PA_atk-vin01_a:1860_0	Samuṭṭhānādīsu – idaṃ sikkhāpadaṃ tisamuṭṭhānaṃ; kāyacittato ca vācācittato ca kāyavācācittato	1860	
PA_atk-vin01_a:1860_1	ca samuṭṭhāti. Kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,	1860	
PA_atk-vin01_a:1860_2	akusalacittaṃ, dukkhavedanaṃ. Sacepi hi sirisayanaṃ ārūḷho rajjasampattisukhaṃ anubhavanto	1860	
PA_atk-vin01_a:1860_3	rājā “coro deva ānīto”ti vutte “gacchatha naṃ mārethā”ti hasamānova bhaṇati, domanassacitteneva	1860	
PA_atk-vin01_a:1860_4	bhaṇatīti veditabbo. Sukhavokiṇṇattā pana anuppabandhābhāvā ca dujjānametaṃ puthujjanehīti.	1860	
PA_atk-vin01_a:1861	Vinītavatthuvaṇṇanā	186	
PA_atk-vin01_a:1862_0	180. Vinītavatthukathāsu paṭhamavatthusmiṃ – kāruññenāti te bhikkhū tassa mahantaṃ	1862	
PA_atk-vin01_a:1862_1	gelaññadukkhaṃ disvā kāruññaṃ uppādetvā “sīlavā tvaṃ katakusalo, kasmā mīyamāno bhāyasi,	1862	
PA_atk-vin01_a:1862_2	nanu sīlavato saggo nāma maraṇamattapaṭibaddhoyevā”ti evaṃ maraṇatthikāva hutvā maraṇatthikabhāvaṃ	1862	
PA_atk-vin01_a:1862_3	ajānantā maraṇavaṇṇaṃ saṃvaṇṇesuṃ. Sopi bhikkhu tesaṃ saṃvaṇṇanāya āhārupacchedaṃ	1862	
PA_atk-vin01_a:1862_4	katvā antarāva kālamakāsi. Tasmā āpattiṃ āpannā. Vohāravasena pana vuttaṃ “kāruññena	1862	
PA_atk-vin01_a:1862_5	maraṇavaṇṇaṃ saṃvaṇṇesu”nti. Tasmā idānipi paṇḍitena bhikkhunā gilānassa bhikkhuno	1862	
PA_atk-vin01_a:1862_6	evaṃ maraṇavaṇṇo na saṃvaṇṇetabbo. Sace hi tassa saṃvaṇṇanaṃ sutvā āhārūpacchedādinā	1862	
PA_atk-vin01_a:1862_7	upakkamena ekajavanavārāvasesepi āyusmiṃ antarā kālaṃkaroti, imināva mārito hoti.	1862	
PA_atk-vin01_a:1862_8	Iminā pana nayena anusiṭṭhi dātabbā – “sīlavato nāma anacchariyā maggaphaluppatti,	1862	
PA_atk-vin01_a:1862_9	tasmā vihārādīsu āsattiṃ akatvā buddhagataṃ dhammagataṃ saṅghagataṃ kāyagatañca satiṃ	1862	
PA_atk-vin01_a:1862_10	upaṭṭhapetvā manasikāre appamādo kātabbo”ti. Maraṇavaṇṇe ca saṃvaṇṇitepi yo tāya	18621	
PA_atk-vin01_a:1862_11	saṃvaṇṇanāya kañci upakkamaṃ akatvā attano dhammatāya yathāyunā yathānusandhināva	18621	
PA_atk-vin01_a:1862_12	marati, tappaccayā saṃvaṇṇako āpattiyā na kāretabboti.	18621	
PA_atk-vin01_a:1863_0	Dutiyavatthusmiṃ – na ca bhikkhave appaṭivekkhitvāti ettha kīdisaṃ āsanaṃ paṭivekkhitabbaṃ,	1863	
PA_atk-vin01_a:1863_1	kīdisaṃ na paṭivekkhitabbaṃ? Yaṃ suddhaṃ āsanameva hoti apaccattharaṇakaṃ, yañca	1863	
PA_atk-vin01_a:1863_2	āgantvā ṭhitānaṃ passataṃyeva attharīyati, taṃ napaccavekkhitabbaṃ, nisīdituṃ vaṭṭati.	1863	
PA_atk-vin01_a:1863_3	Yampi manussā sayaṃ hatthena akkamitvā “idha bhante nisīdathā”ti denti, tasmimpi	1863	
PA_atk-vin01_a:1863_4	vaṭṭati. Sacepi paṭhamamevāgantvā nisinnā pacchā uddhaṃ vā adho vā saṅkamanti, paccavekkhaṇakiccaṃ	1863	
PA_atk-vin01_a:1863_5	natthi. Yampi tanukena vatthena yathā talaṃ dissati, evaṃ paṭicchannaṃ hoti, tasmimpi	1863	
PA_atk-vin01_a:1863_6	paccavekkhaṇakiccaṃ natthi. Yaṃ pana paṭikacceva pāvārakojavādīhi atthataṃ hoti,	1863	
PA_atk-vin01_a:1863_7	taṃ hatthena parāmasitvā sallakkhetvā nisīditabbaṃ. Mahāpaccariyaṃ pana “ghanasāṭakenāpi	1863	
PA_atk-vin01_a:1863_8	atthate yasmiṃ vali na paññāyati, taṃ nappaṭivekkhitabbanti vuttaṃ.	1863	
PA_atk-vin01_a:1864_0	Musalavatthusmiṃ – asañciccoti avadhakacetano viraddhapayogo hi so. Tenāha “asañcicco	1864	
PA_atk-vin01_a:1864_1	aha”nti. Udukkhalavatthu uttānameva. Vuḍḍhapabbajitavatthūsupaṭhamavatthusmiṃ “bhikkhusaṅghassa	1864	
PA_atk-vin01_a:1864_2	paṭibandhaṃ mā akāsī”ti paṇāmesi. Dutiyavatthusmiṃ – saṅghamajjhepi gaṇamajjhepi	1864	
PA_atk-vin01_a:1864_3	“mahallakattherassa putto”ti vuccamāno tena vacanena aṭṭīyamāno “maratu aya”nti paṇāmesi.	1864	
PA_atk-vin01_a:1864_4	Tatiyavatthusmiṃ – tassa dukkhuppādanena thullaccayaṃ.	1864	
PA_atk-vin01_a:1865_0	181. Tato parāni tīṇi vatthūni uttānatthāneva. Visagatapiṇḍapātavatthusmiṃ – sārāṇīyadhammapūrako	1865	
PA_atk-vin01_a:1865_1	so bhikkhu aggapiṇḍaṃ sabrahmacārīnaṃ datvāva bhuñjati. Tena vuttaṃ “aggakārikaṃ	1865	
PA_atk-vin01_a:1865_2	adāsī”ti. Aggakārikanti aggakiriyaṃ; paṭhamaṃ laddhapiṇḍapātaṃ aggaggaṃ vā paṇītapaṇītaṃ	1865	
PA_atk-vin01_a:1865_3	piṇḍapātanti attho. Yā pana tassa dānasaṅkhātā aggakiriyā, sā na sakkā dātuṃ, piṇḍapātañhi	1865	
PA_atk-vin01_a:1865_4	so therāsanato paṭṭhāya adāsi. Te bhikkhūti te therāsanato paṭṭhāya paribhuttapiṇḍapātā	1865	
PA_atk-vin01_a:1865_5	bhikkhū; te kira sabbepi kālamakaṃsu. Sesamettha uttānameva. Assaddhesu pana micchādiṭṭhikesu	1865	
PA_atk-vin01_a:1865_6	kulesu sakkaccaṃ paṇītabhojanaṃ labhitvā anupaparikkhitvā neva attanā paribhuñjitabbaṃ,	1865	
PA_atk-vin01_a:1865_7	na paresaṃ dātabbaṃ. Yampi ābhidosikaṃ bhattaṃ vā khajjakaṃ vā tato labhati, tampi	1865	
PA_atk-vin01_a:1865_8	na paribhuñjitabbaṃ. Apihitavatthumpi hi sappavicchikādīhi adhisayitaṃ chaḍḍanīyadhammaṃ	1865	
PA_atk-vin01_a:1865_9	tāni kulāni denti. Gandhahaliddādimakkhitopi tato piṇḍapāto na gahetabbo. Sarīre	1865	
PA_atk-vin01_a:1865_10	rogaṭṭhānāni puñchitvā ṭhapitabhattampi hi tāni dātabbaṃ maññantīti.	18651	
PA_atk-vin01_a:1866_0	Vīmaṃsanavatthusmiṃ – vīmaṃsamāno dve vīmaṃsati – “sakkoti nu kho imaṃ māretuṃ no”ti	1866	
PA_atk-vin01_a:1866_1	visaṃ vā vīmaṃsati, “mareyya nu kho ayaṃ imaṃ visaṃ khāditvā no”ti puggalaṃ vā. Ubhayathāpi	1866	
PA_atk-vin01_a:1866_2	vīmaṃsādhippāyena dinne maratu vā mā vā thullaccayaṃ. “Idaṃ visaṃ etaṃ māretū”ti	1866	
PA_atk-vin01_a:1866_3	vā “idaṃ visaṃ khāditvā ayaṃ maratū”ti vā evaṃ dinne pana sace marati, pārājikaṃ;	1866	
PA_atk-vin01_a:1866_4	no ce, thullaccayaṃ.	1866	
PA_atk-vin01_a:1867_0	182-3. Ito parāni tīṇi silāvatthūni tīṇi iṭṭhakavāsigopānasīvatthūni ca uttānatthāneva.	1867	
PA_atk-vin01_a:1867_1	Na kevalañca silādīnaṃyeva vasena ayaṃ āpattānāpattibhedo hoti, daṇḍamuggaranikhādanavemādīnampi	1867	
PA_atk-vin01_a:1867_2	vasena hotiyeva, tasmā pāḷiyaṃ anāgatampi āgatanayeneva veditabbaṃ.	1867	
PA_atk-vin01_a:1868_0	Aṭṭakavatthūsu – aṭṭakoti vehāsamañco vuccati; yaṃ setakammamālākammalatākammādīnaṃ	1868	
PA_atk-vin01_a:1868_1	atthāya bandhanti. Tattha āvuso atraṭṭhito bandhāhīti maraṇādhippāyo yatra ṭhito	1868	
PA_atk-vin01_a:1868_2	patitvā khāṇunā vā bhijjeyya, sobbhapapātādīsu vā mareyya, tādisaṃ ṭhānaṃ sandhāyāha.	1868	
PA_atk-vin01_a:1868_3	Ettha ca koci upariṭhānaṃ niyāmeti “ito patitvā marissatī”ti, koci heṭṭhā ṭhānaṃ	1868	
PA_atk-vin01_a:1868_4	“idha patitvā marissatī”ti, koci ubhayampi “ito idha patitvā marissatī”ti. Tatra	1868	
PA_atk-vin01_a:1868_5	yo upari niyamitaṭṭhānā apatitvā aññato patati, heṭṭhā niyamitaṭṭhāne vā apatitvā	1868	
PA_atk-vin01_a:1868_6	aññattha patati, ubhayaniyāme vā yaṃkiñci ekaṃ virādhetvā patati, tasmiṃ mate visaṅketattā	1868	
PA_atk-vin01_a:1868_7	anāpatti. Vihāracchādanavatthusmimpi eseva nayo.	1868	
PA_atk-vin01_a:1869_0	Anabhirativatthusmiṃ – so kira bhikkhu kāmavitakkādīnaṃ samudācāraṃ disvā nivāretuṃ	1869	
PA_atk-vin01_a:1869_1	asakkonto sāsane anabhirato gihibhāvābhimukho jāto. Tato cintesi – “yāva sīlabhedaṃ	1869	
PA_atk-vin01_a:1869_2	na pāpuṇāmi tāva marissāmī”ti. Atha taṃ pabbataṃ abhiruhitvā papāte papatanto aññataraṃ	1869	
PA_atk-vin01_a:1869_3	vilīvakāraṃ ottharitvā māresi. Vilīvakāranti veṇukāraṃ. Na ca bhikkhave attānaṃ pātetabbanti	1869	
PA_atk-vin01_a:1869_4	na attā pātetabbo. Vibhattibyattayena panetaṃ vuttaṃ. Ettha ca na kevalaṃ na pātetabbaṃ,	1869	
PA_atk-vin01_a:1869_5	aññenapi yena kenaci upakkamena antamaso āhārupacchedenapi na māretabbo. Yopi hi	1869	
PA_atk-vin01_a:1869_6	gilāno vijjamāne bhesajje ca upaṭṭhākesu ca maritukāmo āhāraṃ upacchindati, dukkaṭameva.	1869	
PA_atk-vin01_a:1869_7	Yassa pana mahāābādho cirānubaddho, bhikkhū upaṭṭhahantā kilamanti jigucchanti “kadā	1869	
PA_atk-vin01_a:1869_8	nu kho gilānato muccissāmā”ti aṭṭīyanti. Sace so “ayaṃ attabhāvo paṭijaggiyamānopi	1869	
PA_atk-vin01_a:1869_9	na tiṭṭhati, bhikkhū ca kilamantī”ti āhāraṃ upacchindati, bhesajjaṃ na sevati vaṭṭati.	1869	
PA_atk-vin01_a:1869_10	Yo pana “ayaṃ rogo kharo, āyusaṅkhārā na tiṭṭhanti, ayañca me visesādhigamo hatthappatto	18691	
PA_atk-vin01_a:1869_11	viya dissatī”ti upacchindati vaṭṭatiyeva. Agilānassāpi uppannasaṃvegassa “āhārapariyesanaṃ	18691	
PA_atk-vin01_a:1869_12	nāma papañco, kammaṭṭhānameva anuyuñjissāmī”ti kammaṭṭhānasīsena upacchindantassa	18691	
PA_atk-vin01_a:1869_13	vaṭṭati. Visesādhigamaṃ byākaritvā āhāraṃ upacchindati, na vaṭṭati. Sabhāgānañhi	18691	
PA_atk-vin01_a:1869_14	lajjībhikkhūnaṃ kathetuṃ vaṭṭati.	18691	
PA_atk-vin01_a:1870_0	Silāvatthusmiṃ – davāyāti davena hassena; khiḍḍāyāti attho. Silāti pāsāṇo; na kevalañca	1870	
PA_atk-vin01_a:1870_1	pāsāṇo, aññampi yaṃkiñci dārukhaṇḍaṃ vā iṭṭhakākhaṇḍaṃ vā hatthena vā yantena vā	1870	
PA_atk-vin01_a:1870_2	pavijjhituṃ na vaṭṭati. Cetiyādīnaṃ atthāya pāsāṇādayo hasantā hasantā pavaṭṭentipi	1870	
PA_atk-vin01_a:1870_3	khipantipi ukkhipantipi kammasamayoti vaṭṭati. Aññampi īdisaṃ navakammaṃ vā karontā	1870	
PA_atk-vin01_a:1870_4	bhaṇḍakaṃ vā dhovantā rukkhaṃ vā dhovanadaṇḍakaṃ vā ukkhipitvā pavijjhanti, vaṭṭati.	1870	
PA_atk-vin01_a:1870_5	Bhattavissaggakālādīsu kāke vā soṇe vā kaṭṭhaṃ vā kathalaṃ vā khipitvā palāpeti, vaṭṭati.	1870	
PA_atk-vin01_a:1871_0	184. Sedanādivatthūni sabbāneva uttānatthāni. Ettha ca ahaṃ kukkuccakoti na gilānupaṭṭhānaṃ	1871	
PA_atk-vin01_a:1871_1	na kātabbaṃ, hitakāmatāya sabbaṃ gilānassa balābalañca ruciñca sappāyāsappāyañca	1871	
PA_atk-vin01_a:1871_2	upalakkhetvā kātabbaṃ.	1871	
PA_atk-vin01_a:1872_0	185. Jāragabbhinivatthusmiṃ – pavutthapatikāti pavāsaṃ gatapatikā. Gabbhapātananti	1872	
PA_atk-vin01_a:1872_1	yena paribhuttena gabbho patati, tādisaṃ bhesajjaṃ. Dve pajāpatikavatthūni uttānatthāneva.	1872	
PA_atk-vin01_a:1872_2	Gabbhamaddanavatthusmiṃ – “madditvā pātehī”ti vutte aññena maddāpetvā pāteti, visaṅketaṃ.	1872	
PA_atk-vin01_a:1872_3	“Maddāpetvā pātāpehī”ti vuttepi sayaṃ madditvā pāteti, visaṅketameva. Manussaviggahe	1872	
PA_atk-vin01_a:1872_4	pariyāyo nāma natthi. Tasmā “gabbho nāma maddite patatī”ti vutte sā sayaṃ vā maddatu,	1872	
PA_atk-vin01_a:1872_5	aññena vā maddāpetvā pātetu, visaṅketo natthi; pārājikameva tāpanavatthusmimpi eseva nayo.	1872	
PA_atk-vin01_a:1873_0	Vañjhitthivatthusmiṃ – vañjhitthī nāma yā gabbhaṃ na gaṇhāti. Gabbhaṃ agaṇhanakaitthī	1873	
PA_atk-vin01_a:1873_1	nāma natthi, yassā pana gahitopi gabbho na saṇṭhāti, taṃyeva sandhāyetaṃ vuttaṃ.	1873	
PA_atk-vin01_a:1873_2	Utusamaye kira sabbitthiyo gabbhaṃ gaṇhanti. Yā panāyaṃ “vañjhā”ti vuccati, tassā	1873	
PA_atk-vin01_a:1873_3	kucchiyaṃ nibbattasattānaṃ akusalavipāko sampāpuṇāti. Te parittakusalavipākena gahitapaṭisandhikā	1873	
PA_atk-vin01_a:1873_4	akusalavipākena adhibhūtā vinassanti. Abhinavapaṭisandhiyaṃyeva hi kammānubhāvena	1873	
PA_atk-vin01_a:1873_5	dvīhākārehi gabbho na saṇṭhāti – vātena vā pāṇakehi vā. Vāto sosetvā antaradhāpeti,	1873	
PA_atk-vin01_a:1873_6	pāṇakā khāditvā. Tassa pana vātassa pāṇakānaṃ vā paṭighātāya bhesajje kate gabbho	1873	
PA_atk-vin01_a:1873_7	saṇṭhaheyya; so bhikkhu taṃ akatvā aññaṃ kharabhesajjaṃ adāsi. Tena sā kālamakāsi.	1873	
PA_atk-vin01_a:1873_8	Bhagavā bhesajjassa kaṭattā dukkaṭaṃ paññāpesi.	1873	
PA_atk-vin01_a:1874_0	Dutiyavatthusmimpi eseva nayo. Tasmā āgatāgatassa parajanassa bhesajjaṃ na kātabbaṃ,	1874	
PA_atk-vin01_a:1874_1	karonto dukkaṭaṃ āpajjati. Pañcannaṃ pana sahadhammikānaṃ kātabbaṃ bhikkhussa bhikkhuniyā	1874	
PA_atk-vin01_a:1874_2	sikkhamānāya sāmaṇerassa sāmaṇeriyāti. Samasīlasaddhāpaññānañhi etesaṃ tīsu sikkhāsu	1874	
PA_atk-vin01_a:1874_3	yuttānaṃ bhesajjaṃ akātuṃ na labbhati, karontena ca sace tesaṃ atthi, tesaṃ santakaṃ	1874	
PA_atk-vin01_a:1874_4	gahetvā yojetvā dātabbaṃ. Sace natthi, attano santakaṃ kātabbaṃ. Sace attanopi natthi,	1874	
PA_atk-vin01_a:1874_5	bhikkhācāravattena vā ñātakapavāritaṭṭhānato vā pariyesitabbaṃ. Alabhantena gilānassa	1874	
PA_atk-vin01_a:1874_6	atthāya akataviññattiyāpi āharitvā kātabbaṃ.	1874	
PA_atk-vin01_a:1875_0	Aparesampi pañcannaṃ kātuṃ vaṭṭati – mātu, pitu, tadupaṭṭhākānaṃ, attano veyyāvaccakarassa,	1875	
PA_atk-vin01_a:1875_1	paṇḍupalāsassāti. Paṇḍupalāso nāma yo pabbajjāpekkho yāva pattacīvaraṃ paṭiyādiyati	1875	
PA_atk-vin01_a:1875_2	tāva vihāre vasati. Tesu sace mātāpitaro issarā honti, na paccāsīsanti, akātuṃ vaṭṭati.	1875	
PA_atk-vin01_a:1875_3	Sace pana rajjepi ṭhitā paccāsīsanti, akātuṃ na vaṭṭati. Bhesajjaṃ paccāsīsantānaṃ	1875	
PA_atk-vin01_a:1875_4	bhesajjaṃ dātabbaṃ, yojetuṃ ajānantānaṃ yojetvā dātabbaṃ. Sabbesaṃ atthāya sahadhammikesu	1875	
PA_atk-vin01_a:1875_5	vuttanayeneva pariyesitabbaṃ. Sace pana mātaraṃ vihāre ānetvā jaggati, sabbaṃ parikammaṃ	1875	
PA_atk-vin01_a:1875_6	anāmasantena kātabbaṃ. Khādanīyaṃ bhojanīyaṃ sahatthā dātabbaṃ. Pitā pana yathā sāmaṇero	1875	
PA_atk-vin01_a:1875_7	evaṃ sahatthena nhāpanasambāhanādīni katvā upaṭṭhātabbo. Ye ca mātāpitaro upaṭṭhahanti	1875	
PA_atk-vin01_a:1875_8	paṭijagganti, tesampi evameva kātabbaṃ. Veyyāvaccakaro nāma yo vetanaṃ gahetvā araññe	1875	
PA_atk-vin01_a:1875_9	dārūni vā chindati, aññaṃ vā kiñci kammaṃ karoti, tassa roge uppanne yāva ñātakā	1875	
PA_atk-vin01_a:1875_10	na passanti tāva bhesajjaṃ kātabbaṃ. Yo pana bhikkhunissitakova hutvā sabbakammāni	18751	
PA_atk-vin01_a:1875_11	karoti, tassa bhesajjaṃ kātabbameva. Paṇḍupalāsepi sāmaṇere viya paṭipajjitabbaṃ.	18751	
PA_atk-vin01_a:1876_0	Aparesampi dasannaṃ kātuṃ vaṭṭati – jeṭṭhabhātu, kaniṭṭhabhātu, jeṭṭhabhaginiyā,	1876	
PA_atk-vin01_a:1876_1	kaniṭṭhabhaginiyā, cūḷamātuyā, mahāmātuyā, cūḷapituno, mahāpituno, pitucchāya, mātulassāti.	1876	
PA_atk-vin01_a:1876_2	Tesaṃ pana sabbesampi karontena tesaṃyeva santakaṃ bhesajjaṃ gahetvā kevalaṃ yojetvā	1876	
PA_atk-vin01_a:1876_3	dātabbaṃ. Sace pana nappahonti, yācanti ca “detha no, bhante, tumhākaṃ paṭidassāmā”ti	1876	
PA_atk-vin01_a:1876_4	tāvakālikaṃ dātabbaṃ. Sacepi na yācanti, “amhākaṃ bhesajjaṃ atthi, tāvakālikaṃ gaṇhathā”ti	1876	
PA_atk-vin01_a:1876_5	vatvā vā “yadā nesaṃ bhavissati tadā dassantī”ti ābhogaṃ vā katvā dātabbaṃ. Sace	1876	
PA_atk-vin01_a:1876_6	paṭidenti, gahetabbaṃ, no ce denti, na codetabbā. Ete dasa ñātake ṭhapetvā aññesaṃ na kātabbaṃ.	1876	
PA_atk-vin01_a:1877_0	Etesaṃ puttaparamparāya pana yāva sattamo kulaparivaṭṭo tāva cattāro paccaye āharāpentassa	1877	
PA_atk-vin01_a:1877_1	akataviññatti vā bhesajjaṃ karontassa vejjakammaṃ vā kuladūsakāpatti vā na hoti.	1877	
PA_atk-vin01_a:1877_2	Sace bhātujāyā bhaginisāmiko vā gilānā honti, ñātakā ce, tesampi vaṭṭati. Aññātakā	1877	
PA_atk-vin01_a:1877_3	ce, bhātu ca bhaginiyā ca katvā dātabbaṃ, “tumhākaṃ jagganaṭṭhāne dethā”ti. Atha	1877	
PA_atk-vin01_a:1877_4	vā tesaṃ puttānaṃ katvā dātabbaṃ, “tumhākaṃ mātāpitūnaṃ dethā”ti. Etenupāyena sabbapadesupi	1877	
PA_atk-vin01_a:1877_5	vinicchayo veditabbo.	1877	
PA_atk-vin01_a:1878_0	Tesaṃ atthāya ca sāmaṇerehi araññato bhesajjaṃ āharāpentena ñātisāmaṇerehi vā āharāpetabbaṃ.	1878	
PA_atk-vin01_a:1878_1	Attano atthāya vā āharāpetvā dātabbaṃ. Tehipi “upajjhāyassa āharāmā”ti vattasīsena	1878	
PA_atk-vin01_a:1878_2	āharitabbaṃ. Upajjhāyassa mātāpitaro gilānā vihāraṃ āgacchanti, upajjhāyo ca disāpakkanto	1878	
PA_atk-vin01_a:1878_3	hoti, saddhivihārikena upajjhāyassa santakaṃ bhesajjaṃ dātabbaṃ. No ce atthi, attano	1878	
PA_atk-vin01_a:1878_4	bhesajjaṃ upajjhāyassa pariccajitvā dātabbaṃ. Attanopi asante vuttanayena pariyesitvā	1878	
PA_atk-vin01_a:1878_5	upajjhāyassa santakaṃ katvā dātabbaṃ. Upajjhāyenapi saddhivihārikassa mātāpitūsu	1878	
PA_atk-vin01_a:1878_6	evameva paṭipajjitabbaṃ. Esa nayo ācariyantevāsikesupi. Aññopi yo āgantuko vā coro	1878	
PA_atk-vin01_a:1878_7	vā yuddhaparājito issaro vā ñātakehi pariccatto kapaṇo vā gamiyamanusso vā gilāno	1878	
PA_atk-vin01_a:1878_8	hutvā vihāraṃ pavisati, sabbesaṃ apaccāsīsantena bhesajjaṃ kātabbaṃ.	1878	
PA_atk-vin01_a:1879_0	Saddhaṃ kulaṃ hoti catūhi paccayehi upaṭṭhāyakaṃ bhikkhusaṅghassa mātāpituṭṭhāniyaṃ,	1879	
PA_atk-vin01_a:1879_1	tatra ce koci gilāno hoti, tassatthāya vissāsena “bhesajjaṃ katvā bhante dethā”ti	1879	
PA_atk-vin01_a:1879_2	vadanti, neva dātabbaṃ na kātabbaṃ. Atha pana kappiyaṃ ñatvā evaṃ pucchanti – “bhante,	1879	
PA_atk-vin01_a:1879_3	asukassa nāma rogassa kiṃ bhesajjaṃ karontī”ti? “Idañcidañca gahetvā karontī”ti vattuṃ	1879	
PA_atk-vin01_a:1879_4	vaṭṭati. “Bhante, mayhaṃ mātā gilānā, bhesajjaṃ tāva ācikkhathā”ti evaṃ pucchite	1879	
PA_atk-vin01_a:1879_5	pana na ācikkhitabbaṃ. Aññamaññaṃ pana kathā kātabbā – “āvuso, asukassa nāma bhikkhuno	1879	
PA_atk-vin01_a:1879_6	imasmiṃ roge kiṃ bhesajjaṃ kariṃsū”ti? “Idañcidañca bhante”ti. Taṃ sutvā itaro mātu	1879	
PA_atk-vin01_a:1879_7	bhesajjaṃ karoti, vaṭṭateva.	1879	
PA_atk-vin01_a:1880_0	Mahāpadumattheropi kira vasabharañño deviyā roge uppanne ekāya itthiyā āgantvā pucchito	1880	
PA_atk-vin01_a:1880_1	“na jānāmī”ti avatvā evameva bhikkhūhi saddhiṃ samullapesi. Taṃ sutvā tassā bhesajjamakaṃsu.	1880	
PA_atk-vin01_a:1880_2	Vūpasante ca roge ticīvarena tīhi ca kahāpaṇasatehi saddhiṃ bhesajjacaṅkoṭakaṃ pūretvā	1880	
PA_atk-vin01_a:1880_3	āharitvā therassa pādamūle ṭhapetvā “bhante, pupphapūjaṃ karothā”ti āhaṃsu. Thero	1880	
PA_atk-vin01_a:1880_4	“ācariyabhāgo nāmāya”nti kappiyavasena gāhāpetvā pupphapūjaṃ akāsi. Evaṃ tāva bhesajje paṭipajjitabbaṃ.	1880	
PA_atk-vin01_a:1881_0	Paritte pana “gilānassa parittaṃ karotha, bhante”ti vutte na kātabbaṃ, “bhaṇathā”ti	1881	
PA_atk-vin01_a:1881_1	vutte pana kātabbaṃ. Sace pissa evaṃ hoti “manussā nāma na jānanti, akayiramāne vippaṭisārino	1881	
PA_atk-vin01_a:1881_2	bhavissantī”ti kātabbaṃ; “parittodakaṃ parittasuttaṃ katvā dethā”ti vuttena pana	1881	
PA_atk-vin01_a:1881_3	tesaṃyeva udakaṃ hatthena cāletvā suttaṃ parimajjetvā dātabbaṃ. Sace vihārato udakaṃ	1881	
PA_atk-vin01_a:1881_4	attano santakaṃ vā suttaṃ deti, dukkaṭaṃ. Manussā udakañca suttañca gahetvā nisīditvā	1881	
PA_atk-vin01_a:1881_5	“parittaṃ bhaṇathā”ti vadanti, kātabbaṃ. No ce jānanti, ācikkhitabbaṃ. Bhikkhūnaṃ	1881	
PA_atk-vin01_a:1881_6	nisinnānaṃ pādesu udakaṃ ākiritvā suttañca ṭhapetvā gacchanti “parittaṃ karotha,	1881	
PA_atk-vin01_a:1881_7	parittaṃ bhaṇathā”ti na pādā apanetabbā. Manussā hi vippaṭisārino honti. Antogāme	1881	
PA_atk-vin01_a:1881_8	gilānassatthāya vihāraṃ pesenti, “parittaṃ bhaṇantū”ti bhaṇitabbaṃ. Antogāme rājagehādīsu	1881	
PA_atk-vin01_a:1881_9	roge vā upaddave vā uppanne pakkosāpetvā bhaṇāpenti, āṭānāṭiyasuttādīni bhaṇitabbāni.	1881	
PA_atk-vin01_a:1881_10	“Āgantvā gilānassa sikkhāpadāni dentu, dhammaṃ kathentu. Rājantepure vā amaccagehe	18811	
PA_atk-vin01_a:1881_11	vā āgantvā sikkhāpadāni dentu, dhammaṃ kathentū”ti pesitepi gantvā sikkhāpadāni dātabbāni,	18811	
PA_atk-vin01_a:1881_12	dhammo kathetabbo. “Matānaṃ parivāratthaṃ āgacchantū”ti pakkosanti, na gantabbaṃ.	18811	
PA_atk-vin01_a:1881_13	Sīvathikadassane asubhadassane ca maraṇassatiṃ paṭilabhissāmīti kammaṭṭhānasīsena	18811	
PA_atk-vin01_a:1881_14	gantuṃ vaṭṭati. Evaṃ paritte paṭipajjitabbaṃ.	18811	
PA_atk-vin01_a:1882_0	Piṇḍapāte pana – anāmaṭṭhapiṇḍapāto kassa dātabbo, kassa na dātabbo? Mātāpitunaṃ	1882	
PA_atk-vin01_a:1882_1	tāva dātabbo. Sacepi kahāpaṇagghanako hoti, saddhādeyyavinipātanaṃ natthi. Mātāpituupaṭṭhākānaṃ	1882	
PA_atk-vin01_a:1882_2	veyyāvaccakarassa paṇḍupalāsassāti etesampi dātabbo. Tattha paṇḍupalāsassa thālake	1882	
PA_atk-vin01_a:1882_3	pakkhipitvāpi dātuṃ vaṭṭati. Taṃ ṭhapetvā aññesaṃ āgārikānaṃ mātāpitunampi na vaṭṭati.	1882	
PA_atk-vin01_a:1882_4	Pabbajitaparibhogo hi āgārikānaṃ cetiyaṭṭhāniyo. Apica anāmaṭṭhapiṇḍapāto nāmesa	1882	
PA_atk-vin01_a:1882_5	sampattassa dāmarikacorassāpi issarassāpi dātabbo. Kasmā? Te hi adīyamānepi “na dentī”ti	1882	
PA_atk-vin01_a:1882_6	āmasitvā dīyamānepi “ucchiṭṭhakaṃ dentī”ti kujjhanti. Kuddhā jīvitāpi voropenti,	1882	
PA_atk-vin01_a:1882_7	sāsanassāpi antarāyaṃ karonti. Rajjaṃ patthayamānassa vicarato coranāgassa vatthu	1882	
PA_atk-vin01_a:1882_8	cettha kathetabbaṃ. Evaṃ piṇḍapāte paṭipajjitabbaṃ.	1882	
PA_atk-vin01_a:1883_0	Paṭisanthāro pana kassa kātabbo, kassa na kātabbo? Paṭisanthāro nāma vihāraṃ sampattassa	1883	
PA_atk-vin01_a:1883_1	yassa kassaci āgantukassa vā daliddassa vā corassa vā issarassa vā kātabboyeva. Kathaṃ?	1883	
PA_atk-vin01_a:1883_2	Āgantukaṃ tāva khīṇaparibbayaṃ vihāraṃ sampattaṃ disvā pānīyaṃ dātabbaṃ, pādamakkhanatelaṃ	1883	
PA_atk-vin01_a:1883_3	dātabbaṃ. Kāle āgatassa yāgubhattaṃ, vikāle āgatassa sace taṇḍulā atthi; taṇḍulā	1883	
PA_atk-vin01_a:1883_4	dātabbā. Avelāyaṃ sampatto “gacchāhī”ti na vattabbo. Sayanaṭṭhānaṃ dātabbaṃ. Sabbaṃ	1883	
PA_atk-vin01_a:1883_5	apaccāsīsanteneva kātabbaṃ. “Manussā nāma catupaccayadāyakā evaṃ saṅgahe kayiramāne	1883	
PA_atk-vin01_a:1883_6	punappunaṃ pasīditvā upakāraṃ karissantī”ti cittaṃ na uppādetabbaṃ. Corānaṃ pana	1883	
PA_atk-vin01_a:1883_7	saṅghikampi dātabbaṃ.	1883	
PA_atk-vin01_a:1884_0	Paṭisanthārānisaṃsadīpanatthañca coranāgavatthu, bhātarā saddhiṃ jambudīpagatassa	1884	
PA_atk-vin01_a:1884_1	mahānāgarañño vatthu, piturājassa rajje catunnaṃ amaccānaṃ vatthu, abhayacoravatthūti	1884	
PA_atk-vin01_a:1884_2	evamādīni bahūni vatthūni mahāaṭṭhakathāyaṃ vitthārato vuttāni.	1884	
PA_atk-vin01_a:1885_0	Tatrāyaṃ ekavatthudīpanā – sīhaḷadīpe kira abhayo nāma coro pañcasataparivāro ekasmiṃ	1885	
PA_atk-vin01_a:1885_1	ṭhāne khandhāvāraṃ bandhitvā samantā tiyojanaṃ ubbāsetvā vasati. Anurādhapuravāsino	1885	
PA_atk-vin01_a:1885_2	kadambanadiṃ na uttaranti, cetiyagirimagge janasañcāro upacchinno. Athekadivasaṃ	1885	
PA_atk-vin01_a:1885_3	coro “cetiyagiriṃ vilumpissāmī”ti agamāsi. Ārāmikā disvā dīghabhāṇakaabhayattherassa	1885	
PA_atk-vin01_a:1885_4	ārocesuṃ. Thero “sappiphāṇitādīni atthī”ti pucchi. “Atthi, bhante”ti. “Corānaṃ detha,	1885	
PA_atk-vin01_a:1885_5	taṇḍulā atthī”ti? “Atthi, bhante, saṅghassatthāya āhaṭā taṇḍulā ca pattasākañca goraso	1885	
PA_atk-vin01_a:1885_6	cā”ti. “Bhattaṃ sampādetvā corānaṃ dethā”ti. Ārāmikā tathā kariṃsu. Corā bhattaṃ	1885	
PA_atk-vin01_a:1885_7	bhuñjitvā “kenāyaṃ paṭisanthāro kato”ti pucchiṃsu. “Amhākaṃ ayyena abhayattherenā”ti.	1885	
PA_atk-vin01_a:1885_8	Corā therassa santikaṃ gantvā vanditvā āhaṃsu – “mayaṃ saṅghassa ca cetiyassa ca	1885	
PA_atk-vin01_a:1885_9	santakaṃ acchinditvā gahessāmāti āgatā, tumhākaṃ pana iminā paṭisanthārenamha pasannā,	1885	
PA_atk-vin01_a:1885_10	ajja paṭṭhāya vihāre dhammikā rakkhā amhākaṃ āyattā hotu, nāgarā āgantvā dānaṃ dentu,	18851	
PA_atk-vin01_a:1885_11	cetiyaṃ vandantū”ti. Tato paṭṭhāya ca nāgare dānaṃ dātuṃ āgacchante nadītīreyeva	18851	
PA_atk-vin01_a:1885_12	paccuggantvā rakkhantā vihāraṃ nenti, vihārepi dānaṃ dentānaṃ rakkhaṃ katvā tiṭṭhanti.	18851	
PA_atk-vin01_a:1885_13	Tepi bhikkhūnaṃ bhuttāvasesaṃ corānaṃ denti. Gamanakālepi te corā nadītīraṃ pāpetvā nivattanti.	18851	
PA_atk-vin01_a:1886_0	Athekadivasaṃ bhikkhusaṅghe khīyanakakathā uppannā “thero issaravatāya saṅghassa	1886	
PA_atk-vin01_a:1886_1	santakaṃ corānaṃ adāsī”ti. Thero sannipātaṃ kārāpetvā āha – “corā saṅghassa pakativaṭṭañca	1886	
PA_atk-vin01_a:1886_2	cetiyasantakañca acchinditvā gaṇhissāmā”ti āgamiṃsu. Atha nesaṃ mayā evaṃ na harissantīti	1886	
PA_atk-vin01_a:1886_3	ettako nāma paṭisanthāro kato, taṃ sabbampi ekato sampiṇḍetvā agghāpetha. Tena kāraṇena	1886	
PA_atk-vin01_a:1886_4	aviluttaṃ bhaṇḍaṃ ekato sampiṇḍetvā agghāpethāti. Tato sabbampi therena dinnakaṃ	1886	
PA_atk-vin01_a:1886_5	cetiyaghare ekaṃ varapotthakacittattharaṇaṃ na agghati. Tato āhaṃsu – “therena katapaṭisanthāro	1886	
PA_atk-vin01_a:1886_6	sukato codetuṃ vā sāretuṃ vā na labbhā, gīvā vā avahāro vā natthī”ti. Evaṃ mahānisaṃso	1886	
PA_atk-vin01_a:1886_7	paṭisanthāroti sallakkhetvā kattabbo paṇḍitena bhikkhunāti.	1886	
PA_atk-vin01_a:1887	187. Aṅgulipatodakavatthusmiṃ – uttantoti kilamanto. Anassāsakoti nirassāso. Imasmiṃ pana vatthusmiṃ yāya āpattiyā bhavitabbaṃ sā “khuddakesu nidiṭṭhā”ti idha na vuttā.	188	
PA_atk-vin01_a:1888_0	Tadanantare vatthusmiṃ – ottharitvāti akkamitvā. So kira tehi ākaḍḍhiyamāno patito.	1888	
PA_atk-vin01_a:1888_1	Eko tassa udaraṃ abhiruhitvā nisīdi. Sesāpi pannarasa janā pathaviyaṃ ajjhottharitvā	1888	
PA_atk-vin01_a:1888_2	adūhalapāsāṇā viya migaṃ māresuṃ. Yasmā pana te kammādhippāyā, na maraṇādhippāyā;	1888	
PA_atk-vin01_a:1888_3	tasmā pārājikaṃ na vuttaṃ.	1888	
PA_atk-vin01_a:1889_0	Bhūtavejjakavatthusmiṃ – yakkhaṃ māresīti bhūtavijjākapāṭhakā yakkhagahitaṃ mocetukāmā	1889	
PA_atk-vin01_a:1889_1	yakkhaṃ āvāhetvā muñcāti vadanti. No ce muñcati, piṭṭhena vā mattikāya vā rūpaṃ katvā	1889	
PA_atk-vin01_a:1889_2	hatthapādādīni chindanti, yaṃ yaṃ tassa chijjati taṃ taṃ yakkhassa chinnameva hoti.	1889	
PA_atk-vin01_a:1889_3	Sīse chinne yakkhopi marati. Evaṃ sopi māresi; tasmā thullaccayaṃ vuttaṃ. Na kevalañca	1889	
PA_atk-vin01_a:1889_4	yakkhameva, yopi hi sakkaṃ devarājaṃ māreyya, sopi thullaccayameva āpajjati.	1889	
PA_atk-vin01_a:1890_0	Vāḷayakkhavatthusmiṃ – vāḷayakkhavihāranti yasmiṃ vihāre vāḷo caṇḍo yakkho vasati,	1890	
PA_atk-vin01_a:1890_1	taṃ vihāraṃ. Yo hi evarūpaṃ vihāraṃ ajānanto kevalaṃ vasanatthāya peseti, anāpatti.	1890	
PA_atk-vin01_a:1890_2	Yo maraṇādhippāyo peseti, so itarassa maraṇena pārājikaṃ, amaraṇena thullaccayaṃ	1890	
PA_atk-vin01_a:1890_3	āpajjati. Yathā ca vāḷayakkhavihāraṃ; evaṃ yattha vāḷasīhabyagghādimigā vā ajagarakaṇhasappādayo	1890	
PA_atk-vin01_a:1890_4	dīghajātikā vā vasanti, taṃ vāḷavihāraṃ pesentassāpi āpattānāpattibhedo veditabbo.	1890	
PA_atk-vin01_a:1890_5	Ayaṃ pāḷimuttakanayo. Yathā ca bhikkhuṃ vāḷayakkhavihāraṃ pesentassa; evaṃ vāḷayakkhampi	1890	
PA_atk-vin01_a:1890_6	bhikkhusantikaṃ pesentassa āpattānāpattibhedo veditabbo. Eseva nayo vāḷakantārādivatthūsupi.	1890	
PA_atk-vin01_a:1890_7	Kevalañhettha yasmiṃ kantāre vāḷamigā vā dīghajātikā vā atthi, so vāḷakantāro. Yasmiṃ	1890	
PA_atk-vin01_a:1890_8	corā atthi, so corakantāroti evaṃ padatthamattameva nānaṃ. Manussaviggahapārājikañca	1890	
PA_atk-vin01_a:1890_9	nāmetaṃ saṇhaṃ, pariyāyakathāya na muccati; tasmā yo vadeyya “asukasmiṃ nāma okāse	1890	
PA_atk-vin01_a:1890_10	coro nisinno, yo tassa sīsaṃ chinditvā āharati, so rājato sakkāravisesaṃ labhatī”ti.	18901	
PA_atk-vin01_a:1890_11	Tassa cetaṃ vacanaṃ sutvā koci naṃ gantvā māreti, ayaṃ pārājiko hotīti.	18901	
PA_atk-vin01_a:1891_0	188. Taṃ maññamānoti ādīsu so kira bhikkhu attano veribhikkhuṃ māretukāmo cintesi	1891	
PA_atk-vin01_a:1891_1	– “imaṃ me divā mārentassa na sukaraṃ bhaveyya sotthinā gantuṃ, rattiṃ naṃ māressāmī”ti	1891	
PA_atk-vin01_a:1891_2	sallakkhetvā rattiṃ āgamma bahūnaṃ sayitaṭṭhāne taṃ maññamāno tameva jīvitā voropesi.	1891	
PA_atk-vin01_a:1891_3	Aparo taṃ maññamāno aññaṃ, aparo aññaṃ tasseva sahāyaṃ maññamāno taṃ, aparo aññaṃ	1891	
PA_atk-vin01_a:1891_4	tasseva sahāyaṃ maññamāno aññaṃ tassa sahāyameva jīvitā voropesi. Sabbesampi pārājikameva.	1891	
PA_atk-vin01_a:1892_0	Amanussagahitavatthūsu paṭhame vatthusmiṃ “yakkhaṃ palāpessāmī”ti pahāraṃ adāsi,	1892	
PA_atk-vin01_a:1892_1	itaro “na dānāyaṃ virajjhituṃ samattho, māressāmi na”nti. Ettha ca namaraṇādhippāyassa	1892	
PA_atk-vin01_a:1892_2	anāpatti vuttāti. Na ettakeneva amanussagahitassa pahāro dātabbo, tālapaṇṇaṃ pana	1892	
PA_atk-vin01_a:1892_3	parittasuttaṃ vā hatthe vā pāde vā bandhitabbaṃ, ratanasuttādīni parittāni bhaṇitabbāni,	1892	
PA_atk-vin01_a:1892_4	“mā sīlavantaṃ bhikkhuṃ viheṭhehī”ti dhammakathā kātabbāti. Saggakathādīni uttānatthāni.	1892	
PA_atk-vin01_a:1892_5	Yañhettha vattabbaṃ taṃ vuttameva.	1892	
PA_atk-vin01_a:1893_0	189. Rukkhacchedanavatthu aṭṭabandhanavatthusadisaṃ. Ayaṃ pana viseso – yo rukkhena	1893	
PA_atk-vin01_a:1893_1	otthatopi na marati, sakkā ca hoti ekena passena rukkhaṃ chetvā pathaviṃ vā khanitvā	1893	
PA_atk-vin01_a:1893_2	nikkhamituṃ, hatthe cassa vāsi vā kuṭhārī vā atthi, tena api jīvitaṃ pariccajitabbaṃ,	1893	
PA_atk-vin01_a:1893_3	na ca rukkho vā chinditabbo, na pathavī vā khaṇitabbā. Kasmā? Evaṃ karonto hi pācittiyaṃ	1893	
PA_atk-vin01_a:1893_4	āpajjati, buddhassa āṇaṃ bhañjati, na jīvitapariyantaṃ sīlaṃ karoti. Tasmā api jīvitaṃ	1893	
PA_atk-vin01_a:1893_5	pariccajitabbaṃ, na ca sīlanti pariggahetvā na evaṃ kātabbaṃ. Aññassa pana bhikkhuno	1893	
PA_atk-vin01_a:1893_6	rukkhaṃ vā chinditvā pathaviṃ vā khanitvā taṃ nīharituṃ vaṭṭati. Sace udukkhalayantakena	1893	
PA_atk-vin01_a:1893_7	rukkhaṃ pavaṭṭetvā nīharitabbo hoti, taṃyeva rukkhaṃ chinditvā udukkhalaṃ gahetabbanti	1893	
PA_atk-vin01_a:1893_8	mahāsumatthero āha. Aññampi chinditvā gahetuṃ vaṭṭatīti mahāpadumatthero. Sobbhādīsu	1893	
PA_atk-vin01_a:1893_9	patitassāpi nisseṇiṃ bandhitvā uttāraṇe eseva nayo. Attanā bhūtagāmaṃ chinditvā nisseṇī	1893	
PA_atk-vin01_a:1893_10	na kātabbā, aññesaṃ katvā uddharituṃ vaṭṭatīti.	18931	
PA_atk-vin01_a:1894_0	190. Dāyālimpanavatthūsu – dāyaṃ ālimpesunti vane aggiṃ adaṃsu. Ettha pana uddissānuddissavasena	1894	
PA_atk-vin01_a:1894_1	pārājikānantariyathullaccayapācittivatthūnaṃ anurūpato pārājikādīni akusalarāsibhāvo	1894	
PA_atk-vin01_a:1894_2	ca pubbe vuttanayeneva veditabbo. “Allatiṇavanappagumbādayo ḍayhantū”ti ālimpentassa	1894	
PA_atk-vin01_a:1894_3	ca pācittiyaṃ. “Dabbūpakaraṇāni vinassantū”ti ālimpentassa dukkaṭaṃ. Khiḍḍādhippāyenāpi	1894	
PA_atk-vin01_a:1894_4	dukkaṭanti saṅkhepaṭṭhakathāyaṃ vuttaṃ. “Yaṃkiñci allasukkhaṃ saindriyānindriyaṃ	1894	
PA_atk-vin01_a:1894_5	ḍayhatū”ti ālimpentassa vatthuvasena pārājikathullaccayapācittiyadukkaṭāni veditabbāni.	1894	
PA_atk-vin01_a:1895_0	Paṭaggidānaṃ pana parittakaraṇañca bhagavatā anuññātaṃ, tasmā araññe vanakammikehi	1895	
PA_atk-vin01_a:1895_1	vā dinnaṃ sayaṃ vā uṭṭhitaṃ aggiṃ āgacchantaṃ disvā “tiṇakuṭiyo mā vinassantū”ti	1895	
PA_atk-vin01_a:1895_2	tassa aggino paṭiaggiṃ dātuṃ vaṭṭati, yena saddhiṃ āgacchanto aggi ekato hutvā nirupādāno	1895	
PA_atk-vin01_a:1895_3	nibbāti. Parittampi kātuṃ vaṭṭati tiṇakuṭikānaṃ samantā bhūmitacchanaṃ parikhākhaṇanaṃ	1895	
PA_atk-vin01_a:1895_4	vā, yathā āgato aggi upādānaṃ alabhitvā nibbāti. Etañca sabbaṃ uṭṭhiteyeva aggismiṃ	1895	
PA_atk-vin01_a:1895_5	kātuṃ vaṭṭati. Anuṭṭhite anupasampannehi kappiyavohārena kāretabbaṃ. Udakena pana	1895	
PA_atk-vin01_a:1895_6	nibbāpentehi appāṇakameva udakaṃ āsiñcitabbaṃ.	1895	
PA_atk-vin01_a:1896_0	191. Āghātanavatthusmiṃ – yathā ekappahāravacane; evaṃ “dvīhi pahārehī”ti ādivacanesupi	1896	
PA_atk-vin01_a:1896_1	pārājikaṃ veditabbaṃ. “Dvīhī”ti vutte ca ekena pahārena māritepi khettameva otiṇṇattā	1896	
PA_atk-vin01_a:1896_2	pārājikaṃ, tīhi mārite pana visaṅketaṃ. Iti yathāparicchede vā paricchedabbhantare	1896	
PA_atk-vin01_a:1896_3	vā avisaṅketaṃ, paricchedātikkame pana sabbattha visaṅketaṃ hoti, āṇāpako muccati,	1896	
PA_atk-vin01_a:1896_4	vadhakasseva doso. Yathā ca pahāresu; evaṃ purisesupi “eko māretū”ti vutte ekeneva	1896	
PA_atk-vin01_a:1896_5	mārite pārājikaṃ, dvīhi mārite visaṅketaṃ. “Dve mārentū”ti vutte ekena vā dvīhi vā	1896	
PA_atk-vin01_a:1896_6	mārite pārājikaṃ, tīhi mārite visaṅketanti veditabbaṃ. Eko saṅgāme vegena dhāvato	1896	
PA_atk-vin01_a:1896_7	purisassa sīsaṃ asinā chindati, asīsakaṃ kabandhaṃ dhāvati, tamañño paharitvā pātesi,	1896	
PA_atk-vin01_a:1896_8	kassa pārājikanti vutte upaḍḍhā therā “gamanūpacchedakassā”ti āhaṃsu. Ābhidhammikagodattatthero	1896	
PA_atk-vin01_a:1896_9	“sīsacchedakassā”ti. Evarūpānipi vatthūni imassa vatthussa atthadīpane vattabbānīti.	1896	
PA_atk-vin01_a:1897_0	192. Takkavatthusmiṃ – aniyametvā “takkaṃ pāyethā”ti vutte yaṃ vā taṃ vā takkaṃ pāyetvā	1897	
PA_atk-vin01_a:1897_1	mārite pārājikaṃ. Niyametvā pana “gotakkaṃ mahiṃsatakkaṃ ajikātakka”nti vā, “sītaṃ	1897	
PA_atk-vin01_a:1897_2	uṇhaṃ dhūpitaṃ adhūpita”nti vā vutte yaṃ vuttaṃ, tato aññaṃ pāyetvā mārite visaṅketaṃ.	1897	
PA_atk-vin01_a:1898_0	Loṇasovīrakavatthusmiṃ – loṇasovīrakaṃ nāma sabbarasābhisaṅkhataṃ ekaṃ bhesajjaṃ.	1898	
PA_atk-vin01_a:1898_1	Taṃ kira karontā harītakāmalakavibhītakakasāve sabbadhaññāni sabbaaparaṇṇāni sattannampi	1898	
PA_atk-vin01_a:1898_2	dhaññānaṃ odanaṃ kadaliphalādīni sabbaphalāni vettaketakakhajjūrikaḷīrādayo sabbakaḷīre	1898	
PA_atk-vin01_a:1898_3	macchamaṃsakhaṇḍāni anekāni ca madhuphāṇitasindhavaloṇanikaṭukādīni bhesajjāni pakkhipitvā	1898	
PA_atk-vin01_a:1898_4	kumbhimukhaṃ limpitvā ekaṃ vā dve vā tīṇi vā saṃvaccharāni ṭhapenti, taṃ paripaccitvā	1898	
PA_atk-vin01_a:1898_5	jamburasavaṇṇaṃ hoti. Vātakāsakuṭṭhapaṇḍubhagandarādīnaṃ siniddhabhojanaṃ bhuttānañca	1898	
PA_atk-vin01_a:1898_6	uttarapānaṃ bhattajīraṇakabhesajjaṃ tādisaṃ natthi. Taṃ panetaṃ bhikkhūnaṃ pacchābhattampi	1898	
PA_atk-vin01_a:1898_7	vaṭṭati, gilānānaṃ pākatikameva, agilānānaṃ pana udakasambhinnaṃ pānaparibhogenāti.	1898	
PA_atk-vin01_a:1899	Samantapāsādikāya vinayasaṃvaṇṇanāya	189	
PA_atk-vin01_a:1900	Tatiyapārājikavaṇṇanā niṭṭhitā.	190	
PA_atk-vin01_a:1901	4. Catutthapārājikaṃ	190	
PA_atk-vin01_a:1902	Catusaccavidū satthā, catutthaṃ yaṃ pakāsayi;	190	
PA_atk-vin01_a:1903	Pārājikaṃ tassa dāni, patto saṃvaṇṇanākkamo.	190	
PA_atk-vin01_a:1904	Yasmā tasmā suviññeyyaṃ, yaṃ pubbe ca pakāsitaṃ;	190	
PA_atk-vin01_a:1905	Taṃ vajjayitvā assāpi, hoti saṃvaṇṇanā ayaṃ.	190	
PA_atk-vin01_a:1906	Vaggumudātīriyabhikkhuvatthuvaṇṇanā	190	
PA_atk-vin01_a:1907_0	193. Tena samayena buddho bhagavā vesāliyaṃ viharati…pe… gihīnaṃ kammantaṃ adhiṭṭhemāti	1907	
PA_atk-vin01_a:1907_1	gihīnaṃ khettesu ceva ārāmādīsu ca kattabbakiccaṃ adhiṭṭhāma; “evaṃ kātabbaṃ, evaṃ	1907	
PA_atk-vin01_a:1907_2	na kātabba”nti ācikkhāma ceva anusāsāma cāti vuttaṃ hoti. Dūteyyanti dūtakammaṃ.	1907	
PA_atk-vin01_a:1907_3	Uttarimanussadhammassāti manusse uttiṇṇadhammassa; manusse atikkamitvā brahmattaṃ	1907	
PA_atk-vin01_a:1907_4	vā nibbānaṃ vā pāpanakadhammassāti attho. Uttarimanussānaṃ vā seṭṭhapurisānaṃ jhāyīnañca	1907	
PA_atk-vin01_a:1907_5	ariyānañca dhammassa. Asuko bhikkhūtiādīsu attanā evaṃ mantayitvā pacchā gihīnaṃ	1907	
PA_atk-vin01_a:1907_6	bhāsantā “buddharakkhito nāma bhikkhu paṭhamassa jhānassa lābhī, dhammarakkhito dutiyassā”ti	1907	
PA_atk-vin01_a:1907_7	evaṃ nāmavaseneva vaṇṇaṃ bhāsiṃsūti veditabbo. Tattha esoyeva kho āvuso seyyoti kammantādhiṭṭhānaṃ	1907	
PA_atk-vin01_a:1907_8	dūteyyaharaṇañca bahusapattaṃ mahāsamārambhaṃ na ca samaṇasāruppaṃ. Tato pana ubhayatopi	1907	
PA_atk-vin01_a:1907_9	eso eva seyyo pāsaṃsataro sundarataro yo amhākaṃ gihīnaṃ aññamaññassa uttarimanussadhammassa	1907	
PA_atk-vin01_a:1907_10	vaṇṇo bhāsito. Kiṃ vuttaṃ hoti? Iriyāpathaṃ saṇṭhapetvā nisinnaṃ vā caṅkamantaṃ vā	19071	
PA_atk-vin01_a:1907_11	pucchantānaṃ vā apucchantānaṃ vā gihīnaṃ “ayaṃ asuko nāma bhikkhu paṭhamassa jhānassa	19071	
PA_atk-vin01_a:1907_12	lābhī”ti evamādinā nayena yo amhākaṃ aññena aññassa uttarimanussadhammassa vaṇṇo	19071	
PA_atk-vin01_a:1907_13	bhāsito bhavissati, eso eva seyyoti. Anāgatasambandhe pana asati na etehi so tasmiṃ	19071	
PA_atk-vin01_a:1907_14	khaṇe bhāsitova yasmā na yujjati, tasmā anāgatasambandhaṃ katvā “yo evaṃ bhāsito	19071	
PA_atk-vin01_a:1907_15	bhavissati, so eva seyyo”ti evamettha attho veditabbo. Lakkhaṇaṃ pana saddasatthato pariyesitabbaṃ.	19071	
PA_atk-vin01_a:1908_0	194. Vaṇṇavā ahesunti aññoyeva nesaṃ abhinavo sarīravaṇṇo uppajji, tena vaṇṇena vaṇṇavanto	1908	
PA_atk-vin01_a:1908_1	ahesuṃ. Pīṇindriyāti pañcahi pasādehi abhiniviṭṭhokāsassa paripuṇṇattā manacchaṭṭhānaṃ	1908	
PA_atk-vin01_a:1908_2	indriyānaṃ amilātabhāvena pīṇindriyā. Pasannamukhavaṇṇāti kiñcāpi avisesena vaṇṇavanto	1908	
PA_atk-vin01_a:1908_3	sarīravaṇṇato pana nesaṃ mukhavaṇṇo adhikataraṃ pasanno; accho anāvilo parisuddhoti	1908	
PA_atk-vin01_a:1908_4	attho. Vippasannachavivaṇṇāti yena ca te mahākaṇikārapupphādisadisena vaṇṇena vaṇṇavanto,	1908	
PA_atk-vin01_a:1908_5	tādiso aññesampi manussānaṃ vaṇṇo atthi. Yathā pana imesaṃ; evaṃ na tesaṃ chavivaṇṇo	1908	
PA_atk-vin01_a:1908_6	vippasanno. Tena vuttaṃ – “vippasannachavivaṇṇā”ti. Itiha te bhikkhū neva uddesaṃ	1908	
PA_atk-vin01_a:1908_7	na paripucchaṃ na kammaṭṭhānaṃ anuyuñjantā. Atha kho kuhakatāya abhūtaguṇasaṃvaṇṇanāya	1908	
PA_atk-vin01_a:1908_8	laddhāni paṇītabhojanāni bhuñjitvā yathāsukhaṃ niddārāmataṃ saṅgaṇikārāmatañca anuyuñjantā	1908	
PA_atk-vin01_a:1908_9	imaṃ sarīrasobhaṃ pāpuṇiṃsu, yathā taṃ bālā bhantamigappaṭibhāgāti.	1908	
PA_atk-vin01_a:1909_0	Vaggumudātīriyāti vaggumudātīravāsino. Kacci bhikkhave khamanīyanti bhikkhave kacci	1909	
PA_atk-vin01_a:1909_1	tumhākaṃ idaṃ catucakkaṃ navadvāraṃ sarīrayantaṃ khamanīyaṃ sakkā khamituṃ sahituṃ	1909	
PA_atk-vin01_a:1909_2	pariharituṃ na kiñci dukkhaṃ uppādetīti. Kacci yāpanīyanti kacci sabbakiccesu yāpetuṃ	1909	
PA_atk-vin01_a:1909_3	gametuṃ sakkā, na kiñci antarāyaṃ dassetīti. Kucchi parikantoti kucchi parikantito	1909	
PA_atk-vin01_a:1909_4	varaṃ bhaveyya; “parikatto”tipi pāṭho yujjati. Evaṃ vaggumudātīriye anekapariyāyena	1909	
PA_atk-vin01_a:1909_5	vigarahitvā idāni yasmā tehi katakammaṃ corakammaṃ hoti, tasmā āyatiṃ aññesampi evarūpassa	1909	
PA_atk-vin01_a:1909_6	kammassa akaraṇatthaṃ atha kho bhagavā bhikkhū āmantesi.	1909	
PA_atk-vin01_a:1910_0	195. Āmantetvā ca pana “pañcime bhikkhave mahācorā”tiādimāha. Tattha santo saṃvijjamānāti	1910	
PA_atk-vin01_a:1910_1	atthi ceva upalabbhanti cāti vuttaṃ hoti. Idhāti imasmiṃ sattaloke. Evaṃ hotīti evaṃ	1910	
PA_atk-vin01_a:1910_2	pubbabhāge icchā uppajjati. Kudāssu nāmāhanti ettha suiti nipāto; kudā nāmāti attho.	1910	
PA_atk-vin01_a:1910_3	So aparena samayenāti so pubbabhāge evaṃ cintetvā anukkamena parisaṃ vaḍḍhento panthadūhanakammaṃ	1910	
PA_atk-vin01_a:1910_4	paccantimagāmavilopanti evamādīni katvā vepullappattapariso hutvā gāmepi agāme, janapadepi	1910	
PA_atk-vin01_a:1910_5	ajanapade karonto hananto ghātento chindanto chedāpento pacanto pācento.	1910	
PA_atk-vin01_a:1911_0	Iti bāhirakamahācoraṃ dassetvā tena sadise sāsane pañca mahācore dassetuṃ “evameva	1911	
PA_atk-vin01_a:1911_1	kho”tiādimāha. Tattha pāpabhikkhunoti aññesu ṭhānesu mūlacchinno pārājikappatto “pāpabhikkhū”ti	1911	
PA_atk-vin01_a:1911_2	vuccati. Idha pana pārājikaṃ anāpanno icchācāre ṭhito khuddānukhuddakāni sikkhāpadāni	1911	
PA_atk-vin01_a:1911_3	madditvā vicaranto “pāpabhikkhū”ti adhippeto. Tassāpi bāhirakacorassa viya pubbabhāge	1911	
PA_atk-vin01_a:1911_4	evaṃ hoti – “kudāssu nāmāhaṃ…pe… parikkhārāna”nti. Tattha sakkatoti sakkārappatto.	1911	
PA_atk-vin01_a:1911_5	Garukatoti garukārappatto. Mānitoti manasā piyāyito. Pūjitoti catupaccayābhihārapūjāya	1911	
PA_atk-vin01_a:1911_6	pūjito. Apacitoti apacitippatto. Tattha yassa cattāro paccaye sakkaritvā suṭṭhu abhisaṅkhate	1911	
PA_atk-vin01_a:1911_7	paṇītapaṇīte katvā denti, so sakkato. Yasmiṃ garubhāvaṃ paccupetvā denti, so garukato.	1911	
PA_atk-vin01_a:1911_8	Yaṃ manasā piyāyanti, so mānito. Yassa sabbampetaṃ karonti, so pūjito. Yassa abhivādanapaccuṭṭhānaañjalikammādivasena	1911	
PA_atk-vin01_a:1911_9	paramanipaccakāraṃ karonti, so apacito. Imassa ca pana sabbampi imaṃ lokāmisaṃ patthayamānassa evaṃ hoti.	1911	
PA_atk-vin01_a:1912_0	So aparena samayenāti so pubbabhāge evaṃ cintetvā anukkamena sikkhāya atibbagārave	1912	
PA_atk-vin01_a:1912_1	uddhate unnaḷe capale mukhare vikiṇṇavāce muṭṭhassatī asampajāne pākatindriye ācariyupajjhāyehi	1912	
PA_atk-vin01_a:1912_2	pariccattake lābhagaruke pāpabhikkhū saṅgaṇhitvā iriyāpathasaṇṭhapanādīni kuhakavattāni	1912	
PA_atk-vin01_a:1912_3	sikkhāpetvā “ayaṃ thero asukasmiṃ nāma senāsane vassaṃ upagamma vattapaṭipattiṃ pūrayamāno	1912	
PA_atk-vin01_a:1912_4	vassaṃ vasitvā niggato”ti lokasammatasenāsanasaṃvaṇṇanādīhi upāyehi lokaṃ paripācetuṃ	1912	
PA_atk-vin01_a:1912_5	paṭibalehi jātakādīsu kataparicayehi sarasampannehi pāpabhikkhūhi saṃvaṇṇiyamānaguṇo	1912	
PA_atk-vin01_a:1912_6	hutvā satena vā sahassena vā parivuto…pe… bhesajjaparikkhārānaṃ. Ayaṃ bhikkhave paṭhamo	1912	
PA_atk-vin01_a:1912_7	mahācoroti ayaṃ sandhicchedādicorako viya na ekaṃ kulaṃ na dve, atha kho mahājanaṃ	1912	
PA_atk-vin01_a:1912_8	vañcetvā catupaccayagahaṇato “paṭhamo mahācoro”ti veditabbo. Ye pana suttantikā vā	1912	
PA_atk-vin01_a:1912_9	ābhidhammikā vā vinayadharā vā bhikkhū bhikkhācāre asampajjamāne pāḷiṃ vācentā aṭṭhakathaṃ	1912	
PA_atk-vin01_a:1912_10	kathentā anumodanāya dhammakathāya iriyāpathasampattiyā ca lokaṃ pasādentā janapadacārikaṃ	19121	
PA_atk-vin01_a:1912_11	caranti sakkatā garukatā mānitā pūjitā apacitā, te “tantipaveṇighaṭanakā sāsanajotakā”ti veditabbā.	19121	
PA_atk-vin01_a:1913_0	Tathāgatappaveditanti tathāgatena paṭividdhaṃ paccakkhakataṃ jānāpitaṃ vā. Attano	1913	
PA_atk-vin01_a:1913_1	dahatīti parisamajjhe pāḷiñca aṭṭhakathañca saṃsanditvā madhurena sarena pasādanīyaṃ	1913	
PA_atk-vin01_a:1913_2	suttantaṃ kathetvā dhammakathāvasena acchariyabbhutajātena viññūjanena “aho, bhante,	1913	
PA_atk-vin01_a:1913_3	pāḷi ca aṭṭhakathā ca suparisuddhā, kassa santike uggaṇhitthā”ti pucchito “ko amhādise	1913	
PA_atk-vin01_a:1913_4	uggahāpetuṃ samattho”ti ācariyaṃ anuddisitvā attanā paṭividdhaṃ sayambhuñāṇādhigataṃ	1913	
PA_atk-vin01_a:1913_5	dhammavinayaṃ pavedeti. Ayaṃ tathāgatena satasahassakappādhikāni cattāri asaṅkheyyāni	1913	
PA_atk-vin01_a:1913_6	pāramiyo pūretvā kicchena kasirena paṭividdhadhammatthenako dutiyo mahācoro.	1913	
PA_atk-vin01_a:1914_0	Suddhaṃ brahmacārinti khīṇāsavabhikkhuṃ. Parisuddhaṃ brahmacariyaṃ carantanti nirupakkilesaṃ	1914	
PA_atk-vin01_a:1914_1	seṭṭhacariyaṃ carantaṃ; aññampi vā anāgāmiṃ ādiṃ katvā yāva sīlavantaṃ puthujjanaṃ	1914	
PA_atk-vin01_a:1914_2	avippaṭisārādivatthukaṃ parisuddhaṃ brahmacariyaṃ carantaṃ. Amūlakena abrahmacariyena	1914	
PA_atk-vin01_a:1914_3	anuddhaṃsetīti tasmiṃ puggale avijjamānena antimavatthunā anuvadati codeti; ayaṃ	1914	
PA_atk-vin01_a:1914_4	vijjamānaguṇamakkhī ariyaguṇatthenako tatiyo mahācoro.	1914	
PA_atk-vin01_a:1915_0	Garubhaṇḍāni garuparikkhārānīti yathā adinnādāne “caturo janā saṃvidhāya garubhaṇḍaṃ	1915	
PA_atk-vin01_a:1915_1	avāharu”nti ettha pañcamāsakagghanakaṃ “garubhaṇḍa”nti vuccati, idha pana na evaṃ.	1915	
PA_atk-vin01_a:1915_2	Atha kho “pañcimāni, bhikkhave, avissajjiyāni na vissajjetabbāni saṅghena vā gaṇena	1915	
PA_atk-vin01_a:1915_3	vā puggalena vā. Vissajjitānipi avissajjitāni honti. Yo vissajjeyya, āpatti thullaccayassa.	1915	
PA_atk-vin01_a:1915_4	Katamāni pañca? Ārāmo, ārāmavatthu…pe… dārubhaṇḍaṃ, mattikābhaṇḍa”nti vacanato avissajjitabbattā	1915	
PA_atk-vin01_a:1915_5	garubhaṇḍāni. “Pañcimāni, bhikkhave, avebhaṅgiyāni na vibhajitabbāni saṅghena vā	1915	
PA_atk-vin01_a:1915_6	gaṇena vā puggalena vā. Vibhattānipi avibhattāni honti. Yo vibhajeyya, āpatti thullaccayassa.	1915	
PA_atk-vin01_a:1915_7	Katamāni pañca? Ārāmo, ārāmavatthu…pe… dārubhaṇḍaṃ, mattikābhaṇḍa”nti vacanato avebhaṅgiyattā	1915	
PA_atk-vin01_a:1915_8	sādhāraṇaparikkhārabhāvena garuparikkhārāni. Ārāmo ārāmavatthūtiādīsu yaṃ vattabbaṃ	1915	
PA_atk-vin01_a:1915_9	taṃ sabbaṃ “pañcimāni, bhikkhave, avissajjiyānī”ti khandhake āgatasuttavaṇṇanāyameva	1915	
PA_atk-vin01_a:1915_10	bhaṇissāma. Tehi gihī saṅgaṇhātīti tāni datvā datvā gihīṃ saṅgaṇhāti anuggaṇhāti.	19151	
PA_atk-vin01_a:1915_11	Upalāpetīti “aho amhākaṃ ayyo”ti evaṃ lapanake anubandhanake sasnehe karoti. Ayaṃ	19151	
PA_atk-vin01_a:1915_12	avissajjiyaṃ avebhaṅgiyañca garuparikkhāraṃ tathābhāvato thenetvā gihi saṅgaṇhanako	19151	
PA_atk-vin01_a:1915_13	catuttho mahācoro. So ca panāyaṃ imaṃ garubhaṇḍaṃ kulasaṅgaṇhanatthaṃ vissajjento	19151	
PA_atk-vin01_a:1915_14	kuladūsakadukkaṭaṃ āpajjati. Pabbājanīyakammāraho ca hoti. Bhikkhusaṅghaṃ abhibhavitvā	19151	
PA_atk-vin01_a:1915_15	issaravatāya vissajjento thullaccayaṃ āpajjati. Theyyacittena vissajjento bhaṇḍaṃ	19151	
PA_atk-vin01_a:1915_16	agghāpetvā kāretabboti.	19151	
PA_atk-vin01_a:1916_0	Ayaṃ aggo mahācoroti ayaṃ imesaṃ corānaṃ jeṭṭhacoro; iminā sadiso coro nāma natthi,	1916	
PA_atk-vin01_a:1916_1	yo pañcindriyaggahaṇātītaṃ atisaṇhasukhumaṃ lokuttaradhammaṃ theneti. Kiṃ pana sakkā	1916	
PA_atk-vin01_a:1916_2	lokuttaradhammo hiraññasuvaṇṇādīni viya vañcetvā thenetvā gahetunti? Na sakkā, tenevāha	1916	
PA_atk-vin01_a:1916_3	– “yo asantaṃ abhūtaṃ uttarimanussadhammaṃ ullapatī”ti. Ayañhi attani asantaṃ taṃ	1916	
PA_atk-vin01_a:1916_4	dhammaṃ kevalaṃ “atthi mayhaṃ eso”ti ullapati, na pana sakkoti ṭhānā cāvetuṃ, attani	1916	
PA_atk-vin01_a:1916_5	vā saṃvijjamānaṃ kātuṃ. Atha kasmā coroti vuttoti? Yasmā taṃ ullapitvā asantasambhāvanāya	1916	
PA_atk-vin01_a:1916_6	uppanne paccaye gaṇhāti. Evañhi gaṇhatā te paccayā sukhumena upāyena vañcetvā thenetvā	1916	
PA_atk-vin01_a:1916_7	gahitā honti. Tenevāha – “taṃ kissa hetu? Theyyāya vo bhikkhave raṭṭhapiṇḍo bhutto”ti.	1916	
PA_atk-vin01_a:1916_8	Ayañhi ettha attho – yaṃ avocumha – “ayaṃ aggo mahācoro, yo asantaṃ abhūtaṃ uttarimanussadhammaṃ	1916	
PA_atk-vin01_a:1916_9	ullapatī”ti. Taṃ kissa hetūti kena kāraṇena etaṃ avocumhāti ce. “Theyyāya vo bhikkhave	1916	
PA_atk-vin01_a:1916_10	raṭṭhapiṇḍo bhutto”ti bhikkhave yasmā so tena raṭṭhapiṇḍo theyyāya theyyacittena	19161	
PA_atk-vin01_a:1916_11	bhutto hoti. Ettha hi vokāro “ye hi vo ariyā araññavanapatthānī”tiādīsu viya padapūraṇamatte	19161	
PA_atk-vin01_a:1916_12	nipāto. Tasmā “tumhehi bhutto”ti evamassa attho na daṭṭhabbo.	19161	
PA_atk-vin01_a:1917_0	Idāni tamevatthaṃ gāthāhi vibhūtataraṃ karonto “aññathā santa”ntiādimāha. Tattha	1917	
PA_atk-vin01_a:1917_1	aññathā santanti aparisuddhakāyasamācārādikena aññenākārena santaṃ. Aññathā yo pavedayeti	1917	
PA_atk-vin01_a:1917_2	parisuddhakāyasamācārādikena aññena ākārena yo pavedeyya. “Paramaparisuddho ahaṃ,	1917	
PA_atk-vin01_a:1917_3	atthi me abbhantare lokuttaradhammo”ti evaṃ jānāpeyya. Pavedetvā ca pana tāya pavedanāya	1917	
PA_atk-vin01_a:1917_4	uppannaṃ bhojanaṃ arahā viya bhuñjati. Nikacca kitavasseva bhuttaṃ theyyena tassa	1917	
PA_atk-vin01_a:1917_5	tanti nikaccāti vañcetvā aññathā santaṃ aññathā dassetvā. Agumbaagacchabhūtameva	1917	
PA_atk-vin01_a:1917_6	sākhāpalāsapallavādicchādanena gumbamiva gacchamiva ca attānaṃ dassetvā. Kitavassevāti	1917	
PA_atk-vin01_a:1917_7	vañcakassa kerāṭikassa gumbagacchasaññāya araññe āgatāgate sakuṇe gahetvā jīvitakappakassa	1917	
PA_atk-vin01_a:1917_8	sākuṇikasseva. Bhuttaṃ theyyena tassa tanti tassāpi anarahantasseva sato arahantabhāvaṃ	1917	
PA_atk-vin01_a:1917_9	dassetvā laddhabhojanaṃ bhuñjato; yaṃ taṃ bhuttaṃ taṃ yathā sākuṇikakitavassa nikacca	1917	
PA_atk-vin01_a:1917_10	vañcetvā sakuṇaggahaṇaṃ, evaṃ manusse vañcetvā laddhassa bhojanassa bhuttattā theyyena bhuttaṃ nāma hoti.	19171	
PA_atk-vin01_a:1918_0	Imaṃ pana atthavasaṃ ajānantā ye evaṃ bhuñjanti, kāsāvakaṇṭhā…pe… nirayaṃ te upapajjare	1918	
PA_atk-vin01_a:1918_1	kāsāvakaṇṭhāti kāsāvena veṭhitakaṇṭhā. Ettakameva ariyaddhajadhāraṇamattaṃ, sesaṃ	1918	
PA_atk-vin01_a:1918_2	sāmaññaṃ natthīti vuttaṃ hoti. “Bhavissanti kho panānanda anāgatamaddhānaṃ gotrabhuno	1918	
PA_atk-vin01_a:1918_3	kāsāvakaṇṭhā”ti evaṃ vuttadussīlānaṃ etaṃ adhivacanaṃ. Pāpadhammāti lāmakadhammā.	1918	
PA_atk-vin01_a:1918_4	Asaññatāti kāyādīhi asaññatā. Pāpāti lāmakapuggalā. Pāpehi kammehīti tehi karaṇakāle	1918	
PA_atk-vin01_a:1918_5	ādīnavaṃ adisvā katehi paravañcanādīhi pāpakammehi. Nirayaṃ te upapajjareti nirassādaṃ	1918	
PA_atk-vin01_a:1918_6	duggatiṃ te upapajjanti; tasmā seyyo ayoguḷoti gāthā. Tassattho – sacāyaṃ dussīlo	1918	
PA_atk-vin01_a:1918_7	asaññato icchācāre ṭhito kuhanāya lokaṃ vañcako puggalo tattaṃ aggisikhūpamaṃ ayoguḷaṃ	1918	
PA_atk-vin01_a:1918_8	bhuñjeyya ajjhohareyya, tassa yañcetaṃ raṭṭhapiṇḍaṃ bhuñjeyya, yañcetaṃ ayoguḷaṃ,	1918	
PA_atk-vin01_a:1918_9	tesu dvīsu ayoguḷova bhutto seyyo sundarataro paṇītataro ca bhaveyya, na hi ayoguḷassa	1918	
PA_atk-vin01_a:1918_10	bhuttattā samparāye sabbaññutañāṇenāpi dujjānaparicchedaṃ dukkhaṃ anubhavati. Evaṃ	19181	
PA_atk-vin01_a:1918_11	paṭiladdhassa pana tassa raṭṭhapiṇḍassa bhuttattā samparāye vuttappakāraṃ dukkhaṃ	19181	
PA_atk-vin01_a:1918_12	anubhoti, ayañhi koṭippatto micchājīvoti.	19181	
PA_atk-vin01_a:1919_0	Evaṃ pāpakiriyāya anādīnavadassāvīnaṃ ādīnavaṃ dassetvā “atha kho bhagavā vaggumudātīriye	1919	
PA_atk-vin01_a:1919_1	bhikkhū anekapariyāyena vigarahitvā dubbharatāya dupposatāya…pe… imaṃ sikkhāpadaṃ	1919	
PA_atk-vin01_a:1919_2	uddiseyyāthā”ti ca vatvā catutthapārājikaṃ paññapento “yo pana bhikkhu anabhijāna”nti ādimāha.	1919	
PA_atk-vin01_a:1920_0	Evaṃ mūlacchejjavasena daḷhaṃ katvā catutthapārājike paññatte aparampi anuppaññattatthāya	1920	
PA_atk-vin01_a:1920_1	adhimānavatthu udapādi. Tassuppattidīpanatthaṃ etaṃ vuttaṃ – “evañcidaṃ bhagavatā	1920	
PA_atk-vin01_a:1920_2	bhikkhūnaṃ sikkhāpadaṃ paññattaṃ hotī”ti.	1920	
PA_atk-vin01_a:1921	Adhimānavatthuvaṇṇanā	192	
PA_atk-vin01_a:1922_0	196. Tattha adiṭṭhe diṭṭhasaññinoti arahatte ñāṇacakkhunā adiṭṭheyeva “diṭṭhaṃ amhehi	1922	
PA_atk-vin01_a:1922_1	arahatta”nti diṭṭhasaññino hutvā. Esa nayo appattādīsu. Ayaṃ pana viseso – appatteti	1922	
PA_atk-vin01_a:1922_2	attano santāne uppattivasena appatte. Anadhigateti maggabhāvanāya anadhigate; appaṭiladdhetipi	1922	
PA_atk-vin01_a:1922_3	attho. Asacchikateti appaṭividdhe paccavekkhaṇavasena vā appaccakkhakate. Adhimānenāti	1922	
PA_atk-vin01_a:1922_4	adhigatamānena; “adhigatā maya”nti evaṃ uppannamānenāti attho, adhikamānena vā thaddhamānenāti	1922	
PA_atk-vin01_a:1922_5	attho. Aññaṃ byākariṃsūti arahattaṃ byākariṃsu; “pattaṃ āvuso amhehi arahattaṃ, kataṃ	1922	
PA_atk-vin01_a:1922_6	karaṇīya”nti bhikkhūnaṃ ārocesuṃ. Tesaṃ maggena appahīnakilesattā kevalaṃ samathavipassanābalena	1922	
PA_atk-vin01_a:1922_7	vikkhambhitakilesānaṃ aparena samayena tathārūpapaccayasamāyoge rāgāya cittaṃ namati;	1922	
PA_atk-vin01_a:1922_8	rāgatthāya namatīti attho. Esa nayo itaresu.	1922	
PA_atk-vin01_a:1923	Tañca kho etaṃ abbohārikanti tañca kho etaṃ tesaṃ aññabyākaraṇaṃ abbohārikaṃ āpattipaññāpane vohāraṃ na gacchati; āpattiyā aṅgaṃ na hotīti attho.	192	
PA_atk-vin01_a:1924_0	Kassa panāyaṃ adhimāno uppajjati, kassa nuppajjatīti? Ariyasāvakassa tāva nuppajjati	1924	
PA_atk-vin01_a:1924_1	so hi maggaphalanibbānapahīnakilesaavasiṭṭhakilesapaccavekkhaṇena sañjātasomanasso	1924	
PA_atk-vin01_a:1924_2	ariyaguṇapaṭivedhe nikkaṅkho. Tasmā sotāpannādīnaṃ “ahaṃ sakadāgāmī”tiādivasena adhimāno	1924	
PA_atk-vin01_a:1924_3	nuppajjati. Dussīlassa nuppajjati, so hi ariyaguṇādhigame nirāsova. Sīlavatopi pariccattakammaṭṭhānassa	1924	
PA_atk-vin01_a:1924_4	niddārāmatādimanuyuttassa nuppajjati. Suparisuddhasīlassa pana kammaṭṭhāne appamattassa	1924	
PA_atk-vin01_a:1924_5	nāmarūpaṃ vavatthapetvā paccayapariggahena vitiṇṇakaṅkhassa tilakkhaṇaṃ āropetvā	1924	
PA_atk-vin01_a:1924_6	saṅkhāre sammasantassa āraddhavipassakassa uppajjati, uppanno ca suddhasamathalābhiṃ	1924	
PA_atk-vin01_a:1924_7	vā suddhavipassanālābhiṃ vā antarā ṭhapeti, so hi dasapi vīsatipi tiṃsampi vassāni	1924	
PA_atk-vin01_a:1924_8	kilesasamudācāraṃ apassitvā “ahaṃ sotāpanno”ti vā “sakadāgāmī”ti vā “anāgāmī”ti vā	1924	
PA_atk-vin01_a:1924_9	maññati. Samathavipassanālābhiṃ pana arahatteyeva ṭhapeti. Tassa hi samādhibalena	1924	
PA_atk-vin01_a:1924_10	kilesā vikkhambhitā, vipassanābalena saṅkhārā supariggahitā, tasmā saṭṭhimpi vassāni	19241	
PA_atk-vin01_a:1924_11	asītimpi vassāni vassasatampi kilesā na samudācaranti, khīṇāsavasseva cittacāro hoti.	19241	
PA_atk-vin01_a:1924_12	So evaṃ dīgharattaṃ kilesasamudācāraṃ apassanto antarā aṭhatvāva “arahā aha”nti maññatīti.	19241	
PA_atk-vin01_a:1925	Savibhaṅgasikkhāpadavaṇṇanā	192	
PA_atk-vin01_a:1926_0	197. Anabhijānanti na abhijānaṃ. Yasmā panāyaṃ anabhijānaṃ samudācarati, svassa santāne	1926	
PA_atk-vin01_a:1926_1	anuppanno ñāṇena ca asacchikatoti abhūto hoti. Tenassa padabhājane “asantaṃ abhūtaṃ	1926	
PA_atk-vin01_a:1926_2	asaṃvijjamāna”nti vatvā “ajānanto apassanto”ti vuttaṃ.	1926	
PA_atk-vin01_a:1927_0	Uttarimanussadhammanti uttarimanussānaṃ jhāyīnañceva ariyānañca dhammaṃ. Attupanāyikanti	1927	
PA_atk-vin01_a:1927_1	attani taṃ upaneti, attānaṃ vā tattha upanetīti attupanāyiko, taṃ attupanāyikaṃ;	1927	
PA_atk-vin01_a:1927_2	evaṃ katvā samudācareyyāti sambandho. Padabhājane pana yasmā uttarimanussadhammo	1927	
PA_atk-vin01_a:1927_3	nāma jhānaṃ vimokkhaṃ samādhi samāpatti ñāṇadassanaṃ…pe… suññāgāre abhiratīti evaṃ	1927	
PA_atk-vin01_a:1927_4	jhānādayo anekadhammā vuttā. Tasmā tesaṃ sabbesaṃ vasena attupanāyikabhāvaṃ dassento	1927	
PA_atk-vin01_a:1927_5	“te vā kusale dhamme attani upanetī”ti bahuvacananiddesaṃ akāsi. Tattha “ete dhammā	1927	
PA_atk-vin01_a:1927_6	mayi sandissantī”ti samudācaranto attani upaneti. “Ahaṃ etesu sandissāmī”ti samudācaranto	1927	
PA_atk-vin01_a:1927_7	attānaṃ tesu upanetīti veditabbo.	1927	
PA_atk-vin01_a:1928_0	Alamariyañāṇadassananti ettha lokiyalokuttarā paññā jānanaṭṭhena ñāṇaṃ, cakkhunā	1928	
PA_atk-vin01_a:1928_1	diṭṭhamiva dhammaṃ paccakkhakaraṇato dassanaṭṭhena dassananti ñāṇadassanaṃ. Ariyaṃ	1928	
PA_atk-vin01_a:1928_2	visuddhaṃ uttamaṃ ñāṇadassananti ariyañāṇadassanaṃ. Alaṃ pariyattaṃ kilesaviddhaṃsanasamatthaṃ	1928	
PA_atk-vin01_a:1928_3	ariyañāṇadassanamettha, jhānādibhede uttarimanussadhamme alaṃ vā ariyañāṇadassanamassāti	1928	
PA_atk-vin01_a:1928_4	alamariyañāṇadassano, taṃ alamariyañāṇadassanaṃ uttarimanussadhammanti evaṃ padatthasambandho	1928	
PA_atk-vin01_a:1928_5	veditabbo. Tattha yena ñāṇadassanena so alamariyañāṇadassanoti vuccati. Tadeva dassetuṃ	1928	
PA_atk-vin01_a:1928_6	“ñāṇanti tisso vijjā, dassananti yaṃ ñāṇaṃ taṃ dassanaṃ; yaṃ dassanaṃ taṃ ñāṇa”nti	1928	
PA_atk-vin01_a:1928_7	vijjāsīsena padabhājanaṃ vuttaṃ. Mahaggatalokuttarā panettha sabbāpi paññā “ñāṇa”nti veditabbā.	1928	
PA_atk-vin01_a:1929_0	Samudācareyyāti vuttappakārametaṃ uttarimanussadhammaṃ attupanāyikaṃ katvā āroceyya.	1929	
PA_atk-vin01_a:1929_1	Itthiyā vātiādi pana ārocetabbapuggalanidassanaṃ. Etesañhi ārocite ārocitaṃ hoti	1929	
PA_atk-vin01_a:1929_2	na devamārabrahmānaṃ, nāpi petayakkhatiracchānagatānanti. Iti jānāmi iti passāmīti	1929	
PA_atk-vin01_a:1929_3	samudācaraṇākāranidassanametaṃ. Padabhājane panassa “jānāmahaṃ ete dhamme, passāmahaṃ	1929	
PA_atk-vin01_a:1929_4	ete dhamme”ti idaṃ tesu jhānādīsu dhammesu jānanapassanānaṃ pavattidīpanaṃ, “atthi	1929	
PA_atk-vin01_a:1929_5	ca me ete dhammā”tiādi attupanāyikabhāvadīpanaṃ.	1929	
PA_atk-vin01_a:1930_0	198. Tato aparena samayenāti āpattipaṭijānanasamayadassanametaṃ. Ayaṃ pana ārocitakkhaṇeyeva	1930	
PA_atk-vin01_a:1930_1	pārājikaṃ āpajjati. Āpattiṃ pana āpanno yasmā parena codito vā acodito vā paṭijānāti;	1930	
PA_atk-vin01_a:1930_2	tasmā “samanuggāhiyamāno vā asamanuggāhiyamāno vā”ti vuttaṃ.	1930	
PA_atk-vin01_a:1931_0	Tattha samanuggāhiyamāne tāva – kiṃ te adhigatanti adhigamapucchā; jhānavimokkhādīsu,	1931	
PA_atk-vin01_a:1931_1	sotāpattimaggādīsu vā kiṃ tayā adhigatanti. Kinti te adhigatanti upāyapucchā. Ayañhi	1931	
PA_atk-vin01_a:1931_2	etthādhippāyo – kiṃ tayā aniccalakkhaṇaṃ dhuraṃ katvā adhigataṃ, dukkhānattalakkhaṇesu	1931	
PA_atk-vin01_a:1931_3	aññataraṃ vā? Kiṃ vā samādhivasena abhinivisitvā, udāhu vipassanāvasena? Tathā kiṃ	1931	
PA_atk-vin01_a:1931_4	rūpe abhinivisitvā, udāhu arūpe? Kiṃ vā ajjhattaṃ abhinivisitvā, udāhu bahiddhāti?	1931	
PA_atk-vin01_a:1931_5	Kadā te adhigatanti kālapucchā. Pubbaṇhamajjhanhikādīsu katarasmiṃ kāleti vuttaṃ	1931	
PA_atk-vin01_a:1931_6	hoti? Kattha te adhigatanti okāsapucchā. Katarasmiṃ okāse, kiṃ rattiṭṭhāne, divāṭṭhāne,	1931	
PA_atk-vin01_a:1931_7	rukkhamūle, maṇḍape, katarasmiṃ vā vihāreti vuttaṃ hoti. Katame te kilesā pahīnāti	1931	
PA_atk-vin01_a:1931_8	pahīnakilesapucchā. Kataramaggavajjhā tava kilesā pahīnāti vuttaṃ hoti. Katamesaṃ	1931	
PA_atk-vin01_a:1931_9	tvaṃ dhammānaṃ lābhīti paṭiladdhadhammapucchā. Paṭhamamaggādīsu katamesaṃ dhammānaṃ	1931	
PA_atk-vin01_a:1931_10	tvaṃ lābhīti vuttaṃ hoti.	19311	
PA_atk-vin01_a:1932_0	Tasmā idāni cepi koci bhikkhu uttarimanussadhammādhigamaṃ byākareyya, na so ettāvatāva	1932	
PA_atk-vin01_a:1932_1	sakkātabbo. Imesu pana chasu ṭhānesu sodhanatthaṃ vattabbo – “kiṃ te adhigataṃ, kiṃ	1932	
PA_atk-vin01_a:1932_2	jhānaṃ, udāhu vimokkhādīsu aññatara”nti? Yo hi yena adhigato dhammo, so tassa pākaṭo	1932	
PA_atk-vin01_a:1932_3	hoti. Sace “idaṃ nāma me adhigata”nti vadati, tato “kinti te adhigata”nti pucchitabbo,	1932	
PA_atk-vin01_a:1932_4	“aniccalakkhaṇādīsu kiṃ dhuraṃ katvā aṭṭhatiṃsāya vā ārammaṇesu rūpārūpaajjhattabahiddhādibhedesu	1932	
PA_atk-vin01_a:1932_5	vā dhammesu kena mukhena abhinivisitvā”ti yo hi yassābhiniveso, so tassa pākaṭo hoti.	1932	
PA_atk-vin01_a:1932_6	Sace “ayaṃ nāma me abhiniveso evaṃ mayā adhigata”nti vadati, tato “kadā te adhigata”nti	1932	
PA_atk-vin01_a:1932_7	pucchitabbo, “kiṃ pubbaṇhe, udāhu majjhanhikādīsu aññatarasmiṃ kāle”ti sabbesañhi	1932	
PA_atk-vin01_a:1932_8	attanā adhigatakālo pākaṭo hoti. Sace “asukasmiṃ nāma kāle adhigatanti vadati, tato	1932	
PA_atk-vin01_a:1932_9	“kattha te adhigata”nti pucchitabbo, “kiṃ divāṭṭhāne, udāhu rattiṭṭhānādīsu aññatarasmiṃ	1932	
PA_atk-vin01_a:1932_10	okāse”ti sabbesañhi attanā adhigatokāso pākaṭo hoti. Sace “asukasmiṃ nāma me okāse	19321	
PA_atk-vin01_a:1932_11	adhigata”nti vadati, tato “katame te kilesā pahīnā”ti pucchitabbo, “kiṃ paṭhamamaggavajjhā,	19321	
PA_atk-vin01_a:1932_12	udāhu dutiyādimaggavajjhā”ti sabbesañhi attanā adhigatamaggena pahīnakilesā pākaṭā	19321	
PA_atk-vin01_a:1932_13	honti. Sace “ime nāma me kilesā pahīnā”ti vadati, tato “katamesaṃ tvaṃ dhammānaṃ	19321	
PA_atk-vin01_a:1932_14	lābhī”ti pucchitabbo, “kiṃ sotāpattimaggassa, udāhu sakadāgāmimaggādīsu aññatarassā”ti	19321	
PA_atk-vin01_a:1932_15	sabbesaṃ hi attanā adhigatadhammā pākaṭā honti. Sace “imesaṃ nāmāhaṃ dhammānaṃ lābhī”ti	19321	
PA_atk-vin01_a:1932_16	vadati, ettāvatāpissa vacanaṃ na saddhātabbaṃ, bahussutā hi uggahaparipucchākusalā	19321	
PA_atk-vin01_a:1932_17	bhikkhū imāni cha ṭhānāni sodhetuṃ sakkonti.	19321	
PA_atk-vin01_a:1933_0	Imassa pana bhikkhuno āgamanapaṭipadā sodhetabbā. Yadi āgamanapaṭipadā na sujjhati,	1933	
PA_atk-vin01_a:1933_1	“imāya paṭipadāya lokuttaradhammo nāma na labbhatī”ti apanetabbo. Yadi panassa āgamanapaṭipadā	1933	
PA_atk-vin01_a:1933_2	sujjhati, “dīgharattaṃ tīsu sikkhāsu appamatto jāgariyamanuyutto catūsu paccayesu	1933	
PA_atk-vin01_a:1933_3	alaggo ākāse pāṇisamena cetasā viharatī”ti paññāyati, tassa bhikkhuno byākaraṇaṃ	1933	
PA_atk-vin01_a:1933_4	paṭipadāya saddhiṃ saṃsandati. “Seyyathāpi nāma gaṅgodakaṃ yamunodakena saddhiṃ saṃsandati	1933	
PA_atk-vin01_a:1933_5	sameti; evameva supaññattā tena bhagavatā sāvakānaṃ nibbānagāminī paṭipadā saṃsandati	1933	
PA_atk-vin01_a:1933_6	nibbānañca paṭipadā cā”ti vuttasadisaṃ hoti.	1933	
PA_atk-vin01_a:1934_0	Apica kho na ettakenāpi sakkāro kātabbo. Kasmā? Ekaccassa hi puthujjanassāpi sato	1934	
PA_atk-vin01_a:1934_1	khīṇāsavapaṭipattisadisā paṭipadā hoti, tasmā so bhikkhu tehi tehi upāyehi uttāsetabbo.	1934	
PA_atk-vin01_a:1934_2	Khīṇāsavassa nāma asaniyāpi matthake patamānāya bhayaṃ vā chambhitattaṃ vā lomahaṃso	1934	
PA_atk-vin01_a:1934_3	vā na hoti. Sacassa bhayaṃ vā chambhitattaṃ vā lomahaṃso vā uppajjati, “na tvaṃ arahā”ti	1934	
PA_atk-vin01_a:1934_4	apanetabbo. Sace pana abhīrū acchambhī anutrāsī hutvā sīho viya nisīdati, ayaṃ bhikkhu	1934	
PA_atk-vin01_a:1934_5	sampannaveyyākaraṇo samantā rājarājamahāmattādīhi pesitaṃ sakkāraṃ arahatīti.	1934	
PA_atk-vin01_a:1935_0	Pāpicchoti yā sā “idhekacco dussīlova samāno sīlavāti maṃ jano jānātūti icchatī”tiādinā	1935	
PA_atk-vin01_a:1935_1	nayena vuttā pāpicchā tāya samannāgato. Icchāpakatoti tāya pāpikāya icchāya apakato	1935	
PA_atk-vin01_a:1935_2	abhibhūto pārājiko hutvā.	1935	
PA_atk-vin01_a:1936_0	Visuddhāpekkhoti attano visuddhiṃ apekkhamāno icchamāno patthayamāno. Ayañhi yasmā	1936	
PA_atk-vin01_a:1936_1	pārājikaṃ āpanno, tasmā bhikkhubhāve ṭhatvā abhabbo jhānādīni adhigantuṃ, bhikkhubhāvo	1936	
PA_atk-vin01_a:1936_2	hissa saggantarāyo ceva hoti maggantarāyo ca. Vuttañhetaṃ – “sāmaññaṃ dupparāmaṭṭhaṃ	1936	
PA_atk-vin01_a:1936_3	nirayāyupakaḍḍhatī”ti. Aparampi vuttaṃ – “sithilo hi paribbājo, bhiyyo ākirate raja”nti.	1936	
PA_atk-vin01_a:1936_4	Iccassa bhikkhubhāvo visuddhi nāma na hoti. Yasmā pana gihī vā upāsako vā ārāmiko	1936	
PA_atk-vin01_a:1936_5	vā sāmaṇero vā hutvā dānasaraṇasīlasaṃvarādīhi saggamaggaṃ vā jhānavimokkhādīhi mokkhamaggaṃ	1936	
PA_atk-vin01_a:1936_6	vā ārādhetuṃ bhabbo hoti, tasmāssa gihiādibhāvo visuddhi nāma hoti, tasmā taṃ visuddhiṃ	1936	
PA_atk-vin01_a:1936_7	apekkhanato “visuddhāpekkho”ti vuccati. Teneva cassa padabhājane “gihī vā hotukāmo”tiādi vuttaṃ.	1936	
PA_atk-vin01_a:1937_0	Evaṃ vadeyyāti evaṃ bhaṇeyya. Kathaṃ? “Ajānamevaṃ āvuso avacaṃ jānāmi, apassaṃ passāmī”ti.	1937	
PA_atk-vin01_a:1937_1	Padabhājane pana “evaṃ vadeyyā”ti idaṃ padaṃ anuddharitvāva yathā vadanto “ajānamevaṃ	1937	
PA_atk-vin01_a:1937_2	āvuso avacaṃ jānāmi, apassaṃ passāmī”ti vadati nāmāti vuccati, taṃ ākāraṃ dassetuṃ	1937	
PA_atk-vin01_a:1937_3	“nāhaṃ ete dhamme jānāmī”tiādi vuttaṃ. Tucchaṃ musā vilapinti ahaṃ vacanatthavirahato	1937	
PA_atk-vin01_a:1937_4	tucchaṃ vañcanādhippāyato musā vilapiṃ, abhaṇinti vuttaṃ hoti. Padabhājane panassa	1937	
PA_atk-vin01_a:1937_5	aññena padabyañjanena atthamattaṃ dassetuṃ “tucchakaṃ mayā bhaṇita”ntiādi vuttaṃ.	1937	
PA_atk-vin01_a:1938	Purime upādāyāti purimāni tīṇi pārājikāni āpanne puggale upādāya. Sesaṃ pubbe vuttanayattā uttānatthattā ca pākaṭamevāti.	193	
PA_atk-vin01_a:1939	Padabhājanīyavaṇṇanā	193	
PA_atk-vin01_a:1940_0	199. Evaṃ uddiṭṭhasikkhāpadaṃ padānukkamena vibhajitvā idāni yasmā heṭṭhā padabhājanīyamhi	1940	
PA_atk-vin01_a:1940_1	“jhānaṃ vimokkhaṃ samādhi samāpatti ñāṇadassanaṃ…pe… suññāgāre abhiratī”ti evaṃ saṃkhitteneva	1940	
PA_atk-vin01_a:1940_2	uttarimanussadhammo dassito, na vitthārena āpattiṃ āropetvā tanti ṭhapitā. Saṅkhepadassite	1940	
PA_atk-vin01_a:1940_3	ca atthe na sabbe sabbākārena nayaṃ gahetuṃ sakkonti, tasmā sabbākārena nayaggahaṇatthaṃ	1940	
PA_atk-vin01_a:1940_4	puna tadeva padabhājanaṃ mātikāṭhāne ṭhapetvā vitthārato uttarimanussadhammaṃ dassetvā	1940	
PA_atk-vin01_a:1940_5	āpattibhedaṃ dassetukāmo “jhānanti paṭhamaṃ jhānaṃ, dutiyaṃ jhāna”ntiādimāha. Tattha	1940	
PA_atk-vin01_a:1940_6	paṭhamajjhānādīhi mettājhānādīnipi asubhajjhānādīnipi ānāpānassatisamādhijjhānampi	1940	
PA_atk-vin01_a:1940_7	lokiyajjhānampi lokuttarajjhānampi saṅgahitameva. Tasmā “paṭhamaṃ jhānaṃ samāpajjintipi…pe…	1940	
PA_atk-vin01_a:1940_8	catutthaṃ jjhānaṃ, mettājhānaṃ, upekkhājhānaṃ asubhajjhānaṃ ānāpānassatisamādhijjhānaṃ,	1940	
PA_atk-vin01_a:1940_9	lokiyajjhānaṃ, lokuttarajjhānaṃ samāpajji”ntipi bhaṇanto pārājikova hotīti veditabbo.	1940	
PA_atk-vin01_a:1941_0	Suṭṭhu mutto vividhehi vā kilesehi muttoti vimokkho. So panāyaṃ rāgadosamohehi suññattā	1941	
PA_atk-vin01_a:1941_1	suññato. Rāgadosamohanimittehi animittattā animitto. Rāgadosamohapaṇidhīnaṃ abhāvato	1941	
PA_atk-vin01_a:1941_2	appaṇihitoti vuccati. Cittaṃ samaṃ ādahati ārammaṇe ṭhapetīti samādhi. Ariyehi samāpajjitabbato	1941	
PA_atk-vin01_a:1941_3	samāpatti. Sesamettha vuttanayameva. Ettha ca vimokkhattikena ca samādhittikena ca	1941	
PA_atk-vin01_a:1941_4	ariyamaggova vutto. Samāpattittikena pana phalasamāpatti. Tesu yaṃkiñci ekampi padaṃ	1941	
PA_atk-vin01_a:1941_5	gahetvā “ahaṃ imassa lābhīmhī”ti bhaṇanto pārājikova hoti.	1941	
PA_atk-vin01_a:1942_0	Tisso vijjāti pubbenivāsānussati, dibbacakkhu, āsavānaṃ khaye ñāṇanti. Tattha ekissāpi	1942	
PA_atk-vin01_a:1942_1	nāmaṃ gahetvā “ahaṃ imissā vijjāya lābhīmhī”ti bhaṇanto pārājiko hoti. Saṅkhepaṭṭhakathāyaṃ	1942	
PA_atk-vin01_a:1942_2	pana “vijjānaṃ lābhīmhī’ti bhaṇantopi ‘tissannaṃ vijjānaṃ lābhīmhī’ti bhaṇantopi	1942	
PA_atk-vin01_a:1942_3	pārājiko vā”ti vuttaṃ. Maggabhāvanāpadabhājane vuttā sattatiṃsabodhipakkhiyadhammā	1942	
PA_atk-vin01_a:1942_4	maggasampayuttā lokuttarāva idhādhippetā. Tasmā lokuttarānaṃ satipaṭṭhānānaṃ sammappadhānānaṃ	1942	
PA_atk-vin01_a:1942_5	iddhipādānaṃ indriyānaṃ balānaṃ bojjhaṅgānaṃ ariyassa aṭṭhaṅgikassa maggassa lābhīmhīti	1942	
PA_atk-vin01_a:1942_6	vadato pārājikanti mahāaṭṭhakathāyaṃ vuttaṃ. Mahāpaccariyādīsu pana “satipaṭṭhānānaṃ	1942	
PA_atk-vin01_a:1942_7	lābhīmhī’ti evaṃ ekekakoṭṭhāsavasenāpi ‘kāyānupassanāsatipaṭṭhānassa lābhīmhī’ti	1942	
PA_atk-vin01_a:1942_8	evaṃ tattha ekekadhammavasenāpi vadato pārājikamevā”ti vuttaṃ tampi sameti. Kasmā?	1942	
PA_atk-vin01_a:1942_9	Maggakkhaṇuppanneyeva sandhāya vuttattā. Phalasacchikiriyāyapi ekekaphalavasena pārājikaṃ veditabbaṃ.	1942	
PA_atk-vin01_a:1943_0	Rāgassa pahānantiādittike kilesappahānameva vuttaṃ. Taṃ pana yasmā maggena vinā natthi,	1943	
PA_atk-vin01_a:1943_1	tatiyamaggena hi kāmarāgadosānaṃ pahānaṃ, catutthena mohassa, tasmā “rāgo me pahīno”tiādīni	1943	
PA_atk-vin01_a:1943_2	vadatopi pārājikaṃ vuttaṃ.	1943	
PA_atk-vin01_a:1944	Rāgā cittaṃ vinīvaraṇatātiādittike lokuttaracittameva vuttaṃ. Tasmā “rāgā me cittaṃ vinīvaraṇa”ntiādīni vadatopi pārājikameva.	194	
PA_atk-vin01_a:1945_0	Suññāgārapadabhājane pana yasmā jhānena aghaṭetvā “suññāgāre abhiramāmī”ti vacanamattena	1945	
PA_atk-vin01_a:1945_1	pārājikaṃ nādhippetaṃ, tasmā “paṭhamena jhānena suññāgāre abhiratī”tiādi vuttaṃ.	1945	
PA_atk-vin01_a:1945_2	Tasmā yo jhānena ghaṭetvā “iminā nāma jhānena suññāgāre abhiramāmī”ti vadati, ayameva	1945	
PA_atk-vin01_a:1945_3	pārājiko hotīti veditabbo.	1945	
PA_atk-vin01_a:1946_0	Yā ca “ñāṇa”nti imassa padabhājane ambaṭṭhasuttādīsu vuttāsu aṭṭhasu vijjāsu vipassanāñāṇamanomayiddhiiddhividhadibbasotacetopariyañāṇabhedā	1946	
PA_atk-vin01_a:1946_1	pañca vijjā na āgatā, tāsu ekā vipassanāva pārājikavatthu na hoti, sesā hontīti veditabbā.	1946	
PA_atk-vin01_a:1946_2	Tasmā “vipassanāya lābhīmhī”tipi “vipassanāñāṇassa lābhīmhī”tipi vadato pārājikaṃ	1946	
PA_atk-vin01_a:1946_3	natthi. Phussadevatthero pana bhaṇati – “itarāpi catasso vijjā ñāṇena aghaṭitā pārājikavatthū	1946	
PA_atk-vin01_a:1946_4	na honti. Tasmā ‘manomayassa lābhīmhi, iddhividhassa, dibbāya sotadhātuyā, cetopariyassa	1946	
PA_atk-vin01_a:1946_5	lābhīmhī’ti vadatopi pārājikaṃ natthī”ti. Taṃ tassa antevāsikeheva paṭikkhittaṃ –	1946	
PA_atk-vin01_a:1946_6	“ācariyo na ābhidhammiko bhummantaraṃ na jānāti, abhiññā nāma catutthajjhānapādakova	1946	
PA_atk-vin01_a:1946_7	mahaggatadhammo, jhāneneva ijjhati. Tasmā manomayassa lābhīmhī’ti vā ‘manomayañāṇassa	1946	
PA_atk-vin01_a:1946_8	lābhīmhī’ti vā yathā vā tathā vā vadatu pārājikamevā”ti. Ettha ca kiñcāpi nibbānaṃ	1946	
PA_atk-vin01_a:1946_9	pāḷiyā anāgataṃ, atha kho “nibbānaṃ me patta”nti vā “sacchikata”nti vā vadato pārājikameva.	1946	
PA_atk-vin01_a:1946_10	Kasmā? Nibbānassa nibbattitalokuttarattā. Tathā “cattāri saccāni paṭivijjhiṃ paṭividdhāni	19461	
PA_atk-vin01_a:1946_11	mayā”ti vadatopi pārājikameva. Kasmā? Saccappaṭivedhoti hi maggassa pariyāyavacanaṃ.	19461	
PA_atk-vin01_a:1946_12	Yasmā pana “tisso paṭisambhidā kāmāvacarakusalato catūsu ñāṇasampayuttesu cittuppādesu	19461	
PA_atk-vin01_a:1946_13	uppajjanti, kriyato catūsu ñāṇasampayuttesu cittuppādesu uppajjanti, atthapaṭisambhidā	19461	
PA_atk-vin01_a:1946_14	etesu ceva uppajjati, catūsu maggesu catūsu phalesu ca uppajjatī”ti vibhaṅge vuttaṃ.	19461	
PA_atk-vin01_a:1946_15	Tasmā “dhammapaṭisambhidāya lābhīmhī”ti vā, “nirutti…pe… paṭibhānapaṭisambhidāya	19461	
PA_atk-vin01_a:1946_16	lābhīmhī”ti vā “lokiyaatthapaṭisambhidāya lābhīmhī”ti vā vuttepi pārājikaṃ natthi.	19461	
PA_atk-vin01_a:1946_17	“Paṭisambhidānaṃ lābhīmhī”ti vutte na tāva sīsaṃ otarati. “Lokuttaraatthapaṭisambhidāya	19461	
PA_atk-vin01_a:1946_18	lābhīmhī”ti vutte pana pārājikaṃ hoti. Saṅkhepaṭṭhakathāyaṃ pana atthapaṭisambhidāppattomhīti	19461	
PA_atk-vin01_a:1946_19	avisesenāpi vadato pārājikaṃ vuttaṃ. Kurundiyampi “na muccatī”ti vuttaṃ. Mahāaṭṭhakathāyaṃ	19461	
PA_atk-vin01_a:1946_20	pana “ettāvatā pārājikaṃ natthi, ettāvatā sīsaṃ na otarati, ettāvatā na pārājika”nti	19462	
PA_atk-vin01_a:1946_21	vicāritattā na sakkā aññaṃ pamāṇaṃ kātunti.	19462	
PA_atk-vin01_a:1947_0	“Nirodhasamāpattiṃ samāpajjāmī”ti vā “lābhīmhāhaṃ tassā”ti vā vadatopi pārājikaṃ	1947	
PA_atk-vin01_a:1947_1	natthi. Kasmā? Nirodhasamāpattiyā neva lokiyattā na lokuttarattāti. Sace panassa	1947	
PA_atk-vin01_a:1947_2	evaṃ hoti – “nirodhaṃ nāma anāgāmī vā khīṇāsavo vā samāpajjati, tesaṃ maṃ aññataroti	1947	
PA_atk-vin01_a:1947_3	jānissatī”ti byākaroti, so ca naṃ tathā jānāti, pārājikanti mahāpaccarisaṅkhepaṭṭhakathāsu	1947	
PA_atk-vin01_a:1947_4	vuttaṃ. Taṃ vīmaṃsitvā gahetabbaṃ.	1947	
PA_atk-vin01_a:1948_0	“Atītabhave kassapasammāsambuddhakāle sotāpannomhī”ti vadatopi pārājikaṃ natthi.	1948	
PA_atk-vin01_a:1948_1	Atītakkhandhānañhi parāmaṭṭhattā sīsaṃ na otaratīti. Saṅkhepaṭṭhakathāyaṃ pana “atīte	1948	
PA_atk-vin01_a:1948_2	aṭṭhasamāpattilābhīmhī”ti vadato pārājikaṃ natthi, kuppadhammattā idha pana “atthi	1948	
PA_atk-vin01_a:1948_3	akuppadhammattāti keci vadantī”ti vuttaṃ. Tampi tattheva “atītattabhāvaṃ sandhāya	1948	
PA_atk-vin01_a:1948_4	kathentassa pārājikaṃ na hoti, paccuppannattabhāvaṃ sandhāya kathentasseva hotī”ti paṭikkhittaṃ.	1948	
PA_atk-vin01_a:1949	Suddhikavārakathāvaṇṇanā	194	
PA_atk-vin01_a:1950_0	200. Evaṃ jhānādīni dasa mātikāpadāni vitthāretvā idāni uttarimanussadhammaṃ ullapanto	1950	
PA_atk-vin01_a:1950_1	yaṃ sampajānamusāvādaṃ bhaṇati, tassa aṅgaṃ dassetvā tasseva vitthārassa vasena cakkapeyyālaṃ	1950	
PA_atk-vin01_a:1950_2	bandhanto ullapanākārañca āpattibhedañca dassetuṃ “tīhākārehī”tiādimāha. Tattha suddhikavāro	1950	
PA_atk-vin01_a:1950_3	vattukāmavāro paccayapaṭisaṃyuttavāroti tayo mahāvārā. Tesu suddhikavāre paṭhamajjhānaṃ	1950	
PA_atk-vin01_a:1950_4	ādiṃ katvā yāva mohā cittaṃ vinīvaraṇapadaṃ, tāva ekamekasmiṃ pade samāpajjiṃ, samāpajjāmi,	1950	
PA_atk-vin01_a:1950_5	samāpanno, lābhīmhi, vasīmhi, sacchikataṃ mayāti imesu chasu padesu ekamekaṃ padaṃ	1950	
PA_atk-vin01_a:1950_6	tīhākārehi, catūhi, pañcahi, chahi, sattahākārehīti evaṃ pañcakkhattuṃ yojetvā suddhikanayo	1950	
PA_atk-vin01_a:1950_7	nāma vutto. Tato paṭhamañca jhānaṃ, dutiyañca jhānanti evaṃ paṭhamajjhānena saddhiṃ	1950	
PA_atk-vin01_a:1950_8	ekamekaṃ padaṃ ghaṭentena sabbapadāni ghaṭetvā teneva vitthārena khaṇḍacakkaṃ nāma	1950	
PA_atk-vin01_a:1950_9	vuttaṃ. Tañhi puna ānetvā paṭhamajjhānādīhi na yojitaṃ, tasmā “khaṇḍacakka”nti vuccati.	1950	
PA_atk-vin01_a:1950_10	Tato dutiyañca jhānaṃ, tatiyañca jhānanti evaṃ dutiyajjhānena saddhiṃ ekamekaṃ padaṃ	19501	
PA_atk-vin01_a:1950_11	ghaṭetvā puna ānetvā paṭhamajjhānena saddhiṃ sambandhitvā teneva vitthārena baddhacakkaṃ	19501	
PA_atk-vin01_a:1950_12	nāma vuttaṃ. Tato yathā dutiyajjhānena saddhiṃ, evaṃ tatiyajjhānādīhipi saddhiṃ,	19501	
PA_atk-vin01_a:1950_13	ekamekaṃ padaṃ ghaṭetvā puna ānetvā dutiyajjhānādīhi saddhiṃ sambandhitvā teneva	19501	
PA_atk-vin01_a:1950_14	vitthārena aññānipi ekūnatiṃsa baddhacakkāni vatvā ekamūlakanayo niṭṭhāpito. Pāṭho	19501	
PA_atk-vin01_a:1950_15	pana saṅkhepena dassito, so asammuyhantena vitthārato veditabbo.	19501	
PA_atk-vin01_a:1951_0	Yathā ca ekamūlako, evaṃ dumūlakādayopi sabbamūlakapariyosānā catunnaṃ satānaṃ upari	1951	
PA_atk-vin01_a:1951_1	pañcatiṃsa nayā vuttā. Seyyathidaṃ – dvimūlakā ekūnatiṃsa, timūlakā aṭṭhavīsa, catumūlakā	1951	
PA_atk-vin01_a:1951_2	sattavīsa; evaṃ pañcamūlakādayopi ekekaṃ ūnaṃ katvā yāva tiṃsamūlakā, tāva veditabbā.	1951	
PA_atk-vin01_a:1951_3	Pāṭhe pana tesaṃ nāmampi saṅkhipitvā “idaṃ sabbamūlaka”nti tiṃsamūlakanayo eko dassito.	1951	
PA_atk-vin01_a:1951_4	Yasmā ca suññāgārapadaṃ jhānena aghaṭitaṃ sīsaṃ na otarati, tasmā taṃ anāmasitvā	1951	
PA_atk-vin01_a:1951_5	mohā cittaṃ vinīvaraṇapadapariyosānāyeva sabbattha yojanā dassitāti veditabbā. Evaṃ	1951	
PA_atk-vin01_a:1951_6	paṭhamajjhānādīni paṭipāṭiyā vā uppaṭipāṭiyā vā dutiyajjhānādīhi ghaṭetvā vā aghaṭetvā	1951	
PA_atk-vin01_a:1951_7	vā samāpajjintiādinā nayena ullapato mokkho natthi, pārājikaṃ āpajjatiyevāti.	1951	
PA_atk-vin01_a:1952_0	Imassa atthassa dassanavasena vutte ca panetasmiṃ suddhikamahāvāre ayaṃ saṅkhepato	1952	
PA_atk-vin01_a:1952_1	atthavaṇṇanā – tīhākārehīti sampajānamusāvādassa aṅgabhūtehi tīhi kāraṇehi. Pubbevassa	1952	
PA_atk-vin01_a:1952_2	hotīti pubbabhāgeyeva assa puggalassa evaṃ hoti “musā bhaṇissa”nti. Bhaṇantassa hotīti	1952	
PA_atk-vin01_a:1952_3	bhaṇamānassa hoti. Bhaṇitassa hotīti bhaṇite assa hoti, yaṃ vattabbaṃ tasmiṃ vutte	1952	
PA_atk-vin01_a:1952_4	hotīti attho. Atha vā bhaṇitassāti vuttavato niṭṭhitavacanassa hotīti. Yo evaṃ pubbabhāgepi	1952	
PA_atk-vin01_a:1952_5	jānāti, bhaṇantopi jānāti, pacchāpi jānāti, “musā mayā bhaṇita”nti so “paṭhamajjhānaṃ	1952	
PA_atk-vin01_a:1952_6	samāpajji”nti bhaṇanto pārājikaṃ āpajjatīti ayamettha attho dassito. Kiñcāpi dassito,	1952	
PA_atk-vin01_a:1952_7	atha kho ayamettha viseso – pucchā tāva hoti “‘musā bhaṇissa’nti pubbabhāgo atthi,	1952	
PA_atk-vin01_a:1952_8	‘musā mayā bhaṇita’nti pacchābhāgo natthi, vuttamattameva hi koci pamussati, kiṃ	1952	
PA_atk-vin01_a:1952_9	tassa pārājikaṃ hoti, na hotī”ti? Sā evaṃ aṭṭhakathāsu vissajjitā – pubbabhāge “musā	1952	
PA_atk-vin01_a:1952_10	bhaṇissa”nti ca bhaṇantassa “musā bhaṇāmī”ti ca jānato pacchābhāge “musā mayā bhaṇita”nti	19521	
PA_atk-vin01_a:1952_11	na sakkā na bhavituṃ. Sacepi na hoti pārājikameva. Purimameva hi aṅgadvayaṃ pamāṇaṃ.	19521	
PA_atk-vin01_a:1952_12	Yassāpi pubbabhāge “musā bhaṇissa”nti ābhogo natthi, bhaṇanto pana “musā bhaṇāmī”ti	19521	
PA_atk-vin01_a:1952_13	jānāti, bhaṇitepi “musā mayā bhaṇita”nti jānāti, so āpattiyā na kāretabbo. Pubbabhāgo	19521	
PA_atk-vin01_a:1952_14	hi pamāṇataro. Tasmiṃ asati davā bhaṇitaṃ vā ravā bhaṇitaṃ vā hotī”ti.	19521	
PA_atk-vin01_a:1953_0	Ettha ca taṃñāṇatā ca ñāṇasamodhānañca pariccajitabbaṃ. Taṃñāṇatā pariccajitabbāti	1953	
PA_atk-vin01_a:1953_1	yena cittena “musā bhaṇissa”nti jānāti, teneva “musā bhaṇāmī”ti ca “musā mayā bhaṇita”nti	1953	
PA_atk-vin01_a:1953_2	ca jānātīti evaṃ ekacitteneva tīsu khaṇesu jānātīti ayaṃ taṃññaṇatā pariccajitabbā,	1953	
PA_atk-vin01_a:1953_3	na hi sakkā teneva cittena taṃ cittaṃ jānituṃ yathā na sakkā teneva asinā so asi	1953	
PA_atk-vin01_a:1953_4	chinditunti. Purimaṃ purimaṃ pana cittaṃ pacchimassa pacchimassa cittassa tathā uppattiyā	1953	
PA_atk-vin01_a:1953_5	paccayo hutvā nirujjhati. Tenetaṃ vuccati –	1953	
PA_atk-vin01_a:1954	“Pamāṇaṃ pubbabhāgova, tasmiṃ sati na hessati;	195	
PA_atk-vin01_a:1955	Sesadvayanti nattheta, miti vācā tivaṅgikā”ti.	195	
PA_atk-vin01_a:1956	“Ñāṇasamodhānaṃ pariccajitabba”nti etāni tīṇi cittāni ekakkhaṇe uppajjantīti na gahetabbāni. Idañhi cittaṃ nāma –	195	
PA_atk-vin01_a:1957	Aniruddhamhi paṭhame, na uppajjati pacchimaṃ;	195	
PA_atk-vin01_a:1958	Nirantaruppajjanato, ekaṃ viya pakāsati.	195	
PA_atk-vin01_a:1959_0	Ito paraṃ pana yvāyaṃ “paṭhamaṃ jhānaṃ samāpajji”nti sampajānamusā bhaṇati, yasmā	1959	
PA_atk-vin01_a:1959_1	so “natthi me paṭhamaṃ jhāna”nti evaṃdiṭṭhiko hoti, tassa hi atthevāyaṃ laddhi. Tathā	1959	
PA_atk-vin01_a:1959_2	“natthi me paṭhamaṃ jhāna”nti evamassa khamati ceva ruccati ca. Evaṃsabhāvameva cassa	1959	
PA_atk-vin01_a:1959_3	cittaṃ “natthi me paṭhamaṃ jhāna”nti. Yadā pana musā vattukāmo hoti, tadā taṃ diṭṭhiṃ	1959	
PA_atk-vin01_a:1959_4	vā diṭṭhiyā saha khantiṃ vā diṭṭhikhantīhi saddhiṃ ruciṃ vā, diṭṭhikhantirucīhi saddhiṃ	1959	
PA_atk-vin01_a:1959_5	bhāvaṃ vā vinidhāya nikkhipitvā paṭicchādetvā abhūtaṃ katvā bhaṇati, tasmā tesampi	1959	
PA_atk-vin01_a:1959_6	vasena aṅgabhedaṃ dassetuṃ “catūhākārehī”tiādi vuttaṃ. Parivāre ca “aṭṭhaṅgiko musāvādo”ti	1959	
PA_atk-vin01_a:1959_7	vuttattā tattha adhippetāya saññāya saddhiṃ aññopi idha “aṭṭhahākārehī”ti eko nayo yojetabbo.	1959	
PA_atk-vin01_a:1960_0	Ettha ca vinidhāya diṭṭhinti balavadhammavinidhānavasenetaṃ vuttaṃ. Vinidhāya khantintiādīni	1960	
PA_atk-vin01_a:1960_1	tato dubbaladubbalānaṃ vinidhānavasena. Vinidhāya saññanti idaṃ panettha sabbadubbaladhammavinidhānaṃ.	1960	
PA_atk-vin01_a:1960_2	Saññāmattampi nāma avinidhāya sampajānamusā bhāsissatīti netaṃ ṭhānaṃ vijjati. Yasmā	1960	
PA_atk-vin01_a:1960_3	pana “samāpajjissāmī”tiādinā anāgatavacanena pārājikaṃ na hoti, tasmā “samāpajji”ntiādīni	1960	
PA_atk-vin01_a:1960_4	atītavattamānapadāneva pāṭhe vuttānīti veditabbāni.	1960	
PA_atk-vin01_a:1961_0	207. Ito paraṃ sabbampi imasmiṃ suddhikamahāvāre uttānatthameva. Na hettha taṃ atthi	1961	
PA_atk-vin01_a:1961_1	– yaṃ iminā vinicchayena na sakkā bhaveyya viññātuṃ, ṭhapetvā kilesappahānapadassa	1961	
PA_atk-vin01_a:1961_2	padabhājane “rāgo me catto vanto”tiādīnaṃ padānaṃ atthaṃ. Svāyaṃ vuccati – ettha	1961	
PA_atk-vin01_a:1961_3	hi cattoti idaṃ sakabhāvapariccajanavasena vuttaṃ. Vantoti idaṃ puna anādiyanabhāvadassanavasena.	1961	
PA_atk-vin01_a:1961_4	Muttoti idaṃ santatito vimocanavasena. Pahīnoti idaṃ muttassāpi kvaci anavaṭṭhānadassanavasena.	1961	
PA_atk-vin01_a:1961_5	Paṭinissaṭṭhoti idaṃ pubbe ādinnapubbassa paṭinissaggadassanavasena. Ukkheṭitoti	1961	
PA_atk-vin01_a:1961_6	idaṃ ariyamaggena uttāsitattā puna anallīyanabhāvadassanavasena. Svāyamattho saddasatthato	1961	
PA_atk-vin01_a:1961_7	pariyesitabbo. Samukkheṭitoti idaṃ suṭṭhu uttāsetvā aṇusahagatassāpi puna anallīyanabhāvadassanavasena vuttanti.	1961	
PA_atk-vin01_a:1962	Suddhikavārakathā niṭṭhitā.	196	
PA_atk-vin01_a:1963	Vattukāmavārakathā	196	
PA_atk-vin01_a:1964_0	215. Vattukāmavārepi “tīhākārehī”tiādīnaṃ attho, vārapeyyālappabhedo ca sabbo idha	1964	
PA_atk-vin01_a:1964_1	vuttanayeneva veditabbo. Kevalañhi yaṃ “mayā virajjhitvā aññaṃ vattukāmena aññaṃ	1964	
PA_atk-vin01_a:1964_2	vuttaṃ, tasmā natthi mayhaṃ āpattī”ti evaṃ okāsagavesakānaṃ pāpapuggalānaṃ okāsanisedhanatthaṃ	1964	
PA_atk-vin01_a:1964_3	vutto. Yatheva hi “buddhaṃ paccakkhāmī”ti vattukāmo “dhammaṃ paccakkhāmī”tiādīsu	1964	
PA_atk-vin01_a:1964_4	sikkhāpaccakkhānapadesu yaṃ vā taṃ vā vadantopi khette otiṇṇattā sikkhāpaccakkhātakova	1964	
PA_atk-vin01_a:1964_5	hoti; evaṃ paṭhamajjhānādīsu uttarimanussadhammapadesu yaṃkiñci ekaṃ vattukāmo tato	1964	
PA_atk-vin01_a:1964_6	aññaṃ yaṃ vā taṃ vā vadantopi khette otiṇṇattā pārājikova hoti. Sace yassa vadati,	1964	
PA_atk-vin01_a:1964_7	so tamatthaṃ taṅkhaṇaññeva jānāti. Jānanalakkhaṇañcettha sikkhāpaccakkhāne vuttanayeneva veditabbaṃ.	1964	
PA_atk-vin01_a:1965_0	Ayaṃ pana viseso – sikkhāpaccakkhānaṃ hatthamuddāya sīsaṃ na otarati. Idaṃ abhūtārocanaṃ	1965	
PA_atk-vin01_a:1965_1	hatthamuddāyapi otarati. Yo hi hatthavikārādīhipi aṅgapaccaṅgacopanehi abhūtaṃ uttarimanussadhammaṃ	1965	
PA_atk-vin01_a:1965_2	viññattipathe ṭhitassa puggalassa āroceti, so ca tamatthaṃ jānāti, pārājikova hoti.	1965	
PA_atk-vin01_a:1965_3	Atha pana yassa āroceti, so na jānāti “ki ayaṃ bhaṇatī”ti, saṃsayaṃ vā āpajjati,	1965	
PA_atk-vin01_a:1965_4	ciraṃ vīmaṃsitvā vā pacchā jānāti, appaṭivijānanto icceva saṅkhyaṃ gacchati. Evaṃ	1965	
PA_atk-vin01_a:1965_5	appaṭivijānantassa vutte thullaccayaṃ hoti. Yo pana jhānādīni attano adhigamavasena	1965	
PA_atk-vin01_a:1965_6	vā uggahaparipucchādivasena vā na jānāti, kevalaṃ jhānanti vā vimokkhoti vā vacanamattameva	1965	
PA_atk-vin01_a:1965_7	sutaṃ hoti, sopi tena vutte “jhānaṃ kira samāpajjinti esa vadatī”ti yadi ettakamattampi	1965	
PA_atk-vin01_a:1965_8	jānāti, jānāticceva saṅkhyaṃ gacchati. Tassa vutte pārājikameva. Seso ekassa vā dvinnaṃ	1965	
PA_atk-vin01_a:1965_9	vā bahūnaṃ vā niyamitāniyamitavasena viseso sabbo sikkhāpaccakkhānakathāyaṃ vuttanayeneva veditabboti.	1965	
PA_atk-vin01_a:1966	Vattukāmavārakathā niṭṭhitā.	196	
PA_atk-vin01_a:1967	Paccayapaṭisaṃyuttavārakathā	196	
PA_atk-vin01_a:1968_0	220. Paccayapaṭisaṃyuttavārepi – sabbaṃ vārapeyyālabhedaṃ pubbe āgatapadānañca atthaṃ	1968	
PA_atk-vin01_a:1968_1	vuttanayeneva ñatvā pāḷikkamo tāva evaṃ jānitabbo. Ettha hi “yo te vihāre vasi, yo	1968	
PA_atk-vin01_a:1968_2	te cīvaraṃ paribhuñji, yo te piṇḍapātaṃ paribhuñji, yo te senāsanaṃ paribhuñji, yo	1968	
PA_atk-vin01_a:1968_3	te gilānapaccayabhesajjaparikkhāraṃ paribhuñjī”ti ime pañca paccattavacanavārā, “yena	1968	
PA_atk-vin01_a:1968_4	te vihāro paribhutto”tiādayo pañca karaṇavacanavārā, “yaṃ tvaṃ āgamma vihāraṃ adāsī”tiādayo	1968	
PA_atk-vin01_a:1968_5	pañca upayogavacanavārā vuttā, tesaṃ vasena idha vuttena suññāgārapadena saddhiṃ	1968	
PA_atk-vin01_a:1968_6	pubbe vuttesu paṭhamajjhānādīsu sabbapadesu vārapeyyālabhedo veditabbo. “Yo te vihāre,	1968	
PA_atk-vin01_a:1968_7	yena te vihāro, yaṃ tvaṃ āgamma vihāra”nti evaṃ pariyāyena vuttattā pana “aha”nti	1968	
PA_atk-vin01_a:1968_8	ca avuttattā paṭivijānantassa vuttepi idha thullaccayaṃ, apaṭivijānantassa dukkaṭanti	1968	
PA_atk-vin01_a:1968_9	ayamettha vinicchayo.	1968	
PA_atk-vin01_a:1969	Anāpattibhedakathā	196	
PA_atk-vin01_a:1970_0	Evaṃ vitthāravasena āpattibhedaṃ dassetvā idāni anāpattiṃ dassento “anāpatti adhimānenā”tiādimāha.	1970	
PA_atk-vin01_a:1970_1	Tattha adhimānenāti adhigatamānena samudācarantassa anāpatti. Anullapanādhippāyassāti	1970	
PA_atk-vin01_a:1970_2	kohaññe icchācāre aṭhatvā anullapanādhippāyassa sabrahmacārīnaṃ santike aññaṃ byākarontassa	1970	
PA_atk-vin01_a:1970_3	anāpatti. Ummattakādayo pubbe vuttanayāeva. Idha pana ādikammikā vaggumudātīriyā	1970	
PA_atk-vin01_a:1970_4	bhikkhū. Tesaṃ anāpattīti.	1970	
PA_atk-vin01_a:1971	Padabhājanīyavaṇṇanā niṭṭhitā.	197	
PA_atk-vin01_a:1972_0	Samuṭṭhānādīsu idaṃ sikkhāpadaṃ tisamuṭṭhānaṃ – hatthamuddāya ārocentassa kāyacittato,	1972	
PA_atk-vin01_a:1972_1	vacībhedena ārocentassa vācācittato, ubhayaṃ karontassa kāyavācācittato samuṭṭhāti.	1972	
PA_atk-vin01_a:1972_2	Kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,	1972	
PA_atk-vin01_a:1972_3	tivedanaṃ hasantopi hi somanassiko ullapati bhāyantopi majjhattopīti.	1972	
PA_atk-vin01_a:1973	Vinītavatthuvaṇṇanā	197	
PA_atk-vin01_a:1974	223. Vinītavatthūsu – adhimānavatthu anupaññattiyaṃ vuttanayameva.	197	
PA_atk-vin01_a:1975_0	Dutiyavatthusmiṃ – paṇidhāyāti patthanaṃ katvā. Evaṃ maṃ jano sambhāvessatīti evaṃ	1975	
PA_atk-vin01_a:1975_1	araññe vasantaṃ maṃ jano arahatte vā sekkhabhūmiyaṃ vā sambhāvessati, tato lokassa	1975	
PA_atk-vin01_a:1975_2	sakkato bhavissāmi garukato mānito pūjitoti. Āpatti dukkaṭassāti evaṃ paṇidhāya “araññe	1975	
PA_atk-vin01_a:1975_3	vasissāmī”ti gacchantassa padavāre padavāre dukkaṭaṃ. Tathā araññe kuṭikaraṇacaṅkamananisīdananivāsanapāvuraṇādīsu	1975	
PA_atk-vin01_a:1975_4	sabbakiccesu payoge payoge dukkaṭaṃ. Tasmā evaṃ araññe na vasitabbaṃ. Evaṃ vasanto	1975	
PA_atk-vin01_a:1975_5	hi sambhāvanaṃ labhatu vā mā vā dukkaṭaṃ āpajjati. Yo pana samādinnadhutaṅgo “dhutaṅgaṃ	1975	
PA_atk-vin01_a:1975_6	rakkhissāmī”ti vā “gāmante me vasato cittaṃ vikkhipati, araññaṃ sappāya”nti cintetvā	1975	
PA_atk-vin01_a:1975_7	vā “addhā araññe tiṇṇaṃ vivekānaṃ aññataraṃ pāpuṇissāmī”ti vā “araññaṃ pavisitvā	1975	
PA_atk-vin01_a:1975_8	arahattaṃ apāpuṇitvā na nikkhamissāmī”ti vā “araññavāso nāma bhagavatā pasattho,	1975	
PA_atk-vin01_a:1975_9	mayi ca araññe vasante bahū sabrahmacārino gāmantaṃ hitvā āraññakā bhavissantī”ti	1975	
PA_atk-vin01_a:1975_10	vā evaṃ anavajjavāsaṃ vasitukāmo hoti, tena vasitabbaṃ.	19751	
PA_atk-vin01_a:1976_0	Tatiyavatthusmimpi – “abhikkantādīni saṇṭhapetvā piṇḍāya carissāmī”ti nivāsanapārupanakiccato	1976	
PA_atk-vin01_a:1976_1	pabhuti yāva bhojanapariyosānaṃ tāva payoge payoge dukkaṭaṃ. Sambhāvanaṃ labhatu	1976	
PA_atk-vin01_a:1976_2	vā mā vā dukkaṭameva. Khandhakavattasekhiyavattaparipūraṇatthaṃ pana sabrahmacārīnaṃ	1976	
PA_atk-vin01_a:1976_3	diṭṭhānugatiāpajjanatthaṃ vā pāsādikehi abhikkamapaṭikkamādīhi piṇḍāya pavisanto	1976	
PA_atk-vin01_a:1976_4	anupavajjo viññūnanti.	1976	
PA_atk-vin01_a:1977	Catutthapañcamavatthūsu – “yo te vihāre vasī”ti ettha vuttanayeneva “aha”nti avuttattā pārājikaṃ natthi. Attupanāyikameva hi samudācarantassa pārājikaṃ vuttaṃ.	197	
PA_atk-vin01_a:1978	Paṇidhāya caṅkamītiādīni heṭṭhā vuttanayāneva.	197	
PA_atk-vin01_a:1979	Saṃyojanavatthusmiṃ – saṃyojanā pahīnātipi “dasa saṃyojanā pahīnā”tipi “ekaṃ saṃyojanaṃ pahīna”ntipi vadato kilesappahānameva ārocitaṃ hoti, tasmā pārājikaṃ.	197	
PA_atk-vin01_a:1980	224. Rahovatthūsu – raho ullapatīti “rahogato arahā aha”nti vadati, na manasā cintitameva karoti. Tenettha dukkaṭaṃ vuttaṃ.	198	
PA_atk-vin01_a:1981	Vihāravatthu upaṭṭhānavatthu ca vuttanayameva.	198	
PA_atk-vin01_a:1982_0	225. Na dukkaravatthusmiṃ – tassa bhikkhuno ayaṃ laddhi – “ariyapuggalāva bhagavato	1982	
PA_atk-vin01_a:1982_1	sāvakā”ti. Tenāha – “ye kho te bhagavato sāvakā te evaṃ vadeyyu”nti. Yasmā cassa	1982	
PA_atk-vin01_a:1982_2	ayamadhippāyo – “sīlavatā āraddhavipassakena na dukkaraṃ aññaṃ byākātuṃ, paṭibalo	1982	
PA_atk-vin01_a:1982_3	so arahattaṃ pāpuṇitu”nti. Tasmā “anullapanādhippāyo aha”nti āha.	1982	
PA_atk-vin01_a:1983	Vīriyavatthusmiṃ ārādhanīyoti sakkā ārādhetuṃ sampādetuṃ nibbattetunti attho. Sesaṃ vuttanayameva.	198	
PA_atk-vin01_a:1984_0	Maccuvatthusmiṃ so bhikkhu “yassa vippaṭisāro uppajjati, so bhāyeyya. Mayhaṃ pana	1984	
PA_atk-vin01_a:1984_1	avippaṭisāravatthukāni parisuddhāni sīlāni, svāhaṃ kiṃ maraṇassa bhāyissāmī”ti etamatthavasaṃ	1984	
PA_atk-vin01_a:1984_2	paṭicca “nāhaṃ āvuso maccuno bhāyāmī”ti āha. Tenassa anāpatti.	1984	
PA_atk-vin01_a:1985	Vippaṭisāravatthusmimpi eseva nayo. Tato parāni tīṇi vatthūni vīriyavatthusadisāneva.	198	
PA_atk-vin01_a:1986	Vedanāvatthūsupaṭhamasmiṃ tāva so bhikkhu paṭisaṅkhānabalena adhivāsanakhantiyaṃ ṭhatvā “nāvuso sakkā yena vā tena vā adhivāsetu”nti āha. Tenassa anāpatti.	198	
PA_atk-vin01_a:1987	Dutiye pana attupanāyikaṃ akatvā “nāvuso sakkā puthujjanenā”ti pariyāyena vuttattā thullaccayaṃ.	198	
PA_atk-vin01_a:1988_0	226. Brāhmaṇavatthūsuso kira brāhmaṇo na kevalaṃ “āyantu bhonto arahanto”ti āha.	1988	
PA_atk-vin01_a:1988_1	Yaṃ yaṃ panassa vacanaṃ mukhato niggacchati, sabbaṃ “arahantānaṃ āsanāni paññapetha,	1988	
PA_atk-vin01_a:1988_2	pādodakaṃ detha, arahanto pāde dhovantū”ti arahantavādapaṭisaṃyuttaṃyeva. Taṃ panassa	1988	
PA_atk-vin01_a:1988_3	pasādabhaññaṃ saddhācaritattā attano saddhābalena samussāhitassa vacanaṃ. Tasmā bhagavā	1988	
PA_atk-vin01_a:1988_4	“anāpatti, bhikkhave, pasādabhaññe”ti āha. Evaṃ vuccamānena pana bhikkhunā na haṭṭhatuṭṭheneva	1988	
PA_atk-vin01_a:1988_5	paccayā paribhuñjitabbā, “arahattasampāpikaṃ paṭipadaṃ paripūressāmī”ti evaṃ yogo karaṇīyoti.	1988	
PA_atk-vin01_a:1989_0	Aññabyākaraṇavatthūnisaṃyojanavatthusadisāneva. Agāravatthusmiṃ so bhikkhu gihibhāve	1989	
PA_atk-vin01_a:1989_1	anatthikatāya anapekkhatāya “abhabbo kho āvuso mādiso”ti āha, na ullapanādhippāyena. Tenassa anāpatti.	1989	
PA_atk-vin01_a:1990_0	227. Āvaṭakāmavatthusmiṃ so bhikkhu vatthukāmesu ca kilesakāmesu ca lokiyeneva ādīnavadassanena	1990	
PA_atk-vin01_a:1990_1	nirapekkho. Tasmā “āvaṭā me āvuso kāmā”ti āha. Tenassa anāpatti. Ettha ca āvaṭāti	1990	
PA_atk-vin01_a:1990_2	āvāritā nivāritā, paṭikkhittāti attho.	1990	
PA_atk-vin01_a:1991_0	Abhirativatthusmiṃ so bhikkhu sāsane anukkaṇṭhitabhāvena uddesaparipucchādīsu ca	1991	
PA_atk-vin01_a:1991_1	abhiratabhāvena “abhirato ahaṃ āvuso paramāya abhiratiyā”ti āha, na ullapanādhippāyena. Tenassa anāpatti.	1991	
PA_atk-vin01_a:1992_0	Pakkamanavatthusmiṃ yo imamhā āvāsā paṭhamaṃ pakkamissatīti evaṃ āvāsaṃ vā maṇḍapaṃ	1992	
PA_atk-vin01_a:1992_1	vā sīmaṃ vā yaṃkiñci ṭhānaṃ paricchinditvā katāya katikāya yo “maṃ arahāti jānantū”ti	1992	
PA_atk-vin01_a:1992_2	tamhā ṭhānā paṭhamaṃ pakkamati, pārājiko hoti. Yo pana ācariyupajjhāyānaṃ vā kiccena	1992	
PA_atk-vin01_a:1992_3	mātāpitūnaṃ vā kenacideva karaṇīyena bhikkhācāratthaṃ vā uddesaparipucchānaṃ vā atthāya	1992	
PA_atk-vin01_a:1992_4	aññena vā tādisena karaṇīyena taṃ ṭhānaṃ atikkamitvā gacchati, anāpatti. Sacepissa	1992	
PA_atk-vin01_a:1992_5	evaṃ gatassa pacchā icchācāro uppajjati “na dānāhaṃ tattha gamissāmi evaṃ maṃ arahāti	1992	
PA_atk-vin01_a:1992_6	sambhāvessantī”ti anāpattiyeva.	1992	
PA_atk-vin01_a:1993_0	Yopi kenacideva karaṇīyena taṃ ṭhānaṃ patvā sajjhāyamanasikārādivasena aññavihito	1993	
PA_atk-vin01_a:1993_1	vā hutvā corādīhi vā anubaddho meghaṃ vā uṭṭhitaṃ disvā anovassakaṃ pavisitukāmo	1993	
PA_atk-vin01_a:1993_2	taṃ ṭhānaṃ atikkamati, anāpatti. Yānena vā iddhiyā vā gacchantopi pārājikaṃ nāpajjati,	1993	
PA_atk-vin01_a:1993_3	padagamaneneva āpajjati. Tampi yehi saha katikā katā, tehi saddhiṃ apubbaṃacarimaṃ	1993	
PA_atk-vin01_a:1993_4	gacchanto nāpajjati. Evaṃ gacchantā hi sabbepi aññamaññaṃ rakkhanti. Sacepi maṇḍaparukkhamūlādīsu	1993	
PA_atk-vin01_a:1993_5	kiñci ṭhānaṃ paricchinditvā “yo ettha nisīdati vā caṅkamati vā, taṃ arahāti jānissāma”	1993	
PA_atk-vin01_a:1993_6	pupphāni vā ṭhapetvā “yo imāni gahetvā pūjaṃ karissati, taṃ arahāti jānissāmā”tiādinā	1993	
PA_atk-vin01_a:1993_7	nayena katikā katā hoti, tatrāpi icchācāravasena tathā karontassa pārājikameva. Sacepi	1993	
PA_atk-vin01_a:1993_8	upāsakena antarāmagge vihāro vā kato hoti, cīvarādīni vā ṭhapitāni honti, “ye arahanto	1993	
PA_atk-vin01_a:1993_9	te imasmiṃ vihāre vasantu, cīvarādīni ca gaṇhantū”ti. Tatrāpi icchācāravasena vasantassa	1993	
PA_atk-vin01_a:1993_10	vā cīvarādīni vā gaṇhantassa pārājikameva. Etaṃ pana adhammikakatikavattaṃ, tasmā	19931	
PA_atk-vin01_a:1993_11	na kātabbaṃ, aññaṃ vā evarūpaṃ “imasmiṃ temāsabbhantare sabbeva āraññakā hontu, piṇḍapātikaṅgādiavasesadhutaṅgadharā	19931	
PA_atk-vin01_a:1993_12	vā atha vā sabbeva khīṇāsavā hontū”ti evamādi. Nānāverajjakā hi bhikkhū sannipatanti.	19931	
PA_atk-vin01_a:1993_13	Tattha keci dubbalā appathāmā evarūpaṃ vattaṃ anupāletuṃ na sakkonti. Tasmā evarūpampi	19931	
PA_atk-vin01_a:1993_14	vattaṃ na kātabbaṃ. “Imaṃ temāsaṃ sabbeheva na uddisitabbaṃ, na paripucchitabbaṃ,	19931	
PA_atk-vin01_a:1993_15	na pabbājetabbaṃ, mūgabbataṃ gaṇhitabbaṃ, bahi sīmaṭṭhassāpi saṅghalābho dātabbo”ti	19931	
PA_atk-vin01_a:1993_16	evamādikaṃ pana na kātabbameva.	19931	
PA_atk-vin01_a:1994_0	228. Lakkhaṇasaṃyutte yvāyaṃ āyasmā ca lakkhaṇoti lakkhaṇatthero vutto, esa jaṭilasahassassa	1994	
PA_atk-vin01_a:1994_1	abbhantare ehibhikkhūpasampadāya upasampanno ādittapariyāyāvasāne arahattappatto	1994	
PA_atk-vin01_a:1994_2	eko mahāsāvakoti veditabbo. Yasmā panesa lakkhaṇasampannena sabbākāraparipūrena brahmasamena	1994	
PA_atk-vin01_a:1994_3	attabhāvena samannāgato, tasmā lakkhaṇoti saṅkhaṃ gato. Mahāmoggallānatthero pana	1994	
PA_atk-vin01_a:1994_4	pabbajitadivasato sattame divase arahattappatto dutiyo aggasāvako.	1994	
PA_atk-vin01_a:1995_0	Sitaṃ pātvākāsīti mandahasitaṃ pātuakāsi, pakāsayi dassesīti vuttaṃ hoti. Kiṃ pana	1995	
PA_atk-vin01_a:1995_1	disvā thero sitaṃ pātvākāsīti? Upari pāḷiyaṃ āgataṃ aṭṭhikasaṅkhalikaṃ ekaṃ petaloke	1995	
PA_atk-vin01_a:1995_2	nibbattaṃ sattaṃ disvā, tañca kho dibbena cakkhunā, na pasādacakkhunā. Pasādacakkhussa	1995	
PA_atk-vin01_a:1995_3	hi ete attabhāvā na āpāthaṃ āgacchanti. Evarūpaṃ pana attabhāvaṃ disvā kāruññe kātabbe	1995	
PA_atk-vin01_a:1995_4	kasmā sitaṃ pātvākāsīti? Attano ca buddhañāṇassa ca sampattisamanussaraṇato. Tañhi	1995	
PA_atk-vin01_a:1995_5	disvā thero “adiṭṭhasaccena nāma puggalena paṭilabhitabbā evarūpā attabhāvā mutto	1995	
PA_atk-vin01_a:1995_6	ahaṃ, lābhā vata me, suladdhaṃ vata me”ti attano ca sampattiṃ anussaritvā “aho buddhassa	1995	
PA_atk-vin01_a:1995_7	bhagavato ñāṇasampatti, yo ‘kammavipāko, bhikkhave, acinteyyo; na cintetabbo’ti desesi,	1995	
PA_atk-vin01_a:1995_8	paccakkhaṃ vata katvā buddhā desenti, suppaṭividdhā buddhānaṃ dhammadhātū”ti evaṃ	1995	
PA_atk-vin01_a:1995_9	buddhañāṇasampattiñca saritvā sitaṃ pātvākāsīti. Yasmā pana khīṇāsavā nāma na akāraṇā	1995	
PA_atk-vin01_a:1995_10	sitaṃ pātukaronti, tasmā taṃ lakkhaṇatthero pucchi – “ko nu kho āvuso moggallāna	19951	
PA_atk-vin01_a:1995_11	hetu, ko paccayo sitassa pātukammāyā”ti. Thero pana yasmā yehi ayaṃ upapatti sāmaṃ	19951	
PA_atk-vin01_a:1995_12	adiṭṭhā, te dussaddhāpayā honti, tasmā bhagavantaṃ sakkhiṃ katvā byākātukāmatāya	19951	
PA_atk-vin01_a:1995_13	“akālo kho, āvuso”tiādimāha. Tato bhagavato santike puṭṭho “idhāhaṃ āvuso”tiādinā nayena byākāsi.	19951	
PA_atk-vin01_a:1996_0	Tattha aṭṭhikasaṅkhalikanti setaṃ nimmaṃsalohitaṃ aṭṭhisaṅghātaṃ. Gijjhāpi kākāpi	1996	
PA_atk-vin01_a:1996_1	kulalāpīti etepi yakkhagijjhā ceva yakkhakākā ca yakkhakulalā ca paccetabbā. Pākatikānaṃ	1996	
PA_atk-vin01_a:1996_2	pana gijjhādīnaṃ āpāthampi etaṃ rūpaṃ nāgacchati. Anupatitvā anupatitvāti anubandhitvā	1996	
PA_atk-vin01_a:1996_3	anubandhitvā. Vituḍentīti vinivijjhitvā gacchanti. Vitudentīti vā pāṭho, asidhārūpamehi	1996	
PA_atk-vin01_a:1996_4	tikhiṇehi lohatuṇḍehi vijjhantīti attho. Sā sudaṃ aṭṭassaraṃ karotīti ettha sudanti	1996	
PA_atk-vin01_a:1996_5	nipāto, sā aṭṭhikasaṅkhalikā aṭṭassaraṃ āturassaraṃ karotīti attho. Akusalavipākānubhavanatthaṃ	1996	
PA_atk-vin01_a:1996_6	kira yojanappamāṇāpi tādisā attabhāvā nibbattanti, pasādussadā ca honti pakkagaṇḍasadisā;	1996	
PA_atk-vin01_a:1996_7	tasmā sā aṭṭhikasaṅkhalikā balavavedanāturā tādisaṃ saramakāsīti. Evañca pana vatvā	1996	
PA_atk-vin01_a:1996_8	puna āyasmā mahāmoggallāno “vaṭṭagāmikasattā nāma evarūpā attabhāvā na muccantī”ti	1996	
PA_atk-vin01_a:1996_9	sattesu kāruññaṃ paṭicca uppannaṃ dhammasaṃvegaṃ dassento “tassa mayhaṃ āvuso etadahosi;	1996	
PA_atk-vin01_a:1996_10	acchariyaṃ vata bho”tiādimāha.	19961	
PA_atk-vin01_a:1997_0	Bhikkhū ujjhāyantīti yesaṃ sā petūpapatti appaccakkhā, te ujjhāyanti. Bhagavā pana	1997	
PA_atk-vin01_a:1997_1	therassānubhāvaṃ pakāsento “cakkhubhūtā vata bhikkhave sāvakā viharantī”tiādimāha.	1997	
PA_atk-vin01_a:1997_2	Tattha cakkhu bhūtaṃ jātaṃ uppannaṃ tesanti cakkhubhūtā; bhūtacakkhukā uppannacakkhukā,	1997	
PA_atk-vin01_a:1997_3	cakkhuṃ uppādetvā, viharantīti attho. Dutiyapadepi eseva nayo. Yatra hi nāmāti ettha	1997	
PA_atk-vin01_a:1997_4	yatrāti kāraṇavacanaṃ. Tatrāyamatthayojanā; yasmā nāma sāvakopi evarūpaṃ ñassati	1997	
PA_atk-vin01_a:1997_5	vā dakkhati vā sakkhiṃ vā karissati, tasmā avocumha – “cakkhubhūtā vata bhikkhave	1997	
PA_atk-vin01_a:1997_6	sāvakā viharanti, ñāṇabhūtā vata bhikkhave sāvakā viharantī”ti.	1997	
PA_atk-vin01_a:1998_0	Pubbeva me so bhikkhave satto diṭṭhoti bodhimaṇḍe sabbaññutañāṇappaṭivedhena appamāṇesu	1998	
PA_atk-vin01_a:1998_1	cakkavāḷesu appamāṇe sattanikāye bhavagatiyoniṭhitinivāse ca paccakkhaṃ karontena	1998	
PA_atk-vin01_a:1998_2	mayā pubbeva so satto diṭṭhoti vadati.	1998	
PA_atk-vin01_a:1999_0	Goghātakoti gāvo vadhitvā vadhitvā aṭṭhito maṃsaṃ mocetvā vikkiṇitvā jīvikakappanakasatto.	1999	
PA_atk-vin01_a:1999_1	Tasseva kammassa vipākāvasesenāti tassa nānācetanāhi āyūhitassa aparāpariyakammassa.	1999	
PA_atk-vin01_a:1999_2	Tatra hi yāya cetanāya narake paṭisandhi janitā, tassā vipāke parikkhīṇe avasesakammaṃ	1999	
PA_atk-vin01_a:1999_3	vā kammanimittaṃ vā ārammaṇaṃ katvā puna petādīsu paṭisandhi nibbattati, tasmā sā	1999	
PA_atk-vin01_a:1999_4	paṭisandhi kammasabhāgatāya vā ārammaṇasabhāgatāya vā “tasseva kammassa vipākāvaseso”ti	1999	
PA_atk-vin01_a:1999_5	vuccati. Ayañca satto evaṃ upapanno. Tenāha – “tasseva kammassa vipākāvasesenā”ti.	1999	
PA_atk-vin01_a:1999_6	Tassa kira narakā cavanakāle nimmaṃsakatānaṃ gunnaṃ aṭṭhirāsi eva nimittaṃ ahosi.	1999	
PA_atk-vin01_a:1999_7	So paṭicchannampi taṃ kammaṃ viññūnaṃ pākaṭaṃ viya karonto aṭṭhisaṅkhalikapeto jāto.	1999	
PA_atk-vin01_a:2000_0	229. Maṃsapesivatthusmiṃ goghātakoti gomaṃsapesiyo katvā sukkhāpetvā vallūravikkayena	2000	
PA_atk-vin01_a:2000_1	anekāni vassāni jīvikaṃ kappesi. Tenassa narakā cavanakāle maṃsapesiyeva nimittaṃ	2000	
PA_atk-vin01_a:2000_2	ahosi. So maṃsapesipeto jāto.	2000	
PA_atk-vin01_a:2001_0	Maṃsapiṇḍavatthusmiṃ so sākuṇiko sakuṇe gahetvā vikkiṇanakāle nippakkhacamme maṃsapiṇḍamatte	2001	
PA_atk-vin01_a:2001_1	katvā vikkiṇanto jīvikaṃ kappesi. Tenassa narakā cavanakāle maṃsapiṇḍova nimittaṃ	2001	
PA_atk-vin01_a:2001_2	ahosi. So maṃsapiṇḍapeto jāto.	2001	
PA_atk-vin01_a:2002	Nicchavivatthusmiṃ tassa orabbhikassa eḷake vadhitvā niccamme katvā kappitajīvikassa purimanayeneva niccammaṃ eḷakasarīraṃ nimittamahosi. So nicchavipeto jāto.	200	
PA_atk-vin01_a:2003_0	Asilomavatthusmiṃ so sūkariko dīgharattaṃ nivāpapuṭṭhe sūkare asinā vadhitvā vadhitvā	2003	
PA_atk-vin01_a:2003_1	dīgharattaṃ jīvikaṃ kappesi. Tenassa ukkhittāsikabhāvova nimittaṃ ahosi. Tasmā asilomapeto jāto.	2003	
PA_atk-vin01_a:2004_0	Sattilomavatthusmiṃ so māgaviko ekaṃ migañca sattiñca gahetvā vanaṃ gantvā tassa	2004	
PA_atk-vin01_a:2004_1	migassa samīpaṃ āgatāgate mige sattiyā vijjhitvā māresi, tassa sattiyā vijjhanakabhāvoyeva	2004	
PA_atk-vin01_a:2004_2	nimittaṃ ahosi. Tasmā sattilomapeto jāto.	2004	
PA_atk-vin01_a:2005_0	Usulomavatthusmiṃ kāraṇikoti rājāparādhike anekāhi kāraṇāhi pīḷetvā avasāne kaṇḍena	2005	
PA_atk-vin01_a:2005_1	vijjhitvā māraṇakapuriso. So kira asukasmiṃ padese viddho maratīti ñatvāva vijjhati.	2005	
PA_atk-vin01_a:2005_2	Tassevaṃ jīvikaṃ kappetvā narake uppannassa tato pakkāvasesena idhūpapattikāle usunā	2005	
PA_atk-vin01_a:2005_3	vijjhanabhāvoyeva nimittaṃ ahosi. Tasmā usulomapeto jāto.	2005	
PA_atk-vin01_a:2006	Sūcilomavatthusmiṃ sārathīti assadamako. Godamakotipi kurundaṭṭhakathāyaṃvuttaṃ. Tassa patodasūciyā vijjhanabhāvoyeva nimittaṃ ahosi. Tasmā sūcilomapeto jāto.	200	
PA_atk-vin01_a:2007_0	Dutiyasūcilomavatthusmiṃ sūcakoti pesuññakārako. So kira manusse aññamaññañca bhindi.	2007	
PA_atk-vin01_a:2007_1	Rājakule ca “imassa imaṃ nāma atthi, iminā idaṃ nāma kata”nti sūcetvā sūcetvā anayabyasanaṃ	2007	
PA_atk-vin01_a:2007_2	pāpesi. Tasmā yathānena sūcetvā manussā bhinnā, tathā sūcīhi bhedanadukkhaṃ paccanubhotuṃ	2007	
PA_atk-vin01_a:2007_3	kammameva nimittaṃ katvā sūcilomapeto jāto.	2007	
PA_atk-vin01_a:2008_0	Aṇḍabhāritavatthusmiṃ gāmakūṭoti vinicchayāmacco. Tassa kammasabhāgatāya kumbhamattā	2008	
PA_atk-vin01_a:2008_1	mahāghaṭappamāṇā aṇḍā ahesuṃ. So hi yasmā raho paṭicchanna ṭhāne lañjaṃ gahetvā kūṭavinicchayena	2008	
PA_atk-vin01_a:2008_2	pākaṭaṃ dosaṃ karonto sāmike assāmike akāsi. Tasmāssa rahassaṃ aṅgaṃ pākaṭaṃ nibbattaṃ.	2008	
PA_atk-vin01_a:2008_3	Yasmā daṇḍaṃ paṭṭhapento paresaṃ asayhaṃ bhāraṃ āropesi, tasmāssa rahassaṅgaṃ asayhabhāro	2008	
PA_atk-vin01_a:2008_4	hutvā nibbattaṃ. Yasmā yasmiṃ ṭhāne ṭhitena samena bhavitabbaṃ, tasmiṃ ṭhatvā visamo	2008	
PA_atk-vin01_a:2008_5	ahosi, tasmāssa rahassaṅge visamā nisajjā ahosīti.	2008	
PA_atk-vin01_a:2009_0	Pāradārikavatthusmiṃ so satto parassa rakkhitaṃ gopitaṃ sassāmikaṃ phassaṃ phusanto	2009	
PA_atk-vin01_a:2009_1	mīḷhasukhena kāmasukhena cittaṃ ramayitvā kammasabhāgatāya gūthaphassaṃ phusanto	2009	
PA_atk-vin01_a:2009_2	dukkhamanubhavituṃ tattha nibbatto. Duṭṭhabrāhmaṇavatthu pākaṭameva.	2009	
PA_atk-vin01_a:2010_0	230. Nicchavitthivatthusmiṃ yasmā mātugāmo nāma attano phasse anissaro, sā ca taṃ	2010	
PA_atk-vin01_a:2010_1	sāmikassa santakaṃ phassaṃ thenetvā paresaṃ abhiratiṃ uppādesi, tasmā kammasabhāgatāya	2010	
PA_atk-vin01_a:2010_2	sukhasamphassā dhaṃsitvā dukkhasamphassaṃ anubhavituṃ nicchavitthī hutvā upapannā.	2010	
PA_atk-vin01_a:2011_0	Maṅgulitthivatthusmiṃ maṅgulinti virūpaṃ duddasikaṃ bībhacchaṃ, sā kira ikkhaṇikākammaṃ	2011	
PA_atk-vin01_a:2011_1	yakkhadāsikammaṃ karontī “iminā ca iminā ca evaṃ balikamme kate ayaṃ nāma tumhākaṃ	2011	
PA_atk-vin01_a:2011_2	vaḍḍhi bhavissatī”ti mahājanassa gandhapupphādīni vañcanāya gahetvā mahājanaṃ duddiṭṭhiṃ	2011	
PA_atk-vin01_a:2011_3	micchādiṭṭhiṃ gaṇhāpesi, tasmā tāya kammasabhāgatāya gandhapupphādīnaṃ thenitattā	2011	
PA_atk-vin01_a:2011_4	duggandhā duddassanassa gāhitattā duddasikā virūpā bībhacchā hutvā nibbattā.	2011	
PA_atk-vin01_a:2012_0	Okilinivatthusmiṃ uppakkaṃ okiliniṃ okirininti sā kira aṅgāracitake nipannā vipphandamānā	2012	
PA_atk-vin01_a:2012_1	viparivattamānā paccati, tasmā uppakkā ceva hoti kharena agginā pakkasarīrā; okilinī	2012	
PA_atk-vin01_a:2012_2	ca kilinnasarīrā bindubindūni hissā sarīrato paggharanti. Okirinī ca aṅgārasamparikiṇṇā,	2012	
PA_atk-vin01_a:2012_3	tassā hi heṭṭhatopi kiṃsukapupphavaṇṇā aṅgārā, ubhayapassesupi, ākāsatopissā upari	2012	
PA_atk-vin01_a:2012_4	aṅgārā patanti, tena vuttaṃ – “uppakkaṃ okiliniṃ okirini”nti. Sā issāpakatā sapattiṃ	2012	
PA_atk-vin01_a:2012_5	aṅgārakaṭāhena okirīti tassā kira kaliṅgarañño ekā nāṭakinī aṅgārakaṭāhaṃ samīpe	2012	
PA_atk-vin01_a:2012_6	ṭhapetvā gattato udakañca puñchati, pāṇinā ca sedaṃ karoti. Rājāpi tāya saddhiṃ kathañca	2012	
PA_atk-vin01_a:2012_7	karoti, parituṭṭhākārañca dasseti. Aggamahesī taṃ asahamānā issāpakatā hutvā acirapakkantassa	2012	
PA_atk-vin01_a:2012_8	rañño taṃ aṅgārakaṭāhaṃ gahetvā tassā upari aṅgāre okiri. Sā taṃ kammaṃ katvā tādisaṃyeva	2012	
PA_atk-vin01_a:2012_9	vipākaṃ paccanubhavituṃ petaloke nibbattā.	2012	
PA_atk-vin01_a:2013	Coraghātakavatthusmiṃ so rañño āṇāya dīgharattaṃ corānaṃ sīsāni chinditvā petaloke nibbattanto asīsakaṃ kabandhaṃ hutvā nibbatti.	201	
PA_atk-vin01_a:2014_0	Bhikkhuvatthusmiṃ pāpabhikkhūti lāmakabhikkhu. So kira lokassa saddhādeyye cattāro	2014	
PA_atk-vin01_a:2014_1	paccaye paribhuñjitvā kāyavacīdvārehi asaṃ yato bhinnājīvo cittakeḷiṃ kīḷanto vicari.	2014	
PA_atk-vin01_a:2014_2	Tato ekaṃ buddhantaraṃ niraye paccitvā petaloke nibbattanto bhikkhusadiseneva attabhāvena	2014	
PA_atk-vin01_a:2014_3	nibbatti. Bhikkhunī-sikkhamānā-sāmaṇera-sāmaṇerīvatthūsupi ayameva vinicchayo.	2014	
PA_atk-vin01_a:2015_0	231. Tapodāvatthusmiṃ acchodakoti pasannodako. Sītodakoti sītalaudako. Sātodakoti	2015	
PA_atk-vin01_a:2015_1	madhurodako. Setakoti parisuddho nissevālapaṇakakaddamo. Suppatitthoti sundarehi	2015	
PA_atk-vin01_a:2015_2	titthehi upapanno. Ramaṇīyoti ratijanako. Cakkamattānīti rathacakkappamāṇāni. Kuthitā	2015	
PA_atk-vin01_a:2015_3	sandatīti tatrā santattā hutvā sandati. Yatāyaṃ bhikkhaveti yato ayaṃ bhikkhave.	2015	
PA_atk-vin01_a:2015_4	So dahoti so rahado. Kuto panāyaṃ sandatīti? Vebhārapabbatassa kira heṭṭhā bhummaṭṭhakanāgānaṃ	2015	
PA_atk-vin01_a:2015_5	pañcayojanasatikaṃ nāgabhavanaṃ devalokasadisaṃ maṇimayena talena ārāmuyyānehi ca	2015	
PA_atk-vin01_a:2015_6	samannāgataṃ; tattha nāgānaṃ kīḷanaṭṭhāne so udakadaho, tato ayaṃ tapodā sandati.	2015	
PA_atk-vin01_a:2015_7	Dvinnaṃ mahānirayānaṃ antarikāya āgacchatīti rājagahanagaraṃ kira āviñjetvā mahāpetaloko,	2015	
PA_atk-vin01_a:2015_8	tattha dvinnaṃ mahālohakumbhinirayānaṃ antarena ayaṃ tapodā āgacchati, tasmā kuthitā sandatīti.	2015	
PA_atk-vin01_a:2016_0	Yuddhavatthusmiṃ nandī caratīti vijayabherī āhiṇḍati. Rājā āvuso licchavīhīti thero	2016	
PA_atk-vin01_a:2016_1	kira attano divāṭṭhāne ca rattiṭṭhāne ca nisīditvā “licchavayo katahatthā katūpāsanā,	2016	
PA_atk-vin01_a:2016_2	rājā ca tehi saddhiṃ sampahāraṃ detī”ti āvajjento dibbena cakkhunā rājānaṃ parājitaṃ	2016	
PA_atk-vin01_a:2016_3	palāyamānaṃ addasa. Tato bhikkhū āmantetvā “rājā āvuso tumhākaṃ upaṭṭhāko licchavīhi	2016	
PA_atk-vin01_a:2016_4	pabhaggo”ti āha. Saccaṃ, bhikkhave, moggallāno āhāti parājikakāle āvajjitvā yaṃ diṭṭhaṃ	2016	
PA_atk-vin01_a:2016_5	taṃ bhaṇanto saccaṃ āha.	2016	
PA_atk-vin01_a:2017_0	232. Nāgogāhavatthusmiṃ sappinikāyāti evaṃnāmikāya. Āneñjaṃ samādhinti anejaṃ acalaṃ	2017	
PA_atk-vin01_a:2017_1	kāyavācāvipphandavirahitaṃ catutthajjhānasamādhiṃ. Nāgānanti hatthīnaṃ. Ogayha uttarantānanti	2017	
PA_atk-vin01_a:2017_2	ogayha ogāhetvā puna uttarantānaṃ. Te kira gambhīraṃ udakaṃ otaritvā tattha nhatvā	2017	
PA_atk-vin01_a:2017_3	ca pivitvā ca soṇḍāya udakaṃ gahetvā aññamaññaṃ ālolentā uttaranti, tesaṃ evaṃ ogayha	2017	
PA_atk-vin01_a:2017_4	uttarantānanti vuttaṃ hoti. Koñcaṃ karontānanti nadītīre ṭhatvā soṇḍaṃ mukhe pakkhipitvā	2017	
PA_atk-vin01_a:2017_5	koñcanādaṃ karontānaṃ. Saddaṃ assosinti taṃ koñcanādasaddaṃ assosiṃ. Attheso, bhikkhave,	2017	
PA_atk-vin01_a:2017_6	samādhi so ca kho aparisuddhoti atthi eso samādhi moggallānassa, so ca kho parisuddho	2017	
PA_atk-vin01_a:2017_7	na hoti. Thero kira pabbajitato sattame divase tadahuarahattappatto aṭṭhasu samāpattīsu	2017	
PA_atk-vin01_a:2017_8	pañcahākārehi anāciṇṇavasībhāvo samādhiparipanthake dhamme na suṭṭhu parisodhetvā	2017	
PA_atk-vin01_a:2017_9	āvajjanasamāpajjanādhiṭṭhānavuṭṭhānapaccavekkhaṇānaṃ saññāmattakameva katvā catutthajjhānaṃ	2017	
PA_atk-vin01_a:2017_10	appetvā nisinno, jhānaṅgehi vuṭṭhāya nāgānaṃ saddaṃ sutvā “antosamāpattiyaṃ assosi”nti	20171	
PA_atk-vin01_a:2017_11	evaṃsaññī ahosi. Tena vuttaṃ – “attheso, bhikkhave, samādhi; so ca kho aparisuddho”ti.	20171	
PA_atk-vin01_a:2018_0	Sobhitavatthusmiṃ ahaṃ, āvuso, pañca kappasatāni anussarāmīti ekāvajjanena anussarāmīti	2018	
PA_atk-vin01_a:2018_1	āha. Itarathā hi anacchariyaṃ ariyasāvakānaṃ paṭipāṭiyā nānāvajjanena tassa tassa	2018	
PA_atk-vin01_a:2018_2	atīte nivāsassa anussaraṇanti na bhikkhū ujjhāyeyyuṃ. Yasmā panesa “ekāvajjanena	2018	
PA_atk-vin01_a:2018_3	anussarāmī”ti āha, tasmā bhikkhū ujjhāyiṃsu. Atthesā, bhikkhave, sobhitassa, sā ca	2018	
PA_atk-vin01_a:2018_4	kho ekāyeva jātīti yaṃ sobhito jātiṃ anussarāmīti āha, atthesā jāti sobhitassa, sā	2018	
PA_atk-vin01_a:2018_5	ca kho ekāyeva anantarā na uppaṭipāṭiyā anussaritāti adhippāyo.	2018	
PA_atk-vin01_a:2019	Kathaṃ panāyaṃ etaṃ anussarīti? Ayaṃ kira pañcannaṃ kappasatānaṃ upari titthāyatane	201	
PA_atk-vin01_a:2020_0	Pabbajitvā asaññasamāpattiṃ nibbattetvā aparihīnajjhāno kālaṃ katvā asaññabhave nibbatti.	2020	
PA_atk-vin01_a:2020_1	Tattha yāvatāyukaṃ ṭhatvā avasāne manussaloke uppanno sāsane pabbajitvā tisso vijjā	2020	
PA_atk-vin01_a:2020_2	sacchākāsi. So pubbenivāsaṃ anussaramāno imasmiṃ attabhāve paṭisandhiṃ disvā tato	2020	
PA_atk-vin01_a:2020_3	paraṃ tatiye attabhāve cutimeva addasa. Atha ubhinnamantarā acittakaṃ attabhāvaṃ	2020	
PA_atk-vin01_a:2020_4	anussarituṃ asakkonto nayato sallakkhesi – “addhāahaṃ asaññabhave nibbatto”ti. Evaṃ	2020	
PA_atk-vin01_a:2020_5	sallakkhentena panānena dukkaraṃ kataṃ, satadhā bhinnassa vālassa koṭiyā koṭi paṭividdhā,	2020	
PA_atk-vin01_a:2020_6	ākāse padaṃ dassitaṃ. Tasmā naṃ bhagavā imasmiṃyeva vatthusmiṃ etadagge ṭhapesi –	2020	
PA_atk-vin01_a:2020_7	“etadaggaṃ bhikkhave, mama sāvakānaṃ bhikkhūnaṃ pubbenivāsaṃ anussarantānaṃ yadidaṃ sobhito”ti.	2020	
PA_atk-vin01_a:2021	Vinītavatthuvaṇṇanā niṭṭhitā.	202	
PA_atk-vin01_a:2022	Nigamanavaṇṇanā	202	
PA_atk-vin01_a:2023_0	233. Uddiṭṭhā kho āyasmanto cattāro pārājikā dhammāti idaṃ idha uddiṭṭhapārājikaparidīpanameva.	2023	
PA_atk-vin01_a:2023_1	Samodhānetvā pana sabbāneva catuvīsati pārājikāni veditabbāni. Katamāni catuvīsati?	2023	
PA_atk-vin01_a:2023_2	Pāḷiyaṃ āgatāni tāva bhikkhūnaṃ cattāri, bhikkhunīnaṃ asādhāraṇāni cattārīti aṭṭha.	2023	
PA_atk-vin01_a:2023_3	Ekādasa abhabbapuggalā, tesu paṇḍakatiracchānagataubhatobyañjanakā, tayo vatthuvipannā	2023	
PA_atk-vin01_a:2023_4	ahetukapaṭisandhikā, tesaṃ saggo avārito maggo pana vārito, abhabbā hi te maggappaṭilābhāya	2023	
PA_atk-vin01_a:2023_5	vatthuvipannattāti. Pabbajjāpi nesaṃ paṭikkhittā, tasmā tepi pārājikā. Theyyasaṃvāsako,	2023	
PA_atk-vin01_a:2023_6	titthiyapakkantako, mātughātako, pitughātako, arahantaghātako, bhikkhunīdūsako, lohituppādako,	2023	
PA_atk-vin01_a:2023_7	saṅghabhedakoti ime aṭṭha attano kiriyāya vipannattā abhabbaṭṭhānaṃ pattāti pārājikāva.	2023	
PA_atk-vin01_a:2023_8	Tesu theyyasaṃvāsako, titthiyapakkantako, bhikkhunīdūsakoti imesaṃ tiṇṇaṃ saggo avārito	2023	
PA_atk-vin01_a:2023_9	maggo pana vāritova. Itaresaṃ pañcannaṃ ubhayampi vāritaṃ. Te hi anantarabhave narake	2023	
PA_atk-vin01_a:2023_10	nibbattanakasattā. Iti ime ca ekādasa, purimā ca aṭṭhāti ekūnavīsati. Te gihiliṅge	20231	
PA_atk-vin01_a:2023_11	ruciṃ uppādetvā gihinivāsananivatthāya bhikkhuniyā saddhiṃ vīsati. Sā hi ajjhācāravītikkamaṃ	20231	
PA_atk-vin01_a:2023_12	akatvāpi ettāvatāva assamaṇīti imāni tāva vīsati pārājikāni.	20231	
PA_atk-vin01_a:2024_0	Aparānipi – lambī, mudupiṭṭhiko, parassa aṅgajātaṃ mukhena gaṇhāti, parassa aṅgajāte	2024	
PA_atk-vin01_a:2024_1	abhinisīdatīti imesaṃ catunnaṃ vasena cattāri anulomapārājikānīti vadanti. Etāni	2024	
PA_atk-vin01_a:2024_2	hi yasmā ubhinnaṃ rāgavasena sadisabhāvūpagatānaṃ dhammo “methunadhammo”ti vuccati.	2024	
PA_atk-vin01_a:2024_3	Tasmā etena pariyāyena methunadhammaṃ appaṭisevitvāyeva kevalaṃ maggena maggappavesanavasena	2024	
PA_atk-vin01_a:2024_4	āpajjitabbattā methunadhammapārājikassa anulomentīti anulomapārājikānīti vuccanti.	2024	
PA_atk-vin01_a:2024_5	Iti imāni ca cattāri purimāni ca vīsatīti samodhānetvā sabbāneva catuvīsati pārājikāni veditabbāni.	2024	
PA_atk-vin01_a:2025_0	Na labhati bhikkhūhi saddhiṃ saṃvāsanti uposatha-pavāraṇa-pātimokkhuddesa-saṅghakammappabhedaṃ	2025	
PA_atk-vin01_a:2025_1	bhikkhūhi saddhiṃ saṃvāsaṃ na labhati. Yathā pure tathā pacchāti yathā pubbe gihikāle	2025	
PA_atk-vin01_a:2025_2	anupasampannakāle ca pacchā pārājikaṃ āpannopi tatheva asaṃvāso hoti. Natthi tassa	2025	
PA_atk-vin01_a:2025_3	bhikkhūhi saddhiṃ uposathapavāraṇapātimokkhuddesasaṅghakammappabhedo saṃvāsoti bhikkhūhi	2025	
PA_atk-vin01_a:2025_4	saddhiṃ saṃvāsaṃ na labhati. Tatthāyasmante pucchāmīti tesu catūsu pārājikesu āyasmante	2025	
PA_atk-vin01_a:2025_5	“kaccittha parisuddhā”ti pucchāmi. Kaccitthāti kacci ettha; etesu catūsu pārājikesu	2025	
PA_atk-vin01_a:2025_6	kacci parisuddhāti attho. Atha vā kaccittha parisuddhāti kacci parisuddhā attha,	2025	
PA_atk-vin01_a:2025_7	bhavathāti attho. Sesaṃ sabbattha uttānatthamevāti.	2025	
PA_atk-vin01_a:2026	Samantapāsādikāya vinayasaṃvaṇṇanāya	202	
PA_atk-vin01_a:2027	Catutthapārājikavaṇṇanā niṭṭhitā.	202	
PA_atk-vin01_a:2028	2. Saṅghādisesakaṇḍaṃ	202	
PA_atk-vin01_a:2029	1. Sukkavissaṭṭhisikkhāpadavaṇṇanā	202	
PA_atk-vin01_a:2030	Yaṃ pārājikakaṇḍassa, saṅgītaṃ samanantaraṃ;	203	
PA_atk-vin01_a:2031	Tassa terasakassāyamapubbapadavaṇṇanā.	203	
PA_atk-vin01_a:2032_0	234. Tena samayena buddho bhagavā sāvatthiyaṃ viharati jetavane anāthapiṇḍikassa	2032	
PA_atk-vin01_a:2032_1	ārāme. Tena kho pana samayena āyasmā seyyasako anabhirato brahmacariyaṃ caratīti	2032	
PA_atk-vin01_a:2032_2	ettha āyasmāti piyavacanaṃ. Seyyasakoti tassa bhikkhuno nāmaṃ. Anabhiratoti vikkhittacitto	2032	
PA_atk-vin01_a:2032_3	kāmarāgapariḷāhena pariḍayhamāno na pana gihibhāvaṃ patthayamāno. So tena kiso hotīti	2032	
PA_atk-vin01_a:2032_4	so seyyasako tena anabhiratabhāvena kiso hoti.	2032	
PA_atk-vin01_a:2033_0	Addasā kho āyasmā udāyīti ettha udāyīti tassa therassa nāmaṃ, ayañhi seyyasakassa	2033	
PA_atk-vin01_a:2033_1	upajjhāyo lāḷudāyī nāma bhantamigasappaṭibhāgo niddārāmatādimanuyuttānaṃ aññataro	2033	
PA_atk-vin01_a:2033_2	lolabhikkhu. Kacci no tvanti kacci nu tvaṃ. Yāvadatthaṃ bhuñjātiādīsu yāvatā atthoti	2033	
PA_atk-vin01_a:2033_3	yāvadatthaṃ. Idaṃ vuttaṃ hoti – yāvatā te bhojanena attho yattakaṃ tvaṃ icchasi tattakaṃ	2033	
PA_atk-vin01_a:2033_4	bhuñja, yattakaṃ kālaṃ rattiṃ vā divā vā supituṃ icchasi tattakaṃ supa, mattikādīhi	2033	
PA_atk-vin01_a:2033_5	kāyaṃ ubbaṭṭetvā cuṇṇādīhi ghaṃsitvā yattakaṃ nhānaṃ icchasi tattakaṃ nhāya, uddesena	2033	
PA_atk-vin01_a:2033_6	vā paripucchāya vā vattapaṭipattiyā vā kammaṭṭhānena vā attho natthīti. Yadā te anabhirati	2033	
PA_atk-vin01_a:2033_7	uppajjatīti yasmiṃ kāle tava kāmarāgavasena ukkaṇṭhitatā vikkhittacittatā uppajjati.	2033	
PA_atk-vin01_a:2033_8	Rāgo cittaṃ anuddhaṃsetīti kāmarāgo cittaṃ dhaṃseti padhaṃseti vikkhipati ceva milāpeti	2033	
PA_atk-vin01_a:2033_9	ca. Tadā hatthena upakkamitvā asuciṃ mocehīti tasmiṃ kāle hatthena vāyamitvā asucimocanaṃ	2033	
PA_atk-vin01_a:2033_10	karohi, evañhi te cittekaggatā bhavissati. Iti taṃ upajjhāyo anusāsi yathā taṃ bālo bālaṃ mago magaṃ.	20331	
PA_atk-vin01_a:2034_0	235. Tesaṃ muṭṭhassatīnaṃ asampajānānaṃ niddaṃ okkamantānanti satisampajaññaṃ pahāya	2034	
PA_atk-vin01_a:2034_1	niddaṃ otarantānaṃ. Tattha kiñcāpi niddaṃ okkamantānaṃ abyākato bhavaṅgavāro pavattati,	2034	
PA_atk-vin01_a:2034_2	satisampajaññavāro gaḷati, tathāpi sayanakāle manasikāro kātabbo. Divā supantena	2034	
PA_atk-vin01_a:2034_3	yāva nhātassa bhikkhuno kesā na sukkhanti tāva supitvā vuṭṭhahissāmīti saussāhena	2034	
PA_atk-vin01_a:2034_4	supitabbaṃ. Rattiṃ supantena ettakaṃ nāma rattibhāgaṃ supitvā candena vā tārakāya	2034	
PA_atk-vin01_a:2034_5	vā idaṃ nāma ṭhānaṃ pattakāle vuṭṭhahissāmīti saussāhena supitabbaṃ. Buddhānussatiādīsu	2034	
PA_atk-vin01_a:2034_6	ca dasasu kammaṭṭhānesu ekaṃ aññaṃ vā cittaruciyaṃ kammaṭṭhānaṃ gahetvāva niddā okkamitabbā.	2034	
PA_atk-vin01_a:2034_7	Evaṃ karonto hi sato sampajāno satiñca sampajaññañca avijahitvāva niddaṃ okkamatīti	2034	
PA_atk-vin01_a:2034_8	vuccati. Te pana bhikkhū bālā lolā bhantamigasappaṭibhāgā na evamakaṃsu. Tena vuttaṃ	2034	
PA_atk-vin01_a:2034_9	– “tesaṃ muṭṭhassatīnaṃ asampajānānaṃ niddaṃ okkamantāna”nti.	2034	
PA_atk-vin01_a:2035_0	Atthi cettha cetanā labbhatīti ettha ca supinante assādacetanā atthi upalabbhati.	2035	
PA_atk-vin01_a:2035_1	Atthesā, bhikkhave, cetanā; sā ca kho abbohārikāti bhikkhave esā assādacetanā atthi,	2035	
PA_atk-vin01_a:2035_2	sā ca kho avisaye uppannattā abbohārikā, āpattiyā aṅgaṃ na hoti. Iti bhagavā supinante	2035	
PA_atk-vin01_a:2035_3	cetanāya abbohārikabhāvaṃ dassetvā “evañca pana bhikkhave imaṃ sikkhāpadaṃ uddiseyyātha,	2035	
PA_atk-vin01_a:2035_4	sañcetanikā sukkavissaṭṭhi aññatra supinantā saṅghādiseso”ti sānupaññattikaṃ sikkhāpadaṃ paññāpesi.	2035	
PA_atk-vin01_a:2036_0	236-237. Tattha saṃvijjati cetanā assāti sañcetanā, sañcetanāva sañcetanikā, sañcetanā	2036	
PA_atk-vin01_a:2036_1	vā assā atthīti sañcetanikā. Yasmā pana yassa sañcetanikā sukkavissaṭṭhi hoti so	2036	
PA_atk-vin01_a:2036_2	jānanto sañjānanto hoti, sā cassa sukkavissaṭṭhi cecca abhivitaritvā vītikkamo hoti,	2036	
PA_atk-vin01_a:2036_3	tasmā byañjane ādaraṃ akatvā atthameva dassetuṃ “jānanto sañjānanto cecca abhivitaritvā	2036	
PA_atk-vin01_a:2036_4	vītikkamo”ti evamassa padabhājanaṃ vuttaṃ. Tattha jānantoti upakkamāmīti jānanto.	2036	
PA_atk-vin01_a:2036_5	Sañjānantoti sukkaṃ mocemīti sañjānanto, teneva upakkamajānanākārena saddhiṃ jānantoti	2036	
PA_atk-vin01_a:2036_6	attho. Ceccāti mocanassādacetanāvasena cetetvā pakappetvā. Abhivitaritvāti upakkamavasena	2036	
PA_atk-vin01_a:2036_7	maddanto nirāsaṅkacittaṃ pesetvā. Vītikkamoti evaṃ pavattassa yo vītikkamo ayaṃ sañcetanikāsaddassa	2036	
PA_atk-vin01_a:2036_8	sikhāppatto atthoti vuttaṃ hoti.	2036	
PA_atk-vin01_a:2037_0	Idāni sukkavissaṭṭhīti ettha yassa sukkassa vissaṭṭhi taṃ tāva saṅkhyāto vaṇṇabhedato	2037	
PA_atk-vin01_a:2037_1	ca dassetuṃ “sukkanti dasa sukkānī”tiādimāha. Tattha sukkānaṃ āsayabhedato dhātunānattato	2037	
PA_atk-vin01_a:2037_2	ca nīlādivaṇṇabhedo veditabbo.	2037	
PA_atk-vin01_a:2038_0	Vissaṭṭhīti vissaggo, atthato panetaṃ ṭhānācāvanaṃ hoti, tenāha – “vissaṭṭhīti ṭhānatocāvanā	2038	
PA_atk-vin01_a:2038_1	vuccatī”ti. Tattha vatthisīsaṃ kaṭi kāyoti tidhā sukkassa ṭhānaṃ pakappenti, eko	2038	
PA_atk-vin01_a:2038_2	kirācariyo “vatthisīsaṃ sukkassa ṭhāna”nti āha. Eko “kaṭī”ti, eko “sakalo kāyo”ti,	2038	
PA_atk-vin01_a:2038_3	tesu tatiyassa bhāsitaṃ subhāsitaṃ. Kesalomanakhadantānañhi maṃsavinimuttaṭṭhānaṃ	2038	
PA_atk-vin01_a:2038_4	uccārapassāvakheḷasiṅghāṇikāthaddhasukkhacammāni ca vajjetvā avaseso chavimaṃsalohitānugato	2038	
PA_atk-vin01_a:2038_5	sabbopi kāyo kāyappasādabhāvajīvitindriyābaddhapittānaṃ sambhavassa ca ṭhānameva.	2038	
PA_atk-vin01_a:2038_6	Tathā hi rāgapariyuṭṭhānenābhibhūtānaṃ hatthīnaṃ ubhohi kaṇṇacūḷikāhi sambhavo nikkhamati,	2038	
PA_atk-vin01_a:2038_7	mahāsenarājā ca rāgapariyuṭṭhito sambhavavegaṃ adhivāsetuṃ asakkonto satthena bāhusīsaṃ	2038	
PA_atk-vin01_a:2038_8	phāletvā vaṇamukhena nikkhantaṃ sambhavaṃ dassesīti.	2038	
PA_atk-vin01_a:2039_0	Ettha pana paṭhamassa ācariyassa vāde mocanassādena nimitte upakkamato yattakaṃ ekā	2039	
PA_atk-vin01_a:2039_1	khuddakamakkhikā piveyya tattake asucimhi vatthisīsato muñcitvā dakasotaṃ otiṇṇamatte	2039	
PA_atk-vin01_a:2039_2	bahi nikkhante vā anikkhante vā saṅghādiseso. Dutiyassa vāde tatheva kaṭito muccitvā	2039	
PA_atk-vin01_a:2039_3	dakasotaṃ otiṇṇamatte, tatiyassa vāde tatheva sakalakāyaṃ saṅkhobhetvā tato muccitvā	2039	
PA_atk-vin01_a:2039_4	dakasotaṃ otiṇṇamatte bahi nikkhante vā anikkhante vā saṅghādiseso. Dakasotorohaṇañcettha	2039	
PA_atk-vin01_a:2039_5	adhivāsetvā antarā nivāretuṃ asakkuṇeyyatāya vuttaṃ, ṭhānā cutañhi avassaṃ dakasotaṃ	2039	
PA_atk-vin01_a:2039_6	otarati. Tasmā ṭhānā cāvanamattenevettha āpatti veditabbā, sā ca kho nimitte upakkamantasseva	2039	
PA_atk-vin01_a:2039_7	hatthaparikammapādaparikammagattaparikammakaraṇena sacepi asuci muccati, anāpatti.	2039	
PA_atk-vin01_a:2039_8	Ayaṃ sabbācariyasādhāraṇavinicchayo.	2039	
PA_atk-vin01_a:2040_0	Aññatra supinantāti ettha supino eva supinanto, taṃ ṭhapetvā apanetvāti vuttaṃ hoti.	2040	
PA_atk-vin01_a:2040_1	Tañca pana supinaṃ passanto catūhi kāraṇehi passati dhātukkhobhato vā anubhūtapubbato	2040	
PA_atk-vin01_a:2040_2	vā devatopasaṃhārato vā pubbanimittato vāti.	2040	
PA_atk-vin01_a:2041_0	Tattha pittādīnaṃ khobhakaraṇapaccayayogena khubhitadhātuko dhātukkhobhato supinaṃ	2041	
PA_atk-vin01_a:2041_1	passati, passanto ca nānāvidhaṃ supinaṃ passati – pabbatā patanto viya, ākāsena gacchanto	2041	
PA_atk-vin01_a:2041_2	viya, vāḷamigahatthīcorādīhi anubaddho viya hoti. Anubhūtapubbato passanto pubbe	2041	
PA_atk-vin01_a:2041_3	anubhūtapubbaṃ ārammaṇaṃ passati. Devatopasaṃhārato passantassa devatā atthakāmatāya	2041	
PA_atk-vin01_a:2041_4	vā anatthakāmatāya vā atthāya vā anatthāya vā nānāvidhāni ārammaṇāni upasaṃharanti,	2041	
PA_atk-vin01_a:2041_5	so tāsaṃ devatānaṃ ānubhāvena tāni ārammaṇāni passati. Pubbanimittato passanto puññāpuññavasena	2041	
PA_atk-vin01_a:2041_6	uppajjitukāmassa atthassa vā anatthassa vā pubbanimittabhūtaṃ supinaṃ passati, bodhisattassamātā	2041	
PA_atk-vin01_a:2041_7	viya puttapaṭilābhanimittaṃ, bodhisatto viya pañca mahāsupine, kosalarājā viya soḷasa supineti.	2041	
PA_atk-vin01_a:2042_0	Tattha yaṃ dhātukkhobhato anubhūtapubbato ca supinaṃ passati na taṃ saccaṃ hoti.	2042	
PA_atk-vin01_a:2042_1	Yaṃ devatopasaṃhārato passati taṃ saccaṃ vā hoti alīkaṃ vā, kuddhā hi devatā upāyena	2042	
PA_atk-vin01_a:2042_2	vināsetukāmā viparītampi katvā dassenti. Yaṃ pana pubbanimittato passati taṃ ekantasaccameva	2042	
PA_atk-vin01_a:2042_3	hoti. Etesañca catunnaṃ mūlakāraṇānaṃ saṃsaggabhedatopi supinabhedo hotiyeva.	2042	
PA_atk-vin01_a:2043_0	Tañca panetaṃ catubbidhampi supinaṃ sekkhaputhujjanāva passanti appahīnavipallāsattā,	2043	
PA_atk-vin01_a:2043_1	asekkhā pana na passanti pahīnavipallāsattā. Kiṃ panetaṃ passanto sutto passati paṭibuddho,	2043	
PA_atk-vin01_a:2043_2	udāhu neva sutto na paṭibuddhoti? Kiñcettha yadi tāva sutto passati abhidhammavirodho	2043	
PA_atk-vin01_a:2043_3	āpajjati, bhavaṅgacittena hi supati taṃ rūpanimittādiārammaṇaṃ rāgādisampayuttaṃ	2043	
PA_atk-vin01_a:2043_4	vā na hoti, supinaṃ passantassa ca īdisāni cittāni uppajjanti. Atha paṭibuddho passati	2043	
PA_atk-vin01_a:2043_5	vinayavirodho āpajjati, yañhi paṭibuddho passati taṃ sabbohārikacittena passati,	2043	
PA_atk-vin01_a:2043_6	sabbohārikacittena ca kate vītikkame anāpatti nāma natthi. Supinaṃ passantena pana	2043	
PA_atk-vin01_a:2043_7	katepi vītikkame ekantaṃ anāpatti eva. Atha neva sutto na paṭibuddho passati, ko	2043	
PA_atk-vin01_a:2043_8	nāma passati; evañca sati supinassa abhāvova āpajjatīti, na abhāvo. Kasmā? Yasmā	2043	
PA_atk-vin01_a:2043_9	kapimiddhapareto passati. Vuttañhetaṃ – “kapimiddhapareto kho, mahārāja, supinaṃ	2043	
PA_atk-vin01_a:2043_10	passatī”ti. Kapimiddhaparetoti makkaṭaniddāya yutto. Yathā hi makkaṭassa niddā lahuparivattā	20431	
PA_atk-vin01_a:2043_11	hoti; evaṃ yā niddā punappunaṃ kusalādicittavokiṇṇattā lahuparivattā, yassā pavattiyaṃ	20431	
PA_atk-vin01_a:2043_12	punappunaṃ bhavaṅgato uttaraṇaṃ hoti tāya yutto supinaṃ passati, tenāyaṃ supino kusalopi	20431	
PA_atk-vin01_a:2043_13	hoti akusalopi abyākatopi. Tattha supinante cetiyavandanadhammassavanadhammadesanādīni	20431	
PA_atk-vin01_a:2043_14	karontassa kusalo, pāṇātipātādīni karontassa akusalo, dvīhi antehi mutto āvajjanatadārammaṇakkhaṇe	20431	
PA_atk-vin01_a:2043_15	abyākatoti veditabbo. Svāyaṃ dubbalavatthukattā cetanāya paṭisandhiṃ ākaḍḍhituṃ asamattho,	20431	
PA_atk-vin01_a:2043_16	pavatte pana aññehi kusalākusalehi upatthambhito vipākaṃ deti. Kiñcāpi vipākaṃ deti?	20431	
PA_atk-vin01_a:2043_17	Atha kho avisaye uppannattā abbohārikāva supinantacetanā. Tenāha – “ṭhapetvā supinanta”nti.	20431	
PA_atk-vin01_a:2044_0	Saṅghādisesoti imassa āpattinikāyassa nāmaṃ. Tasmā yā aññatra supinantā sañcetanikā	2044	
PA_atk-vin01_a:2044_1	sukkavissaṭṭhi, ayaṃ saṅghādiseso nāma āpattinikāyoti evamettha sambandho veditabbo.	2044	
PA_atk-vin01_a:2044_2	Vacanattho panettha saṅgho ādimhi ceva sese ca icchitabbo assāti saṅghādiseso. Kiṃ	2044	
PA_atk-vin01_a:2044_3	vuttaṃ hoti? Imaṃ āpattiṃ āpajjitvā vuṭṭhātukāmassa yaṃ taṃ āpattivuṭṭhānaṃ, tassa	2044	
PA_atk-vin01_a:2044_4	ādimhi ceva parivāsadānatthāya ādito sese ca majjhe mānattadānatthāya mūlāya paṭikassanena	2044	
PA_atk-vin01_a:2044_5	vā saha mānattadānatthāya avasāne abbhānatthāya saṅgho icchitabbo. Na hettha ekampi	2044	
PA_atk-vin01_a:2044_6	kammaṃ vinā saṅghena sakkā kātunti saṅgho ādimhi ceva sese ca icchitabbo assāti saṅghādisesoti.	2044	
PA_atk-vin01_a:2044_7	Byañjanaṃ pana anādiyitvā atthameva dassetuṃ “saṅghova tassā āpattiyā parivāsaṃ deti,	2044	
PA_atk-vin01_a:2044_8	mūlāya paṭikassati, mānattaṃ deti, abbheti na sambahulā na ekapuggalo, tena vuccati	2044	
PA_atk-vin01_a:2044_9	saṅghādiseso”ti idamassa padabhājanaṃ –	2044	
PA_atk-vin01_a:2045	“Saṅghādisesoti yaṃ vuttaṃ, taṃ suṇohi yathātathaṃ;	204	
PA_atk-vin01_a:2046	Saṅghova deti parivāsaṃ, mūlāya paṭikassati;	204	
PA_atk-vin01_a:2047	Mānattaṃ deti abbheti, tenetaṃ iti vuccatī”ti. –	204	
PA_atk-vin01_a:2048	Parivāre vacanakāraṇañca vuttaṃ, tattha parivāsadānādīni samuccayakkhandhake vitthārato āgatāni, tattheva nesaṃ saṃvaṇṇanaṃ karissāma.	204	
PA_atk-vin01_a:2049_0	Tasseva āpattinikāyassāti tassa eva āpattisamūhassa. Tattha kiñcāpi ayaṃ ekāva āpatti,	2049	
PA_atk-vin01_a:2049_1	rūḷhisaddena pana avayave samūhavohārena vā “nikāyo”ti vutto – “eko vedanākkhandho,	2049	
PA_atk-vin01_a:2049_2	eko viññāṇakkhandho”tiādīsu viya.	2049	
PA_atk-vin01_a:2050_0	Evaṃ uddiṭṭhasikkhāpadaṃ padānukkamena vibhajitvā idāni imaṃ sukkavissaṭṭhiṃ āpajjantassa	2050	
PA_atk-vin01_a:2050_1	upāyañca kālañca adhippāyañca adhippāyavatthuñca dassetuṃ “ajjhattarūpe mocetī”tiādimāha.	2050	
PA_atk-vin01_a:2050_2	Ettha hi ajjhattarūpādīhi catūhi padehi upāyo dassito, ajjhattarūpe vā moceyya bahiddhārūpe	2050	
PA_atk-vin01_a:2050_3	vā ubhayattha vā ākāse vā kaṭiṃ kampento, ito paraṃ añño upāyo natthi. Tattha rūpe	2050	
PA_atk-vin01_a:2050_4	ghaṭṭetvā mocentopi rūpena ghaṭṭetvā mocentopi rūpe moceticceva veditabbo. Rūpe hi	2050	
PA_atk-vin01_a:2050_5	sati so moceti na rūpaṃ alabhitvā. Rāgūpatthambhādīhi pana pañcahi kālo dassito.	2050	
PA_atk-vin01_a:2050_6	Rāgūpatthambhādikālesu hi aṅgajātaṃ kammaniyaṃ hoti, yassa kammaniyatte sati moceti.	2050	
PA_atk-vin01_a:2050_7	Ito paraṃ añño kālo natthi, na hi vinā rāgūpatthambhādīhi pubbaṇhādayo kālabhedā	2050	
PA_atk-vin01_a:2050_8	mocane nimittaṃ honti.	2050	
PA_atk-vin01_a:2051_0	Ārogyatthāyātiādīhi dasahi adhippāyo dassito, evarūpena hi adhippāyabhedena moceti	2051	
PA_atk-vin01_a:2051_1	na aññathā. Nīlādīhi pana dasahi navamassa adhippāyassa vatthu dassitaṃ, vīmaṃsanto	2051	
PA_atk-vin01_a:2051_2	hi nīlādīsu aññatarassa vasena vīmaṃsati na tehi vinimuttanti.	2051	
PA_atk-vin01_a:2052_0	238. Ito paraṃ pana imesaṃyeva ajjhattarūpādīnaṃ padānaṃ pakāsanatthaṃ “ajjhattarūpeti	2052	
PA_atk-vin01_a:2052_1	ajjhattaṃ upādinne rūpe”tiādi vuttaṃ, tattha ajjhattaṃ upādinne rūpeti attano hatthādibhede	2052	
PA_atk-vin01_a:2052_2	rūpe. Bahiddhā upādinneti parassa tādiseyeva. Anupādinneti tāḷacchiddādibhede. Tadubhayeti	2052	
PA_atk-vin01_a:2052_3	attano ca parassa ca rūpe, ubhayaghaṭṭanavasenetaṃ vuttaṃ. Attano rūpena ca anupādinnarūpena	2052	
PA_atk-vin01_a:2052_4	ca ekato ghaṭṭanepi labbhati. Ākāse vāyamantassāti kenaci rūpena aghaṭṭetvā ākāseyeva	2052	
PA_atk-vin01_a:2052_5	kaṭikampanapayaogena aṅgajātaṃ cālentassa.	2052	
PA_atk-vin01_a:2053_0	Rāgūpatthambheti rāgassa balavabhāve, rāgena vā aṅgajātassa upatthambhe, thaddhabhāve	2053	
PA_atk-vin01_a:2053_1	sañjāteti vuttaṃ hoti. Kammaniyaṃ hotīti mocanakammakkhamaṃ ajjhattarūpādīsu upakkamārahaṃ hoti.	2053	
PA_atk-vin01_a:2054_0	Uccāliṅgapāṇakadaṭṭhūpatthambheti uccāliṅgapāṇakadaṭṭhena aṅgajāte upatthambhe. Uccāliṅgapāṇakā	2054	
PA_atk-vin01_a:2054_1	nāma lomasapāṇakā honti, tesaṃ lomehi phuṭṭhaṃ aṅgajātaṃ kaṇḍuṃ gahetvā thaddhaṃ	2054	
PA_atk-vin01_a:2054_2	hoti, tattha yasmā tāni lomāni aṅgajātaṃ ḍaṃsantāni viya vijjhanti, tasmā “uccāliṅgapāṇakadaṭṭhenā”ti	2054	
PA_atk-vin01_a:2054_3	vuttaṃ, atthato pana uccāliṅgapāṇakalomavedhanenāti vuttaṃ hoti.	2054	
PA_atk-vin01_a:2055_0	239. Arogo bhavissāmīti mocetvā arogo bhavissāmi. Sukhaṃ vedanaṃ uppādessāmīti mocanena	2055	
PA_atk-vin01_a:2055_1	ca muccanuppattiyā muttapaccayā ca yā sukhā vedanā hoti, taṃ uppādessāmīti attho.	2055	
PA_atk-vin01_a:2055_2	Bhesajjaṃ bhavissatīti idaṃ me mocitaṃ kiñcideva bhesajjaṃ bhavissati. Dānaṃ dassāmīti	2055	
PA_atk-vin01_a:2055_3	mocetvā kīṭakipillikādīnaṃ dānaṃ dassāmi. Puññaṃ bhavissatīti mocetvā kīṭādīnaṃ dentassa	2055	
PA_atk-vin01_a:2055_4	puññaṃ bhavissati. Yaññaṃ yajissāmīti mocetvā kīṭādīnaṃ yaññaṃ yajissāmi. Kiñci kiñci	2055	
PA_atk-vin01_a:2055_5	mantapadaṃ vatvā dassāmīti vuttaṃ hoti. Saggaṃ gamissāmīti mocetvā kīṭādīnaṃ dinnadānena	2055	
PA_atk-vin01_a:2055_6	vā puññena vā yaññena vā saggaṃ gamissāmi. Bījaṃ bhavissatīti kulavaṃsaṅkurassa dārakassa	2055	
PA_atk-vin01_a:2055_7	bījaṃ bhavissati, “iminā bījena putto nibbattissatī”ti iminā adhippāyena mocetīti	2055	
PA_atk-vin01_a:2055_8	attho. Vīmaṃsatthāyāti jānanatthāya. Nīlaṃ bhavissatītiādīsu jānissāmi tāva kiṃ me	2055	
PA_atk-vin01_a:2055_9	mocitaṃ nīlaṃ bhavissati pītakādīsu aññataravaṇṇanti evamattho daṭṭhabbo. Khiḍḍādhippāyoti	2055	
PA_atk-vin01_a:2055_10	khiḍḍāpasuto, tena tena adhippāyena kīḷanto mocetīti vuttaṃ hoti.	20551	
PA_atk-vin01_a:2056_0	240. Idāni yadidaṃ “ajjhattarūpe mocetī”tiādi vuttaṃ tattha yathā mocento āpattiṃ	2056	
PA_atk-vin01_a:2056_1	āpajjati, tesañca padānaṃ vasena yattako āpattibhedo hoti, taṃ sabbaṃ dassento “ajjhattarūpe	2056	
PA_atk-vin01_a:2056_2	ceteti upakkamati muccati āpatti saṅghādisesassā”tiādimāha.	2056	
PA_atk-vin01_a:2057_0	Tattha cetetīti mocanassādasampayuttāya cetanāya muccatūti ceteti. Upakkamatīti tadanurūpaṃ	2057	
PA_atk-vin01_a:2057_1	vāyāmaṃ karoti. Muccatīti evaṃ cetentassa tadanurūpena vāyāmena vāyamato sukkaṃ ṭhānā	2057	
PA_atk-vin01_a:2057_2	cavati. Āpatti saṅghādisesassāti imehi tīhi aṅgehi assa puggalassa saṅghādiseso nāma	2057	
PA_atk-vin01_a:2057_3	āpattinikāyo hotīti attho. Esa nayo bahiddhārūpetiādīsupi avasesesu aṭṭhavīsatiyā padesu.	2057	
PA_atk-vin01_a:2058_0	Ettha pana dve āpattisahassāni nīharitvā dassetabbāni. Kathaṃ? Ajjhattarūpe tāva	2058	
PA_atk-vin01_a:2058_1	rāgūpatthambhe ārogyatthāya nīlaṃ mocentassa ekā āpatti, ajjhattarūpeyeva rāgūpatthambhe	2058	
PA_atk-vin01_a:2058_2	ārogyatthāya pītādīnaṃ mocanavasena aparā navāti dasa. Yathā ca ārogyatthāya dasa,	2058	
PA_atk-vin01_a:2058_3	evaṃ sukhādīnaṃ navannaṃ padānaṃ atthāya ekekapade dasa dasa katvā navuti, iti imā	2058	
PA_atk-vin01_a:2058_4	ca navuti purimā ca dasāti rāgūpatthambhe tāva sataṃ. Yathā pana rāgūpatthambhe evaṃ	2058	
PA_atk-vin01_a:2058_5	vaccūpatthambhādīsupi catūsu ekekasmiṃ upatthambhe sataṃ sataṃ katvā cattāri satāni,	2058	
PA_atk-vin01_a:2058_6	iti imāni cattāri purimañca ekanti ajjhattarūpe tāva pañcannaṃ upatthambhānaṃ vasena	2058	
PA_atk-vin01_a:2058_7	pañca satāni. Yathā ca ajjhattarūpe pañca, evaṃ bahiddhārūpe pañca, ajjhattabahiddhārūpe	2058	
PA_atk-vin01_a:2058_8	pañca, ākāse kaṭiṃ kampentassa pañcāti sabbānipi catunnaṃ pañcakānaṃ vasena dve āpattisahassāni veditabbāni.	2058	
PA_atk-vin01_a:2059_0	Idāni ārogyatthāyātiādīsu tāva dasasu padesu paṭipāṭiyā vā uppaṭipāṭiyā vā heṭṭhā	2059	
PA_atk-vin01_a:2059_1	vā gahetvā upari gaṇhantassa, upari vā gahetvā heṭṭhā gaṇhantassa, ubhato vā gahetvā	2059	
PA_atk-vin01_a:2059_2	majjhe ṭhapentassa, majjhe vā gahetvā ubhato harantassa, sabbamūlaṃ vā katvā gaṇhantassa	2059	
PA_atk-vin01_a:2059_3	cetanūpakkamamocane sati visaṅketo nāma natthīti dassetuṃ “ārogyatthañca sukhatthañcā”ti	2059	
PA_atk-vin01_a:2059_4	khaṇḍacakkabaddhacakkādibhedavicittaṃ pāḷimāha.	2059	
PA_atk-vin01_a:2060_0	Tattha ārogyatthañca sukhatthañca ārogyatthañca bhesajjatthañcā ti evaṃ ārogyapadaṃ	2060	
PA_atk-vin01_a:2060_1	sabbapadehi yojetvā vuttamekaṃ khaṇḍacakkaṃ. Sukhapadādīni sabbapadehi yojetvā yāva	2060	
PA_atk-vin01_a:2060_2	attano attano atītānantarapadaṃ tāva ānetvā vuttāni nava baddhacakkānīti evaṃ ekekamūlakāni	2060	
PA_atk-vin01_a:2060_3	dasa cakkāni honti, tāni dumūlakādīhi saddhiṃ asammohato vitthāretvā veditabbāni.	2060	
PA_atk-vin01_a:2060_4	Attho panettha pākaṭoyeva.	2060	
PA_atk-vin01_a:2061_0	Yathā ca ārogyatthāyātiādīsu dasasu padesu, evaṃ nīlādīsupi “nīlañca pītakañca ceteti	2061	
PA_atk-vin01_a:2061_1	upakkamatī”tiādinā nayena dasa cakkāni vuttāni, tānipi asammohato vitthāretvā veditabbāni.	2061	
PA_atk-vin01_a:2061_2	Attho panettha pākaṭoyeva.	2061	
PA_atk-vin01_a:2062_0	Puna ārogyatthañca nīlañca ārogyatthañca sukhatthañca nīlañca pītakañcāti ekenekaṃ	2062	
PA_atk-vin01_a:2062_1	dvīhi dve…pe… dasahi dasāti evaṃ purimapadehi saddhiṃ pacchimapadāni yojetvā ekaṃ	2062	
PA_atk-vin01_a:2062_2	missakacakkaṃ vuttaṃ.	2062	
PA_atk-vin01_a:2063_0	Idāni yasmā “nīlaṃ mocessāmī”ti cetetvā upakkamantassa pītakādīsu muttesupi pītakādivasena	2063	
PA_atk-vin01_a:2063_1	cetetvā upakkamantassa itaresu muttesupi nevatthi visaṅketo, tasmā etampi nayaṃ dassetuṃ	2063	
PA_atk-vin01_a:2063_2	“nīlaṃ mocessāmīti ceteti upakkamati pītakaṃ muccatī”tiādinā nayena cakkāni vuttāni.	2063	
PA_atk-vin01_a:2063_3	Tato paraṃ sabbapacchimapadaṃ nīlādīhi navahi padehi saddhiṃ yojetvā kucchicakkaṃ	2063	
PA_atk-vin01_a:2063_4	nāma vuttaṃ. Tato pītakādīni nava padāni ekena nīlapadeneva saddhiṃ yojetvā piṭṭhicakkaṃ	2063	
PA_atk-vin01_a:2063_5	nāma vuttaṃ. Tato lohitakādīni nava padāni ekena pītakapadeneva saddhiṃ yojetvā dutiyaṃ	2063	
PA_atk-vin01_a:2063_6	piṭṭhicakkaṃ vuttaṃ. Evaṃ lohitakapadādīhi saddhiṃ itarāni nava nava padāni yojetvā	2063	
PA_atk-vin01_a:2063_7	aññānipi aṭṭha cakkāni vuttānīti evaṃ dasagatikaṃ piṭṭhicakkaṃ veditabbaṃ.	2063	
PA_atk-vin01_a:2064_0	Evaṃ khaṇḍacakkādīnaṃ anekesaṃ cakkānaṃ vasena vitthārato garukāpattimeva dassetvā	2064	
PA_atk-vin01_a:2064_1	idāni aṅgavaseneva garukāpattiñca lahukāpattiñca anāpattiñca dassetuṃ “ceteti upakkamati	2064	
PA_atk-vin01_a:2064_2	muccatī”tiādimāha. Tattha purimanayena ajjhattarūpādīsu rāgādiupatthambhe sati ārogyādīnaṃ	2064	
PA_atk-vin01_a:2064_3	atthāya cetentassa upakkamitvā asucimocane tivaṅgasampannā garukāpatti vuttā. Dutiyena	2064	
PA_atk-vin01_a:2064_4	nayena cetentassa upakkamantassa ca mocane asati duvaṅgasampannā lahukā thullaccayāpatti.	2064	
PA_atk-vin01_a:2064_5	“Ceteti na upakkamati muccatī”tiādīhi chahi nayehi anāpatti.	2064	
PA_atk-vin01_a:2065_0	Ayaṃ pana āpattānāpattibhedo saṇho sukhumo, tasmā suṭṭhu sallakkhetabbo. Suṭṭhu sallakkhetvā	2065	
PA_atk-vin01_a:2065_1	kukkuccaṃ pucchitena āpatti vā anāpatti vā ācikkhitabbā, vinayakammaṃ vā kātabbaṃ.	2065	
PA_atk-vin01_a:2065_2	Asallakkhetvā karonto hi roganidānaṃ ajānitvā bhesajjaṃ karonto vejjo viya vighātañca	2065	
PA_atk-vin01_a:2065_3	āpajjati, na ca taṃ puggalaṃ tikicchituṃ samattho hoti. Tatrāyaṃ sallakkhaṇavidhi	2065	
PA_atk-vin01_a:2065_4	– kukkuccena āgato bhikkhu yāvatatiyaṃ pucchitabbo – “katarena payogena katarena	2065	
PA_atk-vin01_a:2065_5	rāgena āpannosī”ti. Sace paṭhamaṃ aññaṃ vatvā pacchā aññaṃ vadati na ekamaggena katheti,	2065	
PA_atk-vin01_a:2065_6	so vattabbo – “tvaṃ na ekamaggena kathesi pariharasi, na sakkā tava vinayakammaṃ	2065	
PA_atk-vin01_a:2065_7	kātuṃ gaccha sotthiṃ gavesā”ti. Sace pana tikkhattumpi ekamaggeneva katheti, yathābhūtaṃ	2065	
PA_atk-vin01_a:2065_8	attānaṃ āvikaroti, athassa āpattānāpattigarukalahukāpattivinicchayatthaṃ ekādasannaṃ	2065	
PA_atk-vin01_a:2065_9	rāgānaṃ vasena ekādasa payogā samavekkhitabbā.	2065	
PA_atk-vin01_a:2066_0	Tatrime ekādasa rāgā – mocanassādo, muccanassādo, muttassādo, methunassādo, phassassādo,	2066	
PA_atk-vin01_a:2066_1	kaṇḍuvanassādo, dassanassādo, nisajjassādo, vācassādo, gehassitapemaṃ, vanabhaṅgiyanti.	2066	
PA_atk-vin01_a:2066_2	Tattha mocetuṃ assādo mocanassādo, muccane assādo muccanassādo, mutte assādo muttassādo,	2066	
PA_atk-vin01_a:2066_3	methune assādo methunassādo, phasse assādo phassassādo, kaṇḍuvane assādo kaṇḍuvanassādo,	2066	
PA_atk-vin01_a:2066_4	dassane assādo dassanassādo, nisajjāya assādo nisajjassādo, vācāya assādo vācassādo,	2066	
PA_atk-vin01_a:2066_5	gehassitaṃ pemaṃ gehassitapemaṃ, vanabhaṅgiyanti yaṃkiñci pupphaphalādi vanato bhañjitvā	2066	
PA_atk-vin01_a:2066_6	āhaṭaṃ. Ettha ca navahi padehi sampayuttaassādasīsena rāgo vutto. Ekena padena sarūpeneva,	2066	
PA_atk-vin01_a:2066_7	ekena padena vatthunā vutto, vanabhaṅgo hi rāgassa vatthu na rāgoyeva.	2066	
PA_atk-vin01_a:2067_0	Etesaṃ pana rāgānaṃ vasena evaṃ payogā samavekkhitabbā – mocanassāde mocanassādacetanāya	2067	
PA_atk-vin01_a:2067_1	cetento ceva assādento ca upakkamati muccati saṅghādiseso. Tatheva cetento ca assādento	2067	
PA_atk-vin01_a:2067_2	ca upakkamati na muccati thullaccayaṃ. Sace pana sayanakāle rāgapariyuṭṭhito hutvā	2067	
PA_atk-vin01_a:2067_3	ūrunā vā muṭṭhinā vā aṅgajātaṃ gāḷhaṃ pīḷetvā mocanatthāya saussāhova supati, supantassa	2067	
PA_atk-vin01_a:2067_4	cassa asuci muccati saṅghādiseso. Sace rāgapariyuṭṭhānaṃ asubhamanasikārena vūpasametvā	2067	
PA_atk-vin01_a:2067_5	suddhacitto supati, supantassa muttepi anāpatti.	2067	
PA_atk-vin01_a:2068_0	Muccanassāde attano dhammatāya muccamānaṃ assādeti na upakkamati anāpatti. Sace pana	2068	
PA_atk-vin01_a:2068_1	muccamānaṃ assādento upakkamati, tena upakkamena mutte saṅghādiseso. Attano dhammatāya	2068	
PA_atk-vin01_a:2068_2	muccamāne “mā kāsāvaṃ vā senāsanaṃ vā dussī”ti aṅgajātaṃ gahetvā jagganatthāya udakaṭṭhānaṃ	2068	
PA_atk-vin01_a:2068_3	gacchati vaṭṭatīti mahāpaccariyaṃ vuttaṃ.	2068	
PA_atk-vin01_a:2069_0	Muttassāde attano dhammatāya mutte ṭhānā cute asucimhi pacchā assādentassa vinā upakkamena	2069	
PA_atk-vin01_a:2069_1	muccati, anāpatti. Sace assādetvā puna mocanatthāya nimitte upakkamitvā moceti, saṅghādiseso.	2069	
PA_atk-vin01_a:2070_0	Methunassāde methunarāgena mātugāmaṃ gaṇhāti, tena payogena asuci muccati, anāpatti.	2070	
PA_atk-vin01_a:2070_1	Methunadhammassa payogattā pana tādise gahaṇe dukkaṭaṃ, sīsaṃ patte pārājikaṃ. Sace	2070	
PA_atk-vin01_a:2070_2	methunarāgena ratto puna assādetvā mocanatthāya nimitte upakkamitvā moceti, saṅghādiseso.	2070	
PA_atk-vin01_a:2071_0	Phassassāde duvidho phasso – ajjhattiko, bāhiro ca. Ajjhattike tāva attano nimittaṃ	2071	
PA_atk-vin01_a:2071_1	thaddhaṃ mudukanti jānissāmīti vā lolabhāvena vā kīḷāpayato asuci muccati, anāpatti.	2071	
PA_atk-vin01_a:2071_2	Sace kīḷāpento assādetvā mocanatthāya nimitte upakkamitvā moceti, saṅghādiseso. Bāhiraphasse	2071	
PA_atk-vin01_a:2071_3	pana kāyasaṃsaggarāgena mātugāmassa aṅgamaṅgāni parāmasato ceva āliṅgato ca asuci	2071	
PA_atk-vin01_a:2071_4	muccati, anāpatti. Kāyasaṃsaggasaṅghādisesaṃ pana āpajjati. Sace kāyasaṃsaggarāgena	2071	
PA_atk-vin01_a:2071_5	ratto puna assādetvā mocanatthāya nimitte upakkamitvā moceti visaṭṭhipaccayāpi saṅghādiseso.	2071	
PA_atk-vin01_a:2072_0	Kaṇḍuvanassāde daddukacchupiḷakapāṇakādīnaṃ aññataravasena kaṇḍuvamānaṃ nimittaṃ	2072	
PA_atk-vin01_a:2072_1	kaṇḍuvanassāde neva kaṇḍuvato asuci muccati, anāpatti. Kaṇḍuvanassādena ratto puna	2072	
PA_atk-vin01_a:2072_2	assādetvā mocanatthāya nimitte upakkamitvā moceti, saṅghādiseso.	2072	
PA_atk-vin01_a:2073_0	Dassanassāde dassanassādena punappunaṃ mātugāmassa anokāsaṃ upanijjhāyato asuci muccati,	2073	
PA_atk-vin01_a:2073_1	anāpatti. Mātugāmassa anokāsupanijjhāne pana dukkaṭaṃ. Sace dassanassādena ratto	2073	
PA_atk-vin01_a:2073_2	puna assādetvā mocanatthāya nimitte upakkamitvā moceti, saṅghādiseso.	2073	
PA_atk-vin01_a:2074_0	Nisajjassāde mātugāmena saddhiṃ raho nisajjassādarāgena nisinnassa asuci muccati,	2074	
PA_atk-vin01_a:2074_1	anāpatti. Raho nisajjapaccayā pana āpannāya āpattiyā kāretabbo. Sace nisajjassādena	2074	
PA_atk-vin01_a:2074_2	ratto puna assādetvā mocanatthāya nimitte upakkamitvā moceti, saṅghādiseso.	2074	
PA_atk-vin01_a:2075_0	Vācassāde vācassādarāgena mātugāmaṃ methunasannissitāhi vācāhi obhāsantassa asuci	2075	
PA_atk-vin01_a:2075_1	muccati, anāpatti. Duṭṭhullavācāsaṅghādisesaṃ pana āpajjati. Sace vācassādena ratto	2075	
PA_atk-vin01_a:2075_2	puna assādetvā mocanatthāya nimitte upakkamitvā moceti, saṅghādiseso.	2075	
PA_atk-vin01_a:2076_0	Gehassitapeme mātaraṃ vā mātupemena bhaginiṃ vā bhaginipemena punappunaṃ parāmasato	2076	
PA_atk-vin01_a:2076_1	ceva āliṅgato ca asuci muccati, anāpatti. Gehassitapemena pana phusanapaccayā dukkaṭaṃ.	2076	
PA_atk-vin01_a:2076_2	Sace gehassitapemena ratto puna assādetvā mocanatthāya nimitte upakkamitvā moceti, saṅghādiseso.	2076	
PA_atk-vin01_a:2077_0	Vanabhaṅge itthipurisā aññamaññaṃ kiñcideva tambūlagandhapupphavāsādippakāraṃ paṇṇākāraṃ	2077	
PA_atk-vin01_a:2077_1	mittasanthavabhāvassa daḷhabhāvatthāya pesenti ayaṃ vanabhaṅgo nāma. Tañce mātugāmo	2077	
PA_atk-vin01_a:2077_2	kassaci saṃsaṭṭhavihārikassa kulūpakabhikkhuno peseti, tassa ca “asukāya nāma idaṃ	2077	
PA_atk-vin01_a:2077_3	pesita”nti sārattassa punappunaṃ hatthehi taṃ vanabhaṅgaṃ kīḷāpayato asuci muccati,	2077	
PA_atk-vin01_a:2077_4	anāpatti. Sace vanabhaṅge sāratto puna assādetvā mocanatthāya nimitte upakkamitvā	2077	
PA_atk-vin01_a:2077_5	moceti, saṅghādiseso. Sace upakkamantepi na muccati, thullaccayaṃ.	2077	
PA_atk-vin01_a:2078_0	Evametesaṃ ekādasannaṃ rāgānaṃ vasena ime ekādasa payoge samevekkhitvā āpatti vā	2078	
PA_atk-vin01_a:2078_1	anāpatti vā sallakkhetabbā. Sallakkhetvā sace garukā hoti “garukā”ti ācikkhitabbā.	2078	
PA_atk-vin01_a:2078_2	Sace lahukā hoti “lahukā”ti ācikkhitabbā. Tadanurūpañca vinayakammaṃ kātabbaṃ. Evañhi	2078	
PA_atk-vin01_a:2078_3	kataṃ sukataṃ hoti roganidānaṃ ñatvā vejjena katabhesajjamiva, tassa ca puggalassa	2078	
PA_atk-vin01_a:2078_4	sotthibhāvāya saṃvattati.	2078	
PA_atk-vin01_a:2079_0	262. Ceteti na upakkamatītiādīsu mocanassādacetanāya ceteti, na upakkamati, muccati,	2079	
PA_atk-vin01_a:2079_1	anāpatti. Mocanassādapīḷito “aho vata mucceyyā”ti ceteti, na upakkamati, na muccati,	2079	
PA_atk-vin01_a:2079_2	anāpatti. Mocanassādena na ceteti, phassassādena kaṇḍuvanassādena vā upakkamati,	2079	
PA_atk-vin01_a:2079_3	muccati, anāpatti. Tatheva na ceteti, upakkamati, na muccati, anāpatti. Kāmavitakkaṃ	2079	
PA_atk-vin01_a:2079_4	vitakkento mocanatthāya na ceteti, na upakkamati, muccati, anāpatti. Sace panassa	2079	
PA_atk-vin01_a:2079_5	vitakkayatopi na muccati idaṃ āgatameva hoti, “na ceteti, na upakkamati, na muccati, anāpattī”ti.	2079	
PA_atk-vin01_a:2080_0	Anāpatti supinantenāti suttassa supine methunaṃ dhammaṃ paṭisevantassa viya kāyasaṃsaggādīni	2080	
PA_atk-vin01_a:2080_1	āpajjantassa viya supinanteneva kāraṇena yassa asuci muccati, tassa anāpatti. Supine	2080	
PA_atk-vin01_a:2080_2	pana uppannāya assādacetanāya sacassa visayo hoti, niccalena bhavitabbaṃ, na hatthena	2080	
PA_atk-vin01_a:2080_3	nimittaṃ kīḷāpetabbaṃ, kāsāvapaccattharaṇarakkhaṇatthaṃ pana hatthapuṭena gahetvā	2080	
PA_atk-vin01_a:2080_4	jagganatthāya udakaṭṭhānaṃ gantuṃ vaṭṭati.	2080	
PA_atk-vin01_a:2081_0	Namocanādhippāyassāti yassa bhesajjena vā nimittaṃ ālimpantassa uccārādīni vā karontassa	2081	
PA_atk-vin01_a:2081_1	namocanādhippāyassa muccati, tassāpi anāpatti. Ummattakassa duvidhassāpi anāpatti.	2081	
PA_atk-vin01_a:2081_2	Idha seyyasako ādikammiko, tassa anāpatti ādikammikassāti.	2081	
PA_atk-vin01_a:2082	Padabhājanīyavaṇṇanā niṭṭhitā.	208	
PA_atk-vin01_a:2083_0	Samuṭṭhānādīsu idaṃ sikkhāpadaṃ paṭhamapārājikasamuṭṭhānaṃ kāyacittato samuṭṭhāti.	2083	
PA_atk-vin01_a:2083_1	Kiriyā, saññāvimokkhaṃ, sacittakaṃ, lokavajjaṃ, kāyakammaṃ, akusalacittaṃ, dvivedanaṃ,	2083	
PA_atk-vin01_a:2083_2	sukhamajjhattadvayenāti.	2083	
PA_atk-vin01_a:2084	263. Vinītavatthūsu supinavatthu anupaññattiyaṃ vuttanayameva. Uccārapassāvavatthūni uttānatthāneva.	208	
PA_atk-vin01_a:2085_0	Vitakkavatthusmiṃ kāmavitakkanti gehassitakāmavitakkaṃ. Tattha kiñcāpi anāpatti vuttā,	2085	
PA_atk-vin01_a:2085_1	atha kho vitakkagatikena na bhavitabbaṃ. Uṇhodakavatthūsu paṭhamaṃ uttānameva. Dutiye	2085	
PA_atk-vin01_a:2085_2	so bhikkhu mocetukāmo uṇhodakena nimittaṃ paharitvā paharitvā nhāyi, tenassa āpatti	2085	
PA_atk-vin01_a:2085_3	vuttā. Tatiye upakkamassa atthitāya thullaccayaṃ. Bhesajjakaṇḍuvanavatthūni uttānatthāneva.	2085	
PA_atk-vin01_a:2086_0	264. Maggavatthūsu paṭhamassa thulaūrukassa maggaṃ gacchantassa sambādhaṭṭhāne ghaṭṭanāya	2086	
PA_atk-vin01_a:2086_1	asuci mucci, tassa namocanādhippāyattā anāpatti. Dutiyassa tatheva mucci, mocanādhippāyattā	2086	
PA_atk-vin01_a:2086_2	pana saṅghādiseso. Tatiyassa na mucci, upakkamasabbhāvato pana thullaccayaṃ. Tasmā	2086	
PA_atk-vin01_a:2086_3	maggaṃ gacchantena uppanne pariḷāhe na gantabbaṃ, gamanaṃ upacchinditvā asubhādimanasikārena	2086	
PA_atk-vin01_a:2086_4	cittaṃ vūpasametvā suddhacittena kammaṭṭhānaṃ ādāya gantabbaṃ. Sace ṭhito vinodetuṃ	2086	
PA_atk-vin01_a:2086_5	na sakkoti, maggā okkamma nisīditvā vinodetvā kammaṭṭhānaṃ ādāya suddhacitteneva gantabbaṃ.	2086	
PA_atk-vin01_a:2087_0	Vatthivatthūsu te bhikkhū vatthiṃ daḷhaṃ gahetvā pūretvā pūretvā vissajjentā gāmadārakā	2087	
PA_atk-vin01_a:2087_1	viya passāvamakaṃsu. Jantāgharavatthusmiṃ udaraṃ tāpentassa mocanādhippāyassāpi amocanādhippāyassāpi	2087	
PA_atk-vin01_a:2087_2	mutte anāpattiyeva. Parikammaṃ karontassa nimittacālanavasena asuci mucci, tasmā	2087	
PA_atk-vin01_a:2087_3	āpattiṭṭhāne āpatti vuttā.	2087	
PA_atk-vin01_a:2088	265. Ūrughaṭṭāpanavatthūsu yesaṃ āpatti vuttā te aṅgajātampi phusāpesunti veditabbāti evaṃ kurundaṭṭhakathāyaṃ vuttaṃ. Sāmaṇerādivatthūni uttānatthāneva.	208	
PA_atk-vin01_a:2089	266. Kāyatthambhanavatthusmiṃ kāyaṃ thambhentassāti ciraṃ nisīditvā vā nipajjitvā vā navakammaṃ vā katvā ālasiyavimocanatthaṃ vijambhentassa.	208	
PA_atk-vin01_a:2090_0	Upanijjhāyanavatthusmiṃ sacepi paṭasataṃ nivatthā hoti purato vā pacchato vā ṭhatvā	2090	
PA_atk-vin01_a:2090_1	“imasmiṃ nāma okāse nimitta”nti upanijjhāyantassa dukkaṭameva. Anivatthānaṃ gāmadārikānaṃ	2090	
PA_atk-vin01_a:2090_2	nimittaṃ upanijjhāyantassa pana kimeva vattabbaṃ. Tiracchānagatānampi nimitte eseva	2090	
PA_atk-vin01_a:2090_3	nayo. Ito cito ca aviloketvā pana divasampi ekapayogena upanijjhāyantassa ekameva	2090	
PA_atk-vin01_a:2090_4	dukkaṭaṃ. Ito cito ca viloketvā punappunaṃ upanijjhāyantassa payoge payoge dukkaṭaṃ.	2090	
PA_atk-vin01_a:2090_5	Ummīlananimīlanavasena pana na kāretabbo. Sahasā upanijjhāyitvā puna paṭisaṅkhāya	2090	
PA_atk-vin01_a:2090_6	saṃvare tiṭṭhato anāpatti, taṃ saṃvaraṃ pahāya puna upanijjhāyato dukkaṭameva.	2090	
PA_atk-vin01_a:2091_0	267. Tāḷacchiddādivatthūni uttānatthāneva. Nhānavatthūsu ye udakasotaṃ nimittena	2091	
PA_atk-vin01_a:2091_1	pahariṃsu tesaṃ āpatti vuttā. Udañjalavatthūsupi eseva nayo. Ettha ca udañjalanti	2091	
PA_atk-vin01_a:2091_2	udakacikkhallo vuccati. Eteneva upāyena ito parāni sabbāneva udake dhāvanādivatthūni	2091	
PA_atk-vin01_a:2091_3	veditabbāni. Ayaṃ pana viseso. Pupphāvaḷiyavatthūsu sacepi namocanādhippāyassa anāpatti,	2091	
PA_atk-vin01_a:2091_4	kīḷanapaccayā pana dukkaṭaṃ hotīti.	2091	
PA_atk-vin01_a:2092	Sukkavissaṭṭhisikkhāpadavaṇṇanā niṭṭhitā.	209	
PA_atk-vin01_a:2093	2. Kāyasaṃsaggasikkhāpadavaṇṇanā	209	
PA_atk-vin01_a:2094_0	269. Tena samayena buddho bhagavāti kāyasaṃsaggasikkhāpadaṃ. Tatrāyaṃ anuttānapadavaṇṇanā	2094	
PA_atk-vin01_a:2094_1	– araññe viharatīti na āveṇike araññe, jetavanavihārasseva paccante ekapasse. Majjhe	2094	
PA_atk-vin01_a:2094_2	gabbhoti tassa ca vihārassa majjhe gabbho hoti. Samantā pariyāgāroti samantā panassa	2094	
PA_atk-vin01_a:2094_3	maṇḍalamāḷaparikkhepo hoti. So kira majjhe caturassaṃ gabbhaṃ katvā bahi maṇḍalamāḷaparikkhepena	2094	
PA_atk-vin01_a:2094_4	kato, yathā sakkā hoti antoyeva āviñchantehi vicarituṃ.	2094	
PA_atk-vin01_a:2095_0	Supaññattanti suṭṭha ṭhapitaṃ, yathā yathā yasmiṃ yasmiñca okāse ṭhapitaṃ pāsādikaṃ	2095	
PA_atk-vin01_a:2095_1	hoti lokarañjakaṃ tathā tathā tasmiṃ tasmiṃ okāse ṭhapitaṃ, vattasīsena hi soṃ ekakiccampi	2095	
PA_atk-vin01_a:2095_2	na karoti. Ekacce vātapāne vivarantoti yesu vivaṭesu andhakāro hoti tāni vivaranto	2095	
PA_atk-vin01_a:2095_3	yesu vivaṭesu āloko hoti tāni thakento.	2095	
PA_atk-vin01_a:2096_0	Evaṃ vutte sā brāhmaṇī taṃ brāhmaṇaṃ etadavocāti evaṃ tena brāhmaṇena pasaṃsitvā	2096	
PA_atk-vin01_a:2096_1	vutte sā brāhmaṇī “pasanno ayaṃ brāhmaṇo pabbajitukāmo maññe”ti sallakkhetvā nigūhitabbampi	2096	
PA_atk-vin01_a:2096_2	taṃ attano vippakāraṃ pakāsentī kevalaṃ tassa saddhāvighātāpekkhā hutvā etaṃ “kuto	2096	
PA_atk-vin01_a:2096_3	tassa uḷārattatā”tiādivacanamavoca. Tattha uḷāro attā assāti uḷārattā, uḷārattano	2096	
PA_atk-vin01_a:2096_4	bhāvo uṭṭhārattatā. Kulitthīhītiādīsu kulitthiyo nāma gharassāminiyo. Kuladhītaro	2096	
PA_atk-vin01_a:2096_5	nāma purisantaragatā kuladhītaro. Kulakumāriyo nāma aniviṭṭhā vuccanti. Kulasuṇhā	2096	
PA_atk-vin01_a:2096_6	nāma parakulato ānītā kuladārakānaṃ vadhuyo.	2096	
PA_atk-vin01_a:2097_0	270. Otiṇṇoti yakkhādīhi viya sattā anto uppajjantena rāgena otiṇṇo, kūpādīni viya	2097	
PA_atk-vin01_a:2097_1	sattā asamapekkhitvā rajanīye ṭhāne rajjanto sayaṃ vā rāgaṃ otiṇṇo, yasmā pana ubhayathāpi	2097	
PA_atk-vin01_a:2097_2	rāgasamaṅgissevetaṃ adhivacanaṃ, tasmā “otiṇṇo nāma sāratto apekkhavā paṭibaddhacitto”ti	2097	
PA_atk-vin01_a:2097_3	evamassa padabhājanaṃ vuttaṃ.	2097	
PA_atk-vin01_a:2098_0	Tattha sārattoti kāyasaṃsaggarāgena suṭṭhu ratto. Apekkhavāti kāyasaṃsaggāpekkhāya	2098	
PA_atk-vin01_a:2098_1	apekkhavā. Paṭibaddhacittoti kāyasaṃsaggarāgeneva tasmiṃ vatthusmiṃ paṭibaddhacitto.	2098	
PA_atk-vin01_a:2098_2	Vipariṇatenāti parisuddhabhavaṅgasantatisaṅkhātaṃ pakatiṃ vijahitvā aññathā pavattena,	2098	
PA_atk-vin01_a:2098_3	virūpaṃ vā pariṇatena virūpaṃ parivattena, yathā parivattamānaṃ virūpaṃ hoti evaṃ	2098	
PA_atk-vin01_a:2098_4	parivattitvā ṭhitenāti adhippāyo.	2098	
PA_atk-vin01_a:2099_0	271. Yasmā panetaṃ rāgādīhi sampayogaṃ nātivattati, tasmā “vipariṇatanti rattampi	2099	
PA_atk-vin01_a:2099_1	citta”ntiādinā nayenassa padabhājanaṃ vatvā ante idhādhippetamatthaṃ dassento “apica	2099	
PA_atk-vin01_a:2099_2	rattaṃ cittaṃ imasmiṃ atthe adhippetaṃ vipariṇata”nti āha.	2099	
PA_atk-vin01_a:2100_0	Tadahujātāti taṃdivasaṃ jātā jātamattā allamaṃsapesivaṇṇā, evarūpāyapi hi saddhiṃ	2100	
PA_atk-vin01_a:2100_1	kāyasaṃsagge saṅghādiseso, methunavītikkame pārājikaṃ, raho nisajjassāde pācittiyañca	2100	
PA_atk-vin01_a:2100_2	hoti. Pagevāti paṭhamameva.	2100	
PA_atk-vin01_a:2101_0	Kāyasaṃsaggaṃ samāpajjeyyāti hatthaggahaṇādikāyasampayogaṃ kāyamissībhāvaṃ samāpajjeyya,	2101	
PA_atk-vin01_a:2101_1	yasmā panetaṃ samāpajjantassa yo so kāyasaṃsaggo nāma so atthato ajjhācāro hoti,	2101	
PA_atk-vin01_a:2101_2	rāgavasena abhibhavitvā saññamavelaṃ ācāro, tasmāssa saṅkhepana atthaṃ dassento “ajjhācāro	2101	
PA_atk-vin01_a:2101_3	vuccatī”ti padabhājanamāha.	2101	
PA_atk-vin01_a:2102_0	Hatthaggāhaṃ vātiādibhedaṃ panassa vitthārena atthadassanaṃ. Tattha hatthādīnaṃ vibhāgadassanatthaṃ	2102	
PA_atk-vin01_a:2102_1	“hattho nāma kapparaṃ upādāyā”tiādimāha tattha kapparaṃ upādāyāti dutiyaṃ. Mahāsandhiṃ	2102	
PA_atk-vin01_a:2102_2	upādāya. Aññattha pana maṇibandhato paṭṭhāya yāva agganakhā hattho idha saddhiṃ aggabāhāya	2102	
PA_atk-vin01_a:2102_3	kapparato paṭṭhāya adhippeto.	2102	
PA_atk-vin01_a:2103_0	Suddhakesā vāti suttādīhi amissā suddhā kesāyeva. Veṇīti tīhi kesavaṭṭīhi vinandhitvā	2103	
PA_atk-vin01_a:2103_1	katakesakalāpassetaṃ nāmaṃ. Suttamissāti pañcavaṇṇena suttena kese missetvā katā.	2103	
PA_atk-vin01_a:2103_2	Mālāmissāti vassikapupphādīhi missetvā tīhi kesavaṭṭīhi vinandhitvā katā, avinaddhopi	2103	
PA_atk-vin01_a:2103_3	vā kevalaṃ pupphamissako kesakalāpo idha “veṇī”ti veditabbo. Hiraññamissāti kahāpaṇamālāya	2103	
PA_atk-vin01_a:2103_4	missetvā katā. Suvaṇṇamissāti suvaṇṇacīrakehi vā pāmaṅgādīhi vā missetvā katā. Muttāmissāti	2103	
PA_atk-vin01_a:2103_5	muttāvalīhi missetvā katā. Maṇimissāti suttārūḷhehi maṇīhi missetvā katā. Etāsu hi	2103	
PA_atk-vin01_a:2103_6	yaṃkiñci veṇiṃ gaṇhantassa saṅghādisesoyeva. “Ahaṃ missakaveṇiṃ aggahesi”nti vadantassa	2103	
PA_atk-vin01_a:2103_7	mokkho natthi. Veṇiggahaṇena cettha kesāpi gahitāva honti, tasmā yo ekampi kesaṃ	2103	
PA_atk-vin01_a:2103_8	gaṇhāti tassapi āpattiyeva.	2103	
PA_atk-vin01_a:2104_0	Hatthañca veṇiñca ṭhapetvāti idha vuttalakkhaṇaṃ hatthañca sabbappakārañca veṇiṃ	2104	
PA_atk-vin01_a:2104_1	ṭhapetvā avasesaṃ sarīraṃ “aṅga”nti veditabbaṃ. Evaṃ paricchinnesu hatthādīsu hatthassa	2104	
PA_atk-vin01_a:2104_2	gahaṇaṃ hatthaggāho, veṇiyā gahaṇaṃ veṇiggāho, avasesasasarīrassa parāmasanaṃ aññatarassa	2104	
PA_atk-vin01_a:2104_3	vā aññatarassa vā aṅgassa parāmasanaṃ, yo taṃ hatthaggāhaṃ vā veṇiggāhaṃ vā aññatarassa	2104	
PA_atk-vin01_a:2104_4	vā aññatarassa vā aṅgassa parāmasanaṃ samāpajjeyya, tassa saṅghādiseso nāma āpattinikāyo	2104	
PA_atk-vin01_a:2104_5	hotīti. Ayaṃ sikkhāpadassa attho.	2104	
PA_atk-vin01_a:2105_0	272. Yasmā pana yo ca hatthaggāho yo ca veṇiggāho yañca avasesassa aṅgassa parāmasanaṃ	2105	
PA_atk-vin01_a:2105_1	taṃ sabbampi bhedato dvādasavidhaṃ hoti, tasmā taṃ bhedaṃ dassetuṃ “āmasanā parāmasanā”tiādinā	2105	
PA_atk-vin01_a:2105_2	nayenassa padabhājanaṃ vuttaṃ. Tattha yañca vuttaṃ “āmasanā nāma āmaṭṭhamattā”ti	2105	
PA_atk-vin01_a:2105_3	yañca “chupanaṃ nāma phuṭṭhamatta”nti, imesaṃ ayaṃ viseso – āmasanāti āmajjanā phuṭṭhokāsaṃ	2105	
PA_atk-vin01_a:2105_4	anatikkamitvāpi tattheva saṅghaṭṭanā. Ayañhi “āmaṭṭhamattā”ti vuccati. Chupananti	2105	
PA_atk-vin01_a:2105_5	asaṅghaṭṭetvā phuṭṭhamattaṃ.	2105	
PA_atk-vin01_a:2106_0	Yampi ummasanāya ca ullaṅghanāya ca niddese “uddhaṃ uccāraṇā”ti ekameva padaṃ vuttaṃ.	2106	
PA_atk-vin01_a:2106_1	Tatrāpi ayaṃ viseso – paṭhamaṃ attano kāyassa itthiyā kāye uddhaṃ pesanavasena vuttaṃ,	2106	
PA_atk-vin01_a:2106_2	dutiyaṃ itthiyā kāyaṃ ukkhipanavasena, sesaṃ pākaṭameva.	2106	
PA_atk-vin01_a:2107_0	273. Idāni yvāyaṃ otiṇṇo vipariṇatena cittena kāyasaṃsaggaṃ samāpajjati, tassa etesaṃ	2107	
PA_atk-vin01_a:2107_1	padānaṃ vasena vitthārato āpattibhedaṃ dassento “itthī ca hoti itthisaññī sāratto	2107	
PA_atk-vin01_a:2107_2	ca bhikkhu ca naṃ itthiyā kāyena kāya”ntiādimāha. Tattha bhikkhu ca naṃ itthiyā kāyena	2107	
PA_atk-vin01_a:2107_3	kāyanti so sāratto ca itthisaññī ca bhikkhu attano kāyena. Nanti nipātamattaṃ. Atha	2107	
PA_atk-vin01_a:2107_4	vā etaṃ tassā itthiyā hatthādibhedaṃ kāyaṃ. Āmasati parāmasatīti etesu ce ekenāpi	2107	
PA_atk-vin01_a:2107_5	ākārena ajjhācarati, āpatti saṅghādisesassa. Tattha sakiṃ āmasato ekā āpatti, punappunaṃ	2107	
PA_atk-vin01_a:2107_6	āmasato payoge payoge saṅghādiseso.	2107	
PA_atk-vin01_a:2108_0	Parāmasantopi sace kāyato amocetvāva ito cito ca attano hatthaṃ vā kāyaṃ vā sañcopeti	2108	
PA_atk-vin01_a:2108_1	harati peseti divasampi parāmasato ekāva āpatti. Sace kāyato mocetvā mocetvā parāmasati	2108	
PA_atk-vin01_a:2108_2	payoge payoge āpatti.	2108	
PA_atk-vin01_a:2109_0	Omasantopi sace kāyato amocetvāva itthiyā matthakato paṭṭhāya yāva pādapiṭṭhiṃ omasati	2109	
PA_atk-vin01_a:2109_1	ekāva āpatti. Sace pana udarādīsu taṃ taṃ ṭhānaṃ patvā muñcitvā muñcitvā omasati	2109	
PA_atk-vin01_a:2109_2	payoge payoge āpatti. Ummasanāyapi pādato paṭṭhāya yāva sīsaṃ ummasantassa eseva nayo.	2109	
PA_atk-vin01_a:2110_0	Olaṅghanāya mātugāmaṃ kesesu gahetvā nāmetvā cumbanādīsu yaṃ ajjhācāraṃ icchati taṃ	2110	
PA_atk-vin01_a:2110_1	katvā muñcato ekāva āpatti. Uṭṭhitaṃ punappunaṃ nāmayato payoge payoge āpatti. Ullaṅghanāyapi	2110	
PA_atk-vin01_a:2110_2	kesesu vā hatthesu vā gahetvā vuṭṭhāpayato eseva nayo.	2110	
PA_atk-vin01_a:2111_0	Ākaḍḍhanāya attano abhimukhaṃ ākaḍḍhanto yāva na muñcati tāva ekāva āpatti. Muñcitvā	2111	
PA_atk-vin01_a:2111_1	muñcitvā ākaḍḍhantassa payoge payoge āpatti. Patikaḍḍhanāyapi parammukhaṃ piṭṭhiyaṃ	2111	
PA_atk-vin01_a:2111_2	gahetvā paṭippaṇāmayato eseva nayo.	2111	
PA_atk-vin01_a:2112_0	Abhiniggaṇhanāya hatthe vā bāhāya vā daḷhaṃ gahetvā yojanampi gacchato ekāva āpatti.	2112	
PA_atk-vin01_a:2112_1	Muñcitvā punappunaṃ gaṇhato payoge payoge āpatti. Amuñcitvā punappunaṃ phusato ca	2112	
PA_atk-vin01_a:2112_2	āliṅgato ca payoge payoge āpattīti mahāsumatthero āha. Mahāpadumatthero panāha –	2112	
PA_atk-vin01_a:2112_3	“mūlaggahaṇameva pamāṇaṃ, tasmā yāva na muñcati tāva ekā eva āpattī”ti.	2112	
PA_atk-vin01_a:2113	Abhinippīḷanāya vatthena vā ābharaṇena vā saddhiṃ pīḷayato aṅgaṃ aphusantassa thullaccayaṃ, phusantassa saṅghādiseso, ekapayogena ekā āpatti, nānāpayogena nānā.	211	
PA_atk-vin01_a:2114	Gahaṇachupanesu aññaṃ kiñci vikāraṃ akarontopi gahitamattaphuṭṭhamattenāpi āpattiṃ āpajjati.	211	
PA_atk-vin01_a:2115_0	Evametesu āmasanādīsu ekenāpi ākārena ajjhācārato itthiyā itthisaññissa saṅghādiseso,	2115	
PA_atk-vin01_a:2115_1	vematikassa thullaccayaṃ, paṇḍakapurisatiracchānagatasaññissāpi thullaccayameva.	2115	
PA_atk-vin01_a:2115_2	Paṇḍake paṇḍakasaññissa thullaccayaṃ, vematikassa dukkaṭaṃ. Purisatiracchānagataitthisaññissāpi	2115	
PA_atk-vin01_a:2115_3	dukkaṭameva. Purise purisasaññissāpi vematikassāpi itthipaṇḍakatiracchānagatasaññissāpi	2115	
PA_atk-vin01_a:2115_4	dukkaṭameva. Tiracchānagatepi sabbākārena dukkaṭamevāti. Imā ekamūlakanaye vuttā	2115	
PA_atk-vin01_a:2115_5	āpattiyo sallakkhetvā imināva upāyena “dve itthiyo dvinnaṃ itthīna”ntiādivasena vutte	2115	
PA_atk-vin01_a:2115_6	dumūlakanayepi diguṇā āpattiyo veditabbā. Yathā ca dvīsu itthīsu dve saṅghādisesā;	2115	
PA_atk-vin01_a:2115_7	evaṃ sambahulāsu sambahulā veditabbā.	2115	
PA_atk-vin01_a:2116_0	Yo hi ekato ṭhitā sambahulā itthiyo bāhāhi parikkhipitvā gaṇhāti so yattakā itthiyo	2116	
PA_atk-vin01_a:2116_1	phuṭṭhā tāsaṃ gaṇanāya saṅghādisese āpajjati, majjhagatānaṃ gaṇanāya thullaccaye.	2116	
PA_atk-vin01_a:2116_2	Tā hi tena kāyappaṭibaddhena āmaṭṭhā honti. Yo pana sambahulānaṃ aṅguliyo vā kese	2116	
PA_atk-vin01_a:2116_3	vā ekato katvā gaṇhāti, so aṅguliyo ca kese ca agaṇetvā itthiyo gaṇetvā saṅghādisesehi	2116	
PA_atk-vin01_a:2116_4	kāretabbo. Yāsañca itthīnaṃ aṅguliyo vā kesā vā majjhagatā honti, tāsaṃ gaṇanāya	2116	
PA_atk-vin01_a:2116_5	thullaccaye āpajjati. Tā hi tena kāyappaṭibaddhena āmaṭṭhā honti, sambahulā pana	2116	
PA_atk-vin01_a:2116_6	itthiyo kāyappaṭibaddhehi rajjuvatthādīhi parikkhipitvā gaṇhanto sabbāsaṃyeva antoparikkhepagatānaṃ	2116	
PA_atk-vin01_a:2116_7	gaṇanāya thullaccaye āpajjati. Mahāpaccariyaṃ aphuṭṭhāsu dukkaṭaṃ vuttaṃ. Tattha	2116	
PA_atk-vin01_a:2116_8	yasmā pāḷiyaṃ kāyappaṭibaddhappaṭibaddhena āmasanaṃ nāma natthi, tasmā sabbampi kāyappaṭibaddhappaṭibaddhaṃ	2116	
PA_atk-vin01_a:2116_9	kāyappaṭibaddheneva saṅgahetvā mahāaṭṭhakathāyañca kurundiyañca vutto purimanayoyevettha yuttataro dissati.	2116	
PA_atk-vin01_a:2117_0	Yo hi hatthena hatthaṃ gahetvā paṭipāṭiyā ṭhitāsu itthīsu samasārāgo ekaṃ hatthe	2117	
PA_atk-vin01_a:2117_1	gaṇhāti, so gahititthiyā vasena ekaṃ saṅghādisesaṃ āpajjati, itarāsaṃ gaṇanāya purimanayeneva	2117	
PA_atk-vin01_a:2117_2	thullaccaye. Sace so taṃ kāyappaṭibaddhe vatthe vā pupphe vā gaṇhāti, sabbāsaṃ gaṇanāya	2117	
PA_atk-vin01_a:2117_3	thullaccaye āpajjati. Yatheva hi rajjuvatthādīhi parikkhipantena sabbāpi kāyappaṭibaddhena	2117	
PA_atk-vin01_a:2117_4	āmaṭṭhā honti, tathā idhāpi sabbāpi kāyappaṭibaddhena āmaṭṭhā honti. Sace pana tā	2117	
PA_atk-vin01_a:2117_5	itthiyo aññamaññaṃ vatthakoṭiyaṃ gahetvā ṭhitā honti, tatra ceso purimanayeneva paṭhamaṃ	2117	
PA_atk-vin01_a:2117_6	itthiṃ hatthe gaṇhāti gahitāya vasena saṅghādisesaṃ āpajjati, itarāsaṃ gaṇanāya dukkaṭāni.	2117	
PA_atk-vin01_a:2117_7	Sabbāsañhi tāsaṃ tena purimanayeneva kāyapaṭibaddhena kāyappaṭibaddhaṃ āmaṭṭhaṃ hoti.	2117	
PA_atk-vin01_a:2117_8	Sace pana sopi taṃ kāyappaṭibaddheyeva gaṇhāti tassā vasena thullaccayaṃ āpajjati,	2117	
PA_atk-vin01_a:2117_9	itarāsaṃ gaṇanāya anantaranayeneva dukkaṭāni.	2117	
PA_atk-vin01_a:2118_0	Yo pana ghanavatthanivatthaṃ itthiṃ kāyasaṃsaggarāgena vatthe ghaṭṭeti, thullaccayaṃ.	2118	
PA_atk-vin01_a:2118_1	Viraḷavatthanivatthaṃ ghaṭṭeti, tatra ce vatthantarehi itthiyā vā nikkhantalomāni	2118	
PA_atk-vin01_a:2118_2	bhikkhuṃ bhikkhuno vā paviṭṭhalomāni itthiṃ phusanti, ubhinnaṃ lomāniyeva vā lomāni	2118	
PA_atk-vin01_a:2118_3	phusanti, saṅghādiseso. Upādinnakena hi kammajarūpena upādinnakaṃ vā anupādinnakaṃ	2118	
PA_atk-vin01_a:2118_4	vā anupādinnakenapi kenaci kesādinā upādinnakaṃ vā anupādinnakaṃ vā phusantopi saṅghādisesaṃ āpajjatiyeva.	2118	
PA_atk-vin01_a:2119_0	Tattha kurundiyaṃ “lomāni gaṇetvā saṅghādiseso”ti vuttaṃ. Mahāaṭṭhakathāyaṃ pana	2119	
PA_atk-vin01_a:2119_1	“lomāni gaṇetvā āpattiyā na kāretabbo, ekameva saṅghādisesaṃ āpajjati. Saṅghikamañce	2119	
PA_atk-vin01_a:2119_2	pana apaccattharitvā nipanno lomāni gaṇetvā kāretabbo”ti vuttaṃ, tadeva yuttaṃ. Itthivasena	2119	
PA_atk-vin01_a:2119_3	hi ayaṃ āpatti, na koṭṭhāsavasenāti.	2119	
PA_atk-vin01_a:2120_0	Etthāha “yo pana ‘kāyappaṭibaddhaṃ gaṇhissāmī’ti kāyaṃ gaṇhāti, ‘kāyaṃ gaṇhissāmī’ti	2120	
PA_atk-vin01_a:2120_1	kāyappaṭibaddhaṃ gaṇhāti, so kiṃ āpajjatī”ti. Mahāsumatthero tāva “yathāvatthukamevā”ti	2120	
PA_atk-vin01_a:2120_2	vadati. Ayaṃ kirassa laddhi –	2120	
PA_atk-vin01_a:2121	“Vatthu saññā ca rāgo ca, phassappaṭivijānanā;	212	
PA_atk-vin01_a:2122	Yathāniddiṭṭhaniddese, garukaṃ tena kāraye”ti.	212	
PA_atk-vin01_a:2123_0	Ettha “vatthū”ti itthī. “Saññā”ti itthisaññā. “Rāgo”ti kāyasaṃsaggarāgo. “Phassappaṭivijānanā”ti	2123	
PA_atk-vin01_a:2123_1	kāyasaṃsaggaphassajānanā. Tasmā yo itthiyā itthisaññī kāyasaṃsaggarāgena “kāyappaṭibaddhaṃ	2123	
PA_atk-vin01_a:2123_2	gahessāmī”ti pavattopi kāyaṃ phusati, garukaṃ saṅghādisesaṃyeva āpajjati. Itaropi	2123	
PA_atk-vin01_a:2123_3	thullaccayanti mahāpadumatthero panāha –	2123	
PA_atk-vin01_a:2124	“Saññāya virāgitamhi, gahaṇe ca virāgite;	212	
PA_atk-vin01_a:2125	Yathāniddiṭṭhaniddese, garukaṃ tattha na dissatī”ti.	212	
PA_atk-vin01_a:2126_0	Assāpāyaṃ laddhi itthiyā itthisaññino hi saṅghādiseso vutto. Iminā ca itthisaññā	2126	
PA_atk-vin01_a:2126_1	virāgitā kāyappaṭibaddhe kāyappaṭibaddhasaññā uppāditā, taṃ gaṇhantassa pana thullaccayaṃ	2126	
PA_atk-vin01_a:2126_2	vuttaṃ. Iminā ca gahaṇampi virāgitaṃ taṃ aggahetvā itthī gahitā, tasmā ettha itthisaññāya	2126	
PA_atk-vin01_a:2126_3	abhāvato saṅghādiseso na dissati, kāyappaṭibaddhassa aggahitattā thullaccayaṃ na	2126	
PA_atk-vin01_a:2126_4	dissati, kāyasaṃsaggarāgena phuṭṭhattā pana dukkaṭaṃ. Kāyasaṃsaggarāgena hi imaṃ	2126	
PA_atk-vin01_a:2126_5	nāma vatthuṃ phusato anāpattīti natthi, tasmā dukkaṭamevāti.	2126	
PA_atk-vin01_a:2127_0	Idañca pana vatvā idaṃ catukkamāha. “Sārattaṃ gaṇhissāmī’ti sārattaṃ gaṇhi saṅghādiseso,	2127	
PA_atk-vin01_a:2127_1	‘virattaṃ gaṇhissāmī’ti virattaṃ gaṇhi dukkaṭaṃ, ‘sārattaṃ gaṇhissāmī’ti virattaṃ	2127	
PA_atk-vin01_a:2127_2	gaṇhi dukkaṭaṃ, ‘virattaṃ gaṇhissāmī’ti sārattaṃ gaṇhi dukkaṭamevā”ti. Kiñcāpi evamāha?	2127	
PA_atk-vin01_a:2127_3	Atha kho mahāsumattheravādoyevettha “itthi ca hoti itthisaññī sāratto ca bhikkhu	2127	
PA_atk-vin01_a:2127_4	ca naṃ itthiyā kāyena kāyappaṭibaddhaṃ āmasati parāmasati…pe… gaṇhāti chupati āpatti	2127	
PA_atk-vin01_a:2127_5	thullaccayassā”ti imāya pāḷiyā “yo hi ekato ṭhitā sambahulā itthiyo bāhāhi parikkhipitvā	2127	
PA_atk-vin01_a:2127_6	gaṇhāti, so yattakā itthiyo phuṭṭhā tāsaṃ gaṇanāya saṅghādisese āpajjati, majjhagatānaṃ	2127	
PA_atk-vin01_a:2127_7	gaṇanāya thullaccaye”tiādīhi aṭṭhakathāvinicchayehi ca sameti. Yadi hi saññādivirāgena	2127	
PA_atk-vin01_a:2127_8	virāgitaṃ nāma bhaveyya “paṇḍako ca hoti itthisaññī”tiādīsu viya “kāyappaṭibaddhañca	2127	
PA_atk-vin01_a:2127_9	hoti kāyasaññī cā”tiādināpi nayena pāḷiyaṃ visesaṃ vadeyya. Yasmā pana so na vutto,	2127	
PA_atk-vin01_a:2127_10	tasmā itthiyā itthisaññāya sati itthiṃ āmasantassa saṅghādiseso, kāyappaṭibaddhaṃ	21271	
PA_atk-vin01_a:2127_11	āmasantassa thullaccayanti yathāvatthukameva yujjati.	21271	
PA_atk-vin01_a:2128_0	Mahāpaccariyampi cetaṃ vuttaṃ – “nīlaṃ pārupitvā sayitāya kāḷitthiyā kāyaṃ ghaṭṭessāmī’ti	2128	
PA_atk-vin01_a:2128_1	kāyaṃ ghaṭṭeti, saṅghādiseso; ‘kāyaṃ ghaṭṭessāmī’ti nīlaṃ ghaṭṭeti, thullaccayaṃ;	2128	
PA_atk-vin01_a:2128_2	‘nīlaṃ ghaṭṭessāmī’ti kāyaṃ ghaṭṭeti, saṅghādiseso; ‘nīlaṃ ghaṭṭessāmī’ti nīlaṃ ghaṭṭeti,	2128	
PA_atk-vin01_a:2128_3	thullaccaya”nti. Yopāyaṃ “itthī ca paṇḍako cā”tiādinā nayena vatthumissakanayo vutto,	2128	
PA_atk-vin01_a:2128_4	tasmimpi vatthu saññāvimativasena vuttā āpattiyo pāḷiyaṃ asammuyhantena veditabbā.	2128	
PA_atk-vin01_a:2129_0	Kāyenakāyappaṭibaddhavāre pana itthiyā itthisaññissa kāyappaṭibaddhaṃ gaṇhato thullaccayaṃ,	2129	
PA_atk-vin01_a:2129_1	sese sabbattha dukkaṭaṃ. Kāyappaṭibaddhenakāyavārepi eseva nayo. Kāyappaṭibaddhenakaāyappaṭibaddhavāre	2129	
PA_atk-vin01_a:2129_2	ca nissaggiyenakāyavārādīsu cassa sabbattha dukkaṭameva.	2129	
PA_atk-vin01_a:2130_0	“Itthī ca hoti itthisaññī sāratto ca itthī ca naṃ bhikkhussa kāyena kāya”ntiādivāro	2130	
PA_atk-vin01_a:2130_1	pana bhikkhumhi mātugāmassa rāgavasena vutto. Tattha itthī ca naṃ bhikkhussa kāyena	2130	
PA_atk-vin01_a:2130_2	kāyanti bhikkhumhi sārattā itthī tassa nisinnokāsaṃ vā nipannokāsaṃ vā gantvā attano	2130	
PA_atk-vin01_a:2130_3	kāyena taṃ bhikkhussa kāyaṃ āmasati…pe… chupati. Sevanādhippāyo kāyena vāyamati,	2130	
PA_atk-vin01_a:2130_4	phassaṃ paṭivijānātīti evaṃ tāya āmaṭṭho vā chupito vā sevanādhippāyo hutvā sace	2130	
PA_atk-vin01_a:2130_5	phassappaṭivijānanatthaṃ īsakampi kāyaṃ cāleti phandeti, saṅghādisesaṃ āpajjati.	2130	
PA_atk-vin01_a:2131_0	Dve itthiyoti ettha dve saṅghādisese āpajjati, itthiyā ca paṇḍake ca saṅghādisesena	2131	
PA_atk-vin01_a:2131_1	saha dukkaṭaṃ. Etena upāyena yāva “nissaggiyena nissaggiyaṃ āmasati, sevanādhippāyo	2131	
PA_atk-vin01_a:2131_2	kāyena vāyamati na ca phassaṃ paṭivijānāti, āpatti dukkaṭassā”ti tāva purimanayeneva	2131	
PA_atk-vin01_a:2131_3	āpattibhedo veditabbo.	2131	
PA_atk-vin01_a:2132_0	Ettha ca kāyena vāyamati na ca phassaṃ paṭivijānātīti attanā nissaṭṭhaṃ pupphaṃ vā	2132	
PA_atk-vin01_a:2132_1	phalaṃ vā itthiṃ attano nissaggiyena pupphena vā phalena vā paharantiṃ disvā kāyena	2132	
PA_atk-vin01_a:2132_2	vikāraṃ karoti, aṅguliṃ vā cāleti, bhamukaṃ vā ukkhipati, akkhiṃ vā nikhaṇati, aññaṃ	2132	
PA_atk-vin01_a:2132_3	vā evarūpaṃ vikāraṃ karoti, ayaṃ vuccati “kāyena vāyamati na ca phassaṃ paṭivijānātī”ti.	2132	
PA_atk-vin01_a:2132_4	Ayampi kāyena vāyamitattā dukkaṭaṃ āpajjati, dvīsu itthīsu dve, itthīpaṇḍakesupi	2132	
PA_atk-vin01_a:2132_5	dve eva dukkaṭe āpajjati.	2132	
PA_atk-vin01_a:2133_0	279. Evaṃ vatthuvasena vitthārato āpattibhedaṃ dassetvā idāni lakkhaṇavasena saṅkhepato	2133	
PA_atk-vin01_a:2133_1	āpattibhedañca anāpattibhedañca dassento “sevanādhippāyo”tiādimāha. Tattha purimanaye	2133	
PA_atk-vin01_a:2133_2	itthiyā phuṭṭho samāno sevanādhippāyo kāyena vāyamati, phassaṃ paṭivijānātīti tivaṅgasampattiyā	2133	
PA_atk-vin01_a:2133_3	saṅghādiseso. Dutiye naye nissaggiyena nissaggiyāmasane viya vāyamitvā achupane viya	2133	
PA_atk-vin01_a:2133_4	ca phassassa appaṭivijānanato duvaṅgasampattiyā dukkaṭaṃ. Tatiye kāyena avāyamato	2133	
PA_atk-vin01_a:2133_5	anāpatti. Yo hi sevanādhippāyopi niccalena kāyena kevalaṃ phassaṃ paṭivijānāti sādiyati	2133	
PA_atk-vin01_a:2133_6	anubhoti, tassa cittuppādamatte āpattiyā abhāvato anāpatti. Catutthe pana nissaggiyena	2133	
PA_atk-vin01_a:2133_7	nissaggiyāmasane viya phassappaṭivijānanāpi natthi, kevalaṃ cittuppādamattameva,	2133	
PA_atk-vin01_a:2133_8	tasmā anāpatti. Mokkhādhippāyassa sabbākāresu anāpattiyeva.	2133	
PA_atk-vin01_a:2134_0	Ettha pana yo itthiyā gahito taṃ attano sarīrā mocetukāmo paṭippaṇāmeti vā paharati	2134	
PA_atk-vin01_a:2134_1	vā ayaṃ kāyena vāyamati phassaṃ paṭivijānāti. Yo āgacchantiṃ disvā tato muñcitukāmo	2134	
PA_atk-vin01_a:2134_2	uttāsetvā palāpeti, ayaṃ kāyena vāyamati na ca phassaṃ paṭivijānāti. Yo tādisaṃ dīghajātiṃ	2134	
PA_atk-vin01_a:2134_3	kāye ārūḷhaṃ disvā “saṇikaṃ gacchatu ghaṭṭiyamānā anatthāya saṃvatteyyā”ti na ghaṭṭeti,	2134	
PA_atk-vin01_a:2134_4	itthimeva vā aṅgaṃ phusamānaṃ ñatvā “esā ‘anatthiko ayaṃ mayā’ti sayameva pakkamissatī”ti	2134	
PA_atk-vin01_a:2134_5	ajānanto viya niccalo hoti, balavitthiyā vā gāḷhaṃ āliṅgitvā gahito daharabhikkhu	2134	
PA_atk-vin01_a:2134_6	palāyitukāmopi suṭṭhu gahitattā niccalo hoti, ayaṃ na ca kāyena vāyamati, phassaṃ	2134	
PA_atk-vin01_a:2134_7	paṭivijānāti. Yo pana āgacchantiṃ disvā “āgacchatu tāva tato naṃ paharitvā vā paṇāmetvā	2134	
PA_atk-vin01_a:2134_8	vā pakkamissāmī”ti niccalo hoti, ayaṃ mokkhādhippāyo na ca kāyena vāyamati, na ca	2134	
PA_atk-vin01_a:2134_9	phassaṃ paṭivijānātīti veditabbo.	2134	
PA_atk-vin01_a:2135	280. Asañciccāti iminā upāyena imaṃ phusissāmīti acetetvā, evañhi acetetvā pattappaṭiggahaṇādīsu mātugāmassa aṅge phuṭṭhepi anāpatti.	213	
PA_atk-vin01_a:2136	Asatiyāti aññavihito hoti mātugāmaṃ phusāmīti sati natthi, evaṃ asatiyā hatthapādapasāraṇādikāle phusantassa anāpatti.	213	
PA_atk-vin01_a:2137	Ajānantassāti dārakavesena ṭhitaṃ dārikaṃ “itthī”ti ajānanto kenacideva karaṇīyena phusati, evaṃ “itthī”ti ajānantassa phusato anāpatti.	213	
PA_atk-vin01_a:2138_0	Asādiyantassāti kāyasaṃsaggaṃ asādiyantassa, tassa bāhāparamparāya nītabhikkhussa	2138	
PA_atk-vin01_a:2138_1	viya anāpatti. Ummattakādayo vuttanayāeva. Idha pana udāyitthero ādikammiko, tassa	2138	
PA_atk-vin01_a:2138_2	anāpatti ādikammikassāti.	2138	
PA_atk-vin01_a:2139	Padabhājanīyavaṇṇanā niṭṭhitā.	213	
PA_atk-vin01_a:2140_0	Samuṭṭhānādīsu idaṃ sikkhāpadaṃ paṭhamapārājikasamuṭṭhānaṃ kāyacittato samuṭṭhāti,	2140	
PA_atk-vin01_a:2140_1	kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, akusalacittaṃ, dvivedanaṃ,	2140	
PA_atk-vin01_a:2140_2	sukhamajjhattadvayenāti.	2140	
PA_atk-vin01_a:2141_0	281. Vinītavatthūsu – mātuyā mātupemenāti mātupemena mātuyā kāyaṃ āmasi. Esa nayo	2141	
PA_atk-vin01_a:2141_1	dhītubhaginivatthūsu. Tattha yasmā mātā vā hotu dhītā vā itthī nāma sabbāpi brahmacariyassa	2141	
PA_atk-vin01_a:2141_2	pāripanthikāva. Tasmā “ayaṃ me mātā ayaṃ dhītā ayaṃ me bhaginī”ti gehassitapemena	2141	
PA_atk-vin01_a:2141_3	āmasatopi dukkaṭameva vuttaṃ.	2141	
PA_atk-vin01_a:2142_0	Imaṃ pana bhagavato āṇaṃ anussarantena sacepi nadīsotena vuyhamānaṃ mātaraṃ passati	2142	
PA_atk-vin01_a:2142_1	neva hatthena parāmasitabbā. Paṇḍitena pana bhikkhunā nāvā vā phalakaṃ vā kadalikkhandho	2142	
PA_atk-vin01_a:2142_2	vā dārukkhandho vā upasaṃharitabbo. Tasmiṃ asati kāsāvampi upasaṃharitvā purato ṭhapetabbaṃ,	2142	
PA_atk-vin01_a:2142_3	“ettha gaṇhāhī”ti pana na vattabbā. Gahite parikkhāraṃ kaḍḍhāmīti kaḍḍhantena gantabbaṃ.	2142	
PA_atk-vin01_a:2142_4	Sace bhāyati purato purato gantvā “mā bhāyī”ti samassāsetabbā. Sace bhāyamānā puttassa	2142	
PA_atk-vin01_a:2142_5	sahasā khandhe vā abhiruhati, hatthe vā gaṇhāti, na “apehi mahallike”ti niddhunitabbā,	2142	
PA_atk-vin01_a:2142_6	thalaṃ pāpetabbā. Kaddame laggāyapi kūpe patitāyapi eseva nayo.	2142	
PA_atk-vin01_a:2143_0	Tatrapi hi yottaṃ vā vatthaṃ vā pakkhipitvā hatthena gahitabhāvaṃ ñatvā uddharitabbā,	2143	
PA_atk-vin01_a:2143_1	natveva āmasitabbā. Na kevalañca mātugāmassa sarīrameva anāmāsaṃ, nivāsanapāvuraṇampi	2143	
PA_atk-vin01_a:2143_2	ābharaṇabhaṇḍampi tiṇaṇḍupakaṃ vā tāḷapaṇṇamuddikaṃ vā upādāya anāmāsameva, tañca	2143	
PA_atk-vin01_a:2143_3	kho nivāsanapārupanaṃ piḷandhanatthāya ṭhapitameva. Sace pana nivāsanaṃ vā pārupanaṃ	2143	
PA_atk-vin01_a:2143_4	vā parivattetvā cīvaratthāya pādamūle ṭhapeti vaṭṭati. Ābharaṇabhaṇḍesu pana sīsapasādhanakadantasūciādikappiyabhaṇḍaṃ	2143	
PA_atk-vin01_a:2143_5	“imaṃ bhante tumhākaṃ gaṇhathā”ti diyyamānaṃ sipāṭikāsūciādiupakaraṇatthāya gahetabbaṃ.	2143	
PA_atk-vin01_a:2143_6	Suvaṇṇarajatamuttādimayaṃ pana anāmāsameva dīyyamānampi na gahetabbaṃ. Na kevalañca	2143	
PA_atk-vin01_a:2143_7	etāsaṃ sarīrūpagameva anāmāsaṃ, itthisaṇṭhānena kataṃ kaṭṭharūpampi dantarūpampi	2143	
PA_atk-vin01_a:2143_8	ayarūpampi loharūpampi tipurūpampi potthakarūpampi sabbaratanarūpampi antamaso piṭṭhamayarūpampi	2143	
PA_atk-vin01_a:2143_9	anāmāsameva. Paribhogatthāya pana “idaṃ tumhākaṃ hotū”ti labhitvā ṭhapetvā sabbaratanamayaṃ	2143	
PA_atk-vin01_a:2143_10	avasesaṃ bhinditvā upakaraṇārahaṃ upakaraṇe paribhogārahaṃ paribhoge upanetuṃ vaṭṭati.	21431	
PA_atk-vin01_a:2144_0	Yathā ca itthirūpakaṃ; evaṃ sattavidhampi dhaññaṃ anāmāsaṃ. Tasmā khettamajjhena	2144	
PA_atk-vin01_a:2144_1	gacchatā tatthajātakampi dhaññaphalaṃ na āmasantena gantabbaṃ. Sace gharadvāre vā	2144	
PA_atk-vin01_a:2144_2	antarāmagge vā dhaññaṃ pasāritaṃ hoti passena ca maggo atthi na maddantena gantabbaṃ.	2144	
PA_atk-vin01_a:2144_3	Gamanamagge asati maggaṃ adhiṭṭhāya gantabbaṃ. Antaraghare dhaññassa upari āsanaṃ	2144	
PA_atk-vin01_a:2144_4	paññāpetvā denti nisīdituṃ vaṭṭati. Keci āsanasālāyaṃ dhaññaṃ ākiranti, sace sakkā	2144	
PA_atk-vin01_a:2144_5	hoti harāpetuṃ harāpetabbaṃ, no ce ekamantaṃ dhaññaṃ amaddantena pīṭhakaṃ paññapetvā	2144	
PA_atk-vin01_a:2144_6	nisīditabbaṃ. Sace okāso na hoti, manussā dhaññamajjheyeva āsanaṃ paññapetvā denti,	2144	
PA_atk-vin01_a:2144_7	nisīditabbaṃ. Tatthajātakāni muggamāsādīni aparaṇṇānipi tālapanasādīni vā phalāni	2144	
PA_atk-vin01_a:2144_8	kīḷantena na āmasitabbāni. Manussehi rāsikatesupi eseva nayo. Araññe pana rukkhato	2144	
PA_atk-vin01_a:2144_9	patitāni phalāni “anupasampannānaṃ dassāmī”ti gaṇhituṃ vaṭṭati.	2144	
PA_atk-vin01_a:2145_0	Muttā, maṇi, veḷuriyo, saṅkho, silā, pavāḷaṃ, rajataṃ, jātarūpaṃ, lohitaṅko, masāragallanti	2145	
PA_atk-vin01_a:2145_1	imesu dasasu ratanesu muttā adhotā anividdhā yathājātāva āmasituṃ vaṭṭati. Sesā anāmāsāti	2145	
PA_atk-vin01_a:2145_2	vadanti. Mahāpaccariyaṃ pana “muttā dhotāpi adhotāpi anāmāsā bhaṇḍamūlatthāya ca	2145	
PA_atk-vin01_a:2145_3	sampaṭicchituṃ na vaṭṭati, kuṭṭharogassa bhesajjatthāya pana vaṭṭatī”ti vuttaṃ. Antamaso	2145	
PA_atk-vin01_a:2145_4	jātiphalikaṃ upādāya sabbopi nīlapītādivaṇṇabhedo maṇi dhotaviddhavaṭṭito anāmāso,	2145	
PA_atk-vin01_a:2145_5	yathājāto pana ākaramutto pattādibhaṇḍamūlatthaṃ sampaṭicchituṃ vaṭṭatīti vutto.	2145	
PA_atk-vin01_a:2145_6	Sopi mahāpaccariyaṃ paṭikkhitto, pacitvā kato kācamaṇiyeveko vaṭṭatīti vutto. Veḷuriyepi	2145	
PA_atk-vin01_a:2145_7	maṇisadisova vinicchayo.	2145	
PA_atk-vin01_a:2146_0	Saṅkho dhamanasaṅkho ca dhotaviddho ca ratanamisso anāmāso. Pānīyasaṅkho dhotopi	2146	
PA_atk-vin01_a:2146_1	adhotopi āmāsova sesañca añjanādibhesajjatthāyapi bhaṇḍamūlatthāyapi sampaṭicchituṃ	2146	
PA_atk-vin01_a:2146_2	vaṭṭati. Silā dhotaviddhā ratanasaṃyuttā muggavaṇṇāva anāmāsā. Sesā satthakanisānādiatthāya	2146	
PA_atk-vin01_a:2146_3	gaṇhituṃ vaṭṭati. Ettha ca ratanasaṃyuttāti suvaṇṇena saddhiṃ yojetvā pacitvā katāti	2146	
PA_atk-vin01_a:2146_4	vadanti. Pavāḷaṃ dhotaviddhaṃ anāmāsaṃ. Sesaṃ āmāsaṃ bhaṇḍamūlatthañca sampaṭicchituṃ	2146	
PA_atk-vin01_a:2146_5	vaṭṭati. Mahāpaccariyaṃ pana “dhotampi adhotampi sabbaṃ anāmāsaṃ, na ca sampaṭicchituṃ vaṭṭatī”ti vuttaṃ.	2146	
PA_atk-vin01_a:2147_0	Rajataṃ jātarūpañca katabhaṇḍampi akatabhaṇḍampi sabbena sabbaṃ bījato paṭṭhāya anāmāsañca	2147	
PA_atk-vin01_a:2147_1	asampaṭicchiyañca, uttararājaputto kira suvaṇṇacetiyaṃ kāretvā mahāpadumattherassa	2147	
PA_atk-vin01_a:2147_2	pesesi. Thero “na kappatī”ti paṭikkhipi. Cetiyaghare suvaṇṇapadumasuvaṇṇabubbuḷakādīni	2147	
PA_atk-vin01_a:2147_3	honti, etānipi anāmāsāni. Cetiyagharagopakā pana rūpiyachaḍḍakaṭṭhāne ṭhitā, tasmā	2147	
PA_atk-vin01_a:2147_4	tesaṃ keḷāpayituṃ vaṭṭatīti vuttaṃ. Kurundiyaṃ pana taṃ paṭikkhittaṃ. Suvaṇṇacetiye	2147	
PA_atk-vin01_a:2147_5	kacavarameva harituṃ vaṭṭatīti ettakameva anuññātaṃ. Ārakūṭalohampi jātarūpagatikameva	2147	
PA_atk-vin01_a:2147_6	anāmāsanti sabbaaṭṭhakathāsu vuttaṃ. Senāsanaparibhogo pana sabbakappiyo, tasmā jātarūparajatamayā	2147	
PA_atk-vin01_a:2147_7	sabbepi senāsanaparikkhārā āmāsā. Bhikkhūnaṃ dhammavinayavaṇṇanaṭṭhāne ratanamaṇḍape	2147	
PA_atk-vin01_a:2147_8	karonti phalikatthambhe ratanadāmapatimaṇḍite, tattha sabbūpakaraṇāni bhikkhūnaṃ	2147	
PA_atk-vin01_a:2147_9	paṭijaggituṃ vaṭṭati.	2147	
PA_atk-vin01_a:2148_0	Lohitaṅkamasāragallā dhotaviddhā anāmāsā, itare āmāsā, bhaṇḍamūlatthāya vaṭṭantīti	2148	
PA_atk-vin01_a:2148_1	vuttā. Mahāpaccariyaṃ pana “dhotāpi adhotāpi sabbaso anāmāsā na ca sampaṭicchituṃ vaṭṭantī”ti vuttaṃ.	2148	
PA_atk-vin01_a:2149_0	Sabbaṃ āvudhabhaṇḍaṃ anāmāsaṃ, bhaṇḍamūlatthāya dīyyamānampi na sampaṭicchitabbaṃ.	2149	
PA_atk-vin01_a:2149_1	Satthavaṇijjā nāma na vaṭṭati. Suddhadhanudaṇḍopi dhanujiyāpi patodopi aṅkusopi antamaso	2149	
PA_atk-vin01_a:2149_2	vāsipharasuādīnipi āvudhasaṅkhepena katāni anāmāsāni. Sace kenaci vihāre satti vā	2149	
PA_atk-vin01_a:2149_3	tomaro vā ṭhapito hoti, vihāraṃ jaggantena “harantū”ti sāmikānaṃ pesetabbaṃ. Sace	2149	
PA_atk-vin01_a:2149_4	na haranti, taṃ acālentena vihāro paṭijaggitabbo. Yuddhabhūmiyaṃ patitaṃ asiṃ vā	2149	
PA_atk-vin01_a:2149_5	sattiṃ vā tomaraṃ vā disvā pāsāṇena vā kenaci vā asiṃ bhinditvā satthakatthāya gahetuṃ	2149	
PA_atk-vin01_a:2149_6	vaṭṭati, itarānipi viyojetvā kiñci satthakatthāya gahetuṃ vaṭṭati kiñci kattaradaṇḍādiatthāya.	2149	
PA_atk-vin01_a:2149_7	“Idaṃ gaṇhathā”ti dīyyamānaṃ pana “vināsetvā kappiyabhaṇḍaṃ karissāmī”ti sabbampi	2149	
PA_atk-vin01_a:2149_8	sampaṭicchituṃ vaṭṭati.	2149	
PA_atk-vin01_a:2150_0	Macchajālapakkhijālādīnipi phalakajālikādīni saraparittānānīpi sabbāni anāmāsāni.	2150	
PA_atk-vin01_a:2150_1	Paribhogatthāya labbhamānesu pana jālaṃ tāva “āsanassa vā cetiyassa vā upari bandhissāmi,	2150	
PA_atk-vin01_a:2150_2	chattaṃ vā veṭhessāmī”ti gahetuṃ vaṭṭati. Saraparittānaṃ sabbampi bhaṇḍamūlatthāya	2150	
PA_atk-vin01_a:2150_3	sampaṭicchituṃ vaṭṭati. Parūparodhanivāraṇañhi etaṃ na uparodhakaranti phalakaṃ dantakaṭṭhabhājanaṃ	2150	
PA_atk-vin01_a:2150_4	karissāmīti gahetuṃ vaṭṭati.	2150	
PA_atk-vin01_a:2151_0	Cammavinaddhāni vīṇābheriādīni anāmāsāni. Kurundiyaṃ pana “bherisaṅghāṭopi vīṇāsaṅghāṭopi	2151	
PA_atk-vin01_a:2151_1	tucchapokkharampi mukhavaṭṭiyaṃ āropitacammampi vīṇādaṇḍakopi sabbaṃ anāmāsa”nti	2151	
PA_atk-vin01_a:2151_2	vuttaṃ. Onahituṃ vā onahāpetuṃ vā vādetuṃ vā vādāpetuṃ vā na labbhatiyeva. Cetiyaṅgaṇe	2151	
PA_atk-vin01_a:2151_3	pūjaṃ katvā manussehi chaḍḍitaṃ disvāpi acāletvāva antarantare sammajjitabbaṃ, kacavarachaḍḍanakāle	2151	
PA_atk-vin01_a:2151_4	pana kacavaraniyāmeneva haritvā ekamantaṃ nikkhipituṃ vaṭṭatīti mahāpaccariyaṃ vuttaṃ.	2151	
PA_atk-vin01_a:2151_5	Bhaṇḍamūlatthāya sampaṭicchitumpi vaṭṭati. Paribhogatthāya labbhamānesu pana vīṇādoṇikañca	2151	
PA_atk-vin01_a:2151_6	bheripokkharañca dantakaṭṭhabhājanaṃ karissāma cammaṃ satthakakosakanti evaṃ tassa	2151	
PA_atk-vin01_a:2151_7	tassa parikkhārassa upakaraṇatthāya gahetvā tathā tathā kātuṃ vaṭṭati.	2151	
PA_atk-vin01_a:2152_0	Purāṇadutiyikāvatthu uttānameva. Yakkhivatthusmiṃ sacepi paranimmitavasavattideviyā	2152	
PA_atk-vin01_a:2152_1	kāyasaṃsaggaṃ samāpajjati thullaccayameva. Paṇḍakavatthu ca suttitthivatthu ca pākaṭameva.	2152	
PA_atk-vin01_a:2152_2	Matitthivatthusmiṃ pārājikappahonakakāle thullaccayaṃ, tato paraṃ dukkaṭaṃ. Tiracchānagatavatthusmiṃ	2152	
PA_atk-vin01_a:2152_3	nāgamāṇavikāyapi supaṇṇamāṇavikāyapi kinnariyāpi gāviyāpi dukkaṭameva. Dārudhītalikāvatthusmiṃ	2152	
PA_atk-vin01_a:2152_4	na kevalaṃ dārunā eva, antamaso cittakammalikhitepi itthirūpe dukkaṭameva.	2152	
PA_atk-vin01_a:2153_0	282. Sampīḷanavatthu uttānatthameva. Saṅkamavatthusmiṃ ekapadikasaṅkamo vā hotu sakaṭamaggasaṅkamo	2153	
PA_atk-vin01_a:2153_1	vā, cālessāmīti payoge katamatteva cāletu vā mā vā, dukkaṭaṃ. Maggavatthu pākaṭameva.	2153	
PA_atk-vin01_a:2153_2	Rukkhavatthusmiṃ rukkho mahanto vā hotu mahājambuppamāṇo khuddako vā, taṃ cāletuṃ	2153	
PA_atk-vin01_a:2153_3	sakkotu vā mā vā, payogamattena dukkaṭaṃ. Nāvāvatthusmimpi eseva nayo. Rajjavatthusmiṃ	2153	
PA_atk-vin01_a:2153_4	yaṃ rajjuṃ āviñchanto ṭhānā cāletuṃ sakkoti, tattha thullaccayaṃ. Yā mahārajju hoti,	2153	
PA_atk-vin01_a:2153_5	īsakampi ṭhānā na calati, tattha dukkaṭaṃ. Daṇḍepi eseva nayo. Bhūmiyaṃ patitamahārukkhopi	2153	
PA_atk-vin01_a:2153_6	hi daṇḍaggahaṇeneva idha gahito. Pattavatthu pākaṭameva. Vandanavatthusmiṃ itthī	2153	
PA_atk-vin01_a:2153_7	pāde sambāhitvā vanditukāmā vāretabbā pādā vā paṭicchādetabbā, niccalena vā bhavitabbaṃ.	2153	
PA_atk-vin01_a:2153_8	Niccalassa hi cittena sādiyatopi anāpatti. Avasāne gahaṇavatthupākaṭamevāti.	2153	
PA_atk-vin01_a:2154	Kāyasaṃsaggasikkhāpadavaṇṇanā niṭṭhitā.	215	
PA_atk-vin01_a:2155	3. Duṭṭhullavācāsikkhāpadavaṇṇanā	215	
PA_atk-vin01_a:2156_0	283. Tena samayena buddho bhagavāti duṭṭhullavācāsikkhāpadaṃ. Tattha ādissāti apadisitvā.	2156	
PA_atk-vin01_a:2156_1	Vaṇṇampi bhaṇatītiādīni parato āvi bhavissanti. Chinnikāti chinnaottappā. Dhuttikāti	2156	
PA_atk-vin01_a:2156_2	saṭhā. Ahirikāyoti nillajjā. Uhasantīti sitaṃ katvā mandahasitaṃ hasanti. Ullapantīti	2156	
PA_atk-vin01_a:2156_3	“aho ayyo”tiādinā nayena uccakaraṇiṃ nānāvidhaṃ palobhanakathaṃ kathenti. Ujjagghantīti	2156	
PA_atk-vin01_a:2156_4	mahāhasitaṃ hasanti. Uppaṇḍentīti “paṇḍako ayaṃ, nāyaṃ puriso”tiādinā nayena parihāsaṃ karonti.	2156	
PA_atk-vin01_a:2157_0	285. Sārattoti duṭṭhullavācassādarāgena sāratto. Apekkhavā paṭibaddhacittoti vuttanayameva,	2157	
PA_atk-vin01_a:2157_1	kevalaṃ idha vācassādarāgo yojetabbo. Mātugāmaṃ duṭṭhullāhi vācāhīti ettha adhippetaṃ	2157	
PA_atk-vin01_a:2157_2	mātugāmaṃ dassento “mātugāmo”tiādimāha. Tattha viññū paṭibalā subhāsitadubbhāsitaṃ	2157	
PA_atk-vin01_a:2157_3	duṭṭhullāduṭṭhullaṃ ājānitunti yā paṇḍitā sātthakaniratthakakathaṃ asaddhammasaddhammapaṭisaṃyuttakathañca	2157	
PA_atk-vin01_a:2157_4	jānituṃ paṭibalā, ayaṃ idha adhippetā. Yā pana mahallikāpi bālā elamūgā ayaṃ idha	2157	
PA_atk-vin01_a:2157_5	anadhippetāti dasseti.	2157	
PA_atk-vin01_a:2158_0	Obhāseyyāti avabhāseyya nānāppakārakaṃ asaddhammavacanaṃ vadeyya. Yasmā panevaṃ obhāsantassa	2158	
PA_atk-vin01_a:2158_1	yo so obhāso nāma, so atthato ajjhācāro hoti rāgavasena abhibhavitvā saññamavelaṃ	2158	
PA_atk-vin01_a:2158_2	ācāro, tasmā tamatthaṃ dassento “obhāseyyāti ajjhācāro vuccatī”ti āha. Yathā tanti	2158	
PA_atk-vin01_a:2158_3	ettha tanti nipātamattaṃ, yathā yuvā yuvatinti attho.	2158	
PA_atk-vin01_a:2159_0	Dve magge ādissātiādi yenākārena obhāsato saṅghādiseso hoti, taṃ dassetuṃ vuttaṃ.	2159	
PA_atk-vin01_a:2159_1	Tattha dve maggeti vaccamaggañca passāvamaggañca. Sesaṃ uddese tāva pākaṭameva. Niddese	2159	
PA_atk-vin01_a:2159_2	pana thometīti “itthilakkhaṇena subhalakkhaṇena samannāgatāsī”ti vadati, na tāva	2159	
PA_atk-vin01_a:2159_3	sīsaṃ eti. “Tava vaccamaggo ca passāvamaggo ca īdiso tena nāma īdisena itthilakkhaṇena	2159	
PA_atk-vin01_a:2159_4	subhalakkhaṇena samannāgatāsī”ti vadati, sīsaṃ eti, saṅghādiseso. Vaṇṇeti pasaṃsatīti	2159	
PA_atk-vin01_a:2159_5	imāni pana thomanapadasseva vevacanāni.	2159	
PA_atk-vin01_a:2160_0	Khuṃsetīti vācāpatodena ghaṭṭeti. Vambhetīti apasādeti. Garahatīti dosaṃ deti. Parato	2160	
PA_atk-vin01_a:2160_1	pana pāḷiyā āgatehi “animittāsī”tiādīhi ekādasahi padehi aghaṭite sīsaṃ na eti, ghaṭitepi	2160	
PA_atk-vin01_a:2160_2	tesu sikharaṇīsi sambhinnāsi ubhatobyañjanāsīti imehi tīhi ghaṭiteyeva saṅghādiseso.	2160	
PA_atk-vin01_a:2161	Dehi meti yācanāyapi ettakeneva sīsaṃ na eti, “methunaṃ dhammaṃ dehī”ti evaṃ methunadhammena ghaṭite eva saṅghādiseso.	216	
PA_atk-vin01_a:2162_0	Kadā te mātā pasīdissatītiādīsu āyācanavacanesupi ettakeneva sīsaṃ na eti, “kadā	2162	
PA_atk-vin01_a:2162_1	te mātā pasīdissati, kadā te methunaṃ dhammaṃ labhissāmī”ti vā “tava mātari pasannāya	2162	
PA_atk-vin01_a:2162_2	methunaṃ dhammaṃ labhissāmī”ti vā ādinā pana nayena methunadhammena ghaṭiteyeva saṅghādiseso.	2162	
PA_atk-vin01_a:2163	Kathaṃ tvaṃ sāmikassa desītiādīsu pucchāvacanesupi methunadhammanti vutteyeva saṅghādiseso, na itarathā. Evaṃ kira tvaṃ sāmikassa desīti paṭipucchāvacanesupi eseva nayo.	216	
PA_atk-vin01_a:2164_0	Ācikkhanāya puṭṭho bhaṇatīti “kathaṃ dadamānā sāmikassa piyā hotī”ti evaṃ puṭṭho	2164	
PA_atk-vin01_a:2164_1	ācikkhati. Ettha ca “evaṃ dehi evaṃ dadamānā”ti vuttepi sīsaṃ na eti. “Methunadhammaṃ	2164	
PA_atk-vin01_a:2164_2	evaṃ dehi evaṃ upanehi evaṃ methunadhammaṃ dadamānā upanayamānā piyā hotī”tiādinā	2164	
PA_atk-vin01_a:2164_3	pana nayena methunadhammena ghaṭiteyeva saṅghādiseso. Anusāsanīvacanesupi eseva nayo.	2164	
PA_atk-vin01_a:2165	Akkosaniddese – animittāsīti nimittarahitāsi, kuñcikapaṇālimattameva tava dakasotanti vuttaṃ hoti.	216	
PA_atk-vin01_a:2166_0	Nimittamattāsīti tava itthinimittaṃ aparipuṇṇaṃ saññāmattamevāti vuttaṃ hoti. Alohitāti	2166	
PA_atk-vin01_a:2166_1	sukkhasotā. Dhuvalohitāti niccalohitā kilinnadakasotā. Dhuvacoḷāti niccapakkhittāṇicoḷā,	2166	
PA_atk-vin01_a:2166_2	sadā āṇicoḷakaṃ sevasīti vuttaṃ hoti. Paggharantīti savantī; sadā te muttaṃ savatīti	2166	
PA_atk-vin01_a:2166_3	vuttaṃ hoti. Sikharaṇīti bahinikkhantaāṇimaṃsā. Itthipaṇḍakāti animittāva vuccati.	2166	
PA_atk-vin01_a:2166_4	Vepurisikāti samassudāṭhikā purisarūpā itthī. Sambhinnāti sambhinnavaccamaggapassāvamaggā.	2166	
PA_atk-vin01_a:2166_5	Ubhatobyañjanāti itthinimittena ca purisanimittena cāti ubhohi byañjanehi samannāgatā.	2166	
PA_atk-vin01_a:2167_0	Imesu ca pana ekādasasu padesu sikharaṇīsi sambhinnāsi ubhatobyañjanāsīti imāniyeva	2167	
PA_atk-vin01_a:2167_1	tīṇi padāni suddhāni sīsaṃ enti. Iti imāni ca tīṇi purimāni ca vaccamaggapassāvamaggamethunadhammapadāni	2167	
PA_atk-vin01_a:2167_2	tīṇīti cha padāni suddhāni āpattikarāni. Sesāni animittātiādīni “animitte methunadhammaṃ	2167	
PA_atk-vin01_a:2167_3	me dehī”ti vā “animittāsi methunadhammaṃ me dehī”ti vā ādinā nayena methunadhammena	2167	
PA_atk-vin01_a:2167_4	ghaṭitāneva āpattikarāni hontīti veditabbāni.	2167	
PA_atk-vin01_a:2168_0	286. Idāni yvāyaṃ otiṇṇo vipariṇatena cittena obhāsati, tassa vaccamaggapassāvamagge	2168	
PA_atk-vin01_a:2168_1	ādissa etesaṃ vaṇṇabhaṇanādīnaṃ vasena vitthārato āpattibhedaṃ dassento “itthī ca	2168	
PA_atk-vin01_a:2168_2	hoti itthisaññī”tiādimāha. Tesaṃ attho kāyasaṃsagge vuttanayeneva veditabbo.	2168	
PA_atk-vin01_a:2169_0	Ayaṃ pana viseso – adhakkhakanti akkhakato paṭṭhāya adho. Ubbhajāṇumaṇḍala jāṇumaṇḍalato	2169	
PA_atk-vin01_a:2169_1	paṭṭhāya uddhaṃ. Ubbhakkhakanti akkhakato paṭṭhāya uddhaṃ. Adho jāṇumaṇḍalanti jāṇumaṇḍalato	2169	
PA_atk-vin01_a:2169_2	paṭṭhāya adho. Akkhakaṃ pana jāṇumaṇḍalañca ettheva dukkaṭakkhette saṅgahaṃ gacchanti	2169	
PA_atk-vin01_a:2169_3	bhikkhuniyā kāyasaṃsagge viya. Na hi buddhā garukāpattiṃ sāvasesaṃ paññapentīti.	2169	
PA_atk-vin01_a:2169_4	Kāyappaṭibaddhanti vatthaṃ vā pupphaṃ vā ābharaṇaṃ vā.	2169	
PA_atk-vin01_a:2170	287. Atthapurekkhārassāti animittātiādīnaṃ padānaṃ atthaṃ kathentassa, aṭṭhakathaṃ vā sajjhāyaṃ karontassa.	217	
PA_atk-vin01_a:2171	Dhammapurekkhārassāti pāḷiṃ vācentassa vā sajjhāyantassa vā. Evaṃ atthañca dhammañca purakkhatvā bhaṇantassa atthapurekkhārassa ca dhammapurekkhārassa ca anāpatti.	217	
PA_atk-vin01_a:2172_0	Anusāsanipurekkhārassāti “idānipi animittāsi ubhattobyañjanāsi appamādaṃ idāni kareyyāsi,	2172	
PA_atk-vin01_a:2172_1	yathā āyatimpi evarūpā na hohisī”ti evaṃ anusiṭṭhiṃ purakkhatvā bhaṇantassa anusāsanipurekkhārassa	2172	
PA_atk-vin01_a:2172_2	anāpatti. Yo pana bhikkhunīnaṃ pāḷiṃ vācento pakativācanāmaggaṃ pahāya hasanto hasanto	2172	
PA_atk-vin01_a:2172_3	“sikharaṇīsi sambhinnāsi ubhatobyañjanāsī”ti punappunaṃ bhaṇati, tassa āpattiyeva.	2172	
PA_atk-vin01_a:2172_4	Ummattakassa anāpatti. Idha ādikammiko udāyitthero, tassa anāpatti ādikammikassāti.	2172	
PA_atk-vin01_a:2173	Padabhājanīyavaṇṇanā niṭṭhitā.	217	
PA_atk-vin01_a:2174_0	Samuṭṭhānādīsu idaṃ sikkhāpadaṃ tisamuṭṭhānaṃ kāyacittato vācācittato kāyavācācittato	2174	
PA_atk-vin01_a:2174_1	ca samuṭṭhāti, kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,	2174	
PA_atk-vin01_a:2174_2	akusalacittaṃ, dvivedananti.	2174	
PA_atk-vin01_a:2175	288. Vinītavatthūsu lohitavatthusmiṃ so bhikkhu itthiyā lohitakaṃ nimittaṃ sandhāyāha – itarā na aññāsi, tasmā dukkaṭaṃ.	217	
PA_atk-vin01_a:2176	Kakkasalomanti rassalomehi bahulomaṃ. Ākiṇṇalomanti jaṭitalomaṃ. Kharalomanti thaddhalomaṃ. Dīghalomanti arassalomaṃ. Sabbaṃ itthinimittameva sandhāya vuttaṃ.	217	
PA_atk-vin01_a:2177_0	289. Vāpitaṃ kho teti asaddhammaṃ sandhāyāha, sā asallakkhetvā no ca kho paṭivuttanti	2177	
PA_atk-vin01_a:2177_1	āha. Paṭivuttaṃ nāma udakavappe bījehi appatiṭṭhitokāse pāṇakehi vināsitabīje vā	2177	
PA_atk-vin01_a:2177_2	okāse puna bījaṃ patiṭṭhāpetvā udakena āsittaṃ, thalavappe visamapatitānaṃ vā bījānaṃ	2177	
PA_atk-vin01_a:2177_3	samakaraṇatthāya puna aṭṭhadantakena samīkataṃ, tesu aññataraṃ sandhāya esā āha.	2177	
PA_atk-vin01_a:2178	Maggavatthusmiṃ maggo saṃsīdatīti aṅgajātamaggaṃ sandhāyāha. Sesaṃ uttānamevāti.	217	
PA_atk-vin01_a:2179	Duṭṭhullavācāsikkhāpadavaṇṇanā niṭṭhitā.	217	
PA_atk-vin01_a:2180	4. Attakāmapāricariyasikkhāpadavaṇṇanā	218	
PA_atk-vin01_a:2181	290. Tena samayena buddho bhagavāti attakāmasikkhāpadaṃ. Tattha kulūpakoti kulapayirupāsanako catunnaṃ paccayānaṃ atthāya kulūpasaṅkamane niccappayutto.	218	
PA_atk-vin01_a:2182_0	Cīvarapiṇḍapātasenāsanagilānapaccayabhesajjaparikkhāranti cīvarañca piṇḍapātañca	2182	
PA_atk-vin01_a:2182_1	senāsanañca gilānapaccayabhesajjaparikkhārañca. Gilānapaccayabhesajjaparikkhāranti	2182	
PA_atk-vin01_a:2182_2	cettha patikaraṇatthena paccayo, yassa kassaci sappāyassetaṃ adhivacanaṃ. Bhisakkassa	2182	
PA_atk-vin01_a:2182_3	kammaṃ tena anuññātattāti bhesajjaṃ. Gilānapaccayova bhesajjaṃ gilānapaccayabhesajjaṃ,	2182	
PA_atk-vin01_a:2182_4	yaṃkiñci gilānassa sappāyaṃ bhisakkakammaṃ telamadhuphāṇitādīti vuttaṃ hoti. Parikkhāroti	2182	
PA_atk-vin01_a:2182_5	pana “sattahi nagaraparikkhārehi suparikkhataṃ hotī”tiādīsu parivāro vuccati. “Ratho	2182	
PA_atk-vin01_a:2182_6	sīsaparikkhāro jhānakkho cakkavīriyo”tiādīsu alaṅkāro. “Ye cime pabbajitena jīvitaparikkhārā	2182	
PA_atk-vin01_a:2182_7	samudānetabbā”tiādīsu sambhāro. Idha pana sambhāropi parivāropi vaṭṭati. Tañhi gilānapaccayabhesajjaṃ	2182	
PA_atk-vin01_a:2182_8	jīvitassa parivāropi hoti jīvitavināsakābādhuppattiyā antaraṃ adatvā rakkhaṇato,	2182	
PA_atk-vin01_a:2182_9	sambhāropi yathā ciraṃ pavattati evamassa kāraṇabhāvato, tasmā parikkhāroti vuccati.	2182	
PA_atk-vin01_a:2182_10	Evaṃ gilānapaccayabhesajjañca taṃ parikkhāro cāti gilānapaccayabhesajjaparikkhāro,	21821	
PA_atk-vin01_a:2182_11	taṃ gilānapaccayabhesajjaparikkhāranti evamattho daṭṭhabbo.	21821	
PA_atk-vin01_a:2183	Vasalanti hīnaṃ lāmakaṃ. Atha vā vassatīti vasalo, paggharatīti attho, taṃ vasalaṃ, asucipaggharaṇakanti vuttaṃ hoti. Niṭṭhuhitvāti kheḷaṃ pātetvā.	218	
PA_atk-vin01_a:2184	Kassāhaṃ kena hāyāmīti ahaṃ kassā aññissā itthiyā kena bhogena vā alaṅkārena vā rūpena vā parihāyāmi, kā nāma mayā uttaritarāti dīpeti.	218	
PA_atk-vin01_a:2185_0	291. Santiketi upacāre ṭhatvā sāmantā avidūre, padabhājanepi ayamevaattho dīpito.	2185	
PA_atk-vin01_a:2185_1	Attakāmapāricariyāyāti methunadhammasaṅkhātena kāmena pāricariyā kāmapāricariyā.	2185	
PA_atk-vin01_a:2185_2	Attano atthāya kāmapāricariyā attakāmapāricariyā, attanā vā kāmitā icchitāti attakāmā,	2185	
PA_atk-vin01_a:2185_3	sayaṃ methunarāgavasena patthitāti attho. Attakāmā ca sā pāricariyā cāti attakāmapāricariyā,	2185	
PA_atk-vin01_a:2185_4	tassā attakāmapāricariyāya. Vaṇṇaṃ bhāseyyāti guṇaṃ ānisaṃsaṃ pakāseyya.	2185	
PA_atk-vin01_a:2186_0	Tatra yasmā “attano atthāya kāmapāricariyā”ti imasmiṃ atthavikappe kāmo ceva hetu	2186	
PA_atk-vin01_a:2186_1	ca pāricariyā ca attho, sesaṃ byañjanaṃ. “Attakāmā ca sā pāricariyā cāti attakāmapāricariyā”ti	2186	
PA_atk-vin01_a:2186_2	imasmiṃ atthavikappe adhippāyo ceva pāricariyā cāti attho, sesaṃ byañjanaṃ. Tasmā	2186	
PA_atk-vin01_a:2186_3	byañjane ādaraṃ akatvā atthamattameva dassetuṃ “attano kāmaṃ attano hetuṃ attano	2186	
PA_atk-vin01_a:2186_4	adhippāyaṃ attano pāricariya”nti padabhājanaṃ vuttaṃ. “Attano kāmaṃ attano hetuṃ	2186	
PA_atk-vin01_a:2186_5	attano pāricariya”nti hi vutte jānissanti paṇḍitā “ettāvatā attano atthāya kāmapāricariyā	2186	
PA_atk-vin01_a:2186_6	vuttā”ti. “Attano adhippāyaṃ attano pāricariya”nti vuttepi jānissanti “ettāvatā attanā	2186	
PA_atk-vin01_a:2186_7	icchitakāmitaṭṭhena attakāmapāricariyā vuttā”ti.	2186	
PA_atk-vin01_a:2187_0	Idāni tassā attakāmapāricariyāya vaṇṇabhāsanākāraṃ dassento “etadagga”ntiādimāha.	2187	
PA_atk-vin01_a:2187_1	Taṃ uddesatopi niddesatopi uttānatthameva. Ayaṃ panettha padasambandho ca āpattivinicchayo	2187	
PA_atk-vin01_a:2187_2	ca – etadaggaṃ…pe… paricareyyāti yā mādisaṃ sīlavantaṃ kalyāṇadhammaṃ brahmacāriṃ	2187	
PA_atk-vin01_a:2187_3	etena dhammena paricareyya, tassā evaṃ mādisaṃ paricarantiyā yā ayaṃ pāricariyā nāma,	2187	
PA_atk-vin01_a:2187_4	etadaggaṃ pāricariyānanti.	2187	
PA_atk-vin01_a:2188	Methunupasaṃhitena saṅghādisesoti evaṃ attakāmapāricariyāya vaṇṇaṃ bhāsanto ca methunupasaṃhitena methunadhammapaṭisaṃyutteneva vacanena yo bhāseyya, tassa saṅghādisesoti.	218	
PA_atk-vin01_a:2189_0	Idhāni yasmā methunupasaṃhiteneva bhāsantassa saṅghādiseso vutto, tasmā “ahampi khattiyo,	2189	
PA_atk-vin01_a:2189_1	tvampi khattiyā, arahati khattiyā khattiyassa dātuṃ samajātikattā”ti evamādīhi vacanehi	2189	
PA_atk-vin01_a:2189_2	pāricariyāya vaṇṇaṃ bhāsamānassāpi saṅghādiseso natthi. “Ahampi khattiyo”tiādike	2189	
PA_atk-vin01_a:2189_3	pana bahūpi pariyāye vatvā “arahasi tvaṃ mayhaṃ methunadhammaṃ dātu”nti evaṃ methunappaṭisaṃyutteneva	2189	
PA_atk-vin01_a:2189_4	bhāsamānassa saṅghādisesoti.	2189	
PA_atk-vin01_a:2190	Itthī ca hotītiādi pubbe vuttanayameva. Idha udāyitthero ādikammiko, tassa anāpatti ādikammikassāti.	219	
PA_atk-vin01_a:2191	Samuṭṭhānādi sabbaṃ duṭṭhullavācāsadisaṃ. Vinītavatthūni uttānatthānevāti.	219	
PA_atk-vin01_a:2192	Attakāmapāricariyasikkhāpadavaṇṇanā niṭṭhitā.	219	
PA_atk-vin01_a:2193	5. Sañcarittasikkhāpadavaṇṇanā	219	
PA_atk-vin01_a:2194_0	296. Tena samayena buddho bhagavāti sañcarittaṃ. Tattha paṇḍitāti paṇḍiccena samannāgatā	2194	
PA_atk-vin01_a:2194_1	gatimantā. Byattāti veyyattiyena samannāgatā, upāyena samannāgatā upāyaññū visāradā.	2194	
PA_atk-vin01_a:2194_2	Medhāvinīti medhāya samannāgatā, diṭṭhaṃ diṭṭhaṃ karoti. Dakkhāti chekā. Analasāti	2194	
PA_atk-vin01_a:2194_3	uṭṭhānavīriyasampannā. Channāti anucchavikā.	2194	
PA_atk-vin01_a:2195	Kismiṃ viyāti kicchaṃ viya kileso viya, hiri viya amhākaṃ hotīti adhippāyo. Kumārikāya vattunti “imaṃ tumhe gaṇhathā”ti kumārikāya kāraṇā vattuṃ.	219	
PA_atk-vin01_a:2196_0	Āvāhādīsu āvāhoti dārakassa parakulato dārikāya āharaṇaṃ. Vivāhoti attano dārikāya	2196	
PA_atk-vin01_a:2196_1	parakulapesanaṃ. Vāreyyanti “detha no dārakassa dārika”nti yācanaṃ, divasanakkhattamuhuttaparicchedakaraṇaṃ vā.	2196	
PA_atk-vin01_a:2197_0	297. Purāṇagaṇakiyāti ekassa gaṇakassa bhariyāya, sā tasmiṃ jīvamāne gaṇakīti paññāyittha,	2197	
PA_atk-vin01_a:2197_1	mate pana purāṇagaṇakīti saṅkhaṃ gatā. Tirogāmoti bahigāmo, añño gāmoti adhippāyo.	2197	
PA_atk-vin01_a:2197_2	Manussāti udāyissa imaṃ sañcarittakamme yuttapayuttabhāvaṃ jānanakamanussā.	2197	
PA_atk-vin01_a:2198_0	Suṇisabhogenāti yena bhogena suṇisā bhuñjitabbā hoti randhāpanapacāpanapaavesanādinā,	2198	
PA_atk-vin01_a:2198_1	tena bhuñjiṃsu. Tato aparena dāsibhogenāti māsātikkame yena bhogena dāsī bhuñjitabbā	2198	
PA_atk-vin01_a:2198_2	hoti khettakammakacavarachaḍḍanaudakāharaṇādinā, tena bhuñjiṃsu. Duggatāti daliddā,	2198	
PA_atk-vin01_a:2198_3	yattha vā gatā duggatā hoti tādisaṃ kulaṃ gatā. Māyyo imaṃ kumārikanti mā ayyo imaṃ	2198	
PA_atk-vin01_a:2198_4	kumārikaṃ. Āhārūpahāroti āhāro ca upahāro ca gahaṇañca dānañca, na amhehi kiñci āhaṭaṃ	2198	
PA_atk-vin01_a:2198_5	na upāhaṭaṃ tayā saddhiṃ kayavikkayo vohāro amhākaṃ natthīti dīpenti. Samaṇena bhavitabbaṃ	2198	
PA_atk-vin01_a:2198_6	abyāvaṭena, samaṇo assa susamaṇoti samaṇena nāma īdisesu kammesu abyāvaṭena abyāpārena	2198	
PA_atk-vin01_a:2198_7	bhavitabbaṃ, evaṃ bhavanto hi samaṇo susamaṇo assāti, evaṃ naṃ apasādetvā “gaccha	2198	
PA_atk-vin01_a:2198_8	tvaṃ na mayaṃ taṃ jānāmā”ti āhaṃsu.	2198	
PA_atk-vin01_a:2199	298. Sajjitoti sabbūpakaraṇasampanno maṇḍitapasādhito vā.	219	
PA_atk-vin01_a:2200_0	300. Dhuttāti itthidhuttā. Paricārentāti manāpiyesu rūpādīsu ito cito ca samantā	2200	
PA_atk-vin01_a:2200_1	indriyāni cārentā, kīḷantā abhiramantāti vuttaṃ hoti. Abbhutamakaṃsūti yadi karissati	2200	
PA_atk-vin01_a:2200_2	tvaṃ ettakaṃ jito, yadi na karissati ahaṃ ettakanti paṇamakaṃsu. Bhikkhūnaṃ pana	2200	
PA_atk-vin01_a:2200_3	abbhutaṃ kātuṃ na vaṭṭati. Yo karoti parājitena dātabbanti mahāpaccariyaṃ vuttaṃ.	2200	
PA_atk-vin01_a:2201	Kathañhi nāma ayyo udāyī taṅkhaṇikanti ettha taṅkhaṇoti acirakālo vuccati. Taṅkhaṇikanti acirakālādhikārikaṃ.	220	
PA_atk-vin01_a:2202_0	301. Sañcarittaṃ samāpajjeyyāti sañcaraṇabhāvaṃ samāpajjeyya. Yasmā pana taṃ samāpajjantena	2202	
PA_atk-vin01_a:2202_1	kenaci pesitena katthaci gantabbaṃ hoti, parato ca “itthiyā vā purisamati”nti ādivacanato	2202	
PA_atk-vin01_a:2202_2	idha itthipurisā adhippetā, tasmā tamatthaṃ dassetuṃ “itthiyā vā pahito purisassa	2202	
PA_atk-vin01_a:2202_3	santike gacchati, purisena vā pahito itthiyā santike gacchatī”ti evamassa padabhājanaṃ	2202	
PA_atk-vin01_a:2202_4	vuttaṃ. Itthiyā vā purisamatiṃ purisassa vā itthimatinti ettha āroceyyāti pāṭhaseso	2202	
PA_atk-vin01_a:2202_5	daṭṭhabbo, tenevassa padabhājane “purisassa matiṃ itthiyā āroceti, itthiyā matiṃ	2202	
PA_atk-vin01_a:2202_6	purisassa ārocetī”ti vuttaṃ.	2202	
PA_atk-vin01_a:2203_0	Idāni yadatthaṃ taṃ tesaṃ matiṃ adhippāyaṃ ajjhāsayaṃ chandaṃ ruciṃ āroceti, taṃ	2203	
PA_atk-vin01_a:2203_1	dassento “jāyattane vā jārattane vā”tiādimāha. Tattha jāyattaneti jāyābhāve. Jārattaneti	2203	
PA_atk-vin01_a:2203_2	jārabhāve. Purisassa hi matiṃ itthiyā ārocento jāyattane āroceti, itthiyā matiṃ purisassa	2203	
PA_atk-vin01_a:2203_3	ārocento jārattane āroceti; apica purisasseva matiṃ itthiyā ārocento jāyattane vā	2203	
PA_atk-vin01_a:2203_4	āroceti nibaddhabhariyābhāve, jārattane vā micchācārabhāve. Yasmā panetaṃ ārocentena	2203	
PA_atk-vin01_a:2203_5	“tvaṃ kirassa jāyā bhavissasī”tiādi vattabbaṃ hoti, tasmā taṃ vattabbatākāraṃ dassetuṃ	2203	
PA_atk-vin01_a:2203_6	“jāyattane vāti jāyā bhavissasi, jārattane vāti jārī bhavissasī”ti assa padabhājanaṃ	2203	
PA_atk-vin01_a:2203_7	vuttaṃ. Eteneva ca upāyena itthiyā matiṃ purisassa ārocanepi pati bhavissasi, sāmiko	2203	
PA_atk-vin01_a:2203_8	bhavissasi, jāro bhavissasīti vattabbatākāro veditabbo.	2203	
PA_atk-vin01_a:2204_0	Antamaso taṅkhaṇikāyapīti sabbantimena paricchedena yā ayaṃ taṅkhaṇe muhuttamatte	2204	
PA_atk-vin01_a:2204_1	paṭisaṃvasitabbato taṅkhaṇikāti vuccati, muhuttikāti attho. Tassāpi “muhuttikā bhavissasī”ti	2204	
PA_atk-vin01_a:2204_2	evaṃ purisamatiṃ ārocentassa saṅghādiseso. Etenevupāyena “muhuttiko bhavissasī”ti	2204	
PA_atk-vin01_a:2204_3	evaṃ purisassa itthimatiṃ ārocentopi saṅghādisesaṃ āpajjatīti veditabbo.	2204	
PA_atk-vin01_a:2205_0	303. Idāni “itthiyā vā purisamati”nti ettha adhippetā itthiyo pabhedato dassetvā	2205	
PA_atk-vin01_a:2205_1	tāsu sañcarittavasena āpattibhedaṃ dassetuṃ “dasa itthiyo”tiādimāha. Tattha māturakkhitāti	2205	
PA_atk-vin01_a:2205_2	mātarā rakkhitā. Yathā purisena saṃvāsaṃ na kappeti, evaṃ mātarā rakkhitā, tenassa	2205	
PA_atk-vin01_a:2205_3	padabhājanepi vuttaṃ – “mātā rakkhati gopeti issariyaṃ kāreti vasaṃ vattetī”ti. Tattha	2205	
PA_atk-vin01_a:2205_4	rakkhatīti katthaci gantuṃ na deti. Gopetīti yathā aññe na passanti, evaṃ guttaṭṭhāne	2205	
PA_atk-vin01_a:2205_5	ṭhapeti. Issariyaṃ kāretīti serivihāramassā nisedhentī abhibhavitvā pavattati. Vasaṃ	2205	
PA_atk-vin01_a:2205_6	vattetīti “idaṃ karohi, idaṃ mā akāsī”ti evaṃ attano vasaṃ tassā upari vatteti. Etenupāyena	2205	
PA_atk-vin01_a:2205_7	piturakkhitādayopi ñātabbā. Gottaṃ vā dhammo vā na rakkhati, sagottehi pana sahadhammikehi	2205	
PA_atk-vin01_a:2205_8	ca ekaṃ satthāraṃ uddissa pabbajitehi ekagaṇapariyāpannehi ca rakkhitā “gottarakkhitā	2205	
PA_atk-vin01_a:2205_9	dhammarakkhitā”ti vuccati, tasmā tesaṃ padānaṃ “sagottā rakkhantī”tiādinā nayena	2205	
PA_atk-vin01_a:2205_10	padabhājanaṃ vuttaṃ.	22051	
PA_atk-vin01_a:2206	Saha ārakkhenāti sārakkhā. Saha paridaṇḍenāti saparidaṇḍā. Tāsaṃ niddesā pākaṭāva. Imāsu dasasu pacchimānaṃ dvinnameva purisantaraṃ gacchantīnaṃ micchācāro hoti, na itarāsaṃ.	220	
PA_atk-vin01_a:2207	Dhanakkītādīsu appena vā bahunā vā dhanena kītā dhanakkītā. Yasmā pana sā na kītamattā eva saṃvāsatthāya pana kītattā bhariyā, tasmāssa niddese dhanena kiṇitvā vāsetīti vuttaṃ.	220	
PA_atk-vin01_a:2208	Chandena attano ruciyā vasatīti chandavāsinī. Yasmā pana sā na attano chandamatteneva bhariyā hoti purisena pana sampaṭicchitattā, tasmāssa niddese “piyo piyaṃ vāsetī”ti vuttaṃ.	220	
PA_atk-vin01_a:2209	Bhogena vasatīti bhogavāsinī. Udukkhalamusalādigharūpakaraṇaṃ labhitvā bhariyābhāvaṃ gacchantiyā janapaditthiyā etaṃ adhivacanaṃ.	220	
PA_atk-vin01_a:2210	Paṭena vasatīti paṭavāsinī. Nivāsanamattampi pāvuraṇamattampi labhitvā bhariyābhāvaṃ upagacchantiyā dalidditthiyā etaṃ adhivacanaṃ.	221	
PA_atk-vin01_a:2211_0	Odapattakinīti ubhinnaṃ ekissā udakapātiyā hatthe otāretvā “idaṃ udakaṃ viya saṃsaṭṭhā	2211	
PA_atk-vin01_a:2211_1	abhejjā hothā”ti vatvā pariggahitāya vohāranāmametaṃ, niddesepissa “tāya saha udakapattaṃ	2211	
PA_atk-vin01_a:2211_2	āmasitvā taṃ vāsetī”ti evamattho veditabbo.	2211	
PA_atk-vin01_a:2212	Obhaṭaṃ oropitaṃ cumbaṭamassāti obhaṭacumbaṭā, kaṭṭhahārikādīnaṃ aññatarā, yassā sīsato cumbaṭaṃ oropetvā ghare vāseti, tassā etaṃ adhivacanaṃ.	221	
PA_atk-vin01_a:2213	Dāsī cāti attanoyeva dāsī ca hoti bhariyā ca.	221	
PA_atk-vin01_a:2214	Kammakārī nāma gehe bhatiyā kammaṃ karoti, tāya saddhiṃ koci gharāvāsaṃ kappeti attano bhariyāya anatthiko hutvā. Ayaṃ vuccati “kammakārī ca bhariyā cā”ti.	221	
PA_atk-vin01_a:2215_0	Dhajena āhaṭā dhajāhaṭā, ussitaddhajāya senāya gantvā paravisayaṃ vilumpitvā ānītāti	2215	
PA_atk-vin01_a:2215_1	vuttaṃ hoti, taṃ koci bhariyaṃ karoti, ayaṃ dhajāhaṭā nāma. Muhuttikā vuttanayāeva,	2215	
PA_atk-vin01_a:2215_2	etāsaṃ dasannampi purisantaragamane micchācāro hoti. Purisānaṃ pana vīsatiyāpi etāsu	2215	
PA_atk-vin01_a:2215_3	micchācāro hoti, bhikkhuno ca sañcarittaṃ hotīti.	2215	
PA_atk-vin01_a:2216_0	305. Idāni puriso bhikkhuṃ pahiṇatītiādīsu paṭiggaṇhātīti so bhikkhu tassa purisassa	2216	
PA_atk-vin01_a:2216_1	“gaccha, bhante, itthannāmaṃ māturakkhitaṃ brūhi, hohi kira itthannāmassa bhariyā	2216	
PA_atk-vin01_a:2216_2	dhanakkītā”ti evaṃ vuttavacanaṃ “sādhu upāsakā”ti vā “hotū”ti vā “ārocessāmī”ti vā	2216	
PA_atk-vin01_a:2216_3	yena kenaci ākārena vacībhedaṃ katvā vā sīsakampanādīhi vā sampaṭicchati. Vīmaṃsatīti	2216	
PA_atk-vin01_a:2216_4	evaṃ paṭiggaṇhitvā tassā itthiyā santikaṃ gantvā taṃ sāsanaṃ āroceti. Paccāharatīti	2216	
PA_atk-vin01_a:2216_5	tena ārocite sā itthī “sādhū”ti sampaṭicchatu vā paṭikkhipatu vā lajjāya vā tuṇhī	2216	
PA_atk-vin01_a:2216_6	hotu, puna āgantvā tassa purisassa taṃ pavattiṃ āroceti.	2216	
PA_atk-vin01_a:2217_0	Ettāvatā imāya paṭiggahaṇārocanapaccāharaṇasaṅkhātāya tivaṅgasampattiyā saṅghādiseso	2217	
PA_atk-vin01_a:2217_1	hoti. Sā pana tassa bhariyā hotu vā mā vā, akāraṇametaṃ. Sace pana so māturakkhitāya	2217	
PA_atk-vin01_a:2217_2	santikaṃ pesito taṃ adisvā tassā mātuyā taṃ sāsanaṃ āroceti, bahiddhā vimaṭṭhaṃ nāma	2217	
PA_atk-vin01_a:2217_3	hoti, tasmā visaṅketanti mahāpadumatthero āha. Mahāsumatthero pana mātā vā hotu pitā	2217	
PA_atk-vin01_a:2217_4	vā antamaso gehadāsīpi añño vāpi yo koci taṃ kiriyaṃ sampādessati, tassa vuttepi	2217	
PA_atk-vin01_a:2217_5	vimaṭṭhaṃ nāma na hoti, tivaṅgasampattikāle āpattiyeva.	2217	
PA_atk-vin01_a:2218_0	Nanu yathā “buddhaṃ paccakkhāmī”ti vattukāmo virajjhitvā “dhammaṃ paccakkhāmī”ti	2218	
PA_atk-vin01_a:2218_1	vadeyya paccakkhātāvassa sikkhā. Yathā vā “paṭhamaṃ jhānaṃ samāpajjāmī”ti vattukāmo	2218	
PA_atk-vin01_a:2218_2	virajjhitvā “dutiyaṃ jhānaṃ samāpajjāmī”ti vadeyya āpannovassa pārājikaṃ. Evaṃsampadamidanti	2218	
PA_atk-vin01_a:2218_3	āha. Taṃ panetaṃ “paṭiggaṇhāti, antevāsiṃ vīmaṃsāpetvā attanā paccāharati, āpatti	2218	
PA_atk-vin01_a:2218_4	saṅghādisesassā”ti iminā sameti, tasmā subhāsitaṃ.	2218	
PA_atk-vin01_a:2219_0	Yathā ca “māturakkhitaṃ brūhī”ti vuttassa gantvā tassā ārocetuṃ samatthānaṃ mātādīnampi	2219	
PA_atk-vin01_a:2219_1	vadato visaṅketo natthi, evameva “hohi kira itthannāmassa bhariyā dhanakkītā”ti vattabbe	2219	
PA_atk-vin01_a:2219_2	“hohi kira itthannāmassa bhariyā chandavāsinī”ti evaṃ pāḷiyaṃ vuttesu chandavāsiniādīsu	2219	
PA_atk-vin01_a:2219_3	vacanesu aññataravasena vā avuttesupi “hohi kira itthannāmassa bhariyā jāyā pajāpati	2219	
PA_atk-vin01_a:2219_4	puttamātā gharaṇī gharasāminī bhattarandhikā sussūsikā paricārikā”tievamādīsu saṃvāsaparidīpakesu	2219	
PA_atk-vin01_a:2219_5	vacanesu aññataravasena vā vadantassāpi visaṅketo natthi tivaṅgasampattiyā āpattiyeva.	2219	
PA_atk-vin01_a:2219_6	“Māturakkhitaṃ brūhī”ti pesitassa pana gantvā aññāsu piturakkhitādīsu aññataraṃ vadantassa	2219	
PA_atk-vin01_a:2219_7	visaṅketaṃ. Esa nayo “piturakkhitaṃ brūhī”tiādīsupi.	2219	
PA_atk-vin01_a:2220_0	Kevalañhettha ekamūlakadumūlakādivasena “purisassa mātā bhikkhuṃ pahiṇati, māturakkhitāya	2220	
PA_atk-vin01_a:2220_1	mātā bhikkhuṃ pahiṇatī”ti evamādīnaṃ mūlaṭṭhānañca vasena peyyālabhedoyeva viseso.	2220	
PA_atk-vin01_a:2220_2	Sopi pubbe vuttanayattā pāḷianusāreneva sakkā jānitunti nāssa vibhāgaṃ dassetuṃ ādaraṃ karimha.	2220	
PA_atk-vin01_a:2221_0	338. Paṭiggaṇhātītiādīsu pana dvīsu catukkesu paṭhamacatukke ādipadena tivaṅgasampattiyā	2221	
PA_atk-vin01_a:2221_1	saṅghādiseso, majjhe dvīhi duvaṅgasampattiyā thullaccayaṃ, ante ekena ekaṅgasampattiyā	2221	
PA_atk-vin01_a:2221_2	dukkaṭaṃ. Dutiyacatukke ādipadena duvaṅgasampattiyā thullaccayaṃ, majjhe dvīhi ekaṅgasampattiyā	2221	
PA_atk-vin01_a:2221_3	dukkaṭaṃ, ante ekena aṅgābhāvato anāpatti. Tattha paṭiggaṇhātīti āṇāpakassa sāsanaṃ	2221	
PA_atk-vin01_a:2221_4	paṭiggaṇhāti. Vīmaṃsatīti pahitaṭṭhānaṃ gantvā taṃ āroceti. Paccāharatīti puna āgantvā	2221	
PA_atk-vin01_a:2221_5	mūlaṭṭhassa āroceti.	2221	
PA_atk-vin01_a:2222_0	Na paccāharatīti ārocetvā ettova pakkamati. Paṭiggaṇhāti na vīmaṃsatīti purisena	2222	
PA_atk-vin01_a:2222_1	“itthannāmaṃ gantvā brūhī”ti vuccamāno “sādhū”ti tassa sāsanaṃ paṭiggaṇhitvā taṃ	2222	
PA_atk-vin01_a:2222_2	pamussitvā vā appamussitvā vā aññena karaṇīyena tassā santikaṃ gantvā kiñcideva kathaṃ	2222	
PA_atk-vin01_a:2222_3	kathento nisīdati, ettāvatā “paṭiggaṇhāti na vīmaṃsati nāmā”ti vuccati. Atha naṃ	2222	
PA_atk-vin01_a:2222_4	sā itthī sayameva vadati “tumhākaṃ kira upaṭṭhāko maṃ gehe kātukāmo”ti evaṃ vatvā	2222	
PA_atk-vin01_a:2222_5	ca “ahaṃ tassa bhariyā bhavissāmī”ti vā “na bhavissāmī”ti vā vadati. So tassā vacanaṃ	2222	
PA_atk-vin01_a:2222_6	anabhinanditvā appaṭikkositvā tuṇhībhūtova uṭṭhāyāsanā tassa purisassa santikaṃ āgantvā	2222	
PA_atk-vin01_a:2222_7	taṃ pavattiṃ āroceti, ettāvatā “na vīmaṃsati paccāharati nāmā”ti vuccati. Na vīmaṃsati	2222	
PA_atk-vin01_a:2222_8	na paccāharatīti kevalaṃ sāsanārocanakāle paṭiggaṇhātiyeva, itaraṃ pana dvayaṃ na karoti.	2222	
PA_atk-vin01_a:2223_0	Na paṭiggaṇhāti vīmaṃsati paccāharatīti koci puriso bhikkhussa ṭhitaṭṭhāne vā nisinnaṭṭhāne	2223	
PA_atk-vin01_a:2223_1	vā tathārūpiṃ kathaṃ katheti, bhikkhu tena appahitopi pahito viya hutvā itthiyā santikaṃ	2223	
PA_atk-vin01_a:2223_2	gantvā “hohi kira itthannāmassa bhariyā”tiādinā nayena vīmaṃsitvā tassā ruciṃ vā	2223	
PA_atk-vin01_a:2223_3	aruciṃ vā puna āgantvā imassa āroceti. Teneva nayena vīmaṃsitvā apaccāharanto “na	2223	
PA_atk-vin01_a:2223_4	paṭiggaṇhāti vīmaṃsati na paccāharatī”ti vuccati. Teneva nayena gato avīmaṃsitvā	2223	
PA_atk-vin01_a:2223_5	tāya samuṭṭhāpitaṃ kathaṃ sutvā paṭhamacatukkassa tatiyapade vuttanayena āgantvā	2223	
PA_atk-vin01_a:2223_6	imassa ārocento “na paṭiggaṇhāti na vīmaṃsati paccāharatī”ti vuccati. Catutthapadaṃ pākaṭameva.	2223	
PA_atk-vin01_a:2224_0	Sambahule bhikkhū āṇāpetītiādinayā pākaṭāyeva. Yathā pana sambahulāpi ekavatthumhi	2224	
PA_atk-vin01_a:2224_1	āpajjanti, evaṃ ekassapi sambahulavatthūsu sambahulā āpattiyo veditabbā. Kathaṃ?	2224	
PA_atk-vin01_a:2224_2	Puriso bhikkhuṃ āṇāpeti “gaccha, bhante, asukasmiṃ nāma pāsāde saṭṭhimattā vā sattatimattā	2224	
PA_atk-vin01_a:2224_3	vā itthiyo ṭhitā tā vadehi, hotha kira itthannāmassa bhariyāyo”ti. So sampaṭicchitvā	2224	
PA_atk-vin01_a:2224_4	tattha gantvā ārocetvā puna taṃ sāsanaṃ paccāharati. Yattakā itthiyo tattakā āpattiyo	2224	
PA_atk-vin01_a:2224_5	āpajjati. Vuttañhetaṃ parivārepi –	2224	
PA_atk-vin01_a:2225	“Padavītihāramattena, vācāya bhaṇitena ca;	222	
PA_atk-vin01_a:2226	Sabbāni garukāni sappaṭikammāni;	222	
PA_atk-vin01_a:2227	Catusaṭṭhi āpattiyo āpajjeyya ekato;	222	
PA_atk-vin01_a:2228	Pañhāmesā kusalehi cintitā”ti. ;	222	
PA_atk-vin01_a:2229_0	Imaṃ kira atthavasaṃ paṭicca ayaṃ pañho vutto. Vacanasiliṭṭhatāya cettha “catusaṭṭhi	2229	
PA_atk-vin01_a:2229_1	āpattiyo”ti vuttaṃ. Evaṃ karonto pana satampi sahassampi āpajjatīti. Yathā ca ekena	2229	
PA_atk-vin01_a:2229_2	pesitassa ekassa sambahulāsu itthīsu sambahulā āpattiyo, evaṃ eko puriso sambahule	2229	
PA_atk-vin01_a:2229_3	bhikkhū ekissā santikaṃ peseti, sabbesaṃ saṅghādiseso. Eko sambahule bhikkhū sambahulānaṃ	2229	
PA_atk-vin01_a:2229_4	itthīnaṃ santikaṃ peseti, itthigaṇanāya saṅghādisesā. Sambahulā purisā ekaṃ bhikkhuṃ	2229	
PA_atk-vin01_a:2229_5	ekissā santikaṃ pesenti, purisagaṇanāya saṅghādisesā. Sambahulā ekaṃ sambahulānaṃ	2229	
PA_atk-vin01_a:2229_6	itthīnaṃ santikaṃ pesenti, vatthugaṇanāya saṅghādisesā. Sambahulā sambahule ekissā	2229	
PA_atk-vin01_a:2229_7	santikaṃ pesenti, vatthugaṇanāya saṅghādisesā. Sambahulā purisā sambahule bhikkhū	2229	
PA_atk-vin01_a:2229_8	sambahulānaṃ itthīnaṃ santikaṃ pesenti, vatthugaṇanāya saṅghādisesā. Esa nayo “ekā	2229	
PA_atk-vin01_a:2229_9	itthī ekaṃ bhikkhu”ntiādīsupi. Ettha ca sabhāgavibhāgatā nāma appamāṇaṃ, mātāpitunampi	2229	
PA_atk-vin01_a:2229_10	pañcasahadhammikānampi sañcarittakammaṃ karontassa āpattiyeva.	22291	
PA_atk-vin01_a:2230_0	Puriso bhikkhuṃ āṇāpeti gaccha bhanteti catukkaṃ aṅgavasena āpattibheda dassanatthaṃ	2230	
PA_atk-vin01_a:2230_1	vuttaṃ. Tassa pacchimapade antevāsī vīmaṃsitvā bahiddhā paccāharatīti āgantvā ācariyassa	2230	
PA_atk-vin01_a:2230_2	anārocetvā ettova gantvā tassa purisassa āroceti. Āpatti ubhinnaṃ thullaccayassāti	2230	
PA_atk-vin01_a:2230_3	ācariyassa paṭiggahitattā ca vīmaṃsāpitattā ca dvīhaṅgehi thullaccayaṃ, antevāsikassa	2230	
PA_atk-vin01_a:2230_4	vīmaṃsitattā ca paccāhaṭattā ca dvīhaṅgehi thullaccayaṃ. Sesaṃ pākaṭameva.	2230	
PA_atk-vin01_a:2231_0	339. Gacchanto sampādetīti paṭiggaṇhāti ceva vīmaṃsati ca. Āgacchanto visaṃvādetīti	2231	
PA_atk-vin01_a:2231_1	na paccāharati. Gacchanto visaṃvādetīti na paṭiggaṇhāti. Āgacchanto sampādetīti vīmaṃsati	2231	
PA_atk-vin01_a:2231_2	ceva paccāharati ca. Evaṃ ubhayattha dvīhaṅgehi thullaccayaṃ. Tatiyapade āpatti, catutthe anāpatti.	2231	
PA_atk-vin01_a:2232_0	340. Anāpatti saṅghassa vā cetiyassa vā gilānassa vā karaṇīyena gacchati ummattakassa	2232	
PA_atk-vin01_a:2232_1	ādikammikassāti ettha bhikkhusaṅghassa uposathāgāraṃ vā kiñci vā vippakataṃ hoti.	2232	
PA_atk-vin01_a:2232_2	Tattha kārukānaṃ bhattavetanatthāya upāsako vā upāsikāya santikaṃ bhikkhuṃ pahiṇeyya,	2232	
PA_atk-vin01_a:2232_3	uṃpāsikā vā upāsakassa, evarūpena saṅghassa karaṇīyena gacchantassa anāpatti. Cetiyakamme	2232	
PA_atk-vin01_a:2232_4	kayiramānepi eseva nayo. Gilānassa bhesajjatthāyapi upāsakena vā upāsikāya santikaṃ	2232	
PA_atk-vin01_a:2232_5	upāsikāya vā upāsakassa santikaṃ pahitassa gacchato anāpatti. Ummattakaādikammikā vuttanayā eva.	2232	
PA_atk-vin01_a:2233	Padabhājanīyavaṇṇanā niṭṭhitā.	223	
PA_atk-vin01_a:2234_0	Samuṭṭhānādīsu idaṃ sikkhāpadaṃ chasamuṭṭhānaṃ, sīsukkhipanādinā kāyavikārena sāsanaṃ	2234	
PA_atk-vin01_a:2234_1	gahetvā gantvā hatthamuddāya vīmaṃsitvā puna āgantvā hatthamuddāya eva ārocentassa	2234	
PA_atk-vin01_a:2234_2	kāyato samuṭṭhāti. Āsanasālāya nisinnassa “itthannāmā āgamissati, tassā cittaṃ jāneyyāthā”ti	2234	
PA_atk-vin01_a:2234_3	kenaci vutte “sādhū”ti sampaṭicchitvā taṃ āgataṃ vatvā tassā gatāya puna tasmiṃ purise	2234	
PA_atk-vin01_a:2234_4	āgate ārocentassa vācato samuṭṭhāti. Vācāya “sādhū”ti sāsanaṃ gahetvā aññena karaṇīyena	2234	
PA_atk-vin01_a:2234_5	tassā gharaṃ gantvā aññattha vā gamanakāle taṃ disvā vacībhedeneva vīmaṃsitvā puna	2234	
PA_atk-vin01_a:2234_6	aññeneva karaṇīyena tato apakkamma kadācideva taṃ purisaṃ disvā ārocentassāpi vācatova	2234	
PA_atk-vin01_a:2234_7	samuṭṭhāti. Paṇṇattiṃ ajānantassa pana khīṇāsavassāpi kāyavācato samuṭṭhāti. Kathaṃ?	2234	
PA_atk-vin01_a:2234_8	Sace hissa mātāpitaro kujjhitvā alaṃvacanīyā honti, tañca bhikkhuṃ gharaṃ upagataṃ	2234	
PA_atk-vin01_a:2234_9	therapitā vadati “mātā te tāta maṃ mahallakaṃ chaḍḍetvā ñātikulaṃ gatā, gaccha taṃ	2234	
PA_atk-vin01_a:2234_10	maṃ upaṭṭhātuṃ pesehī”ti. So ce gantvā taṃ vatvā puna pituno tassā āgamanaṃ vā anāgamanaṃ	22341	
PA_atk-vin01_a:2234_11	vā āroceti, saṅghādiseso. Imāni tīṇi acittakasamuṭṭhānāni.	22341	
PA_atk-vin01_a:2235_0	Paṇṇattiṃ pana jānitvā eteheva tīhi nayehi sañcarittaṃ samāpajjato kāyacittato vācācittato	2235	
PA_atk-vin01_a:2235_1	kāyavācācittato ca samuṭṭhāti. Imāni tīṇi paṇṇattijānanacittena sacittakasamuṭṭhānāni.	2235	
PA_atk-vin01_a:2235_2	Kiriyaṃ, nosaññāvimokkhaṃ, paṇṇattivajjaṃ, kāyakammaṃ, vacīkammaṃ, kusalādivasena	2235	
PA_atk-vin01_a:2235_3	cettha tīṇi cittāni, sukhādivasena tisso vedanāti.	2235	
PA_atk-vin01_a:2236	341. Vinītavatthūsu ādito vatthupañcake paṭiggahitamattattā dukkaṭaṃ.	223	
PA_atk-vin01_a:2237	Kalahavatthusmiṃ sammodanīyaṃ akāsīti taṃ saññāpetvā puna gehagamanīyaṃ	223	
PA_atk-vin01_a:2238_0	Akāsi. Nālaṃvacanīyāti na pariccattāti attho. Yā hi yathā yathā yesu yesu janapadesu	2238	
PA_atk-vin01_a:2238_1	pariccattā pariccattāva hoti, bhariyābhāvaṃ atikkamati, ayaṃ “alaṃvacanīyā”ti vuccati.	2238	
PA_atk-vin01_a:2238_2	Esā pana na alaṃvacanīyā kenacideva kāraṇena kalahaṃ katvā gatā, tenevettha bhagavā	2238	
PA_atk-vin01_a:2238_3	“anāpattī”ti āha. Yasmā pana kāyasaṃsagge yakkhiyā thullaccayaṃ vuttaṃ, tasmā duṭṭhullādīsupi	2238	
PA_atk-vin01_a:2238_4	yakkhipetiyo thullaccayavatthumevāti veditabbā. Aṭṭhakathāsu panetaṃ na vicāritaṃ.	2238	
PA_atk-vin01_a:2238_5	Sesaṃ sabbattha uttānatthamevāti.	2238	
PA_atk-vin01_a:2239	Sañcarittasikkhāpadavaṇṇanā niṭṭhitā.	223	
PA_atk-vin01_a:2240	6. Kuṭikārasikkhāpadavaṇṇanā	224	
PA_atk-vin01_a:2241_0	342. Tena samayenāti kuṭikārasikkhāpadaṃ. Tattha āḷavakāti āḷaviraṭṭhe jātā dārakā	2241	
PA_atk-vin01_a:2241_1	āḷavakā nāma, te pabbajitakālepi “āḷavakā”tveva paññāyiṃsu. Te sandhāya vuttaṃ “āḷavakā	2241	
PA_atk-vin01_a:2241_2	bhikkhū”ti. Saññācikāyoti sayaṃ yācitvā gahitūpakaraṇāyo. Kārāpentīti karontipi kārāpentipi,	2241	
PA_atk-vin01_a:2241_3	te kira sāsane vipassanādhurañca ganthadhurañcāti dvepi dhurāni chaḍḍetvā navakammameva	2241	
PA_atk-vin01_a:2241_4	dhuraṃ katvā paggaṇhiṃsu. Assāmikāyoti anissarāyo, kāretā dāyakena virahitāyoti attho.	2241	
PA_atk-vin01_a:2241_5	Attuddesikāyoti attānaṃ uddissa attano atthāya āraddhāyoti attho. Appamāṇikāyoti	2241	
PA_atk-vin01_a:2241_6	“ettakena niṭṭhaṃ gacchissantī”ti evaṃ aparicchinnappamāṇāyo, vuddhippamāṇāyo vā	2241	
PA_atk-vin01_a:2241_7	mahantappamāṇāyoti attho.	2241	
PA_atk-vin01_a:2242_0	Yācanā eva bahulā etesaṃ mandaṃ aññaṃ kammanti yācanabahulā. Evaṃ viññattibahulā	2242	
PA_atk-vin01_a:2242_1	veditabbā. Atthato panettha nānākaraṇaṃ natthi, anekakkhattuṃ “purisaṃ detha, purisatthakaraṃ	2242	
PA_atk-vin01_a:2242_2	dethā”ti yācantānametaṃ adhivacanaṃ. Tattha mūlacchejjāya purisaṃ yācituṃ na vaṭṭati,	2242	
PA_atk-vin01_a:2242_3	sahāyatthāya kammakaraṇatthāya “purisaṃ dethā”ti yācituṃ vaṭṭati. Purisatthakaranti	2242	
PA_atk-vin01_a:2242_4	purisena kātabbaṃ hatthakammaṃ vuccati, taṃ yācituṃ vaṭṭati. Hatthakammaṃ nāma kiñci	2242	
PA_atk-vin01_a:2242_5	vatthu na hoti, tasmā ṭhapetvā migaluddakamacchabandhakādīnaṃ sakakammaṃ avasesaṃ	2242	
PA_atk-vin01_a:2242_6	sabbaṃ kappiyaṃ. “Kiṃ, bhante, āgatattha kena kamma”nti pucchite vā apucchite vā	2242	
PA_atk-vin01_a:2242_7	yācituṃ vaṭṭati, viññattipaccayā doso natthi. Tasmā migaluddakādayo sakakammaṃ na	2242	
PA_atk-vin01_a:2242_8	yācitabbā, “hatthakammaṃ dethā”ti aniyametvāpi na yācitabbā; evaṃ yācitā hi te “sādhu,	2242	
PA_atk-vin01_a:2242_9	bhante”ti bhikkhū uyyojetvā migepi māretvā āhareyyuṃ. Niyametvā pana “vihāre kiñci	2242	
PA_atk-vin01_a:2242_10	kattabbaṃ atthi, tattha hatthakammaṃ dethā”ti yācitabbā. Phālanaṅgalādīni upakaraṇāni	22421	
PA_atk-vin01_a:2242_11	gahetvā kasituṃ vā vapituṃ vā lāyituṃ vā gacchantaṃ sakiccapasutampi kassakaṃ vā	22421	
PA_atk-vin01_a:2242_12	aññaṃ vā kiñci hatthakammaṃ yācituṃ vaṭṭateva. Yo pana vighāsādo vā añño vā koci	22421	
PA_atk-vin01_a:2242_13	nikkammo niratthakakathaṃ kathento niddāyanto vā viharati, evarūpaṃ ayācitvāpi “ehi	22421	
PA_atk-vin01_a:2242_14	re idaṃ vā idaṃ vā karohī”ti yadicchakaṃ kārāpetuṃ vaṭṭati.	22421	
PA_atk-vin01_a:2243_0	Hatthakammassa pana sabbakappiyabhāvadīpanatthaṃ imaṃ nayaṃ kathenti. Sace hi bhikkhu	2243	
PA_atk-vin01_a:2243_1	pāsādaṃ kāretukāmo hoti, thambhatthāya pāsāṇakoṭṭakānaṃ gharaṃ gantvā vattabbaṃ “hatthakammaṃ	2243	
PA_atk-vin01_a:2243_2	laddhuṃ vaṭṭati upāsakā”ti. Kiṃ kātabbaṃ, bhante,ti? Pāsāṇatthambhā uddharitvā dātabbāti.	2243	
PA_atk-vin01_a:2243_3	Sace te uddharitvā vā denti, uddharitvā nikkhitte attano thambhe vā denti, vaṭṭati.	2243	
PA_atk-vin01_a:2243_4	Athāpi vadanti – “amhākaṃ, bhante, hatthakammaṃ kātuṃ khaṇo natthi, aññaṃ uddharāpetha,	2243	
PA_atk-vin01_a:2243_5	tassa mūlaṃ dassāmā”ti uddharāpetvā “pāsāṇatthambhe uddhaṭamanussānaṃ mūlaṃ dethā”ti	2243	
PA_atk-vin01_a:2243_6	vattuṃ vaṭṭati. Etenevupāyena pāsādadārūnaṃ atthāya vaḍḍhakīnaṃ santikaṃ iṭṭhakatthāya	2243	
PA_atk-vin01_a:2243_7	iṭṭhakavaḍḍhakīnaṃ chadanatthāya gehacchādakānaṃ cittakammatthāya cittakārānanti	2243	
PA_atk-vin01_a:2243_8	yena yena attho hoti, tassa tassa atthāya tesaṃ tesaṃ sippakārakānaṃ santikaṃ gantvā	2243	
PA_atk-vin01_a:2243_9	hatthakammaṃ yācituṃ vaṭṭati. Hatthakammayācanavasena ca mūlacchejjāya vā bhattavetanānuppadānena	2243	
PA_atk-vin01_a:2243_10	vā laddhampi sabbaṃ gahetuṃ vaṭṭati. Araññato āharāpentena ca sabbaṃ anajjhāvutthakaṃ āharāpetabbaṃ.	22431	
PA_atk-vin01_a:2244_0	Na kevalañca pāsādaṃ kāretukāmena mañcapīṭhapattaparissāvanadhamakarakacīvarādīni	2244	
PA_atk-vin01_a:2244_1	kārāpetukāmenāpi dārulohasuttādīni labhitvā te te sippakārake upasaṅkamitvā vuttanayeneva	2244	
PA_atk-vin01_a:2244_2	hatthakammaṃ yācitabbaṃ. Hatthakammayācanavasena ca mūlacchejjāya vā bhattavetanānuppadānena	2244	
PA_atk-vin01_a:2244_3	vā laddhampi sabbaṃ gahetabbaṃ. Sace pana kātuṃ na icchanti, bhattavetanaṃ paccāsīsanti,	2244	
PA_atk-vin01_a:2244_4	akappiyakahāpaṇādi na dātabbaṃ. Bhikkhācāravattena taṇḍulādīni pariyesitvā dātuṃ vaṭṭati.	2244	
PA_atk-vin01_a:2245_0	Hatthakammavasena pattaṃ kāretvā tatheva pācetvā navapakkassa pattassa puñchanatelatthāya	2245	
PA_atk-vin01_a:2245_1	antogāmaṃ paviṭṭhena “bhikkhāya āgato”ti sallakkhetvā yāguyā vā bhatte vā ānīte hatthena	2245	
PA_atk-vin01_a:2245_2	patto pidhātabbo. Sace upāsikā “kiṃ, bhante”ti pucchati, “navapakko patto puñchanatelena	2245	
PA_atk-vin01_a:2245_3	attho”ti vattabbaṃ. Sace sā “dehi, bhante”ti pattaṃ gahetvā telena puñchitvā yāguyā	2245	
PA_atk-vin01_a:2245_4	vā bhattassa vā pūretvā deti, viññatti nāma na hoti, gahetuṃ vaṭṭatīti.	2245	
PA_atk-vin01_a:2246_0	Bhikkhū pageva piṇḍāya caritvā āsanasālaṃ gantvā āsanaṃ apassantā tiṭṭhanti. Tatra	2246	
PA_atk-vin01_a:2246_1	ce upāsakā bhikkhū ṭhite disvā sayameva āsanāni āharāpenti, nisīditvā gacchantehi	2246	
PA_atk-vin01_a:2246_2	āpucchitvā gantabbaṃ. Anāpucchā gatānampi naṭṭhaṃ gīvā na hoti, āpucchitvā gamanaṃ	2246	
PA_atk-vin01_a:2246_3	pana vattaṃ. Sace bhikkhūhi “āsanāni āharathā”ti vuttehi āhaṭāni honti, āpucchitvāva	2246	
PA_atk-vin01_a:2246_4	gantabbaṃ. Anāpucchā gatānaṃ vattabhedo ca naṭṭhañca gīvāti. Attharaṇakojavādīsupi eseva nayo.	2246	
PA_atk-vin01_a:2247_0	Makkhikāyo bahukā honti, “makkhikābījaniṃ āharathā”ti vattabbaṃ. Pucimandasākhādīni	2247	
PA_atk-vin01_a:2247_1	āharanti, kappiyaṃ kārāpetvā paṭiggahetabbāni. Āsanasālāya udakabhājanaṃ rittaṃ hoti,	2247	
PA_atk-vin01_a:2247_2	“dhamakaraṇaṃ gaṇhā”ti na vattabbaṃ. Dhamakarakañhi rittabhājane pakkhipanto bhindeyya	2247	
PA_atk-vin01_a:2247_3	“nadiṃ vā taḷākaṃ vā gantvā pana udakaṃ āharā”ti vattuṃ vaṭṭati. “Gehato āharā”ti	2247	
PA_atk-vin01_a:2247_4	neva vattuṃ vaṭṭati, na āhaṭaṃ paribhuñjitabbaṃ. Āsanasālāyaṃ vā araññake vā bhattakiccaṃ	2247	
PA_atk-vin01_a:2247_5	karontehi tatthajātakaṃ anajjhāvutthakaṃ yaṃkiñci uttaribhaṅgārahaṃ pattaṃ vā phalaṃ	2247	
PA_atk-vin01_a:2247_6	vā sace kiñci kammaṃ karontaṃ āharāpeti, hatthakammavasena āharāpetvā paribhuñjituṃ	2247	
PA_atk-vin01_a:2247_7	vaṭṭati. Alajjīhi pana bhikkhūhi vā sāmaṇerehi vā hatthakammaṃ na kāretabbaṃ. Ayaṃ	2247	
PA_atk-vin01_a:2247_8	tāva purisatthakare nayo.	2247	
PA_atk-vin01_a:2248_0	Goṇaṃ pana aññātakaappavāritaṭṭhānato āharāpetuṃ na vaṭṭati, āharāpentassa dukkaṭaṃ.	2248	
PA_atk-vin01_a:2248_1	Ñātipavāritaṭṭhānatopi mūlacchejjāya yācituṃ na vaṭṭati, tāvakālikanayena sabbattha	2248	
PA_atk-vin01_a:2248_2	vaṭṭati. Evaṃ āharāpitañca goṇaṃ rakkhitvā jaggitvā sāmikā paṭicchāpetabbā. Sacassa	2248	
PA_atk-vin01_a:2248_3	pādo vā siṅgaṃ vā bhijjati vā nassati vā sāmikā ce sampaṭicchanti, iccetaṃ kusalaṃ.	2248	
PA_atk-vin01_a:2248_4	No ce sampaṭicchanti, gīvā hoti. Sace “tumhākaṃyeva demā”ti vadanti na sampaṭicchitabbaṃ.	2248	
PA_atk-vin01_a:2248_5	“Vihārassa demā”ti vutte pana “ārāmikānaṃ ācikkhatha jagganatthāyā”ti vattabbaṃ.	2248	
PA_atk-vin01_a:2249_0	“Sakaṭaṃ dethā”tipi aññātakaappavārite vattuṃ na vaṭṭati, viññattieva hoti dukkaṭaṃ	2249	
PA_atk-vin01_a:2249_1	āpajjati. Ñātipavāritaṭṭhāne pana vaṭṭati, tāvakālikaṃ vaṭṭati kammaṃ katvā puna	2249	
PA_atk-vin01_a:2249_2	dātabbaṃ. Sace nemiyādīni bhijjanti pākatikāni katvā dātabbaṃ. Naṭṭhe gīvā hoti.	2249	
PA_atk-vin01_a:2249_3	“Tumhākameva demā”ti vutte dārubhaṇḍaṃ nāma sampaṭicchituṃ vaṭṭati. Esa nayo vāsipharasukuṭhārīkudālanikhādanesu.	2249	
PA_atk-vin01_a:2249_4	Valliādīsu ca parapariggahitesu. Garubhaṇḍappahonakesuyeva ca valliādīsu viññatti hoti, na tato oraṃ.	2249	
PA_atk-vin01_a:2250_0	Anajjhāvutthakaṃ pana yaṃkiñci āharāpetuṃ vaṭṭati. Rakkhitagopitaṭṭhāneyeva hi viññatti	2250	
PA_atk-vin01_a:2250_1	nāma vuccati. Sā dvīsu paccayesu sabbena sabbaṃ na vaṭṭati, senāsanapaccaye pana	2250	
PA_atk-vin01_a:2250_2	“āhara dehī”ti viññattimattameva na vaṭṭati, parikathobhāsanimittakammāni vaṭṭanti.	2250	
PA_atk-vin01_a:2250_3	Tattha uposathāgāraṃ vā bhojanasālaṃ vā aññaṃ vā yaṃkiñci senāsanaṃ icchato “imasmiṃ	2250	
PA_atk-vin01_a:2250_4	vata okāse evarūpaṃ senāsanaṃ kātuṃ vaṭṭatī”ti vā “yutta”nti vā “anurūpa”nti vātiādinā	2250	
PA_atk-vin01_a:2250_5	nayena vacanaṃ parikathā nāma. “Upāsakā tumhe kuhiṃ vasathā”ti? “Pāsāde, bhante”ti.	2250	
PA_atk-vin01_a:2250_6	“Kiṃ bhikkhūnaṃ pana upāsakā pāsādo na vaṭṭatī”ti evamādivacanaṃ obhāso nāma. Manusse	2250	
PA_atk-vin01_a:2250_7	disvā rajjuṃ pasāreti, khīle ākoṭāpeti. “Kiṃ idaṃ, bhante”ti vutte “idha āvāsaṃ karissāmā”ti	2250	
PA_atk-vin01_a:2250_8	evamādikaraṇaṃ pana nimittakammaṃ nāma. Gilānapaccaye pana viññattipi vaṭṭati, pageva parikathādīni.	2250	
PA_atk-vin01_a:2251_0	Manussā upaddutā yācanāya upaddutā viññattiyāti tesaṃ bhikkhūnaṃ tāya yācanāya ca	2251	
PA_atk-vin01_a:2251_1	viññattiyā ca pīḷitā. Ubbijjantipīti “kiṃ nu āharāpessantī”ti ubbegaṃ iñjanaṃ calanaṃ	2251	
PA_atk-vin01_a:2251_2	paṭilabhanti. Uttasantipīti ahiṃ viya disvā sahasā tasitvā ukkamanti. Palāyantipīti	2251	
PA_atk-vin01_a:2251_3	dūratova yena vā tena vā palāyanti. Aññenapi gacchantīti yaṃ maggaṃ paṭipannā taṃ	2251	
PA_atk-vin01_a:2251_4	pahāya nivattitvā vāmaṃ vā dakkhiṇaṃ vā gahetvā gacchanti, dvārampi thakenti.	2251	
PA_atk-vin01_a:2252_0	344. Bhūtapubbaṃ bhikkhaveti iti bhagavā te bhikkhū garahitvā tadanurūpañca dhammiṃ	2252	
PA_atk-vin01_a:2252_1	kathaṃ katvā punapi viññattiyā dosaṃ pākaṭaṃ kurumāno iminā “bhūtapubbaṃ bhikkhave”tiādinā	2252	
PA_atk-vin01_a:2252_2	nayena tīṇi vatthūni dassesi. Tattha maṇikaṇṭhoti so kira nāgarājā sabbakāmadadaṃ	2252	
PA_atk-vin01_a:2252_3	mahagghaṃ maṇiṃ kaṇṭhe pilandhitvā carati, tasmā “maṇikaṇṭho” tveva paññāyittha.	2252	
PA_atk-vin01_a:2252_4	Uparimuddhani mahantaṃ phaṇaṃ karitvā aṭṭhāsīti so kira tesaṃ dvinnaṃ isīnaṃ kaniṭṭho	2252	
PA_atk-vin01_a:2252_5	isi mettāvihārī ahosi, tasmā nāgarājā nadito uttaritvā devavaṇṇaṃ nimminitvā tassa	2252	
PA_atk-vin01_a:2252_6	santike nisīditvā sammodanīyaṃ kathaṃ katvā taṃ devavaṇṇaṃ pahāya sakavaṇṇameva upagantvā	2252	
PA_atk-vin01_a:2252_7	taṃ isiṃ parikkhipitvā pasannākāraṃ karonto uparimuddhani mahantaṃ phaṇaṃ karitvā	2252	
PA_atk-vin01_a:2252_8	chattaṃ viya dhārayamāno muhuttaṃ ṭhatvā pakkamati, tena vuttaṃ “uparimuddhani mahantaṃ	2252	
PA_atk-vin01_a:2252_9	phaṇaṃ karitvā aṭṭhāsī”ti. Maṇimassa kaṇṭhe pilandhananti maṇiṃ assa kaṇṭhe pilandhitaṃ,	2252	
PA_atk-vin01_a:2252_10	āmukkanti attho. Ekamantaṃ aṭṭhāsīti tena devavaṇṇena āgantvā tāpasena saddhiṃ sammodamāno	22521	
PA_atk-vin01_a:2252_11	ekasmiṃ padese aṭṭhāsi.	22521	
PA_atk-vin01_a:2253_0	Mamannapānanti mama annañca pānañca. Vipulanti bahulaṃ. Uḷāranti paṇītaṃ. Atiyācakosīti	2253	
PA_atk-vin01_a:2253_1	ativiya yācako, asi punappunaṃ yācasīti vuttaṃ hoti. Susūti taruṇo, thāmasampanno	2253	
PA_atk-vin01_a:2253_2	yobbanappattapuriso. Sakkharā vuccati kāḷasilā, tattha dhoto asi “sakkharadhoto nāmā”ti	2253	
PA_atk-vin01_a:2253_3	vuccati, sakkharadhoto pāṇimhi assāti sakkharadhotapāṇi, pāsāṇe dhotanisitakhaggahatthoti	2253	
PA_atk-vin01_a:2253_4	attho. Yathā so asihattho puriso tāseyya, evaṃ tāsesi maṃ selaṃ yācamāno, maṇiṃ yācantoti attho.	2253	
PA_atk-vin01_a:2254	Na taṃ yāceti taṃ na yāceyya. Kataraṃ? Yassa piyaṃ jigīseti yaṃ assa sattassa piyanti jāneyya.	225	
PA_atk-vin01_a:2255	Kimaṅgaṃ pana manussabhūtānanti manussabhūtānaṃ amanāpāti kimevettha vattabbaṃ.	225	
PA_atk-vin01_a:2256_0	345. Sakuṇasaṅghassa saddena ubbāḷhoti so kira sakuṇasaṅgho paṭhamayāmañca pacchimayāmañca	2256	
PA_atk-vin01_a:2256_1	nirantaraṃ saddameva karoti, so bhikkhu tena saddena pīḷito hutvā bhagavato santikaṃ	2256	
PA_atk-vin01_a:2256_2	agamāsi. Tenāha – “yenāhaṃ tenupasaṅkamī”ti.	2256	
PA_atk-vin01_a:2257_0	Kuto ca tvaṃ bhikkhu āgacchasīti ettha nisinno so bhikkhu na āgacchati vattamānasamīpe	2257	
PA_atk-vin01_a:2257_1	pana evaṃ vattuṃ labbhati. Tenāha – “kuto ca tvaṃ bhikkhu āgacchasī”ti, kuto āgatosīti	2257	
PA_atk-vin01_a:2257_2	attho. Tato ahaṃ bhagavā āgacchāmīti etthāpi so eva nayo. Ubbāḷhoti pīḷito, ukkaṇṭhāpito hutvāti attho.	2257	
PA_atk-vin01_a:2258	So sakuṇasaṅgho “bhikkhu pattaṃ yācatī”ti ettha na te sakuṇā bhikkhuno vacanaṃ jānanti, bhagavā pana attano ānubhāvena yathā jānanti tathā akāsi.	225	
PA_atk-vin01_a:2259_0	346. Apāhaṃ te na jānāmīti api ahaṃ te jane “ke vā ime, kassa vā ime”ti na jānāmi.	2259	
PA_atk-vin01_a:2259_1	Saṅgamma yācantīti samāgantvā vaggavaggā hutvā yācanti. Yācako appiyo hotīti yo yācati	2259	
PA_atk-vin01_a:2259_2	so appiyo hoti. Yācaṃ adadamappiyoti yācanti yācitaṃ vuccati, yācitamatthaṃ adadantopi	2259	
PA_atk-vin01_a:2259_3	appiyo hoti. Atha vā yācanti yācantassa, adadamappiyoti adento appiyo hoti. Mā me	2259	
PA_atk-vin01_a:2259_4	videssanā ahūti mā me appiyabhāvo ahu, ahaṃ vā tava, tvaṃ vā mama videsso appiyo mā ahosīti attho.	2259	
PA_atk-vin01_a:2260	347. Dussaṃharānīti kasigorakkhādīhi upāyehi dukkhena saṃharaṇīyāni.	226	
PA_atk-vin01_a:2261_0	348-9. Saññācikāya pana bhikkhunāti ettha saññācikā nāma sayaṃ pavattitayācanā vuccati,	2261	
PA_atk-vin01_a:2261_1	tasmā “saññācikāyā”ti attano yācanāyāti vuttaṃ hoti, sayaṃ yācitakehi upakaraṇehīti	2261	
PA_atk-vin01_a:2261_2	attho. Yasmā pana sā sayaṃyācitakehi kayiramānā sayaṃ yācitvā kayiramānā hoti, tasmā	2261	
PA_atk-vin01_a:2261_3	taṃ atthapariyāyaṃ dassetuṃ “sayaṃ yācitvā purisampī”ti evamassa padabhājanaṃ vuttaṃ.	2261	
PA_atk-vin01_a:2262	Ullittāti antolittā. Avalittāti bahilittā. Ullittāvalittāti antarabāhiralittāti vuttaṃ hoti.	226	
PA_atk-vin01_a:2263_0	Kārayamānenāti imassa padabhājane “kārāpentenā”ti ettakameva vattabbaṃ siyā, evañhi	2263	
PA_atk-vin01_a:2263_1	byañjanaṃ sameti. Yasmā pana saññācikāya kuṭiṃ karontenāpi idha vuttanayeneva paṭipajjitabbaṃ,	2263	
PA_atk-vin01_a:2263_2	tasmā karonto vā hotu kārāpento vā ubhopete “kārayamānenā”ti imināva padena saṅgahitāti	2263	
PA_atk-vin01_a:2263_3	etamatthaṃ dassetuṃ “karonto vā kārāpento vā”ti vuttaṃ. Yadi pana karontena vā kārāpentena	2263	
PA_atk-vin01_a:2263_4	vāti vadeyya, byañjanaṃ vilomitaṃ bhaveyya, na hi kārāpento karonto nāma hoti, tasmā	2263	
PA_atk-vin01_a:2263_5	atthamattamevettha dassitanti veditabbaṃ.	2263	
PA_atk-vin01_a:2264_0	Attuddesanti “mayhaṃ esā”ti evaṃ attā uddeso assāti attuddesā, taṃ attuddesaṃ. Yasmā	2264	
PA_atk-vin01_a:2264_1	pana yassā attā uddeso sā attano atthāya hoti, tasmā atthapariyāyaṃ dassento “attuddesanti	2264	
PA_atk-vin01_a:2264_2	attano atthāyā”ti āha. Pamāṇikā kāretabbāti pamāṇayuttā kāretabbā. Tatridaṃ pamāṇanti	2264	
PA_atk-vin01_a:2264_3	tassā kuṭiyā idaṃ pamāṇaṃ. Sugatavidatthiyāti sugatavidatthi nāma idāni majjhimassa	2264	
PA_atk-vin01_a:2264_4	purisassa tisso vidatthiyo vaḍḍhakīhatthena diyaḍḍho hattho hoti. Bāhirimena mānenāti	2264	
PA_atk-vin01_a:2264_5	kuṭiyā bahikuṭṭamānena dvādasa vidatthiyo, minantena pana sabbapaṭhamaṃ dinno mahāmattikapariyanto	2264	
PA_atk-vin01_a:2264_6	na gahetabbo. Thusapiṇḍapariyantena minitabbaṃ. Thusapiṇḍassaupari setakammaṃ abbohārikaṃ.	2264	
PA_atk-vin01_a:2264_7	Sace thusapiṇḍena anatthiko mahāmattikāya eva niṭṭhāpeti, mahāmattikāva paricchedo.	2264	
PA_atk-vin01_a:2265_0	Tiriyanti vitthārato. Sattāti satta sugatavidatthiyo. Antarāti imassa pana ayaṃ niddeso,	2265	
PA_atk-vin01_a:2265_1	“abbhantarimena mānenā”ti, kuṭṭassa bahi antaṃ aggahetvā abbhantarimena antena miniyamāne	2265	
PA_atk-vin01_a:2265_2	tiriyaṃ satta sugatavidatthiyo pamāṇanti vuttaṃ hoti.	2265	
PA_atk-vin01_a:2266_0	Yo pana lesaṃ oḍḍento yathāvuttappamāṇameva karissāmīti dīghato ekādasa vidatthiyo	2266	
PA_atk-vin01_a:2266_1	tiriyaṃ aṭṭha vidatthiyo, dīghato vā terasa vidatthiyo tiriyaṃ cha vidatthiyo kareyya,	2266	
PA_atk-vin01_a:2266_2	na vaṭṭati. Ekatobhāgena atikkantampi hi pamāṇaṃ atikkantameva hoti. Tiṭṭhatu vidatthi,	2266	
PA_atk-vin01_a:2266_3	kesaggamattampi dīghato vā hāpetvā tiriyaṃ tiriyato vā hāpetvā dīghaṃ vaḍḍhetuṃ na	2266	
PA_atk-vin01_a:2266_4	vaṭṭati, ko pana vādo ubhato vaḍḍhane? Vuttañhetaṃ – “āyāmato vā vitthārato vā antamaso	2266	
PA_atk-vin01_a:2266_5	kesaggamattampi atikkamitvā karoti vā kārāpeti vā payoge dukkaṭa”ntiādi. Yathāvuttappamāṇā	2266	
PA_atk-vin01_a:2266_6	eva pana vaṭṭati. Yā pana dīghato saṭṭhihatthāpi hoti tiriyaṃ tihatthā vā ūnakacatuhatthā	2266	
PA_atk-vin01_a:2266_7	vā yattha pamāṇayutto mañco ito cito ca na parivattati, ayaṃ kuṭīti saṅkhyaṃ na gacchati,	2266	
PA_atk-vin01_a:2266_8	tasmā ayampi vaṭṭati. Mahāpaccariyaṃ pana pacchimakoṭiyā catuhatthavitthārā vuttā,	2266	
PA_atk-vin01_a:2266_9	tato heṭṭhā akuṭi. Pamāṇikāpi pana adesitavatthukā vā sārambhā vā aparikkamanā vā	2266	
PA_atk-vin01_a:2266_10	na vaṭṭati. Pamāṇikā desitavatthukā anārambhā saparikkamanāva vaṭṭati. Pamāṇato ūnatarampi	22661	
PA_atk-vin01_a:2266_11	catuhatthaṃ pañcahatthampi karontena desitavatthukāva kāretabbā. Pamāṇātikkantañca	22661	
PA_atk-vin01_a:2266_12	pana karonto lepapariyosāne garukaṃ āpattiṃ āpajjati.	22661	
PA_atk-vin01_a:2267_0	Tattha lepo ca alepo ca lepokāso ca alepokāso ca veditabbo. Seyyathidaṃ – lepoti	2267	
PA_atk-vin01_a:2267_1	dve lepā – mattikālepo ca sudhālepo ca. Ṭhapetvā pana ime dve lepe avaseso bhasmagomayādibhedo	2267	
PA_atk-vin01_a:2267_2	lepo, alepo. Sacepi kalalalepo hoti, alapo eva. Lepokāsoti bhittiyo ceva chadanañca,	2267	
PA_atk-vin01_a:2267_3	ṭhapetvā pana bhitticchadane avaseso thambhatulāpiṭṭhasaṅghāṭavātapānadhūmacchiddādi	2267	
PA_atk-vin01_a:2267_4	alepāraho okāso sabbopi alepokāsoti veditabbo.	2267	
PA_atk-vin01_a:2268_0	Bhikkhū abhinetabbā vatthudesanāyāti yasmiṃ ṭhāne kuṭiṃ kāretukāmo hoti, tattha vatthudesanatthāya	2268	
PA_atk-vin01_a:2268_1	bhikkhū netabbā. Tena kuṭikārakenātiādi pana yena vidhinā te bhikkhū abhinetabbā,	2268	
PA_atk-vin01_a:2268_2	tassa dassanatthaṃ vuttaṃ. Tattha kuṭivatthuṃ sodhetvāti na visamaṃ araññaṃ bhikkhū	2268	
PA_atk-vin01_a:2268_3	gahetvā gantabbaṃ, kuṭivatthuṃ pana paṭhamameva sodhetvā samatalaṃ sīmamaṇḍalasadisaṃ	2268	
PA_atk-vin01_a:2268_4	katvā pacchā saṅghaṃ upasaṅkamitvā yācitvā netabbāti dasseti. Evamassa vacanīyoti	2268	
PA_atk-vin01_a:2268_5	saṅgho evaṃ vattabbo assa. Parato pana “dutiyampi yācitabbā”ti bhikkhū sandhāya bahuvacanaṃ	2268	
PA_atk-vin01_a:2268_6	vuttaṃ. No ce sabbo saṅgho ussahatīti sace sabbo saṅgho na icchati, sajjhāyamanasikārādīsu	2268	
PA_atk-vin01_a:2268_7	uyyuttā te te bhikkhū honti. Sārambhaṃ anārambhanti saupaddavaṃ anupaddavaṃ. Saparikkamanaṃ	2268	
PA_atk-vin01_a:2268_8	aparikkamananti saupacāraṃ anupacāraṃ.	2268	
PA_atk-vin01_a:2269_0	Pattakallanti patto kālo imassa olokanassāti pattakālaṃ, pattakālameva pattakallaṃ.	2269	
PA_atk-vin01_a:2269_1	Idañca vatthuṃolokanatthāya sammutikammaṃ anusāvanānayena oloketvāpi kātuṃ vaṭṭati.	2269	
PA_atk-vin01_a:2269_2	Parato pana vatthudesanākammaṃ yathāvuttāya eva ñattiyā ca anusāvanāya ca kātabbaṃ,	2269	
PA_atk-vin01_a:2269_3	oloketvā kātuṃ na vaṭṭati.	2269	
PA_atk-vin01_a:2270_0	353. Kipillikānanti rattakāḷapiṅgalādibhedānaṃ yāsaṃ kāsañci kipillikānaṃ. Kipīllakānantipi	2270	
PA_atk-vin01_a:2270_1	pāṭho. Āsayoti nibaddhavasanaṭṭhānaṃ, yathā ca kipillikānaṃ evaṃ upacikādīnampi nibaddhavasanaṭṭhānaṃyeva	2270	
PA_atk-vin01_a:2270_2	āsayo veditabbo. Yattha pana te gocaratthāya āgantvā gacchanti, sabbesampi tādiso	2270	
PA_atk-vin01_a:2270_3	sañcaraṇappadeso avārito, tasmā tattha apanetvā sodhetvā kātuṃ vaṭṭati. Imāni tāva	2270	
PA_atk-vin01_a:2270_4	cha ṭhānānisattānuddayāya paṭikkhittāni.	2270	
PA_atk-vin01_a:2271_0	Hatthīnaṃ vāti hatthīnaṃ pana nibaddhavasanaṭṭhānampi nibaddhagocaraṭṭhānampi na	2271	
PA_atk-vin01_a:2271_1	vaṭṭati, sīhādīnaṃ āsayo ca gocarāya pakkamantānaṃ nibaddhagamanamaggo ca na vaṭṭati.	2271	
PA_atk-vin01_a:2271_2	Etesaṃ gocarabhūmi na gahitā. Yesaṃ kesañcīti aññesampi vāḷānaṃ tiracchānagatānaṃ.	2271	
PA_atk-vin01_a:2271_3	Imāni satta ṭhānāni sappaṭibhayāni bhikkhūnaṃ ārogyatthāya paṭikkhittāni. Sesāni	2271	
PA_atk-vin01_a:2271_4	nānāupaddavehi saupaddavāni. Tattha pubbaṇṇanissitanti pubbaṇṇaṃ nissitaṃ sattannaṃ	2271	
PA_atk-vin01_a:2271_5	dhaññānaṃ viruhanakakhettasāmantā ṭhitaṃ. Eseva nayo aparaṇṇanissitādīsupi. Ettha	2271	
PA_atk-vin01_a:2271_6	pana abbhāghātanti kāraṇāgharaṃ verigharaṃ, corānaṃ māraṇatthāya katanti kurundiādīsu.	2271	
PA_atk-vin01_a:2272	Āghātananti dhammagandhikā vuccati. Susānanti mahāsusānaṃ. Saṃsaraṇanti anibbijjhagamanīyo gatapaccāgatamaggo vuccati. Sesaṃ uttānameva.	227	
PA_atk-vin01_a:2273_0	Na sakkā hoti yathāyuttena sakaṭenāti dvīhi balibaddehi yuttena sakaṭena ekaṃ cakkaṃ	2273	
PA_atk-vin01_a:2273_1	nibbodakapatanaṭṭhāne ekaṃ bahi katvā āvijjituṃ na sakkā hoti. Kurundiyaṃ pana “catūhi	2273	
PA_atk-vin01_a:2273_2	yuttenā”ti vuttaṃ. Samantā nisseṇiyā anuparigantunti nisseṇiyaṃ ṭhatvā gehaṃ chādentehi	2273	
PA_atk-vin01_a:2273_3	na sakkā hoti samantā nisseṇiyā āvijjituṃ. Iti evarūpe sārambhe ca aparikkamane ca	2273	
PA_atk-vin01_a:2273_4	ṭhāne na kāretabbā. Anārambhe pana saparikkamane kāretabbā, taṃ vuttapaṭipakkhanayena pāḷiyaṃ āgatameva.	2273	
PA_atk-vin01_a:2274	Puna saññācikā nāmāti evamādi “sārambhe ce bhikkhu vatthusmiṃ aparikkamane saññācikāya kuṭiṃ kāreyyā”ti evaṃ vuttasaṃyācikādīnaṃ atthappakāsanatthaṃ vuttaṃ.	227	
PA_atk-vin01_a:2275_0	Payoge dukkaṭanti evaṃ adesitavatthukaṃ vā pamāṇātikkantaṃ vā kuṭiṃ kāressāmīti araññato	2275	
PA_atk-vin01_a:2275_1	rukkhā haraṇatthāya vāsiṃ vā pharasuṃ vā niseti dukkaṭaṃ, araññaṃ pavisati dukkaṭaṃ,	2275	
PA_atk-vin01_a:2275_2	tattha allatiṇāni chindati dukkaṭena saddhiṃ pācittiyaṃ, sukkhāni chindati dukkaṭaṃ.	2275	
PA_atk-vin01_a:2275_3	Rukkhesupi eseva nayo. Bhūmiṃ sodheti khaṇati, paṃsuṃ uddharati, cināti; evaṃ yāva	2275	
PA_atk-vin01_a:2275_4	pācīraṃ bandhati tāva pubbapayogo nāma hoti. Tasmiṃ pubbapayoge sabbattha pācittiyaṭṭhāne	2275	
PA_atk-vin01_a:2275_5	dukkaṭena saddhiṃ pācittiyaṃ, dukkaṭaṭṭhāne dukkaṭaṃ, tato paṭṭhāya sahapayogo nāma.	2275	
PA_atk-vin01_a:2275_6	Tattha thambhehi kātabbāya thambhaṃ ussāpeti, dukkaṭaṃ. Iṭṭhakāhi cinitabbāya iṭṭhakaṃ	2275	
PA_atk-vin01_a:2275_7	ācināti, dukkaṭaṃ. Evaṃ yaṃ yaṃ upakaraṇaṃ yojeti, sabbattha payoge payoge dukkaṭaṃ.	2275	
PA_atk-vin01_a:2275_8	Tacchantassa hatthavāre hatthavāre tadatthāya gacchantassa pade pade dukkaṭaṃ. Evaṃ	2275	
PA_atk-vin01_a:2275_9	kataṃ pana dārukuṭṭikaṃ vā iṭṭhakakuṭṭikaṃ vā silākuṭṭikaṃ vā antamaso paṇṇasālampi	2275	
PA_atk-vin01_a:2275_10	sabhitticchadanaṃ limpissāmīti sudhāya vā mattikāya vā limpantassa payoge payoge	22751	
PA_atk-vin01_a:2275_11	yāva thullaccayaṃ na hoti, tāva dukkaṭaṃ. Etaṃ pana dukkaṭaṃ mahālepeneva vaṭṭati,	22751	
PA_atk-vin01_a:2275_12	setarattavaṇṇakaraṇe vā cittakamme vā anāpatti.	22751	
PA_atk-vin01_a:2276_0	Ekaṃ piṇḍaṃ anāgateti yo sabbapacchimo eko lepapiṇḍo, taṃ ekaṃ piṇḍaṃ asampatte kuṭikamme.	2276	
PA_atk-vin01_a:2276_1	Idaṃ vuttaṃ hoti, idāni dvīhi piṇḍehi niṭṭhānaṃ gamissatīti tesu paṭhamapiṇḍadāne thullaccayanti.	2276	
PA_atk-vin01_a:2277_0	Tasmiṃ piṇḍe āgateti yaṃ ekaṃ piṇḍaṃ anāgate kuṭikamme thullaccayaṃ hoti, tasmiṃ	2277	
PA_atk-vin01_a:2277_1	avasānapiṇḍe āgate dinne ṭhapite lepassa ghaṭitattā āpatti saṅghādisesassa. Evaṃ	2277	
PA_atk-vin01_a:2277_2	lempantassa ca antolepe vā antolepena saddhiṃ bhittiñca chadanañca ekābaddhaṃ katvā	2277	
PA_atk-vin01_a:2277_3	ghaṭite bahilepe vā bahilepena saddhiṃ ghaṭite saṅghādiseso. Sace pana dvārabaddhaṃ	2277	
PA_atk-vin01_a:2277_4	vā vātapānaṃ vā aṭṭhapetvāva mattikāya limpati, tasmiñca tassokāsaṃ puna vaḍḍhetvā	2277	
PA_atk-vin01_a:2277_5	vā avaḍḍhetvā vā ṭhapite lepo na ghaṭīyati rakkhati tāva, puna limpantassa pana ghaṭitamatte	2277	
PA_atk-vin01_a:2277_6	saṅghādiseso. Sace taṃ ṭhapiyamānaṃ paṭhamaṃ dinnalepena saddhiṃ nirantarameva hutvā	2277	
PA_atk-vin01_a:2277_7	tiṭṭhati, paṭhamameva saṅghādiseso. Upacikāmocanatthaṃ aṭṭhaṅgulamattena appattacchadanaṃ	2277	
PA_atk-vin01_a:2277_8	katvā bhittiṃ limpati, anāpatti. Upacikāmocanatthameva heṭṭhā pāsāṇakuṭṭaṃ katvā	2277	
PA_atk-vin01_a:2277_9	taṃ alimpitvā upari limpati, lepo na ghaṭiyati nāma, anāpattiyeva.	2277	
PA_atk-vin01_a:2278_0	Iṭṭhakakuṭṭikāya iṭṭhakāhiyeva vātapāne ca dhūmanettāni ca karoti, lepaghaṭaneneva	2278	
PA_atk-vin01_a:2278_1	āpatti. Paṇṇasālaṃ limpati, lepaghaṭaneneva āpatti. Tattha ālokatthāya aṭṭhaṅgulamattaṃ	2278	
PA_atk-vin01_a:2278_2	ṭhapetvā limpati, lepo na ghaṭīyati nāma, anāpattiyeva. Sace “vātapānaṃ laddhā ettha	2278	
PA_atk-vin01_a:2278_3	ṭhapessāmī”ti karoti, vātapāne ṭhapite lepaghaṭanena āpatti. Sace mattikāya kuṭṭaṃ	2278	
PA_atk-vin01_a:2278_4	karoti, chadanalepena saddhiṃ ghaṭane āpatti. Eko ekapiṇḍāvasesaṃ katvā ṭhapeti,	2278	
PA_atk-vin01_a:2278_5	añño taṃ disvā “dukkataṃ ida”nti vattasīsena limpati ubhinnampi anāpatti.	2278	
PA_atk-vin01_a:2279_0	354. Bhikkhu kuṭiṃ karotīti evamādīni chattiṃsa catukkāni āpattibhedadassanatthaṃ	2279	
PA_atk-vin01_a:2279_1	vuttāni, tattha sārambhāya dukkaṭaṃ, aparikkamanāya dukkaṭaṃ, pamāṇātikkantāya saṅghādiseso,	2279	
PA_atk-vin01_a:2279_2	adesitavatthukāya saṅghādiseso, etesaṃ vasena vomissakāpattiyo veditabbā.	2279	
PA_atk-vin01_a:2280	355. Āpatti dvinnaṃ saṅghādisesena dvinnaṃ dukkaṭānantiādīsu ca dvīhi saṅghādisesehi saddhiṃ dvinnaṃ dukkaṭānantiādinā nayena attho veditabbo.	228	
PA_atk-vin01_a:2281_0	361. So ce vippakate āgacchatītiādīsu pana ayaṃ atthavinicchayo. Soti samādisitvā	2281	
PA_atk-vin01_a:2281_1	pakkantabhikkhu. Vippakateti aniṭṭhite kuṭikamme. Aññassa vā dātabbāti aññassa puggalassa	2281	
PA_atk-vin01_a:2281_2	vā saṅghassa vā cajitvā dātabbā. Bhinditvā vā puna kātabbāti kittakena bhinnā hoti,	2281	
PA_atk-vin01_a:2281_3	sace thambhā bhūmiyaṃ nikhātā, uddharitabbā. Sace pāsāṇānaṃ upari ṭhapitā, apanetabbā.	2281	
PA_atk-vin01_a:2281_4	Iṭṭhakacitāya yāva maṅgaliṭṭhakā tāva kuṭṭā apacinitabbā. Saṅkhepato bhūmisamaṃ katvā	2281	
PA_atk-vin01_a:2281_5	vināsitā bhinnā hoti, bhūmito upari caturaṅgulamattepi ṭhite abhinnāva. Sesaṃ sabbacatukkesu	2281	
PA_atk-vin01_a:2281_6	pākaṭameva. Na hettha aññaṃ kiñci atthi, yaṃ pāḷianusāreneva dubbiññeyyaṃ siyā.	2281	
PA_atk-vin01_a:2282_0	363. Attanā vippakatantiādīsu pana attanā āraddhaṃ kuṭiṃ. Attanā pariyosāpetīti mahāmattikāya	2282	
PA_atk-vin01_a:2282_1	vā thusamattikāya vā yāya kataṃ pariyositabhāvaṃ pāpetukāmo hoti, tāya avasānapiṇḍaṃ dento pariyosāpeti.	2282	
PA_atk-vin01_a:2283_0	Parehi pariyosāpetīti attanova atthāya parehi pariyosāpeti. Attanā vā hi vippakatā	2283	
PA_atk-vin01_a:2283_1	hotu parehi vā ubhayehi vā, taṃ ce attano atthāya attanā vā pariyosāpeti, parehi	2283	
PA_atk-vin01_a:2283_2	vā pariyosāpeti, attanā ca parehi cāti yuganaddhaṃ vā pariyosāpeti, saṅghādisesoyevāti	2283	
PA_atk-vin01_a:2283_3	ayamettha vinicchayo.	2283	
PA_atk-vin01_a:2284_0	Kurundiyaṃpana vuttaṃ – “dve tayo bhikkhū ‘ekato vasissāmā’ti karonti, rakkhati tāva,	2284	
PA_atk-vin01_a:2284_1	avibhattattā anāpatti. ‘Idaṃ ṭhānaṃ tava, idaṃ mamā’ti vibhajitvā karonti āpatti.	2284	
PA_atk-vin01_a:2284_2	Sāmaṇero ca bhikkhu ca ekato karonti, yāva avibhattā tāva rakkhati. Purimanayena	2284	
PA_atk-vin01_a:2284_3	vibhajitvā karonti, bhikkhussa āpattī”ti.	2284	
PA_atk-vin01_a:2285_0	364. Anāpatti leṇetiādīsu leṇaṃ mahantampi karontassa anāpatti. Na hettha lepo ghaṭīyati.	2285	
PA_atk-vin01_a:2285_1	Guhampi iṭṭhakāguhaṃ vā silāguhaṃ vā dāruguhaṃ vā bhūmiguhaṃ vā mahantampi karontassa anāpatti.	2285	
PA_atk-vin01_a:2286_0	Tiṇakuṭikāyāti sattabhūmikopi pāsādo tiṇapaṇṇacchadano “tiṇakuṭikā”ti vuccati. Aṭṭhakathāsu	2286	
PA_atk-vin01_a:2286_1	pana kukkuṭacchikagehanti chadanaṃ daṇḍakehi jālabaddhaṃ katvā tiṇehi vā paṇṇehi	2286	
PA_atk-vin01_a:2286_2	vā chāditakuṭikāva vuttā, tattha anāpatti. Mahantampi tiṇacchadanagehaṃ kātuṃ vaṭṭati,	2286	
PA_atk-vin01_a:2286_3	ullittādibhāvo eva hi kuṭiyā lakkhaṇaṃ, so ca chadanameva sandhāya vuttoti veditabbo.	2286	
PA_atk-vin01_a:2286_4	Caṅkamanasālāyaṃ tiṇacuṇṇaṃ paripatati “anujānāmi, bhikkhave, ogumphetvā ullittāvalittaṃ	2286	
PA_atk-vin01_a:2286_5	kātu”ntiādīni cettha sādhakāni, tasmā ubhato pakkhaṃ vā kūṭabaddhaṃ vā vaṭṭaṃ vā	2286	
PA_atk-vin01_a:2286_6	caturassaṃ vā yaṃ “imaṃ etassa gehassa chadana”nti chadanasaṅkhepena kataṃ hoti,	2286	
PA_atk-vin01_a:2286_7	tassa bhittilepena saddhiṃ lepe ghaṭite āpatti. Sace pana ullittāvalittacchadanassa	2286	
PA_atk-vin01_a:2286_8	gehassa leparakkhaṇatthaṃ upari tiṇena chādenti, ettāvatā tiṇakuṭi nāma na hoti.	2286	
PA_atk-vin01_a:2286_9	Kiṃ panettha adesitavatthukappamāṇātikkantapaccayāva anāpatti, udāhu sārambhaaparikkamanapaccayāpīti	2286	
PA_atk-vin01_a:2286_10	sabbatthāpi anāpatti. Tathā hi tādisaṃ kuṭiṃ sandhāya parivāre vuttaṃ –	22861	
PA_atk-vin01_a:2287	“Bhikkhu saññācikāya kuṭiṃ karoti;	228	
PA_atk-vin01_a:2288	Adesitavatthukaṃ pamāṇātikkantaṃ;	228	
PA_atk-vin01_a:2289	Sārambhaṃ aparikkamanaṃ anāpatti;	228	
PA_atk-vin01_a:2290	Pañhā mesā kusalehi cintitā”ti. ;	229	
PA_atk-vin01_a:2291_0	Aññassatthāyāti kuṭilakkhaṇappattampi kuṭiṃ aññassa upajjhāyassa vā ācariyassa vā	2291	
PA_atk-vin01_a:2291_1	saṅghassa vā atthāya karontassa anāpatti. Yaṃ pana “āpatti kārukānaṃ tiṇṇaṃ dukkaṭāna”ntiādi	2291	
PA_atk-vin01_a:2291_2	pāḷiyaṃ vuttaṃ, taṃ yathāsamādiṭṭhāya akaraṇapaccayā vuttaṃ.	2291	
PA_atk-vin01_a:2292_0	Vāsāgāraṃ ṭhapetvā sabbatthāti attano vasanatthāya agāraṃ ṭhapetvā aññaṃ uposathāgāraṃ	2292	
PA_atk-vin01_a:2292_1	vā jantāgharaṃ vā bhojanasālā vā aggisālā vā bhavissatīti kāreti, sabbattha anāpatti.	2292	
PA_atk-vin01_a:2292_2	Sacepissa hoti “uposathāgārañca bhavissati, ahañca vasissāmi jantāgharañca bhojanasālā	2292	
PA_atk-vin01_a:2292_3	ca aggisālā ca bhavissati, ahañca vasissāmī”ti kāritepi ānāpattiyeva. Mahāpaccariyaṃ	2292	
PA_atk-vin01_a:2292_4	pana “anāpattī”ti vatvā “attano vāsāgāratthāya karontasseva āpattī”ti vuttaṃ. Ummattakassa	2292	
PA_atk-vin01_a:2292_5	ādikammikānañca āḷavakānaṃ bhikkhūnaṃ anāpatti.	2292	
PA_atk-vin01_a:2293_0	Samuṭṭhānādīsu chasamuṭṭhānaṃ kiriyañca kiriyākiriyañca, idañhi vatthuṃ desāpetvā	2293	
PA_atk-vin01_a:2293_1	pamāṇātikkantaṃ karoto kiriyato samuṭṭhāti, vatthuṃ adesāpetvā karoto kiriyākiriyato,	2293	
PA_atk-vin01_a:2293_2	nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.	2293	
PA_atk-vin01_a:2294	Kuṭikārasikkhāpadavaṇṇanā niṭṭhitā.	229	
PA_atk-vin01_a:2295	7. Vihārakārasikkhāpadavaṇṇanā	229	
PA_atk-vin01_a:2296_0	365. Tena samayenāti vihārakārasikkhāpadaṃ. Tattha kosambiyanti evaṃnāmake nagare.	2296	
PA_atk-vin01_a:2296_1	Ghositārāmeti ghositassa ārāme. Ghositanāmakena kira seṭṭhinā so kārito, tasmā “ghositārāmo”ti	2296	
PA_atk-vin01_a:2296_2	vuccati. Channassāti bodhisattakāle upaṭṭhākachannassa. Vihāravatthuṃ, bhante, jānāhīti	2296	
PA_atk-vin01_a:2296_3	vihārassa patiṭṭhānaṭṭhānaṃ, bhante, jānāhi. Ettha ca vihāroti na sakalavihāro, eko	2296	
PA_atk-vin01_a:2296_4	āvāso, tenevāha – “ayyassa vihāraṃ kārāpessāmī”ti.	2296	
PA_atk-vin01_a:2297_0	Cetiyarukkhanti ettha cittīkataṭṭhena cetiyaṃ, pūjārahānaṃ devaṭṭhānānametaṃ adhivacanaṃ,	2297	
PA_atk-vin01_a:2297_1	“cetiya”nti sammataṃ rukkhaṃ cetiyarukkhaṃ. Gāmena pūjitaṃ gāmassa vā pūjitanti gāmapūjitaṃ.	2297	
PA_atk-vin01_a:2297_2	Eseva nayo sesapadesupi. Apicettha janapadoti ekassa rañño rajje ekeko koṭṭhāso.	2297	
PA_atk-vin01_a:2297_3	Raṭṭhanti sakalarajjaṃ veditabbaṃ, sakalarajjampi hi kadāci kadāci tassa rukkhassa	2297	
PA_atk-vin01_a:2297_4	pūjaṃ karoti, tena vuttaṃ “raṭṭhapūjita”nti. Ekindriyanti kāyindriyaṃ sandhāya vadanti.	2297	
PA_atk-vin01_a:2297_5	Jīvasaññinoti sattasaññino.	2297	
PA_atk-vin01_a:2298_0	366. Mahallakanti sassāmikabhāvena saṃyācikakuṭito mahantabhāvo etassa atthīti mahallako.	2298	
PA_atk-vin01_a:2298_1	Yasmā vā vatthuṃ desāpetvā pamāṇātikkamenapi kātuṃ vaṭṭati, tasmā pamāṇamahantatāyapi	2298	
PA_atk-vin01_a:2298_2	mahallako, taṃ mahallakaṃ. Yasmā panassa taṃ pamāṇamahattaṃ sassāmikattāva labbhati,	2298	
PA_atk-vin01_a:2298_3	tasmā tadatthadassanatthaṃ “mahallako nāma vihāro sassāmiko vuccatī”ti padabhājanaṃ	2298	
PA_atk-vin01_a:2298_4	vuttaṃ. Sesaṃ sabbaṃ kuṭikārasikkhāpade vuttanayeneva veditabbaṃ saddhiṃ samuṭṭhānādīhi.	2298	
PA_atk-vin01_a:2298_5	Sassāmikabhāvamattameva hi ettha kiriyato samuṭṭhānābhāvo pamāṇaniyamābhāvo ca viseso,	2298	
PA_atk-vin01_a:2298_6	pamāṇaniyamābhāvā ca catukkapārihānīti.	2298	
PA_atk-vin01_a:2299	Vihārakārasikkhāpadavaṇṇanā niṭṭhitā.	229	
PA_atk-vin01_a:2300	8. Paṭhamaduṭṭhadosasikkhāpadavaṇṇanā	230	
PA_atk-vin01_a:2301_0	380. Tena samayena buddho bhagavāti duṭṭhadosasikkhāpadaṃ. Tattha veḷuvane kalandakanivāpeti	2301	
PA_atk-vin01_a:2301_1	veḷuvananti tassa uyyānassa nāmaṃ, taṃ kira veḷuhi ca parikkhittaṃ ahosi aṭṭhārasahatthena	2301	
PA_atk-vin01_a:2301_2	ca pākārena gopuraṭṭālakayuttaṃ nīlobhāsaṃ manoramaṃ tena “veḷuvana”nti vuccati,	2301	
PA_atk-vin01_a:2301_3	kalandakānañcettha nivāpaṃ adaṃsu tena “kalandakanivāpa”ti vuccati.	2301	
PA_atk-vin01_a:2302_0	Pubbe kira aññataro rājā tattha uyyānakīḷanatthaṃ āgato, surāmadena matto divāseyyaṃ	2302	
PA_atk-vin01_a:2302_1	supi, parijanopissa sutto rājāti pupphaphalādīhi palobhiyamāno ito cito ca pakkami.	2302	
PA_atk-vin01_a:2302_2	Atha surāgandhena aññatarasmā susirarukkhā kaṇhasappo nikkhamitvā rañño abhimukho	2302	
PA_atk-vin01_a:2302_3	āgacchati, taṃ disvā rukkhadevatā “rañño jīvitaṃ dassāmī”ti kāḷakavesena āgantvā	2302	
PA_atk-vin01_a:2302_4	kaṇṇamūle saddamakāsi, rājā paṭibujjhi, kaṇhasappo nivatto, so taṃ disvā “imāya kāḷakāya	2302	
PA_atk-vin01_a:2302_5	mama jīvitaṃ dinna”nti kāḷakānaṃ tattha nivāpaṃ paṭṭhapesi, abhayaghosanañca ghosāpesi,	2302	
PA_atk-vin01_a:2302_6	tasmā taṃ tatopabhuti kalandakanivāpanti saṅkhyaṃ gataṃ. Kalandakāti hi kāḷakānaṃ etaṃ nāmaṃ.	2302	
PA_atk-vin01_a:2303_0	Dabboti tassa therassa nāmaṃ. Mallaputtoti mallarājassa putto. Jātiyā sattavassena	2303	
PA_atk-vin01_a:2303_1	arahattaṃ sacchikatanti thero kira sattavassikova saṃvegaṃ labhitvā pabbajito khuraggeyeva	2303	
PA_atk-vin01_a:2303_2	arahattaṃ pāpuṇīti veditabbo. Yaṃkiñci sāvakena pattabbaṃ sabbaṃ tena anuppattanti	2303	
PA_atk-vin01_a:2303_3	sāvakena pattabbaṃ nāma tisso vijjā, catasso paṭisambhidā, cha abhiññā, nava lokuttaradhammāti	2303	
PA_atk-vin01_a:2303_4	idaṃ guṇajātaṃ, taṃ sabbaṃ tena anuppattaṃ hoti. Natthi cassa kiñci uttari karaṇīyanti	2303	
PA_atk-vin01_a:2303_5	catūsu saccesu, catūhi maggehi, soḷasavidhassa kiccassa katattā idānissa kiñci uttari	2303	
PA_atk-vin01_a:2303_6	karaṇīyaṃ natthi. Katassa vā paticayoti tasseva katassa kiccassa puna vaḍḍhanampi	2303	
PA_atk-vin01_a:2303_7	natthi, dhotassa viya vatthassa paṭidhovanaṃ pisitassa viya gandhassa paṭipisanaṃ,	2303	
PA_atk-vin01_a:2303_8	pupphitassa viya ca pupphassa paṭipupphananti. Rahogatassāti rahasi gatassa. Paṭisallīnassāti	2303	
PA_atk-vin01_a:2303_9	tato tato paṭikkamitvā sallīnassa, ekībhāvaṃ gatassāti vuttaṃ hoti.	2303	
PA_atk-vin01_a:2304_0	Atha kho āyasmato dabbassa mallaputtassa etadahosi – “yannūnāhaṃ saṅghassa senāsanañca	2304	
PA_atk-vin01_a:2304_1	paññapeyyaṃ bhattāni ca uddiseyya”nti thero kira attano katakiccabhāvaṃ disvā “ahaṃ	2304	
PA_atk-vin01_a:2304_2	imaṃ antimasarīraṃ dhāremi, tañca kho vātamukhe ṭhita padīpo viya aniccatāmukhe ṭhitaṃ,	2304	
PA_atk-vin01_a:2304_3	nacirasseva nibbāyanadhammaṃ yāva na nibbāyati tāva kinnu kho ahaṃ saṅghassa veyyāvaccaṃ	2304	
PA_atk-vin01_a:2304_4	kareyya”nti cintento iti paṭisañcikkhati – “tiroraṭṭhesu bahū kulaputtā bhagavantaṃ	2304	
PA_atk-vin01_a:2304_5	adisvāva pabbajanti, te bhagavantaṃ ‘passissāma ceva vandissāma cā’ti dūratopi āgacchanti,	2304	
PA_atk-vin01_a:2304_6	tatra yesaṃ senāsanaṃ nappahoti, te silāpaṭṭakepi seyyaṃ kappenti. Pahomi kho panāhaṃ	2304	
PA_atk-vin01_a:2304_7	attano ānubhāvena tesaṃ kulaputtānaṃ icchāvasena pāsādavihāraaḍḍhayogādīni mañcapīṭhakattharaṇādīni	2304	
PA_atk-vin01_a:2304_8	ca senāsenāni nimminitvā dātuṃ. Punadivase cettha ekacce ativiya kilantarūpā honti,	2304	
PA_atk-vin01_a:2304_9	te gāravena bhikkhūnaṃ purato ṭhatvā bhattānipi na uddisāpenti, ahaṃ kho pana nesaṃ	2304	
PA_atk-vin01_a:2304_10	bhattānipi uddisituṃ pahomī”ti. Iti paṭisañcikkhantassa “atha kho āyasmato dabbassa	23041	
PA_atk-vin01_a:2304_11	mallaputtassa etadahosi – ‘yannūnāhaṃ saṅghassa senāsanañca paññapeyyaṃ bhattāni ca uddiseyya”nti.	23041	
PA_atk-vin01_a:2305_0	Nanu ca imāni dve ṭhānāni bhassārāmatādimanuyuttassa yuttāni, ayañca khīṇāsavo nippapañcārāmo,	2305	
PA_atk-vin01_a:2305_1	imassa kasmā imāni paṭibhaṃsūti? Pubbapatthanāya coditattā. Sabbabuddhānaṃ kira imaṃ	2305	
PA_atk-vin01_a:2305_2	ṭhānantaraṃ pattā sāvakā hontiyeva. Ayañca padumuttarassa bhagavato kāle aññatarasmiṃ	2305	
PA_atk-vin01_a:2305_3	kule paccājāto imaṃ ṭhānantaraṃ pattassa bhikkhuno ānubhāvaṃ disvā aṭṭhasaṭṭhiyā	2305	
PA_atk-vin01_a:2305_4	bhikkhusatasahassehi saddhiṃ bhagavantaṃ satta divasāni nimantetvā mahādānaṃ datvā	2305	
PA_atk-vin01_a:2305_5	pādamūle nipajjitvā “anāgate tumhādisassa buddhassa uppannakāle ahampi itthannāmo	2305	
PA_atk-vin01_a:2305_6	tumhākaṃ sāvako viya senāsanapaññāpako ca bhattuddesako ca assa”nti patthanaṃ akāsi.	2305	
PA_atk-vin01_a:2305_7	Bhagavā anāgataṃsañāṇaṃ pesetvā addasa, disvā ca ito kappasatasahassassa accayena	2305	
PA_atk-vin01_a:2305_8	gotamo nāma buddho uppajjissati, tadā tvaṃ dabbo nāma mallaputto hutvā jātiyā sattavasso	2305	
PA_atk-vin01_a:2305_9	nikkhamma pabbajitvā arahattaṃ sacchikarissasi, imañca ṭhānantaraṃ lacchasī”ti byākāsi.	2305	
PA_atk-vin01_a:2305_10	So tatopabhuti dānasīlādīni pūrayamāno devamanussasampattiṃ anubhavitvā amhākaṃ bhagavato	23051	
PA_atk-vin01_a:2305_11	kāle tena bhagavatā byākatasadisameva arahattaṃ sacchākāsi. Athassa rahogatassa “kinnu	23051	
PA_atk-vin01_a:2305_12	kho ahaṃ saṅghassa veyyāvaccaṃ kareyya”nti cintayato tāya pubbapatthanāya coditattā	23051	
PA_atk-vin01_a:2305_13	imāni dve ṭhānāni paṭibhaṃsūti.	23051	
PA_atk-vin01_a:2306_0	Athassa etadahosi – “ahaṃ kho anissarosmi attani, satthārā saddhiṃ ekaṭṭhāne vasāmi,	2306	
PA_atk-vin01_a:2306_1	sace maṃ bhagavā anujānissati, imāni dve ṭhānāni samādiyissāmī”ti bhagavato santikaṃ	2306	
PA_atk-vin01_a:2306_2	agamāsi. Tena vuttaṃ – “atha kho āyasmā dabbo mallaputto…pe… bhattāni ca uddisitu”nti.	2306	
PA_atk-vin01_a:2306_3	Atha naṃ bhagavā “sādhu sādhu dabbā”ti sampahaṃsetvā yasmā arahati evarūpo agatigamanaparibāhiro	2306	
PA_atk-vin01_a:2306_4	bhikkhu imāni dve ṭhānāni vicāretuṃ, tasmā “tena hi tvaṃ dabba saṅghassa senāsanañca	2306	
PA_atk-vin01_a:2306_5	paññapehi bhattāni ca uddisā”ti āha. Bhagavato paccassosīti bhagavato vacanaṃ patiassosi	2306	
PA_atk-vin01_a:2306_6	abhimukho assosi, sampaṭicchīti vuttaṃ hoti.	2306	
PA_atk-vin01_a:2307_0	Paṭhamaṃ dabbo yācitabboti kasmā bhagavā yācāpeti? Garahamocanatthaṃ. Passati hi	2307	
PA_atk-vin01_a:2307_1	bhagavā “anāgate dabbassa imaṃ ṭhānaṃ nissāya mettiyabhumajakānaṃ vasena mahāupaddavo	2307	
PA_atk-vin01_a:2307_2	uppajjissati, tatra keci garahissanti ‘ayaṃ tuṇhībhūto attano kammaṃ akatvā kasmā	2307	
PA_atk-vin01_a:2307_3	īdisaṃ ṭhānaṃ vicāretī’ti. Tato aññe vakkhanti ‘ko imassa doso eteheva yācitvā ṭhapito’ti	2307	
PA_atk-vin01_a:2307_4	evaṃ garahato muccissatī”ti. Evaṃ garahamocanatthaṃ yācāpetvāpi puna yasmā asammate	2307	
PA_atk-vin01_a:2307_5	bhikkhusmiṃ saṅghamajjhe kiñci kathayamāne khiyyanadhammo uppajjati “ayaṃ kasmā saṅghamajjhe	2307	
PA_atk-vin01_a:2307_6	uccāsaddaṃ karoti, issariyaṃ dassetī”ti. Sammate pana kathente “māyasmanto kiñci	2307	
PA_atk-vin01_a:2307_7	avacuttha, sammato ayaṃ, kathetu yathāsukha”nti vattāro bhavanti. Asammatañca abhūtena	2307	
PA_atk-vin01_a:2307_8	abbhācikkhantassa lahukā āpatti hoti dukkaṭamattā. Sammataṃ pana abbhācikkhato garukatarā	2307	
PA_atk-vin01_a:2307_9	pācittiyāpatti hoti. Atha sammato bhikkhu āpattiyā garukabhāvena verīhipi duppadhaṃsiyataro	2307	
PA_atk-vin01_a:2307_10	hoti, tasmā taṃ āyasmantaṃ sammannāpetuṃ “byattena bhikkhunā”tiādimāha. Kiṃ pana	23071	
PA_atk-vin01_a:2307_11	dve sammutiyo ekassa dātuṃ vaṭṭantīti? Na kevalaṃ dve, sace pahoti, terasāpi dātuṃ	23071	
PA_atk-vin01_a:2307_12	vaṭṭanti. Appahontānaṃ pana ekāpi dvinnaṃ vā tiṇṇaṃ vā dātuṃ vaṭṭati.	23071	
PA_atk-vin01_a:2308_0	382. Sabhāgānanti guṇasabhāgānaṃ, na mittasanthavasabhāgānaṃ. Tenevāha “ye te bhikkhū	2308	
PA_atk-vin01_a:2308_1	suttantikā tesaṃ ekajjha”ntiādi. Yāvatikā hi suttantikā honti, te uccinitvā ekato	2308	
PA_atk-vin01_a:2308_2	tesaṃ anurūpameva senāsanaṃ paññapeti; evaṃ sesānaṃ. Kāyadaḷhībahulāti kāyassa daḷhībhāvakaraṇabahulā,	2308	
PA_atk-vin01_a:2308_3	kāyaposanabahulāti attho. Imāyapime āyasmanto ratiyāti imāya saggamaggassa tiracchānabhūtāya	2308	
PA_atk-vin01_a:2308_4	tiracchānakathāratiyā. Acchissantīti viharissanti.	2308	
PA_atk-vin01_a:2309_0	Tejodhātuṃ samāpajjitvā tenevālokenāti tejokasiṇacatutthajjhānaṃ samāpajjitvā vuṭṭhāya	2309	
PA_atk-vin01_a:2309_1	abhiññāñāṇena aṅgulijalanaṃ adhiṭṭhāya teneva tejodhātusamāpattijanitena aṅgulijālālokenāti	2309	
PA_atk-vin01_a:2309_2	attho. Ayaṃ pana therassa ānubhāvo nacirasseva sakalajambudīpe pākaṭo ahosi, taṃ	2309	
PA_atk-vin01_a:2309_3	sutvā iddhipāṭihāriyaṃ daṭṭhukāmā apisu bhikkhū sañcicca vikāle āgacchanti. Te sañcicca	2309	
PA_atk-vin01_a:2309_4	dūre apadisantīti jānantāva dūre apadisanti. Kathaṃ? “Amhākaṃ āvuso dabba gijjhakūṭe”ti iminā nayena.	2309	
PA_atk-vin01_a:2310	Aṅguliyā jalamānāya purato purato gacchatīti sace eko bhikkhu hoti, sayameva gacchati. Sace bahū honti, bahū attabhāve nimmināti. Sabbe attanā sadisā eva senāsanaṃ paññapenti.	231	
PA_atk-vin01_a:2311	Ayaṃ mañcotiādīsu pana there “ayaṃ mañco”ti vadante nimmitāpi attano attano gatagataṭṭhāne “ayaṃ mañco”ti vadanti; evaṃ sabbapadesu. Ayañhi nimmitānaṃ dhammatā –	231	
PA_atk-vin01_a:2312	“Ekasmiṃ bhāsamānasmiṃ, sabbe bhāsanti nimmitā;	231	
PA_atk-vin01_a:2313	Ekasmiṃ tuṇhimāsīne, sabbe tuṇhī bhavanti te”ti.	231	
PA_atk-vin01_a:2314	Yasmiṃ pana vihāre mañcapīṭhādīni na paripūranti, tasmiṃ attano ānubhāvena pūrenti. Tena nimmitānaṃ avatthukavacanaṃ na hoti.	231	
PA_atk-vin01_a:2315	Senāsanaṃ paññapetvā punadeva veḷuvanaṃ paccāgacchatīti tehi saddhiṃ janapadakathaṃ kathento na nisīdati, attano vasanaṭṭhānameva paccāgacchati.	231	
PA_atk-vin01_a:2316_0	383. Mettiyabhūmajakāti mettiyo ceva bhūmajako ca, chabbaggiyānaṃ aggapurisā ete.	2316	
PA_atk-vin01_a:2316_1	Lāmakāni ca bhattānīti senāsanāni tāva navakānaṃ lāmakāni pāpuṇantīti anacchariyametaṃ.	2316	
PA_atk-vin01_a:2316_2	Bhattāni pana salākāyo pacchiyaṃ vā cīvarabhoge vā pakkhipitvā āloḷetvā ekamekaṃ	2316	
PA_atk-vin01_a:2316_3	uddharitvā paññāpenti, tānipi tesaṃ mandapuñatāya lāmakāni sabbapacchimāneva pāpuṇanti.	2316	
PA_atk-vin01_a:2316_4	Yampi ekacārikabhattaṃ hoti, tampi etesaṃ pattadivase lāmakaṃ vā hoti, ete vā disvāva	2316	
PA_atk-vin01_a:2316_5	paṇītaṃ adatvā lāmakameva denti.	2316	
PA_atk-vin01_a:2317	Abhisaṅkhārikanti nānāsambhārehi abhisaṅkharitvā kataṃ susajjitaṃ, susampāditanti attho. Kaṇājakanti sakuṇḍakabhattaṃ. Bilaṅgadutiyanti kañjikadutiyaṃ.	231	
PA_atk-vin01_a:2318_0	Kalyāṇabhattikoti kalyāṇaṃ sundaraṃ ativiya paṇītaṃ bhattamassāti kalyāṇabhattiko,	2318	
PA_atk-vin01_a:2318_1	paṇītadāyakattā bhatteneva paññāto. Catukkabhattaṃ detīti cattāri bhattāni deti,	2318	
PA_atk-vin01_a:2318_2	taddhitavohārena pana “catukkabhatta”nti vuttaṃ. Upatiṭṭhitvā parivisatīti sabbakammante	2318	
PA_atk-vin01_a:2318_3	vissajjetvā mahantaṃ pūjāsakkāraṃ katvā samīpe ṭhatvā parivisati. Odanena pucchantīti	2318	
PA_atk-vin01_a:2318_4	odanahatthā upasaṅkamitvā “kiṃ bhante odanaṃ demā”ti pucchanti, evaṃ karaṇattheyeva	2318	
PA_atk-vin01_a:2318_5	karaṇavacanaṃ hoti. Esa nayo sūpādīsu.	2318	
PA_atk-vin01_a:2319_0	Svātanāyāti sve bhavo bhattaparibhogo svātano tassatthāya, svātanāya sve kattabbassa	2319	
PA_atk-vin01_a:2319_1	bhattaparibhogassatthāyāti vuttaṃ hoti. Uddiṭṭhaṃ hotīti pāpetvā dinnaṃ hoti. Mettiyabhūmajakānaṃ	2319	
PA_atk-vin01_a:2319_2	kho gahapatīti idaṃ thero asamannāharitvā āha. Evaṃbalavatī hi tesaṃ mandapuññatā,	2319	
PA_atk-vin01_a:2319_3	yaṃ sativepullappattānampi asamannāhāro hoti. Ye jeti ettha jeti dāsiṃ ālapati.	2319	
PA_atk-vin01_a:2320_0	Hiyyo kho āvuso amhākanti rattiṃ sammantayamānā atītaṃ divasabhāgaṃ sandhāya “hiyyo”ti	2320	
PA_atk-vin01_a:2320_1	vadanti. Na cittarūpanti na cittānurūpaṃ, yathā pubbe yattakaṃ icchanti, tattakaṃ	2320	
PA_atk-vin01_a:2320_2	supanti, na evaṃ supiṃsu, appakameva supiṃsūti vuttaṃ hoti.	2320	
PA_atk-vin01_a:2321	Bahārāmakoṭṭhaketi veḷuvanavihārassa bahidvārakoṭṭhake. Pattakkhandhāti patitakkhandhā khandhaṭṭhikaṃ nāmetvā nisinnā. Pajjhāyantāti padhūpāyantā.	232	
PA_atk-vin01_a:2322	Yato nivātaṃ tato savātanti yattha nivātaṃ appakopi vāto natthi, tattha mahāvāto uṭṭhitoti adhippāyo. Udakaṃ maññe ādittanti udakaṃ viya ādittaṃ.	232	
PA_atk-vin01_a:2323_0	384. Sarasi tvaṃ dabba evarūpaṃ kattāti tvaṃ dabba evarūpaṃ kattā sarasi. Atha vā	2323	
PA_atk-vin01_a:2323_1	sarasi tvaṃ dabba evarūpaṃ yathāyaṃ bhikkhunī āha, kattā dhāsi evarūpaṃ, yathāyaṃ	2323	
PA_atk-vin01_a:2323_2	bhikkhunī āhāti evaṃ yojetvāpettha attho daṭṭhabbo. Ye pana “katvā”ti paṭhanti tesaṃ ujukameva.	2323	
PA_atk-vin01_a:2324_0	Yathā maṃ bhante bhagavā jānātīti thero kiṃ dasseti. Bhagavā bhante sabbaññū, ahañca	2324	
PA_atk-vin01_a:2324_1	khīṇāsavo, natthi mayhaṃ vatthupaṭisevanā, taṃ maṃ bhagavā jānāti, tatrāhaṃ kiṃ vakkhāmi,	2324	
PA_atk-vin01_a:2324_2	yathā maṃ bhagavā jānāti tathevāhaṃ daṭṭhabboti.	2324	
PA_atk-vin01_a:2325_0	Na kho dabba dabbā evaṃ nibbeṭhentīti ettha na kho dabba paṇḍitā yathā tvaṃ parappaccayena	2325	
PA_atk-vin01_a:2325_1	nibbeṭhesi, evaṃ nibbeṭhenti; api ca kho yadeva sāmaṃ ñātaṃ tena nibbeṭhentīti evamattho	2325	
PA_atk-vin01_a:2325_2	daṭṭhabbo. Sace tayā kataṃ katanti iminā kiṃ dasseti? Na hi sakkā parisabalena vā	2325	
PA_atk-vin01_a:2325_3	pakkhupatthambhena vā akārako kārako kātuṃ, kārako vā akārako kātuṃ, tasmā yaṃ sayaṃ	2325	
PA_atk-vin01_a:2325_4	kataṃ vā akataṃ vā tadeva vattabbanti dasseti. Kasmā pana bhagavā jānantopi “ahaṃ	2325	
PA_atk-vin01_a:2325_5	jānāmi, khīṇāsavo tvaṃ; natthi tuyhaṃ doso, ayaṃ bhikkhunī musāvādinī”ti nāvocāti?	2325	
PA_atk-vin01_a:2325_6	Parānuddayatāya. Sace hi bhagavā yaṃ yaṃ jānāti taṃ taṃ vadeyya, aññena pārājikaṃ	2325	
PA_atk-vin01_a:2325_7	āpannena puṭṭhena “ahaṃ jānāmi tvaṃ pārājiko”ti vattabbaṃ bhaveyya, tato so puggalo	2325	
PA_atk-vin01_a:2325_8	“ayaṃ pubbe dabbaṃ mallaputtaṃ suddhaṃ katvā idāni maṃ asuddhaṃ karoti; kassa dāni	2325	
PA_atk-vin01_a:2325_9	kiṃ vadāmi, yatra satthāpi sāvakesu chandāgatiṃ gacchati; kuto imassa sabbaññubhāvo”ti	2325	
PA_atk-vin01_a:2325_10	āghātaṃ bandhitvā apāyūpago bhaveyya, tasmā bhagavā imāya parānuddayatāya jānantopi nāvoca.	23251	
PA_atk-vin01_a:2326_0	Kiñca bhiyyo upavādaparivajjanatopi nāvoca. Yadi hi bhagavā evaṃ vadeyya, evaṃ upavādo	2326	
PA_atk-vin01_a:2326_1	bhaveyya “dabbassa mallaputtassa vuṭṭhānaṃ nāma bhāriyaṃ, sammāsambuddhaṃ pana sakkhiṃ	2326	
PA_atk-vin01_a:2326_2	labhitvā vuṭṭhito”ti. Idañca vuṭṭhānalakkhaṇaṃ maññamānā “buddhakālepi sakkhinā suddhi	2326	
PA_atk-vin01_a:2326_3	vā asuddhi vā hoti mayaṃ jānāma, ayaṃ puggalo asuddho”ti evaṃ pāpabhikkhū lajjimpi	2326	
PA_atk-vin01_a:2326_4	vināseyyunti. Apica anāgatepi bhikkhū otiṇṇe vatthusmiṃ codetvā sāretvā “sace tayā	2326	
PA_atk-vin01_a:2326_5	kataṃ, ‘kata’nti vadehī”ti lajjīnaṃ paṭiññaṃ gahetvā kammaṃ karissantīti vinayalakkhaṇe	2326	
PA_atk-vin01_a:2326_6	tantiṃ ṭhapento “ahaṃ jānāmī”ti avatvāva “sace tayā kataṃ, ‘kata’nti vadehī”ti āha.	2326	
PA_atk-vin01_a:2327_0	Nābhijānāmi supinantenapi methunaṃ dhammaṃ paṭisevitāti supinantenapi methunaṃ dhammaṃ	2327	
PA_atk-vin01_a:2327_1	na abhijānāmi, na paṭisevitā ahanti vuttaṃ hoti. Atha vā paṭisevitā hutvā supinantenapi	2327	
PA_atk-vin01_a:2327_2	methunaṃ dhammaṃ na jānāmīti vuttaṃ hoti. Ye pana “paṭisevitvā”ti paṭhanti tesaṃ	2327	
PA_atk-vin01_a:2327_3	ujukameva. Pageva jāgaroti jāgaranto pana paṭhamaṃyeva na jānāmīti.	2327	
PA_atk-vin01_a:2328	Tena hi bhikkhave mettiyaṃ bhikkhuniṃ nāsethāti yasmā dabbassa ca imissā ca vacanaṃ na ghaṭīyati tasmā mettiyaṃ bhikkhuniṃ nāsethāti vuttaṃ hoti.	232	
PA_atk-vin01_a:2329_0	Tattha tisso nāsanā – liṅganāsanā, saṃvāsanāsanā, daṇḍakammanāsanāti. Tāsu “dūsako	2329	
PA_atk-vin01_a:2329_1	nāsetabbo”ti ayaṃ “liṅganāsanā”. Āpattiyā adassane vā appaṭikamme vā pāpikāya diṭṭhiyā	2329	
PA_atk-vin01_a:2329_2	appaṭinissagge vā ukkhepanīyakammaṃ karonti, ayaṃ “saṃvāsanāsanā”. “Cara pire vinassā”ti	2329	
PA_atk-vin01_a:2329_3	daṇḍakammaṃ karonti, ayaṃ “daṇḍakammanāsanā”. Idha pana liṅganāsanaṃ sandhāyāha –	2329	
PA_atk-vin01_a:2329_4	“mettiyaṃ bhikkhuniṃ nāsethā”ti.	2329	
PA_atk-vin01_a:2330	Ime ca bhikkhū anuyuñjathāti iminā imaṃ dīpeti “ayaṃ bhikkhunī attano dhammatāya akārikā addhā aññehi uyyojitā, tasmā yehi uyyojitā ime bhikkhū anuyuñjatha gavesatha jānāthā”ti.	233	
PA_atk-vin01_a:2331_0	Kiṃ pana bhagavatā mettiyā bhikkhunī paṭiññāya nāsitā appaṭiññāya nāsitāti, kiñcettha	2331	
PA_atk-vin01_a:2331_1	yadi tāva paṭiññāya nāsitā, thero kārako hoti sadoso? Atha appaṭiññāya, thero akārako hoti niddoso.	2331	
PA_atk-vin01_a:2332_0	Bhātiyarājakālepi mahāvihāravāsīnañca abhayagirivāsīnañca therānaṃ imasmiṃyeva pade	2332	
PA_atk-vin01_a:2332_1	vivādo ahosi. Abhayagirivāsinopi attano suttaṃ vatvā “tumhākaṃ vāde thero kārako	2332	
PA_atk-vin01_a:2332_2	hotī”ti vadanti. Mahāvihāravāsinopi attano suttaṃ vatvā “tumhākaṃ vāde thero kārako	2332	
PA_atk-vin01_a:2332_3	hotī”ti vadanti. Pañho na chijjati. Rājā sutvā there sannipātetvā dīghakārāyanaṃ	2332	
PA_atk-vin01_a:2332_4	nāma brāhmaṇajātiyaṃ amaccaṃ “therānaṃ kathaṃ suṇāhī”ti āṇāpesi. Amacco kira paṇḍito	2332	
PA_atk-vin01_a:2332_5	bhāsantarakusalo so āha – “vadantu tāva therā sutta”nti. Tato abhayagiritherā attano	2332	
PA_atk-vin01_a:2332_6	suttaṃ vadiṃsu – “tena hi, bhikkhave, mettiyaṃ bhikkhuniṃ sakāya paṭiññāya nāsethā”ti.	2332	
PA_atk-vin01_a:2332_7	Amacco “bhante, tumhākaṃ vāde thero kārako hoti sadoso”ti āha. Mahāvihāravāsinopi	2332	
PA_atk-vin01_a:2332_8	attano suttaṃ vadiṃsu – “tena hi, bhikkhave, mettiyaṃ bhikkhuniṃ nāsethā”ti. Amacco	2332	
PA_atk-vin01_a:2332_9	“bhante, tumhākaṃ vāde thero akārako hoti niddoso”ti āha. Kiṃ panettha yuttaṃ? Yaṃ	2332	
PA_atk-vin01_a:2332_10	pacchā vuttaṃ vicāritañhetaṃ aṭṭhakathācariyehi, bhikkhu bhikkhuṃ amūlakena antimavatthunā	23321	
PA_atk-vin01_a:2332_11	anuddhaṃseti, saṅghādiseso; bhikkhuniṃ anuddhaṃseti, dukkaṭaṃ. Kurundiyaṃ pana “musāvāde	23321	
PA_atk-vin01_a:2332_12	pācittiya”nti vuttaṃ.	23321	
PA_atk-vin01_a:2333_0	Tatrāyaṃ vicāraṇā, purimanaye tāva anuddhaṃsanādhippāyattā dukkaṭameva yujjati. Yathā	2333	
PA_atk-vin01_a:2333_1	satipi musāvāde bhikkhuno bhikkhusmiṃ saṅghādiseso, satipi ca musāvāde asuddhaṃ suddhadiṭṭhino	2333	
PA_atk-vin01_a:2333_2	akkosādhippāyena vadantassa omasavādeneva pācittiyaṃ, na sampajānamusāvādena; evaṃ	2333	
PA_atk-vin01_a:2333_3	idhāpi anuddhaṃsanādhippāyattā sampajānamusāvāde pācittiyaṃ na yujjati, dukkaṭameva	2333	
PA_atk-vin01_a:2333_4	yuttaṃ. Pacchimanayepi musāvādattā pācittiyameva yujjati, vacanappamāṇato hi anuddhaṃsanādhippāyena	2333	
PA_atk-vin01_a:2333_5	bhikkhussa bhikkhusmiṃ saṅghādiseso. Akkosādhippāyassa ca omasavādo. Bhikkhussa pana	2333	
PA_atk-vin01_a:2333_6	bhikkhuniyā dukkaṭantivacanaṃ natthi, sampajānamusāvāde pācittiyanti vacanamatthi,	2333	
PA_atk-vin01_a:2333_7	tasmā pācittiyameva yujjati.	2333	
PA_atk-vin01_a:2334_0	Tatra pana idaṃ upaparikkhitabbaṃ – “anuddhaṃsanādhippāye asati pācittiyaṃ, tasmiṃ	2334	
PA_atk-vin01_a:2334_1	sati kena bhavitabba”nti? Tatra yasmā musā bhaṇantassa pācittiye siddhepi amūlakena	2334	
PA_atk-vin01_a:2334_2	saṅghādisesena anuddhaṃsane visuṃ pācittiyaṃ vuttaṃ, tasmā anuddhaṃsanādhippāye sati	2334	
PA_atk-vin01_a:2334_3	sampajānamusāvāde pācittiyassa okāso na dissati, na ca sakkā anuddhaṃsentassa anāpattiyā	2334	
PA_atk-vin01_a:2334_4	bhavitunti purimanayovettha parisuddhataro khāyati. Tathā bhikkhunī bhikkhuniṃ amūlakena	2334	
PA_atk-vin01_a:2334_5	antimavatthunā anuddhaṃseti saṅghādiseso, bhikkhuṃ anuddhaṃseti dukkaṭaṃ, tatra saṅghādiseso	2334	
PA_atk-vin01_a:2334_6	vuṭṭhānagāmī dukkaṭaṃ, desanāgāmī etehi nāsanā natthi. Yasmā pana sā pakatiyāva dussīlā	2334	
PA_atk-vin01_a:2334_7	pāpabhikkhunī idāni ca sayameva “dussīlāmhī”ti vadati tasmā naṃ bhagavā asuddhattāyeva nāsesīti.	2334	
PA_atk-vin01_a:2335_0	Atha kho mettiyabhūmajakāti evaṃ “mettiyaṃ bhikkhuniṃ nāsetha, ime ca bhikkhū anuyuñjathā”ti	2335	
PA_atk-vin01_a:2335_1	vatvā uṭṭhāyāsanā vihāraṃ paviṭṭhe bhagavati tehi bhikkhūhi “detha dāni imissā setakānī”ti	2335	
PA_atk-vin01_a:2335_2	nāsiyamānaṃ taṃ bhikkhuniṃ disvā te bhikkhū taṃ mocetukāmatāya attano aparādhaṃ āvikariṃsu,	2335	
PA_atk-vin01_a:2335_3	etamatthaṃ dassetuṃ “atha kho mettiyabhūmajakā”tiādi vuttaṃ.	2335	
PA_atk-vin01_a:2336_0	385-6. Duṭṭho dosoti dūsito ceva dūsako ca. Uppanne hi dose puggalo tena dosena dūsito	2336	
PA_atk-vin01_a:2336_1	hoti pakatibhāvaṃ jahāpito, tasmā “duṭṭho”ti vuccati. Parañca dūseti vināseti, tasmā	2336	
PA_atk-vin01_a:2336_2	“doso”ti vuccati. Iti “duṭṭho doso”ti ekassevetaṃ puggalassa ākāranānattena nidassanaṃ,	2336	
PA_atk-vin01_a:2336_3	tena vuttaṃ “duṭṭho dosoti dūsito ceva dūsako cā”ti tattha saddalakkhaṇaṃ pariyesitabbaṃ.	2336	
PA_atk-vin01_a:2336_4	Yasmā pana so “duṭṭho doso”ti saṅkhyaṃ gato paṭighasamaṅgīpuggalo kupitādibhāve ṭhitova	2336	
PA_atk-vin01_a:2336_5	hoti, tenassa padabhājane “kupito”tiādi vuttaṃ. Tattha kupitoti kuppabhāvaṃ pakatito	2336	
PA_atk-vin01_a:2336_6	cavanabhāvaṃ patto. Anattamanoti na sakamano attano vase aṭṭhitacitto; apica pītisukhehi	2336	
PA_atk-vin01_a:2336_7	na attamano na attacittoti anattamano. Anabhiraddhoti na sukhito na vā pasāditoti	2336	
PA_atk-vin01_a:2336_8	anabhiraddho. Paṭighena āhataṃ cittamassāti āhatacitto. Cittathaddhabhāvacittakacavarasaṅkhātaṃ	2336	
PA_atk-vin01_a:2336_9	paṭighakhīlaṃ jātamassāti khilajāto. Appatītoti nappatīto pītisukhādīhi vajjito,	2336	
PA_atk-vin01_a:2336_10	na abhisaṭoti attho. Padabhājane pana yesaṃ dhammānaṃ vasena appatīto hoti, te dassetuṃ	23361	
PA_atk-vin01_a:2336_11	“tena ca kopenā”tiādi vuttaṃ.	23361	
PA_atk-vin01_a:2337_0	Tattha tena ca kopenāti yena duṭṭhoti ca kupitoti ca vutto ubhayampi hetaṃ pakatibhāvaṃ	2337	
PA_atk-vin01_a:2337_1	jahāpanato ekākāraṃ hoti. Tena ca dosenāti yena “doso”ti vutto. Imehi dvīhi saṅkhārakkhandhameva dasseti.	2337	
PA_atk-vin01_a:2338	Tāya ca anattamanatāyāti yāya “anattamano”ti vutto. Tāya ca anabhiraddhiyāti yāya “anabhiraddho”ti vutto. Imehi dvīhi vedanākkhandhaṃ dasseti.	233	
PA_atk-vin01_a:2339_0	Amūlakena pārājikenāti ettha nāssa mūlanti amūlakaṃ, taṃ panassa amūlakattaṃ yasmā	2339	
PA_atk-vin01_a:2339_1	codakavasena adhippetaṃ, na cuditakavasena. Tasmā tamatthaṃ dassetuṃ padabhājane	2339	
PA_atk-vin01_a:2339_2	“amūlakaṃ nāma adiṭṭhaṃ asutaṃ aparisaṅkita”nti āha. Tena imaṃ dīpeti “yaṃ pārājikaṃ	2339	
PA_atk-vin01_a:2339_3	codakena cuditakamhi puggale neva diṭṭhaṃ na sutaṃ na parisaṅkitaṃ idaṃ etesaṃ dassanasavanaparisaṅkāsaṅkhātānaṃ	2339	
PA_atk-vin01_a:2339_4	mūlānaṃ abhāvato amūlakaṃ nāma, taṃ pana so āpanno vā hotu anāpanno vā etaṃ idha appamāṇanti.	2339	
PA_atk-vin01_a:2340	Tattha adiṭṭhaṃ nāma attano pasādacakkhunā vā dibbacakkhunā vā adiṭṭhaṃ. Asutaṃ nāma tatheva kenaci vuccamānaṃ na sutaṃ. Aparisaṅkitaṃ nāma cittena aparisaṅkitaṃ.	234	
PA_atk-vin01_a:2341_0	“Diṭṭhaṃ” nāma attanā vā parena vā pasādacakkhunā vā dibbacakkhunā vā diṭṭhaṃ. “Sutaṃ”	2341	
PA_atk-vin01_a:2341_1	nāma tatheva sutaṃ. “Parisaṅkita”mpi attanā vā parena vā parisaṅkitaṃ. Tattha attanā	2341	
PA_atk-vin01_a:2341_2	diṭṭhaṃ diṭṭhameva, parehi diṭṭhaṃ attanā sutaṃ, parehi sutaṃ, parehi parisaṅkitanti	2341	
PA_atk-vin01_a:2341_3	idaṃ pana sabbampi attanā sutaṭṭhāneyeva tiṭṭhati.	2341	
PA_atk-vin01_a:2342_0	Parisaṅkitaṃ pana tividhaṃ – diṭṭhaparisaṅkitaṃ, sutaparisaṅkitaṃ, mutaparisaṅkitanti.	2342	
PA_atk-vin01_a:2342_1	Tattha diṭṭhaparisaṅkitaṃ nāma eko bhikkhu uccārapassāvakammena gāmasamīpe ekaṃ gumbaṃ	2342	
PA_atk-vin01_a:2342_2	paviṭṭho, aññatarāpi itthī kenacideva karaṇīyena taṃ gumbaṃ pavisitvā nivattā, nāpi	2342	
PA_atk-vin01_a:2342_3	bhikkhu itthiṃ addasa; na itthī bhikkhuṃ, adisvāva ubhopi yathāruciṃ pakkantā, aññataro	2342	
PA_atk-vin01_a:2342_4	bhikkhu ubhinnaṃ tato nikkhamanaṃ sallakkhetvā “addhā imesaṃ kataṃ vā karissanti	2342	
PA_atk-vin01_a:2342_5	vā”ti parisaṅkati, idaṃ diṭṭhaparisaṅkitaṃ nāma.	2342	
PA_atk-vin01_a:2343_0	Sutaparisaṅkitaṃ nāma idhekacco andhakāre vā paṭicchanne vā okāse mātugāmena saddhiṃ	2343	
PA_atk-vin01_a:2343_1	bhikkhuno tādisaṃ paṭisanthāravacanaṃ suṇāti, samīpe aññaṃ vijjamānampi “atthi natthī”ti	2343	
PA_atk-vin01_a:2343_2	na jānāti, so “addhā imesaṃ kataṃ vā karissanti vā”ti parisaṅkati, idaṃ sutaparisaṅkitaṃ nāma.	2343	
PA_atk-vin01_a:2344_0	Mutaparisaṅkitaṃ nāma sambahulā dhuttā rattibhāge pupphagandhamaṃsasurādīni gahetvā	2344	
PA_atk-vin01_a:2344_1	itthīhi saddhiṃ ekaṃ paccantavihāraṃ gantvā maṇḍape vā bhojanasālādīsu vā yathāsukhaṃ	2344	
PA_atk-vin01_a:2344_2	kīḷitvā pupphādīni vikiritvā gatā, punadivase bhikkhū taṃ vippakāraṃ disvā “kassidaṃ	2344	
PA_atk-vin01_a:2344_3	kamma”nti vicinanti. Tatra ca kenaci bhikkhunā pageva vuṭṭhahitvā vattasīsena maṇḍapaṃ	2344	
PA_atk-vin01_a:2344_4	vā bhojanasālaṃ vā paṭijaggantena pupphādīni āmaṭṭhāni honti, kenaci upaṭṭhākakulato	2344	
PA_atk-vin01_a:2344_5	ābhatehi pupphādīhi pūjā katā hoti, kenaci bhesajjatthaṃ ariṭṭhaṃ pītaṃ hoti, atha	2344	
PA_atk-vin01_a:2344_6	te “kassidaṃ kamma”nti vicinantā bhikkhū tesaṃ hatthagandhañca mukhagandhañca ghāyitvā	2344	
PA_atk-vin01_a:2344_7	te bhikkhū parisaṅkanti, idaṃ mutaparisaṅkitaṃ nāma.	2344	
PA_atk-vin01_a:2345_0	Tattha diṭṭhaṃ atthi samūlakaṃ, atthi amūlakaṃ; diṭṭhameva atthi saññāsamūlakaṃ,	2345	
PA_atk-vin01_a:2345_1	atthi saññāamūlakaṃ. Esa nayo sutepi. Parisaṅkite pana diṭṭhaparisaṅkitaṃ atthi samūlakaṃ,	2345	
PA_atk-vin01_a:2345_2	atthi amūlakaṃ; diṭṭhaparisaṅkitameva atthi saññāsamūlakaṃ, atthi saññāamūlakaṃ.	2345	
PA_atk-vin01_a:2345_3	Esa nayo sutamutaparisaṅkitesu. Tattha diṭṭhaṃ samūlakaṃ nāma pārājikaṃ āpajjantaṃ	2345	
PA_atk-vin01_a:2345_4	disvāva “diṭṭho mayā”ti vadati, amūlakaṃ nāma paṭicchannokāsato nikkhamantaṃ disvā	2345	
PA_atk-vin01_a:2345_5	vītikkamaṃ adisvā “diṭṭho mayā”ti vadati. Diṭṭhameva saññāsamūlakaṃ nāma disvāva	2345	
PA_atk-vin01_a:2345_6	diṭṭhasaññī hutvā codeti, saññāamūlakaṃ nāma pubbe pārājikavītikkamaṃ disvā pacchā	2345	
PA_atk-vin01_a:2345_7	adiṭṭhasaññī jāto, so saññāya amūlakaṃ katvā “diṭṭho mayā”ti codeti. Etena nayena	2345	
PA_atk-vin01_a:2345_8	sutamutaparisaṅkitānipi vitthārato veditabbāni. Ettha ca sabbappakāreṇāpi samūlakena	2345	
PA_atk-vin01_a:2345_9	vā saññāsamūlakena vā codentassa anāpatti, amūlakena vā pana saññāamūlakena vā codentasseva āpatti.	2345	
PA_atk-vin01_a:2346_0	Anuddhaṃseyyāti dhaṃseyya padhaṃseyya abhibhaveyya ajjhotthareyya. Taṃ pana anuddhaṃsanaṃ	2346	
PA_atk-vin01_a:2346_1	yasmā attanā codentopi parena codāpentopi karotiyeva, tasmāssa padabhājane “codeti	2346	
PA_atk-vin01_a:2346_2	vā codāpeti vā”ti vuttaṃ.	2346	
PA_atk-vin01_a:2347_0	Tattha codetīti “pārājikaṃ dhammaṃ āpannosī”tiādīhi vacanehi sayaṃ codeti, tassa	2347	
PA_atk-vin01_a:2347_1	vācāya vācāya saṅghādiseso. Codāpetīti attanā samīpe ṭhatvā aññaṃ bhikkhu āṇāpeti,	2347	
PA_atk-vin01_a:2347_2	so tassa vacanena taṃ codeti, codāpakasseva vācāya vācāya saṅghādiseso. Atha sopi	2347	
PA_atk-vin01_a:2347_3	“mayā diṭṭhaṃ sutaṃ atthī”ti codeti, dvinnampi janānaṃ vācāya vācāya saṅghādiseso.	2347	
PA_atk-vin01_a:2348_0	Codanāppabhedakosallatthaṃ panettha ekavatthuekacodakādicatukkaṃ tāva veditabbaṃ.	2348	
PA_atk-vin01_a:2348_1	Tattha eko bhikkhu ekaṃ bhikkhuṃ ekena vatthunā codeti, imissā codanāya ekaṃ vatthu	2348	
PA_atk-vin01_a:2348_2	eko codako. Sambahulā ekaṃ ekavatthunā codenti, pañcasatā mettiyabhūmajakappamukhā	2348	
PA_atk-vin01_a:2348_3	chabbaggiyā bhikkhū āyasmantaṃ dabbaṃ mallaputtamiva, imissā codanāya ekaṃ vatthu	2348	
PA_atk-vin01_a:2348_4	nānācodakā. Eko bhikkhu ekaṃ bhikkhuṃ sambahulehi vatthūhi codeti, imissā codanāya	2348	
PA_atk-vin01_a:2348_5	nānāvatthūni eko codako. Sambahulā sambahule sambahulehi vatthūhi codenti, imissā	2348	
PA_atk-vin01_a:2348_6	codanāya nānāvatthūni nānācodakā.	2348	
PA_atk-vin01_a:2349_0	Codetuṃ pana ko labhati, ko na labhatīti? Dubbalacodakavacanaṃ tāva gahetvā koci	2349	
PA_atk-vin01_a:2349_1	na labhati. Dubbalacodako nāma sambahulesu kathāsallāpena nisinnesu eko ekaṃ ārabbha	2349	
PA_atk-vin01_a:2349_2	anodissakaṃ katvā pārājikavatthuṃ katheti, añño taṃ sutvā itarassa gantvā āroceti.	2349	
PA_atk-vin01_a:2349_3	So taṃ upasaṅkamitvā “tvaṃ kira maṃ idañcidañca vadasī”ti vadati. So “nāhaṃ evarūpaṃ	2349	
PA_atk-vin01_a:2349_4	jānāmi, kathāpavattiyaṃ pana mayā anodissakaṃ katvā vuttamatthi, sace ahaṃ tava imaṃ	2349	
PA_atk-vin01_a:2349_5	dukkhuppattiṃ jāneyyaṃ, ettakampi na katheyya”nti ayaṃ dubbalacodako. Tassetaṃ kathāsallāpaṃ	2349	
PA_atk-vin01_a:2349_6	gahetvā taṃ bhikkhuṃ koci codetuṃ na labhati. Etaṃ pana aggahetvā sīlasampanno bhikkhu	2349	
PA_atk-vin01_a:2349_7	bhikkhuṃ vā bhikkhuniṃ vā sīlasampannā ca bhikkhunī bhikkhunīmeva codetuṃ labhatīti	2349	
PA_atk-vin01_a:2349_8	mahāpadumatthero āha. Mahāsumatthero pana “pañcapi sahadhammikā labhantī”ti āha.	2349	
PA_atk-vin01_a:2349_9	Godattatthero pana “na koci na labhatī”ti vatvā “bhikkhussa sutvā codeti, bhikkhuniyā	2349	
PA_atk-vin01_a:2349_10	sutvā codeti…pe… titthiyasāvakānaṃ sutvā codetī”ti idaṃ suttamāhari. Tiṇṇampi therānaṃ	23491	
PA_atk-vin01_a:2349_11	vāde cuditakasseva paṭiññāya kāretabbo.	23491	
PA_atk-vin01_a:2350_0	Ayaṃ pana codanā nāma dūtaṃ vā paṇṇaṃ vā sāsanaṃ vā pesetvā codentassa sīsaṃ na eti,	2350	
PA_atk-vin01_a:2350_1	puggalassa pana samīpe ṭhatvāva hatthamuddāya vā vacībhedena vā codentasseva sīsaṃ	2350	
PA_atk-vin01_a:2350_2	eti. Sikkhāpaccakkhānameva hi hatthamuddāya sīsaṃ na eti, idaṃ pana anuddhaṃsanaṃ	2350	
PA_atk-vin01_a:2350_3	abhūtārocanañca etiyeva. Yo pana dvinnaṃ ṭhitaṭṭhāne ekaṃ niyametvā codeti, so ce	2350	
PA_atk-vin01_a:2350_4	jānāti, sīsaṃ eti. Itaro jānāti, sīsaṃ na eti. Dvepi niyametvā codeti, eko vā jānātu	2350	
PA_atk-vin01_a:2350_5	dve vā, sīsaṃ etiyeva. Esava nayo sambahulesu. Taṅkhaṇeyeva ca jānanaṃ nāma dukkaraṃ,	2350	
PA_atk-vin01_a:2350_6	samayena āvajjitvā ñāte pana ñātameva hoti. Pacchā ce jānāti, sīsaṃ na eti. Sikkhāpaccakkhānaṃ	2350	
PA_atk-vin01_a:2350_7	abhūtārocanaṃ duṭṭhullavācā-attakāma-duṭṭhadosabhūtārocanasikkhāpadānīti sabbāneva	2350	
PA_atk-vin01_a:2350_8	hi imāni ekaparicchedāni.	2350	
PA_atk-vin01_a:2351_0	Evaṃ kāyavācāvasena cāyaṃ duvidhāpi codanā. Puna diṭṭhacodanā, sutacodanā, parisaṅkitacodanāti	2351	
PA_atk-vin01_a:2351_1	tividhā hoti. Aparāpi catubbidhā hoti – sīlavipatticodanā, ācāravipatticodanā, diṭṭhivipatticodanā,	2351	
PA_atk-vin01_a:2351_2	ājīvavipatticodanāti. Tattha garukānaṃ dvinnaṃ āpattikkhandhānaṃ vasena sīlavipatticodanā	2351	
PA_atk-vin01_a:2351_3	veditabbā. Avasesānaṃ vasena ācāravipatticodanā, micchādiṭṭhiantaggāhikadiṭṭhivasena	2351	
PA_atk-vin01_a:2351_4	diṭṭhivipatticodanā, ājīvahetu paññattānaṃ channaṃ sikkhāpadānaṃ vasena ājīvavipatticodanā veditabbā.	2351	
PA_atk-vin01_a:2352_0	Aparāpi catubbidhā hoti – vatthusandassanā, āpattisandassanā, saṃvāsapaṭikkhepo,	2352	
PA_atk-vin01_a:2352_1	sāmīcipaṭikkhepoti. Tattha vatthusandassanā nāma “tvaṃ methunaṃ dhammaṃ paṭisevittha,	2352	
PA_atk-vin01_a:2352_2	adinnaṃ ādiyittha, manussaṃ ghātayittha, abhūtaṃ ārocayitthā”ti evaṃ pavattā. Āpattisandassanā	2352	
PA_atk-vin01_a:2352_3	nāma “tvaṃ methunadhammapārājikāpattiṃ āpanno”ti evamādinayappavattā. Saṃvāsapaṭikkhepo	2352	
PA_atk-vin01_a:2352_4	nāma “natthi tayā saddhiṃ uposatho vā pavāraṇā vā saṅghakammaṃ vā”ti evaṃ pavattā;	2352	
PA_atk-vin01_a:2352_5	ettāvatā pana sīsaṃ na eti, “assamaṇosi asakyaputtiyosī”tiādivacanehi saddhiṃ ghaṭiteyeva	2352	
PA_atk-vin01_a:2352_6	sīsaṃ eti. Sāmīcipaṭikkhepo nāma abhivādana-paccuṭṭhāna-añjalikamma-bījanādikammānaṃ	2352	
PA_atk-vin01_a:2352_7	akaraṇaṃ. Taṃ paṭipāṭiyā vandanādīni karoto ekassa akatvā sesānaṃ karaṇakāle veditabbaṃ.	2352	
PA_atk-vin01_a:2352_8	Ettāvatā ca codanā nāma hoti, āpatti pana sīsaṃ na eti. “Kasmā mama vandanādīni na	2352	
PA_atk-vin01_a:2352_9	karosī”ti pucchite pana “assamaṇosi asakyaputtiyosī”tiādivacanehi saddhiṃ ghaṭiteyeva	2352	
PA_atk-vin01_a:2352_10	sīsaṃ eti. Yāgubhattādinā pana yaṃ icchati taṃ āpucchati, na tāvatā codanā hoti.	23521	
PA_atk-vin01_a:2353_0	Aparāpi pātimokkhaṭṭhapanakkhandhake “ekaṃ, bhikkhave, adhammikaṃ pātimokkhaṭṭhapanaṃ	2353	
PA_atk-vin01_a:2353_1	ekaṃ dhammika”nti ādiṃ “katvā yāva dasa adhammikāni pātimokkhaṭṭhapanāni dasa dhammikānī”ti	2353	
PA_atk-vin01_a:2353_2	evaṃ adhammikā pañcapaññāsa dhammikā pañcapaññāsāti dasuttarasataṃ codanā vuttā.	2353	
PA_atk-vin01_a:2353_3	Tā diṭṭhena codentassa dasuttarasataṃ, sutena codentassa dasuttarasataṃ, parisaṅkitena	2353	
PA_atk-vin01_a:2353_4	codentassa dasuttarasatanti tiṃsāni tīṇi satāni honti. Tāni kāyena codentassa, vācāya	2353	
PA_atk-vin01_a:2353_5	codentassa, kāyavācāhi codentassāti tiguṇāni katāni navutāni nava satāni honti. Tāni	2353	
PA_atk-vin01_a:2353_6	attanā codentassāpi parena codāpentassāpi tattakānevāti vīsatiūnāni dve sahassāni	2353	
PA_atk-vin01_a:2353_7	honti, puna diṭṭhādibhede samūlakāmūlakavasena anekasahassā codanā hontīti veditabbā.	2353	
PA_atk-vin01_a:2354_0	Imasmiṃ pana ṭhāne ṭhatvā aṭṭhakathāya “attādānaṃ ādātukāmena upāli bhikkhunā pañcaṅgasamannāgataṃ	2354	
PA_atk-vin01_a:2354_1	attādānaṃ ādātabba”nti ca “codakena upāli bhikkhunā paraṃ codetukāmena pañca dhamme	2354	
PA_atk-vin01_a:2354_2	ajjhattaṃ paccavekkhitvā paro codetabbo”ti ca evaṃ upālipañcakādīsu vuttāni bahūni	2354	
PA_atk-vin01_a:2354_3	suttāni āharitvā attādānalakkhaṇañca codakavattañca cuditakavattañca saṅghena kātabbakiccañca	2354	
PA_atk-vin01_a:2354_4	anuvijjakavattañca sabbaṃ vitthārena kathitaṃ, taṃ mayaṃ yathāāgataṭṭhāneyeva vaṇṇayissāma.	2354	
PA_atk-vin01_a:2355_0	Vuttappabhedāsu pana imāsu codanāsu yāya kāyaci codanāya vasena saṅghamajjhe osaṭe	2355	
PA_atk-vin01_a:2355_1	vatthusmiṃ cuditakacodakā vattabbā “tumhe amhākaṃ vinicchayena tuṭṭhā bhavissathā”ti.	2355	
PA_atk-vin01_a:2355_2	Sace “bhavissāmā”ti vadanti, saṅghena taṃ adhikaraṇaṃ sampaṭicchitabbaṃ. Atha pana	2355	
PA_atk-vin01_a:2355_3	“vinicchinatha tāva, bhante, sace amhākaṃ khamissati, gaṇhissāmā”ti vadanti. “Cetiyaṃ	2355	
PA_atk-vin01_a:2355_4	tāva vandathā”tiādīni vatvā dīghasuttaṃ katvā vissajjitabbaṃ. Te ce cirarattaṃ kilantā	2355	
PA_atk-vin01_a:2355_5	pakkantaparisā upacchinnapakkhā hutvā puna yācanti, yāvatatiyaṃ paṭikkhipitvā yadā	2355	
PA_atk-vin01_a:2355_6	nimmadā honti tadā nesaṃ adhikaraṇaṃ vinicchinitabbaṃ. Vinicchinantehi ca sace alajjussannā	2355	
PA_atk-vin01_a:2355_7	hoti, parisā ubbāhikāya taṃ adhikaraṇaṃ vinicchinitabbaṃ. Sace bālussannā hoti parisā	2355	
PA_atk-vin01_a:2355_8	“tumhākaṃ sabhāge vinayadhare pariyesathā”ti vinayadhare pariyesāpetvā yena dhammena	2355	
PA_atk-vin01_a:2355_9	yena vinayena yena satthusāsanena taṃ adhikaraṇaṃ vūpasamati, tathā taṃ adhikaraṇaṃ vūpasametabbaṃ.	2355	
PA_atk-vin01_a:2356_0	Tattha ca “dhammo”ti bhūtaṃ vatthu. “Vinayo”ti codanā sāraṇā ca. “Satthusāsana”nti	2356	
PA_atk-vin01_a:2356_1	ñattisampadā ca anusāvanasampadā ca. Tasmā codakena vatthusmiṃ ārocite cuditako pucchitabbo	2356	
PA_atk-vin01_a:2356_2	“santametaṃ, no”ti. Evaṃ vatthuṃ upaparikkhitvā bhūtena vatthunā codetvā sāretvā	2356	
PA_atk-vin01_a:2356_3	ca ñattisampadāya anusāvanasampadāya ca taṃ adhikaraṇaṃ vūpasametabbaṃ. Tatra ce	2356	
PA_atk-vin01_a:2356_4	alajjī lajjiṃ codeti, so ca alajjī bālo hoti abyatto nāssa nayo dātabbo. Evaṃ pana	2356	
PA_atk-vin01_a:2356_5	vattabbo – “kimhi naṃ codesī”ti? Addhā so vakkhati – “kimidaṃ, bhante, kimhi naṃ	2356	
PA_atk-vin01_a:2356_6	nāmā”ti. Tvaṃ kimhi nampi na jānāsi, na yuttaṃ tayā evarūpena bālena paraṃ codetunti	2356	
PA_atk-vin01_a:2356_7	uyyojetabbo nāssa anuyogo dātabbo. Sace pana so alajjī paṇḍito hoti byatto diṭṭhena	2356	
PA_atk-vin01_a:2356_8	vā sutena vā ajjhottharitvā sampādetuṃ sakkoti etassa anuyogaṃ datvā lajjisseva paṭiññāya kammaṃ kātabbaṃ.	2356	
PA_atk-vin01_a:2357_0	Sace lajjī alajjiṃ codeti, so ca lajjī bālo hoti abyatto, na sakkoti anuyogaṃ dātuṃ.	2357	
PA_atk-vin01_a:2357_1	Tassa nayo dātabbo – “kimhi naṃ codesi sīlavipattiyā vā ācāravipattiādīsu vā ekissā”ti.	2357	
PA_atk-vin01_a:2357_2	Kasmā pana imasseva evaṃ nayo dātabbo, na itarassa? Nanu na yuttaṃ vinayadharānaṃ	2357	
PA_atk-vin01_a:2357_3	agatigamananti? Na yuttameva. Idaṃ pana agatigamanaṃ na hoti, dhammānuggaho nāma	2357	
PA_atk-vin01_a:2357_4	eso alajjiniggahatthāya hi lajjipaggahatthāya ca sikkhāpadaṃ paññattaṃ. Tatra alajjī	2357	
PA_atk-vin01_a:2357_5	nayaṃ labhitvā ajjhottharanto ehīti, lajjī pana nayaṃ labhitvā diṭṭhe diṭṭhasantānena,	2357	
PA_atk-vin01_a:2357_6	sute sutasantānena patiṭṭhāya kathessati, tasmā tassa dhammānuggaho vaṭṭati. Sace	2357	
PA_atk-vin01_a:2357_7	pana so lajjī paṇḍito hoti byatto, patiṭṭhāya katheti, alajjī ca “etampi natthi,	2357	
PA_atk-vin01_a:2357_8	etampi natthī”ti paṭiññaṃ na deti, alajjissa paṭiññāya eva kātabbaṃ.	2357	
PA_atk-vin01_a:2358_0	Tadatthadīpanatthañca idaṃ vatthu veditabbaṃ. Tepiṭakacūḷābhayatthero kira lohapāsādassa	2358	
PA_atk-vin01_a:2358_1	heṭṭhā bhikkhūnaṃ vinayaṃ kathetvā sāyanhasamaye vuṭṭhāti, tassa vuṭṭhānasamaye dve	2358	
PA_atk-vin01_a:2358_2	attapaccatthikā kathaṃ pavattesuṃ. Eko “etampi natthi, etampi natthī”ti paṭiññaṃ	2358	
PA_atk-vin01_a:2358_3	na deti. Atha appāvasese paṭhamayāme therassa tasmiṃ puggale “ayaṃ patiṭṭhāya katheti,	2358	
PA_atk-vin01_a:2358_4	ayaṃ pana paṭiññaṃ na deti, bahūni ca vatthūni osaṭāni addhā etaṃ kataṃ bhavissatī”ti	2358	
PA_atk-vin01_a:2358_5	asuddhaladdhi uppannā. Tato bījanīdaṇḍakena pādakathalikāya saññaṃ datvā “ahaṃ āvuso	2358	
PA_atk-vin01_a:2358_6	vinicchinituṃ ananucchaviko aññena vinicchināpehī”ti āha. Kasmā bhanteti? Thero tamatthaṃ	2358	
PA_atk-vin01_a:2358_7	ārocesi, cuditakapuggalassa kāye ḍāho uṭṭhito, tato so theraṃ vanditvā “bhante, vinicchinituṃ	2358	
PA_atk-vin01_a:2358_8	anurūpena vinayadharena nāma tumhādiseneva bhavituṃ vaṭṭati. Codakena ca īdiseneva	2358	
PA_atk-vin01_a:2358_9	bhavituṃ vaṭṭatī”ti vatvā setakāni nivāsetvā “ciraṃ kilamitattha mayā”ti khamāpetvā pakkāmi.	2358	
PA_atk-vin01_a:2359	Evaṃ lajjinā codiyamāno alajjī bahūsupi vatthūsu uppannesu paṭiññaṃ na deti, so neva “suddho”ti vattabbo na “asuddho”ti. Jīvamatako nāma āmakapūtiko nāma cesa.	235	
PA_atk-vin01_a:2360_0	Sace panassa aññampi tādisaṃ vatthuṃ uppajjati na vinicchinitabbaṃ. Tathā nāsitakova	2360	
PA_atk-vin01_a:2360_1	bhavissati. Sace pana alajjīyeva alajjiṃ codeti, so vattabbo “āvuso tava vacanenāyaṃ	2360	
PA_atk-vin01_a:2360_2	kiṃ sakkā vattu”nti itarampi tatheva vatvā ubhopi “ekasambhogaparibhogā hutvā jīvathā”ti	2360	
PA_atk-vin01_a:2360_3	vatvā uyyojetabbā, sīlatthāya tesaṃ vinicchayo na kātabbo. Pattacīvarapariveṇādiatthāya	2360	
PA_atk-vin01_a:2360_4	pana patirūpaṃ sakkhiṃ labhitvā kātabbo.	2360	
PA_atk-vin01_a:2361_0	Atha lajjī lajjiṃ codeti, vivādo ca nesaṃ kismiñcideva appamattako hoti, saññāpetvā	2361	
PA_atk-vin01_a:2361_1	“mā evaṃ karothā”ti accayaṃ desāpetvā uyyojetabbā. Atha panettha cuditakena sahasā	2361	
PA_atk-vin01_a:2361_2	viraddhaṃ hoti, ādito paṭṭhāya alajjī nāma natthi. So ca pakkhānurakkhaṇatthāya paṭiññaṃ	2361	
PA_atk-vin01_a:2361_3	na deti, “mayaṃ saddahāma, mayaṃ saddahāmā”ti bahū uṭṭhahanti. So tesaṃ paṭiññāya	2361	
PA_atk-vin01_a:2361_4	ekavāraṃ dvevāraṃ suddho hotu. Atha pana viraddhakālato paṭṭhāya ṭhāne na tiṭṭhati,	2361	
PA_atk-vin01_a:2361_5	vinicchayo na dātabbo.	2361	
PA_atk-vin01_a:2362_0	Evaṃ yāya kāyaci codanāya vasena saṅghamajjhe osaṭe vatthusmiṃ cuditakacodakesu paṭipattiṃ	2362	
PA_atk-vin01_a:2362_1	ñatvā tassāyeva codanāya sampattivipattijānanatthaṃ ādimajjhapariyosānādīnaṃ vasena	2362	
PA_atk-vin01_a:2362_2	vinicchayo veditabbo. Seyyathidaṃ codanāya ko ādi, kiṃ majjhe, kiṃ pariyosānaṃ? Codanāya	2362	
PA_atk-vin01_a:2362_3	“ahaṃ taṃ vattukāmo, karotu me āyasmā okāsa”nti evaṃ okāsakammaṃ ādi, otiṇṇena vatthunā	2362	
PA_atk-vin01_a:2362_4	codetvā sāretvā vinicchayo majjhe, āpattiyaṃ vā anāpattiyaṃ vā patiṭṭhāpanena samatho pariyosānaṃ.	2362	
PA_atk-vin01_a:2363_0	Codanāya kati mūlāni, kati vatthūni, kati bhūmiyo? Codanāya dve mūlāni – samūlikā	2363	
PA_atk-vin01_a:2363_1	vā amūlikā vā; tīṇi vatthūni – diṭṭhaṃ, sutaṃ, parisaṅkitaṃ; pañca bhūmiyo – kālena	2363	
PA_atk-vin01_a:2363_2	vakkhāmi no akālena, bhūtena vakkhāmi no abhūtena, saṇhena vakkhāmi no pharusena,	2363	
PA_atk-vin01_a:2363_3	atthasaṃhitena vakkhāmi no anatthasaṃhitena, mettacitto vakkhāmi no dosantaroti.	2363	
PA_atk-vin01_a:2363_4	Imāya ca pana codanāya codakena puggalena “parisuddhakāyasamācāro nu khomhī”tiādinā	2363	
PA_atk-vin01_a:2363_5	nayena upālipañcake vuttesu pannarasasu dhammesu patiṭṭhātabbaṃ, cuditakena dvīsu	2363	
PA_atk-vin01_a:2363_6	dhammesu patiṭṭhātabbaṃ sacce ca akuppe cāti.	2363	
PA_atk-vin01_a:2364_0	Appeva nāma naṃ imamhā brahmacariyā cāveyyanti api eva nāma naṃ puggalaṃ imamhā seṭṭhacariyā	2364	
PA_atk-vin01_a:2364_1	cāveyyaṃ, “sādhu vatassa sacāhaṃ imaṃ puggalaṃ imamhā brahmacariyā cāveyya”nti iminā	2364	
PA_atk-vin01_a:2364_2	adhippāyena anuddhaṃseyyāti vuttaṃhoti. Padabhājane pana “brahmacariyā cāveyya”nti	2364	
PA_atk-vin01_a:2364_3	imasseva pariyāyamatthaṃ dassetuṃ “bhikkhubhāvā cāveyya”ntiādi vuttaṃ.	2364	
PA_atk-vin01_a:2365	Khaṇādīni samayavevacanāni. Taṃ khaṇaṃ taṃ layaṃ taṃ muhuttaṃ vītivatteti tasmiṃ khaṇe tasmiṃ laye tasmiṃ muhutte vītivatte. Bhummappattiyā hi idaṃ upayogavacanaṃ.	236	
PA_atk-vin01_a:2366_0	Samanuggāhiyamānaniddese yena vatthunā anuddhaṃsito hotīti catūsu pārājikavatthūsu	2366	
PA_atk-vin01_a:2366_1	yena vatthunā codakena cuditako anuddhaṃsito abhibhūto ajjhotthaṭo hoti. Tasmiṃ vatthusmiṃ	2366	
PA_atk-vin01_a:2366_2	samanuggāhiyamānoti tasmiṃ codakena vuttavatthusmiṃ so codako anuvijjakena “kiṃ te	2366	
PA_atk-vin01_a:2366_3	diṭṭhaṃ, kinti te diṭṭha”ntiādinā nayena anuvijjiyamāno vīmaṃsiyamāno upaparikkhiyamāno.	2366	
PA_atk-vin01_a:2367_0	Asamanuggāhiyamānaniddese na kenaci vuccamānoti anuvijjakena vā aññena vā kenaci,	2367	
PA_atk-vin01_a:2367_1	atha vā diṭṭhādīsu vatthūsu kenaci avuccamāno. Etesañca dvinnaṃ mātikāpadānaṃ parato	2367	
PA_atk-vin01_a:2367_2	“bhikkhu ca dosaṃ patiṭṭhātī”tiiminā sambandho veditabbo. Idañhi vuttaṃ hoti – “evaṃ	2367	
PA_atk-vin01_a:2367_3	samanuggāhiyamāno vā asamanuggāhiyamāno vā bhikkhu ca dosaṃ patiṭṭhāti paṭicca tiṭṭhati	2367	
PA_atk-vin01_a:2367_4	paṭijānāti saṅghādiseso”ti. Idañca amūlakabhāvassa pākaṭakāladassanatthameva vuttaṃ.	2367	
PA_atk-vin01_a:2367_5	Āpattiṃ pana anuddhaṃsitakkhaṇeyeva āpajjati.	2367	
PA_atk-vin01_a:2368_0	Idāni “amūlakañceva taṃ adhikaraṇaṃ hotī”ti ettha yasmā amūlakalakkhaṇaṃ pubbe vuttaṃ,	2368	
PA_atk-vin01_a:2368_1	tasmā taṃ avatvā apubbameva dassetuṃ “adhikaraṇaṃ nāmā”tiādimāha. Tattha yasmā adhikaraṇaṃ	2368	
PA_atk-vin01_a:2368_2	adhikaraṇaṭṭhena ekampi vatthuvasena nānā hoti, tenassa taṃ nānattaṃ dassetuṃ “cattāri	2368	
PA_atk-vin01_a:2368_3	adhikaraṇāni vivādādhikaraṇa”ntiādimāha. Ko pana so adhikaraṇaṭṭho, yenetaṃ ekaṃ	2368	
PA_atk-vin01_a:2368_4	hotīti? Samathehi adhikaraṇīyatā. Tasmā yaṃ adhikicca ārabbha paṭicca sandhāya samathā	2368	
PA_atk-vin01_a:2368_5	vattanti, taṃ “adhikaraṇa”nti veditabbaṃ.	2368	
PA_atk-vin01_a:2369_0	Aṭṭhakathāsu pana vuttaṃ – “adhikaraṇanti keci gāhaṃ vadanti, keci cetanaṃ, keci	2369	
PA_atk-vin01_a:2369_1	akkhantiṃ keci vohāraṃ, keci paṇṇatti”nti. Puna evaṃ vicāritaṃ “yadi gāho adhikaraṇaṃ	2369	
PA_atk-vin01_a:2369_2	nāma, eko attādānaṃ gahetvā sabhāgena bhikkhunā saddhiṃ mantayamāno tattha ādīnavaṃ	2369	
PA_atk-vin01_a:2369_3	disvā puna cajati, tassa taṃ adhikaraṇaṃ samathappattaṃ bhavissati. Yadi cetanā adhikaraṇaṃ,	2369	
PA_atk-vin01_a:2369_4	“idaṃ attādānaṃ gaṇhāmī”ti uppannā cetanā nirujjhati. Yadi akkhanti adhikaraṇaṃ,	2369	
PA_atk-vin01_a:2369_5	akkhantiyā attādānaṃ gahetvāpi aparabhāge vinicchayaṃ alabhamāno vā khamāpito vā	2369	
PA_atk-vin01_a:2369_6	cajati. Yadi vohāro adhikaraṇaṃ, kathento āhiṇḍitvā aparabhāge tuṇhī hoti niravo,	2369	
PA_atk-vin01_a:2369_7	evamassa taṃ adhikaraṇaṃ samathappattaṃ bhavissati, tasmā paṇṇatti adhikaraṇanti.	2369	
PA_atk-vin01_a:2370_0	Taṃ panetaṃ “methunadhammapārājikāpatti methunadhammapārājikāpattiyā tabbhāgiyā…pe…	2370	
PA_atk-vin01_a:2370_1	evaṃ āpattādhikaraṇaṃ āpattādhikaraṇassa tabbhāgiyanti ca vivādādhikaraṇaṃ siyā kusalaṃ	2370	
PA_atk-vin01_a:2370_2	siyā akusalaṃ siyā abyākata”nti ca evamādīhi virujjhati. Na hi te paṇṇattiyā kusalādibhāvaṃ	2370	
PA_atk-vin01_a:2370_3	icchanti, na ca “amūlakena pārājikena dhammenā”ti ettha āgato pārājikadhammo paṇṇatti	2370	
PA_atk-vin01_a:2370_4	nāma hoti. Kasmā? Accantaakusalattā. Vuttampi hetaṃ – “āpattādhikaraṇaṃ siyā akusalaṃ siyā abyākata”nti.	2370	
PA_atk-vin01_a:2371_0	Yañcetaṃ “amūlakena pārājikenā”ti ettha amūlakaṃ pārājikaṃ niddiṭṭhaṃ, tassevāyaṃ	2371	
PA_atk-vin01_a:2371_1	“amūlakañceva taṃ adhikaraṇaṃ hotī”ti paṭiniddeso, na paṇṇattiyā na hi aññaṃ niddisitvā	2371	
PA_atk-vin01_a:2371_2	aññaṃ paṭiniddisati. Yasmā pana yāya paṇṇattiyā yena abhilāpena codakena so puggalo	2371	
PA_atk-vin01_a:2371_3	pārājikaṃ dhammaṃ ajjhāpannoti paññatto, pārājikasaṅkhātassa adhikaraṇassa amūlakattā	2371	
PA_atk-vin01_a:2371_4	sāpi paññatti amūlikā hoti, adhikaraṇe pavattattā ca adhikaraṇaṃ. Tasmā iminā pariyāyena	2371	
PA_atk-vin01_a:2371_5	paṇṇatti “adhikaraṇa”nti yujjeyya, yasmā vā yaṃ amūlakaṃ nāma adhikaraṇaṃ taṃ sabhāvato	2371	
PA_atk-vin01_a:2371_6	natthi, paññattimattameva atthi. Tasmāpi paṇṇatti adhikaraṇanti yujjeyya. Tañca kho	2371	
PA_atk-vin01_a:2371_7	idheva na sabbattha. Na hi vivādādīnaṃ paṇṇatti adhikaraṇaṃ. Adhikaraṇaṭṭho pana	2371	
PA_atk-vin01_a:2371_8	tesaṃ pubbe vuttasamathehi adhikaraṇīyatā. Iti iminā adhikaraṇaṭṭhena idhekacco vivādo	2371	
PA_atk-vin01_a:2371_9	vivādo ceva adhikaraṇañcāti vivādādhikaraṇaṃ. Esa nayo sesesu.	2371	
PA_atk-vin01_a:2372_0	Tattha “idha bhikkhū vivadanti dhammoti vā adhammoti vā”ti evaṃ aṭṭhārasa bhedakaravatthūni	2372	
PA_atk-vin01_a:2372_1	nissāya uppanno vivādo vivādādhikaraṇaṃ. “Idha bhikkhū bhikkhuṃ anuvadanti sīlavipattiyā	2372	
PA_atk-vin01_a:2372_2	vā”ti evaṃ catasso vipattiyo nissāya uppanno anuvādo anuvādādhikaraṇaṃ. “Pañcapi	2372	
PA_atk-vin01_a:2372_3	āpattikkhandhā āpattādhikaraṇaṃ, sattapi āpattikkhandhā āpattādhikaraṇa”nti evaṃ	2372	
PA_atk-vin01_a:2372_4	āpattiyeva āpattādhikaraṇaṃ. “Yā saṅghassa kiccayatā karaṇīyatā apalokanakammaṃ ñattikammaṃ	2372	
PA_atk-vin01_a:2372_5	ñattidutiyakammaṃ ñatticatutthakamma”nti evaṃ catubbidhaṃ saṅghakiccaṃ kiccādhikaraṇanti veditabbaṃ.	2372	
PA_atk-vin01_a:2373_0	Imasmiṃ panatthe pārājikāpattisaṅkhātaṃ āpattādhikaraṇameva adhippetaṃ. Sesāni atthuddhāravasena	2373	
PA_atk-vin01_a:2373_1	vuttāni, ettakā hi adhikaraṇasaddassa atthā. Tesu pārājikameva idha adhippetaṃ. Taṃ	2373	
PA_atk-vin01_a:2373_2	diṭṭhādīhi mūlehi amūlakañceva adhikaraṇaṃ hoti. Ayañca bhikkhu dosaṃ patiṭṭhāti,	2373	
PA_atk-vin01_a:2373_3	paṭicca tiṭṭhati “tucchakaṃ mayā bhaṇita”ntiādīni vadanto paṭijānāti. Tassa bhikkhuno	2373	
PA_atk-vin01_a:2373_4	anuddhaṃsitakkhaṇeyeva saṅghādisesoti ayaṃ tāvassa sapadānukkamaniddesassa sikkhāpadassa attho.	2373	
PA_atk-vin01_a:2374_0	387. Idāni yāni tāni saṅkhepato diṭṭhādīni codanāvatthūni vuttāni, tesaṃ vasena vitthārato	2374	
PA_atk-vin01_a:2374_1	āpattiṃ ropetvā dassento “adiṭṭhassa hotī”tiādimāha. Tattha adiṭṭhassa hotīti adiṭṭho	2374	
PA_atk-vin01_a:2374_2	assa hoti. Etena codakena adiṭṭho hoti, so puggalo pārājikaṃ dhammaṃ ajjhāpajjantoti	2374	
PA_atk-vin01_a:2374_3	attho. Esa nayo asutassa hotītiādīsupi.	2374	
PA_atk-vin01_a:2375_0	Diṭṭho mayāti diṭṭhosi mayāti vuttaṃ hoti. Esa nayo suto mayātiādīsupi. Sesaṃ adiṭṭhamūlake	2375	
PA_atk-vin01_a:2375_1	uttānatthameva. Diṭṭhamūlake pana tañce codeti “suto mayā”ti evaṃ vuttānaṃ suttādīnaṃ	2375	
PA_atk-vin01_a:2375_2	ābhāvena amūlakattaṃ veditabbaṃ.	2375	
PA_atk-vin01_a:2376_0	Sabbasmiṃyeva ca imasmiṃ codakavāre yathā idhāgatesu “pārājikaṃ dhammaṃ ajjhāpannosi,	2376	
PA_atk-vin01_a:2376_1	assamaṇosi, asakyaputtiyosī”ti imesu vacanesu ekekassa vasena vācāya vācāya saṅghādiseso	2376	
PA_atk-vin01_a:2376_2	hoti, evaṃ aññatra āgatesu “dussīlo, pāpadhammo, asucisaṅkassarasamācāro, paṭicchannakammanto,	2376	
PA_atk-vin01_a:2376_3	assamaṇo samaṇapaṭiñño, abrahmacārī brahmacāripaṭiñño, antopūti, avassuto, kasambujāto”ti	2376	
PA_atk-vin01_a:2376_4	imesupi vacanesu ekekassa vasena vācāya vācāya saṅghādiseso hotiyeva.	2376	
PA_atk-vin01_a:2377_0	“Natthi tayā saddhiṃ uposatho vā pavāraṇā vā saṅghakammaṃ vā”ti imāni pana suddhāni	2377	
PA_atk-vin01_a:2377_1	sīsaṃ na enti, “dussīlosi natthi tayā saddhiṃ uposatho vā”ti evaṃ dussīlādipadesu	2377	
PA_atk-vin01_a:2377_2	pana “pārājikaṃ dhammaṃ ajjhāpannosī”tiādipadesu vā yena kenaci saddhiṃ ghaṭitāneva	2377	
PA_atk-vin01_a:2377_3	sīsaṃ enti, saṅghādisesakarāni honti.	2377	
PA_atk-vin01_a:2378_0	Mahāpadumatthero panāha – “na kevalaṃ idha pāḷiyaṃ anāgatāni ‘dussīlo pāpadhammo’tiādipadāneva	2378	
PA_atk-vin01_a:2378_1	sīsaṃ enti, ‘koṇṭhosi mahāsāmaṇerosi, mahāupāsakosi, jeṭṭhabbatikosi, nigaṇṭhosi,	2378	
PA_atk-vin01_a:2378_2	ājīvakosi, tāpasosi, paribbājakosi, paṇḍakosi, theyyasaṃvāsakosi, titthiyapakkantakosi,	2378	
PA_atk-vin01_a:2378_3	tiracchānagatosi, mātughātakosi, pitughātakosi, arahantaghātakosi, saṅghabhedakosi,	2378	
PA_atk-vin01_a:2378_4	lohituppādakosi, bhikkhunīdūsakosi, ubhatobyañjanakaosī’ti imānipi sīsaṃ entiyevā”ti.	2378	
PA_atk-vin01_a:2378_5	Mahāpadumattheroyeva ca “diṭṭhe vematikotiādīsu yadaggena vematiko tadaggena no kappeti,	2378	
PA_atk-vin01_a:2378_6	yadaggena no kappeti tadaggena nassarati, yadaggena nassarati tadaggena pamuṭṭho hotī”ti vadati.	2378	
PA_atk-vin01_a:2379_0	Mahāsumatthero pana ekekaṃ dvidhā bhinditvā catunnampi pāṭekkaṃ nayaṃ dasseti. Kathaṃ?	2379	
PA_atk-vin01_a:2379_1	Diṭṭhe vematikoti ayaṃ tāva dassane vā vematiko hoti puggale vā, tattha “diṭṭho nukho	2379	
PA_atk-vin01_a:2379_2	mayā na diṭṭho”ti evaṃ dassane vematiko hoti. “Ayaṃ nukho mayā diṭṭho añño”ti evaṃ	2379	
PA_atk-vin01_a:2379_3	puggale vematiko hoti. Evaṃ dassanaṃ vā no kappeti puggalaṃ vā, dassanaṃ vā nassarati	2379	
PA_atk-vin01_a:2379_4	puggalaṃ vā, dassanaṃ vā pamuṭṭho hoti puggalaṃ vā. Ettha ca vematikoti vimatijāto.	2379	
PA_atk-vin01_a:2379_5	No kappetīti na saddahati. Nassaratīti asāriyamāno nassarati. Yadā pana taṃ “asukasmiṃ	2379	
PA_atk-vin01_a:2379_6	nāma bhante ṭhāne asukasmiṃ nāma kāle”ti sārenti tadā sarati. Pamuṭṭhoti yo tehi	2379	
PA_atk-vin01_a:2379_7	tehi upāyehi sāriyamānopi nassaratiyevāti. Etenevupāyena codāpakavāropi veditabbo,	2379	
PA_atk-vin01_a:2379_8	kevalañhi tattha “mayā”ti parihīnaṃ, sesaṃ codakavārasadisameva.	2379	
PA_atk-vin01_a:2380_0	389. Tato paraṃ āpattibhedaṃ anāpattibhedañca dassetuṃ “asuddhe suddhadiṭṭhī”tiādikaṃ	2380	
PA_atk-vin01_a:2380_1	catukkaṃ ṭhapetvā ekamekaṃ padaṃ catūhi catūhi bhedehi niddiṭṭhaṃ, taṃ sabbaṃ pāḷinayeneva	2380	
PA_atk-vin01_a:2380_2	sakkā jānituṃ. Kevalaṃ hetthādhippāyabhedo veditabbo. Ayañhi adhippāyo nāma – cāvanādhippāyo,	2380	
PA_atk-vin01_a:2380_3	akkosādhippāyo, kammādhippāyo, vuṭṭhānādhippāyo, uposathapavāraṇaṭṭhapanādhippāyo,	2380	
PA_atk-vin01_a:2380_4	anuvijjanādhippāyo, dhammakathādhippāyoti anekavidho. Tattha purimesu catūsu adhippāyesu	2380	
PA_atk-vin01_a:2380_5	okāsaṃ akārāpentassa dukkaṭaṃ. Okāsaṃ kārāpetvāpi ca sammukhā amūlakena pārājikena	2380	
PA_atk-vin01_a:2380_6	anuddhaṃsentassa saṅghādiseso. Amūlakena saṅghādisesena anuddhaṃsentassa pācittiyaṃ.	2380	
PA_atk-vin01_a:2380_7	Ācāravipattiyā anuddhaṃsentassa dukkaṭaṃ. Akkosādhippāyena vadantassa pācittiyaṃ.	2380	
PA_atk-vin01_a:2380_8	Asammukhā pana sattahipi āpattikkhandhehi vadantassa dukkaṭaṃ. Asammukhā eva sattavidhampi	2380	
PA_atk-vin01_a:2380_9	kammaṃ karontassa dukkaṭameva.	2380	
PA_atk-vin01_a:2381_0	Kurundiyaṃ pana “vuṭṭhānādhippāyena ‘tvaṃ imaṃ nāma āpattiṃ āpanno taṃ paṭikarohī’ti	2381	
PA_atk-vin01_a:2381_1	vadantassa okāsakiccaṃ natthī”ti vuttaṃ. Sabbattheva pana “uposathapavāraṇaṃ ṭhapentassa	2381	
PA_atk-vin01_a:2381_2	okāsakammaṃ natthī”ti vuttaṃ. Ṭhapanakkhettaṃ pana jānitabbaṃ. “Suṇātu me bhante	2381	
PA_atk-vin01_a:2381_3	saṅgho ajjuposatho pannaraso yadi saṅghassa pattakallaṃ saṅgho uposathaṃ kareyya”ti	2381	
PA_atk-vin01_a:2381_4	etasmiñhi re-kāre anatikkanteyeva ṭhapetuṃ labbhati. Tato paraṃ pana yya-kāre patte	2381	
PA_atk-vin01_a:2381_5	na labbhati. Esa nayo pavāraṇāya. Anuvijjakassāpi osaṭe vatthusmiṃ “atthetaṃ tavā”ti	2381	
PA_atk-vin01_a:2381_6	anuvijjanādhippāyena vadantassa okāsakammaṃ natthi.	2381	
PA_atk-vin01_a:2382_0	Dhammakathikassāpi dhammāsane nisīditvā “yo idañcidañca karoti, ayaṃ bhikkhu assamaṇo”tiādinā	2382	
PA_atk-vin01_a:2382_1	nayena anodissa dhammaṃ kathentassa okāsakammaṃ natthi. Sace pana odissa niyametvā	2382	
PA_atk-vin01_a:2382_2	“asuko ca asuko ca assamaṇo anupāsako”ti katheti, dhammāsanato orohitvā āpattiṃ desetvā	2382	
PA_atk-vin01_a:2382_3	gantabbaṃ. Yaṃ pana tattha tattha “anokāsaṃ kārāpetvā”ti vuttaṃ tassa okāsaṃ akārāpetvāti	2382	
PA_atk-vin01_a:2382_4	evamattho veditabbo, na hi koci anokāso nāma atthi, yamokāsaṃ kārāpetvā āpattiṃ āpajjati,	2382	
PA_atk-vin01_a:2382_5	okāsaṃ pana akārāpetvā āpajjatīti. Sesaṃ uttānameva.	2382	
PA_atk-vin01_a:2383_0	Samuṭṭhānādīsu tisamuṭṭhānaṃ – kāyacittato, vācācittato, kāyavācācittato ca samuṭṭhāti.	2383	
PA_atk-vin01_a:2383_1	Kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ, dukkhavedananti.	2383	
PA_atk-vin01_a:2384	Paṭhamaduṭṭhadosasikkhāpadavaṇṇanā niṭṭhitā.	238	
PA_atk-vin01_a:2385	9. Dutiyaduṭṭhadosasikkhāpadavaṇṇanā	238	
PA_atk-vin01_a:2386_0	391. Tena samayena buddho bhagavāti dutiyaduṭṭhadosasikkhāpadaṃ. Tattha handa mayaṃ	2386	
PA_atk-vin01_a:2386_1	āvuso imaṃ chagalakaṃ dabbaṃ mallaputtaṃ nāma karomāti te kira paṭhamavatthusmiṃ	2386	
PA_atk-vin01_a:2386_2	attano manorathaṃ sampādetuṃ asakkontā laddhaniggahā vighātappattā “idāni jānissāmā”ti	2386	
PA_atk-vin01_a:2386_3	tādisaṃ vatthuṃ pariyesamānā vicaranti. Athekadivasaṃ disvā tuṭṭhā aññamaññaṃ oloketvā	2386	
PA_atk-vin01_a:2386_4	evamāhaṃsu – “handa mayaṃ, āvuso, imaṃ chagalakaṃ dabbaṃ mallaputtaṃ nāma karomā”ti,	2386	
PA_atk-vin01_a:2386_5	“dabbo mallaputto nāmāya”nti evamassa nāmaṃ karomāti vuttaṃ hoti. Esa nayo mettiyaṃ	2386	
PA_atk-vin01_a:2386_6	nāma bhikkhuninti etthāpi.	2386	
PA_atk-vin01_a:2387_0	Te bhikkhū mettiyabhumajake bhikkhū anuyuñjiṃsūti evaṃ anuyuñjiṃsu –“āvuso, kuhiṃ	2387	
PA_atk-vin01_a:2387_1	tumhehi dabbo mallaputto mettiyāya bhikkhuniyā saddhiṃ diṭṭho”ti? “Gijjhakūṭapabbatapāde”ti.	2387	
PA_atk-vin01_a:2387_2	“Kāya velāya”ti? “Bhikkhācāragamanavelāyā”ti. Āvuso dabba ime evaṃ vadanti – “tvaṃ	2387	
PA_atk-vin01_a:2387_3	tadā kuhi”nti? “Veḷuvane bhattāni uddisāmī”ti. “Tava tāya velāya veḷuvane atthibhāvaṃ	2387	
PA_atk-vin01_a:2387_4	ko jānātī”ti? “Bhikkhusaṅgho, bhante”ti. Te saṅghaṃ pucchiṃsu – “jānātha tumhe tāya	2387	
PA_atk-vin01_a:2387_5	velāya imassa veḷuvane atthibhāva”nti. “Āma, āvuso, jānāma, thero sammutiladdhadivasato	2387	
PA_atk-vin01_a:2387_6	paṭṭhāya veḷuvaneyevā”ti. Tato mettiyabhumajake āhaṃsu – “āvuso, tumhākaṃ kathā na	2387	
PA_atk-vin01_a:2387_7	sameti, kacci no lesaṃ oḍḍetvā vadathā”ti. Evaṃ te tehi bhikkhūhi anuyuñjiyamānā	2387	
PA_atk-vin01_a:2387_8	āma āvusoti vatvā etamatthaṃ ārocesuṃ.	2387	
PA_atk-vin01_a:2388_0	Kiṃ pana tumhe, āvuso, āyasmantaṃ dabbaṃ mallaputtaṃ aññabhāgiyassa adhikaraṇassāti	2388	
PA_atk-vin01_a:2388_1	ettha aññabhāgassa idaṃ, aññabhāgo vā assa atthīti aññabhāgiyaṃ. Adhikaraṇanti ādhāro	2388	
PA_atk-vin01_a:2388_2	veditabbo, vatthu adhiṭṭhānanti vuttaṃ hoti. Yo hi so “dabbo mallaputto nāmā”ti chagalako	2388	
PA_atk-vin01_a:2388_3	vutto, so yvāyaṃ āyasmato dabbassa mallaputtassa bhāgo koṭṭhāso pakkho manussajāti	2388	
PA_atk-vin01_a:2388_4	ceva bhikkhubhāvo ca tato aññassa bhāgassa koṭṭhāsassa pakkhassa hoti tiracchānajātiyā	2388	
PA_atk-vin01_a:2388_5	ceva chagalakabhāvassa ca so vā aññabhāgo assa atthīti tasmā aññabhāgiyasaṅkhyaṃ	2388	
PA_atk-vin01_a:2388_6	labhati. Yasmā ca tesaṃ “imaṃ mayaṃ dabbaṃ mallaputtaṃ nāma karomā”ti vadantānaṃ	2388	
PA_atk-vin01_a:2388_7	tassā nāmakaraṇasaññāya ādhāro vatthu adhiṭṭhānaṃ, tasmā adhikaraṇanti veditabbo.	2388	
PA_atk-vin01_a:2388_8	Tañhi sandhāya “te bhikkhū aññabhāgiyassa adhikaraṇassā”ti āhaṃsu, na vivādādhikaraṇādīsu	2388	
PA_atk-vin01_a:2388_9	aññataraṃ. Kasmā? Asambhavato. Na hi te catunnaṃ adhikaraṇānaṃ kassaci aññabhāgiyassa	2388	
PA_atk-vin01_a:2388_10	adhikaraṇassa kañcidesaṃ lesamattaṃ upādiyiṃsu. Na ca catunnaṃ adhikaraṇānaṃ leso	23881	
PA_atk-vin01_a:2388_11	nāma atthi. Jātilesādayo hi puggalānaṃyeva lesā vuttā, na vivādādhikaraṇādīnaṃ. Idañca	23881	
PA_atk-vin01_a:2388_12	“dabbo mallaputto”ti nāmaṃ tassa aññabhāgiyādhikaraṇabhāve ṭhitassa chagalakassa	23881	
PA_atk-vin01_a:2388_13	koci deso hoti theraṃ amūlakena pārājikena anuddhaṃsetuṃ lesamatto.	23881	
PA_atk-vin01_a:2389_0	Ettha ca dissati apadissati assa ayanti voharīyatīti deso. Jātiādīsu aññatarakoṭṭhāsassetaṃ	2389	
PA_atk-vin01_a:2389_1	adhivacanaṃ. Aññampi vatthuṃ lissati silissati vohāramatteneva īsakaṃ allīyatīti	2389	
PA_atk-vin01_a:2389_2	leso. Jātiādīnaṃyeva aññatarakoṭṭhāsassetaṃ adhivacanaṃ. Tato paraṃ uttānatthameva.	2389	
PA_atk-vin01_a:2389_3	Sikkhāpadapaññattiyampi ayamevattho. Padabhājane pana yassa aññabhāgiyassa adhikaraṇassa	2389	
PA_atk-vin01_a:2389_4	kiñcidesaṃ lesamattaṃ upādāya pārājikena dhammena anuddhaṃseyya, taṃ yasmā aṭṭhuppattivaseneva	2389	
PA_atk-vin01_a:2389_5	āvibhūtaṃ, tasmā na vibhattanti veditabbaṃ.	2389	
PA_atk-vin01_a:2390_0	393. Yāni pana adhikaraṇanti vacanasāmaññato atthuddhāravasena pavattāni cattāri	2390	
PA_atk-vin01_a:2390_1	adhikaraṇāni, tesaṃ aññabhāgiyatā ca tabbhāgiyatā ca yasmā apākaṭā jānitabbā ca vinayadharehi,	2390	
PA_atk-vin01_a:2390_2	tasmā vacanasāmaññato laddhaṃ adhikaraṇaṃ nissāya taṃ āvikaronto “aññabhāgiyassa	2390	
PA_atk-vin01_a:2390_3	adhikaraṇassāti āpattaññabhāgiyaṃ vā hoti adhikaraṇaññabhāgiyaṃ vā”tiādimāha. Yā	2390	
PA_atk-vin01_a:2390_4	ca sā avasāne āpattaññabhāgiyassa adhikaraṇassa vasena codanā vuttā, tampi dassetuṃ	2390	
PA_atk-vin01_a:2390_5	ayaṃ sabbādhikaraṇānaṃ tabbhāgiyaaññabhāgiyatā samāhaṭāti veditabbā.	2390	
PA_atk-vin01_a:2391_0	Tattha ca āpattaññabhāgiyaṃ vāti paṭhamaṃ uddiṭṭhattā “kathañca āpatti āpattiyā aññabhāgiyā	2391	
PA_atk-vin01_a:2391_1	hotī”ti niddese ārabhitabbe yasmā āpattādhikaraṇassa tabbhāgiyavicāraṇāyaṃyeva ayamattho	2391	
PA_atk-vin01_a:2391_2	āgamissati, tasmā evaṃ anārabhitvā “kathañca adhikaraṇaṃ adhikaraṇassa aññabhāgiya”nti	2391	
PA_atk-vin01_a:2391_3	pacchimapadaṃyeva gahetvā niddeso āraddhoti veditabbo.	2391	
PA_atk-vin01_a:2392_0	Tattha aññabhāgiyavāro uttānatthoyeva. Ekamekañhi adhikaraṇaṃ itaresaṃ tiṇṇaṃ tiṇṇaṃ	2392	
PA_atk-vin01_a:2392_1	aññabhāgiyaṃ aññapakkhiyaṃ aññakoṭṭhāsiyaṃ hoti, vatthuvisabhāgattā, tabbhāgiyavāre	2392	
PA_atk-vin01_a:2392_2	pana vivādādhikaraṇaṃ vivādādhikaraṇassa tabbhāgiyaṃ tappakkhiyaṃ taṃkoṭṭhāsiyaṃ	2392	
PA_atk-vin01_a:2392_3	vatthusabhāgattā, tathā anuvādādhikaraṇaṃ anuvādādhikaraṇassa. Kathaṃ? Buddhakālato	2392	
PA_atk-vin01_a:2392_4	paṭṭhāya hi aṭṭhārasa bhedakaravatthūni nissāya uppannavivādo ca idāni uppajjanakavivādo	2392	
PA_atk-vin01_a:2392_5	ca vatthusabhāgatāya ekaṃ vivādādhikaraṇameva hoti, tathā buddhakālato paṭṭhāya catasso	2392	
PA_atk-vin01_a:2392_6	vipattiyo nissāya uppannaanuvādo ca idāni uppajjanakaanuvādo ca vatthusabhāgatāya	2392	
PA_atk-vin01_a:2392_7	ekaṃ anuvādādhikaraṇameva hoti. Yasmā pana āpattādhikaraṇaṃ āpattādhikaraṇassa sabhāgavisabhāgavatthuto	2392	
PA_atk-vin01_a:2392_8	sabhāgasarikkhāsarikkhato ca ekaṃsena tabbhāgiyaṃ na hoti, tasmā āpattādhikaraṇaṃ	2392	
PA_atk-vin01_a:2392_9	āpattādhikaraṇassa siyā tabbhāgiyaṃ siyā aññabhāgiyanti vuttaṃ. Tattha ādito paṭṭhāya	2392	
PA_atk-vin01_a:2392_10	aññabhāgiyassa paṭhamaṃ niddiṭṭhattā idhāpi aññabhāgiyameva paṭhamaṃ niddiṭṭhaṃ,	23921	
PA_atk-vin01_a:2392_11	tattha aññabhāgiyattañca parato tabbhāgiyattañca vuttanayeneva veditabbaṃ.	23921	
PA_atk-vin01_a:2393_0	Kiccādhikaraṇaṃ kiccādhikaraṇassa tabbhāgiyanti ettha pana buddhakālato paṭṭhāya	2393	
PA_atk-vin01_a:2393_1	cattāri saṅghakammāni nissāya uppannaṃ adhikaraṇañca idāni cattāri saṅghakammāni	2393	
PA_atk-vin01_a:2393_2	nissāya uppajjanakaṃ adhikaraṇañca sabhāgatāya sarikkhatāya ca ekaṃ kiccādhikaraṇameva	2393	
PA_atk-vin01_a:2393_3	hoti. Kiṃ pana saṅghakammāni nissāya uppannaṃ adhikaraṇaṃ kiccādhikaraṇaṃ, udāhu	2393	
PA_atk-vin01_a:2393_4	saṅghakammānamevetaṃ adhivacananti? Saṅghakammānamevetaṃ adhivacanaṃ. Evaṃ santepi	2393	
PA_atk-vin01_a:2393_5	saṅghakammaṃ nāma “idañcidañca evaṃ kattabba”nti yaṃ kammalakkhaṇaṃ manasikaroti	2393	
PA_atk-vin01_a:2393_6	taṃ nissāya uppajjanato purimaṃ purimaṃ saṅghakammaṃ nissāya uppajjanato ca saṅghakammāni	2393	
PA_atk-vin01_a:2393_7	nissāya uppannaṃ adhikaraṇaṃ kiccādhikaraṇanti vuttaṃ.	2393	
PA_atk-vin01_a:2394_0	394. Kiñci desaṃ lesamattaṃ upādāyāti ettha pana yasmā desoti vā lesamattoti vā pubbe	2394	
PA_atk-vin01_a:2394_1	vuttanayeneva byañjanato nānaṃ atthato ekaṃ, tasmā “leso nāma dasa lesā jātileso	2394	
PA_atk-vin01_a:2394_2	nāmaleso”tiādimāha. Tattha jātiyeva jātileso. Esa nayo sesesu.	2394	
PA_atk-vin01_a:2395_0	395. Idāni tameva lesaṃ vitthārato dassetuṃ yathā taṃ upādāya anuddhaṃsanā hoti tathā	2395	
PA_atk-vin01_a:2395_1	savatthukaṃ katvā dassento “jātileso nāma khattiyo diṭṭho hotī”tiādimāha. Tattha	2395	
PA_atk-vin01_a:2395_2	khattiyo diṭṭho hotīti añño koci khattiyajātiyo iminā codakena diṭṭho hoti. Pārājikaṃ	2395	
PA_atk-vin01_a:2395_3	dhammaṃ ajjhāpajjantoti methunadhammādīsu aññataraṃ āpajjanto. Aññaṃ khattiyaṃ passitvā	2395	
PA_atk-vin01_a:2395_4	codetīti atha so aññaṃ attano veriṃ khattiyajātiyaṃ bhikkhuṃ passitvā taṃ khattiyajātilesaṃ	2395	
PA_atk-vin01_a:2395_5	gahetvā evaṃ codeti “khattiyo mayā diṭṭho pārājikaṃ dhammaṃ ajjhāpajjanto, tvaṃ khattiyo,	2395	
PA_atk-vin01_a:2395_6	pārājikaṃ dhammaṃ ajjhāpannosī” atha vā “tvaṃ so khattiyo, na añño, pārājikaṃ dhammaṃ	2395	
PA_atk-vin01_a:2395_7	ajjhāpannosi, assamaṇosi asakyaputtiyosi natthi tayā saddhiṃ uposatho vā pavāraṇā	2395	
PA_atk-vin01_a:2395_8	vā saṅghakammaṃ vā”ti, āpatti vācāya vācāya saṅghādisesassa. Ettha ca tesaṃ khattiyānaṃ	2395	
PA_atk-vin01_a:2395_9	aññamaññaṃ asadisassa tassa tassa dīghādino vā diṭṭhādino vā vasena aññabhāgiyatā	2395	
PA_atk-vin01_a:2395_10	khattiyajātipaññattiyā ādhāravasena adhikaraṇatā ca veditabbā, etenupāyena sabbapadesu yojanā veditabbā.	23951	
PA_atk-vin01_a:2396	400. Pattalesaniddese ca sāṭakapattoti lohapattasadiso susaṇṭhāno succhavi siniddho bhamaravaṇṇo mattikāpatto vuccati. Sumbhakapattoti pakatimattikāpatto.	239	
PA_atk-vin01_a:2397_0	406. Yasmā pana āpattilesassa ekapadeneva saṅkhepato niddeso vutto, tasmā vitthāratopi	2397	
PA_atk-vin01_a:2397_1	taṃ dassetuṃ “bhikkhu saṅghādisesaṃ ajjhāpajjanto diṭṭho hotī”tiādi vuttaṃ. Kasmā	2397	
PA_atk-vin01_a:2397_2	panassa tattheva niddesaṃ avatvā idha visuṃ vuttoti? Sesaniddesehi asabhāgattā. Sesaniddesā	2397	
PA_atk-vin01_a:2397_3	hi aññaṃ disvā aññassa codanāvasena vuttā. Ayaṃ pana ekameva aññaṃ āpattiṃ āpajjantaṃ	2397	
PA_atk-vin01_a:2397_4	disvā aññāya āpattiyā codanāvasena vutto. Yadi evaṃ kathaṃ aññabhāgiyaṃ adhikaraṇaṃ	2397	
PA_atk-vin01_a:2397_5	hotīti? Āpattiyā. Teneva vuttaṃ – “evampi āpattaññabhāgiyañca hoti leso ca upādinno”ti.	2397	
PA_atk-vin01_a:2397_6	Yañhi so saṅghādisesaṃ āpanno taṃ pārājikassa aññabhāgiyaṃ adhikaraṇaṃ. Tassa pana	2397	
PA_atk-vin01_a:2397_7	aññabhāgiyassa adhikaraṇassa leso nāma yo so sabbakhattiyānaṃ sādhāraṇo khattiyabhāvo	2397	
PA_atk-vin01_a:2397_8	viya sabbāpattīnaṃ sādhāraṇo āpattibhāvo. Etenupāyena sesāpattimūlakanayo codāpakavāro ca veditabbo.	2397	
PA_atk-vin01_a:2398_0	408. Anāpatti tathāsaññī codeti vā codāpeti vāti “pārājikaṃyeva ayaṃ āpanno”ti yo	2398	
PA_atk-vin01_a:2398_1	evaṃ tathāsaññī codeti vā codāpeti vā tassa anāpatti. Sesaṃ sabbattha uttānameva.	2398	
PA_atk-vin01_a:2398_2	Samuṭṭhānādīnipi paṭhamaduṭṭhadosasadisānevāti.	2398	
PA_atk-vin01_a:2399	Dutiyaduṭṭhadosasikkhāpadavaṇṇanā niṭṭhitā.	239	
PA_atk-vin01_a:2400	10. Paṭhamasaṅghabhedasikkhāpadavaṇṇanā	240	
PA_atk-vin01_a:2401_0	409. Tena samayena buddho bhagavāti saṅghabhedasikkhāpadaṃ. Tattha atha kho devadattotiādīsu	2401	
PA_atk-vin01_a:2401_1	yo ca devadatto, yathā ca pabbajito, yena ca kāraṇena kokālikādayo upasaṅkamitvā	2401	
PA_atk-vin01_a:2401_2	“etha mayaṃ āvuso samaṇassa gotamassa saṅghabhedaṃ karissāma cakkabheda”nti āha.	2401	
PA_atk-vin01_a:2401_3	Taṃ sabbaṃ saṅghabhedakkhandhake āgatameva. Pañcavatthuyācanā pana kiñcāpi tattheva	2401	
PA_atk-vin01_a:2401_4	āgamissati. Atha kho idhāpi āgatattā yadettha vattabbaṃ, taṃ vatvāva gamissāma.	2401	
PA_atk-vin01_a:2402_0	Sādhu bhanteti āyācanā. Bhikkhū yāvajīvaṃ āraññikā assūti āraññikadhutaṅgaṃ samādāya	2402	
PA_atk-vin01_a:2402_1	sabbepi bhikkhū yāva jīvanti tāva āraññikā hontu, araññeyeva vasantu. Yo gāmantaṃ	2402	
PA_atk-vin01_a:2402_2	osareyya vajjaṃ naṃ phuseyyāti yo ekabhikkhupi araññaṃ pahāya nivāsatthāya gāmantaṃ	2402	
PA_atk-vin01_a:2402_3	osareyya, vajjaṃ taṃ phuseyya naṃ bhikkhuṃ doso phusatu, āpattiyā naṃ bhagavā kāretū”ti	2402	
PA_atk-vin01_a:2402_4	adhippāyena vadati. Esa nayo sesavatthūsupi.	2402	
PA_atk-vin01_a:2403	410. Janaṃ saññāpessāmāti janaṃ amhākaṃ appicchatādibhāvaṃ jānāpessāma, atha vā paritosessāma pasādessāmāti vuttaṃ hoti.	240	
PA_atk-vin01_a:2404_0	Imāni pana pañca vatthūni yācato devadattassa vacanaṃ sutvāva aññāsi bhagavā “saṅghabhedatthiko	2404	
PA_atk-vin01_a:2404_1	hutvā ayaṃ yācatī”ti. Yasmā pana tāni anujāniyamānāni bahūnaṃ kulaputtānaṃ maggantarāyāya	2404	
PA_atk-vin01_a:2404_2	saṃvattanti, tasmā bhagavā “alaṃ devadattā”ti paṭikkhipitvā “yo icchati āraññiko hotū”tiādimāha.	2404	
PA_atk-vin01_a:2405_0	Ettha pana bhagavato adhippāyaṃ viditvā kulaputtena attano patirūpaṃ veditabbaṃ.	2405	
PA_atk-vin01_a:2405_1	Ayañhettha bhagavato adhippāyo – “eko bhikkhu mahajjhāsayo hoti mahussāho, sakkoti	2405	
PA_atk-vin01_a:2405_2	gāmantasenāsanaṃ paṭikkhipitvā araññe viharanto dukkhassantaṃ kātuṃ. Eko dubbalo	2405	
PA_atk-vin01_a:2405_3	hoti appathāmo araññe na sakkoti, gāmanteyeva sakkoti. Eko mahabbalo samappavattadhātuko	2405	
PA_atk-vin01_a:2405_4	adhivāsanakhantisampanno iṭṭhāniṭṭhesu samacitto araññepi gāmantepi sakkotiyeva.	2405	
PA_atk-vin01_a:2405_5	Eko neva gāmante na araññe sakkoti padaparamo hoti.	2405	
PA_atk-vin01_a:2406_0	Tatra yvāyaṃ mahajjhāsayo hoti mahussāho, sakkoti gāmantasenāsanaṃ paṭikkhipitvā	2406	
PA_atk-vin01_a:2406_1	araññe viharanto dukkhassantaṃ kātuṃ, so araññeyeva vasatu, idamassa patirūpaṃ. Saddhivihārikādayopi	2406	
PA_atk-vin01_a:2406_2	cassa anusikkhamānā araññe vihātabbameva maññissanti.	2406	
PA_atk-vin01_a:2407_0	Yo pana dubbalo hoti appathāmo gāmanteyeva sakkoti dukkhassantaṃ kātuṃ, na araññe	2407	
PA_atk-vin01_a:2407_1	so gāmanteyeva vasatu, yvāyaṃ mahabbalo samappavattadhātuko adhivāsanakhantisampanno	2407	
PA_atk-vin01_a:2407_2	iṭṭhāniṭṭhesu samacitto araññepi gāmantepi sakkotiyeva, ayampi gāmantasenāsanaṃ pahāya	2407	
PA_atk-vin01_a:2407_3	araññe viharatu, idamassa patirūpaṃ saddhivihārikāpi hissa anusikkhamānā araññe vihātabbaṃ maññissanti.	2407	
PA_atk-vin01_a:2408_0	Yo panāyaṃ neva gāmante na araññe sakkoti padaparamo hoti. Ayampi araññeyeva vasatu.	2408	
PA_atk-vin01_a:2408_1	Ayaṃ hissa dhutaṅgasevanā kammaṭṭhānabhāvanā ca āyatiṃ maggaphalānaṃ upanissayo bhavissati.	2408	
PA_atk-vin01_a:2408_2	Saddhivihārikādayo cassa anusikkhamānā araññe vihātabbaṃ maññissantīti.	2408	
PA_atk-vin01_a:2409_0	Evaṃ yvāyaṃ dubbalo hoti appathāmo gāmanteyeva viharanto sakkoti dukkhassantaṃ kātuṃ	2409	
PA_atk-vin01_a:2409_1	na araññe, imaṃ puggalaṃ sandhāya bhagavā “yo icchati gāmante viharatū”ti āha. Iminā	2409	
PA_atk-vin01_a:2409_2	ca puggalena aññesampi dvāraṃ dinnaṃ.	2409	
PA_atk-vin01_a:2410_0	Yadi pana bhagavā devadattassa vādaṃ sampaṭiccheyya, yvāyaṃ puggalo pakatiyā dubbalo	2410	
PA_atk-vin01_a:2410_1	hoti appathāmo, yopi daharakāle araññavāsaṃ abhisambhuṇitvā jiṇṇakāle vā vātapittādīhi	2410	
PA_atk-vin01_a:2410_2	samuppannadhātukkhobhakāle vā nābhisambhuṇāti, gāmanteyeva pana viharanto sakkoti	2410	
PA_atk-vin01_a:2410_3	dukkhassantaṃ kātuṃ, tesaṃ ariyamaggupacchedo bhaveyya, arahattaphalādhigamo na bhaveyya,	2410	
PA_atk-vin01_a:2410_4	uddhammaṃ ubbinayaṃ vilomaṃ aniyyānikaṃ satthu sāsanaṃ bhaveyya, satthā ca tesaṃ	2410	
PA_atk-vin01_a:2410_5	asabbaññū assa “sakavādaṃ chaḍḍetvā devadattavāde patiṭṭhito”ti gārayho ca bhaveyya.	2410	
PA_atk-vin01_a:2410_6	Tasmā bhagavā evarūpe puggale saṅgaṇhanto devadattassa vādaṃ paṭikkhipi. Etenevūpāyena	2410	
PA_atk-vin01_a:2410_7	piṇḍapātikavatthusmimpi paṃsukūlikavatthusmimpi aṭṭha māse rukkhamūlikavatthusmimpi	2410	
PA_atk-vin01_a:2410_8	vinicchayo veditabbo. Cattāro pana māse rukkhamūlasenāsanaṃ paṭikkhittameva.	2410	
PA_atk-vin01_a:2411_0	Macchamaṃsavatthusmiṃ tikoṭiparisuddhanti tīhi koṭīhi parisuddhaṃ, diṭṭhādīhi aparisuddhīhi	2411	
PA_atk-vin01_a:2411_1	virahitanti attho. Tenevāha – “adiṭṭhaṃ, asutaṃ, aparisaṅkita”nti. Tattha “adiṭṭhaṃ”	2411	
PA_atk-vin01_a:2411_2	nāma bhikkhūnaṃ atthāya migamacche vadhitvā gayhamānaṃ adiṭṭhaṃ. “Asutaṃ” nāma bhikkhūnaṃ	2411	
PA_atk-vin01_a:2411_3	atthāya migamacche vadhitvā gahitanti asutaṃ. “Aparisaṅkitaṃ” pana diṭṭhaparisaṅkitaṃ	2411	
PA_atk-vin01_a:2411_4	sutaparisaṅkitaṃ tadubhayavimuttaparisaṅkitañca ñatvā tabbipakkhato jānitabbaṃ. Kathaṃ?	2411	
PA_atk-vin01_a:2411_5	Idha bhikkhū passanti manusse jālavāgurādihatthe gāmato va nikkhamante araññe vā	2411	
PA_atk-vin01_a:2411_6	vicarante, dutiyadivase ca nesaṃ taṃ gāmaṃ piṇḍāya paviṭṭhānaṃ samacchamaṃsaṃ piṇḍapātaṃ	2411	
PA_atk-vin01_a:2411_7	abhiharanti. Te tena diṭṭhena parisaṅkanti “bhikkhūnaṃ nukho atthāya kata”nti idaṃ	2411	
PA_atk-vin01_a:2411_8	diṭṭhaparisaṅkitaṃ, nāma etaṃ gahetuṃ na vaṭṭati. Yaṃ evaṃ aparisaṅkitaṃ taṃ vaṭṭati.	2411	
PA_atk-vin01_a:2411_9	Sace pana te manussā “kasmā bhante na gaṇhathā”ti pucchitvā tamatthaṃ sutvā “nayidaṃ	2411	
PA_atk-vin01_a:2411_10	bhante bhikkhūnaṃ atthāya kataṃ, amhehi attano atthāya vā rājayuttādīnaṃ atthāya	24111	
PA_atk-vin01_a:2411_11	vā kata”nti vadanti kappati.	24111	
PA_atk-vin01_a:2412_0	Naheva kho bhikkhū passanti; apica suṇanti, manussā kira jālavāgurādihatthā gāmato	2412	
PA_atk-vin01_a:2412_1	vā nikkhamanti, araññe vā vicarantī”ti. Dutiyadivase ca nesaṃ taṃ gāmaṃ piṇḍāya paviṭṭhānaṃ	2412	
PA_atk-vin01_a:2412_2	“bhikkhūnaṃ nukho atthāya kata”nti idaṃ “sutaparisaṅkitaṃ” nāma. Etaṃ gahetuṃ na	2412	
PA_atk-vin01_a:2412_3	vaṭṭati, yaṃ evaṃ aparisaṅkitaṃ taṃ vaṭṭati. Sace pana te manussā “kasmā, bhante,	2412	
PA_atk-vin01_a:2412_4	na gaṇhathā”ti pucchitvā tamatthaṃ sutvā “nayidaṃ, bhante, bhikkhūnaṃ atthāya kataṃ,	2412	
PA_atk-vin01_a:2412_5	amhehi attano atthāya vā rājayuttādīnaṃ atthāya vā kata”nti vadanti kappati.	2412	
PA_atk-vin01_a:2413_0	Naheva kho pana bhikkhū passanti, na suṇanti; apica kho tesaṃ gāmaṃ piṇḍāya paviṭṭhānaṃ	2413	
PA_atk-vin01_a:2413_1	pattaṃ gahetvā samacchamaṃsaṃ piṇḍapātaṃ abhisaṅkharitvā abhiharanti, te parisaṅkanti	2413	
PA_atk-vin01_a:2413_2	“bhikkhūnaṃ nukho atthāya kata”nti idaṃ “tadubhayavimuttaparisaṅkitaṃ” nāma. Etaṃ	2413	
PA_atk-vin01_a:2413_3	gahetuṃ na vaṭṭati. Yaṃ evaṃ aparisaṅkitaṃ taṃ vaṭṭati. Sace pana te manussā “kasmā,	2413	
PA_atk-vin01_a:2413_4	bhante, na gaṇhathā”ti pucchitvā tamatthaṃ sutvā “nayidaṃ, bhante, bhikkhūnaṃ atthāya	2413	
PA_atk-vin01_a:2413_5	kataṃ amhehi attano atthāya vā rājayuttādīnaṃ atthāya vā kataṃ pavattamaṃsaṃ vā kappiyameva	2413	
PA_atk-vin01_a:2413_6	labhitvā bhikkhūnaṃ atthāya sampādita”nti vadanti kappati. Matānaṃ petakiccatthāya	2413	
PA_atk-vin01_a:2413_7	maṅgalādīnaṃ vā atthāya katepi eseva nayo. Yaṃ yañhi bhikkhūnaṃyeva atthāya akataṃ,	2413	
PA_atk-vin01_a:2413_8	yattha ca nibbematiko hoti, taṃ sabbaṃ kappati.	2413	
PA_atk-vin01_a:2414_0	Sace pana ekasmiṃ vihāre bhikkhū uddissa kataṃ hoti, te ca attano atthāya katabhāvaṃ	2414	
PA_atk-vin01_a:2414_1	na jānanti, aññe jānanti. Ye jānanti, tesaṃ na vaṭṭati, itaresaṃ vaṭṭati. Aññe na	2414	
PA_atk-vin01_a:2414_2	jānanti, teyeva jānanti, tesaṃyeva na vaṭṭati, aññesaṃ vaṭṭati. Tepi amhākaṃ atthāya	2414	
PA_atk-vin01_a:2414_3	katanti jānanti, aññepi etesaṃ atthāya katanti jānanti, sabbesampi na vaṭṭati, sabbe	2414	
PA_atk-vin01_a:2414_4	na jānanti, sabbesampi vaṭṭati. Pañcasu hi sahadhammikesu yassa vā tassa vā atthāya	2414	
PA_atk-vin01_a:2414_5	uddissa kataṃ, sabbesaṃ na kappati.	2414	
PA_atk-vin01_a:2415_0	Sace pana koci ekaṃ bhikkhuṃ uddissa pāṇaṃ vadhitvā tassa pattaṃ pūretvā deti, so	2415	
PA_atk-vin01_a:2415_1	ca attano atthāya katabhāvaṃ jānaṃyeva gahetvā aññassa bhikkhuno deti, so tassa saddhāya	2415	
PA_atk-vin01_a:2415_2	paribhuñjati, kassa āpattīti? Dvinnampi anāpatti. Yañhi uddissa kataṃ tassa abhuttatāya	2415	
PA_atk-vin01_a:2415_3	anāpatti, itarassa ajānanatāya. Kappiyamaṃsassa hi paṭiggahaṇe āpatti natthi. Uddissa	2415	
PA_atk-vin01_a:2415_4	katañca ajānitvā bhuttassa pacchā ñatvā āpattidesanākiccaṃ nāma natthi, akappiyamaṃsaṃ	2415	
PA_atk-vin01_a:2415_5	pana ajānitvā bhuttena pacchā ñatvāpi āpatti desetabbā, uddissa katañhi ñatvā bhuñjatova	2415	
PA_atk-vin01_a:2415_6	āpatti. Akappiyamaṃsaṃ ajānitvā bhuñjantassāpi āpattiyeva. Tasmā āpattibhīrukena	2415	
PA_atk-vin01_a:2415_7	rūpaṃ sallakkhentenapi pucchitvāva maṃsaṃ paṭiggahetabbaṃ. Paribhogakāle pucchitvā	2415	
PA_atk-vin01_a:2415_8	paribhuñjissāmīti vā gahetvā pucchitvāva paribhuñjitabbaṃ. Kasmā? Duviññeyyattā.	2415	
PA_atk-vin01_a:2415_9	Acchamaṃsaṃ hi sūkaramaṃsasadisaṃ hoti, dīpimaṃsādīnipi migamaṃsādisadisāni, tasmā	2415	
PA_atk-vin01_a:2415_10	pucchitvā gahaṇameva vattanti vadanti.	24151	
PA_atk-vin01_a:2416_0	Haṭṭho udaggoti tuṭṭho ceva unnatakāyacitto ca hutvā. So kira “na bhagavā imāni pañca	2416	
PA_atk-vin01_a:2416_1	vatthūni anujānāti, idāni sakkhissāmi saṅghabhedaṃ kātu”nti kokālikassa iṅgitākāraṃ	2416	
PA_atk-vin01_a:2416_2	dassetvā yathā visaṃ vā khāditvā rajjuyā vā ubbandhitvā satthaṃ vā āharitvā maritukāmo	2416	
PA_atk-vin01_a:2416_3	puriso visādīsu aññataraṃ labhitvā tappaccayā āsannampi maraṇadukkhaṃ ajānanto haṭṭho	2416	
PA_atk-vin01_a:2416_4	udaggo hoti; evameva saṅghabhedapaccayā āsannampi avīcimhi nibbattitvā paṭisaṃvedanīyaṃ	2416	
PA_atk-vin01_a:2416_5	dukkhaṃ ajānanto “laddho dāni me saṅghabhedassa upāyo”ti haṭṭho udaggo sapariso uṭṭhāyāsanā	2416	
PA_atk-vin01_a:2416_6	teneva haṭṭhabhāvena bhagavantaṃ abhivādetvā padakkhiṇaṃ katvā pakkāmi.	2416	
PA_atk-vin01_a:2417_0	Te mayaṃ imehi pañcahi vatthūhi samādāya vattāmāti ettha pana “imāni pañca vatthūnī”ti	2417	
PA_atk-vin01_a:2417_1	vattabbepi te mayaṃ imehi pañcahi vatthūhi janaṃ saññāpessāmāti abhiṇhaṃ parivitakkavasena	2417	
PA_atk-vin01_a:2417_2	vibhattivipallāsaṃ asallakkhetvā abhiṇhaṃ parivitakkānurūpameva “te mayaṃ imehi pañcahi	2417	
PA_atk-vin01_a:2417_3	vatthūhī”ti āha, yathā taṃ vikkhittacitto.	2417	
PA_atk-vin01_a:2418	Dhutā sallekhavuttinoti yā paṭipadā kilese dhunāti, tāya samannāgatattā dhutā. Yā ca kilese sallikhati, sā etesaṃ vuttīti sallekhavuttino.	241	
PA_atk-vin01_a:2419_0	Bāhulikoti cīvarādīnaṃ paccayānaṃ bahulabhāvo bāhullaṃ, taṃ bāhullamassa atthi, tasmiṃ	2419	
PA_atk-vin01_a:2419_1	vā bāhulle niyutto ṭhitoti bāhuliko. Bāhullāya cetetīti bāhulattāya ceteti kappeti	2419	
PA_atk-vin01_a:2419_2	pakappeti. Kathañhi nāma mayhañca sāvakānañca cīvarādīnaṃ paccayānaṃ bahulabhāvo	2419	
PA_atk-vin01_a:2419_3	bhaveyyāti evaṃ ussukkamāpannoti adhippāyo. Cakkabhedāyāti āṇābhedāya.	2419	
PA_atk-vin01_a:2420_0	Dhammiṃ kathaṃ katvāti khandhake vuttanayena “alaṃ, devadatta, mā te rucci saṅghabhedo.	2420	
PA_atk-vin01_a:2420_1	Garuko kho, devadatta, saṅghabhedo. Yo kho, devadatta, samaggaṃ saṅghaṃ bhindati,	2420	
PA_atk-vin01_a:2420_2	kappaṭṭhikaṃ kibbisaṃ pasavati, kappaṃ nirayamhi paccati, yo ca kho, devadatta, bhinnaṃ	2420	
PA_atk-vin01_a:2420_3	saṅghaṃ samaggaṃ karoti, brahmaṃ puññaṃ pasavati, kappaṃ saggamhi modatī”ti evamādikaṃ	2420	
PA_atk-vin01_a:2420_4	anekappakāraṃ devadattassa ca bhikkhūnañca tadanucchavikaṃ tadanulomikaṃ dhammiṃ kathaṃ katvā.	2420	
PA_atk-vin01_a:2421_0	411. Samaggassāti sahitassa cittena ca sarīrena ca aviyuttassāti attho. Padabhājanepi	2421	
PA_atk-vin01_a:2421_1	hi ayameva attho dassito. Samānasaṃvāsakoti hi vadatā cittena aviyogo dassito hoti.	2421	
PA_atk-vin01_a:2421_2	Samānasīmāyaṃ ṭhitoti vadatā sarīrena. Kathaṃ? Samānasaṃvāsako hi laddhinānāsaṃvāsakena	2421	
PA_atk-vin01_a:2421_3	vā kammanānāsaṃvāsakena vā virahito samacittatāya cittena aviyutto hoti. Samānasīmāyaṃ	2421	
PA_atk-vin01_a:2421_4	ṭhito kāyasāmaggidānato sarīrena aviyutto.	2421	
PA_atk-vin01_a:2422_0	Bhedanasaṃvattanikaṃ vā adhikaraṇanti bhedanassa saṅghabhedassa atthāya saṃvattanikaṃ	2422	
PA_atk-vin01_a:2422_1	kāraṇaṃ. Imasmiñhi okāse “kāmahetu kāmanidānaṃ kāmādhikaraṇa”ntiādīsu viya kāraṇaṃ	2422	
PA_atk-vin01_a:2422_2	adhikaraṇanti adhippetaṃ. Tañca yasmā aṭṭhārasavidhaṃ hoti, tasmā padabhājane “aṭṭhārasa	2422	
PA_atk-vin01_a:2422_3	bhedakaravatthūnī”ti vuttaṃ. Tāni pana “idhūpāli, bhikkhu adhammaṃ dhammoti dīpetī”tiādinā	2422	
PA_atk-vin01_a:2422_4	nayena khandhake āgatāni, tasmā tatreva nesaṃ atthaṃ vaṇṇayissāma. Yopi cāyaṃ imāni	2422	
PA_atk-vin01_a:2422_5	vatthūni nissāya aparehipi kammena, uddesena, vohārena, anusāvanāya, salākaggāhenāti	2422	
PA_atk-vin01_a:2422_6	pañcahi kāraṇehi saṅghabhedo hoti, tampi āgataṭṭhāneyeva pakāsayissāma. Saṅkhepato	2422	
PA_atk-vin01_a:2422_7	pana bhedanasaṃvattanikaṃ vā adhikaraṇaṃ samādāyāti ettha saṅghabhedassa atthāya	2422	
PA_atk-vin01_a:2422_8	saṃvattanikaṃ saṅghabhedanipphattisamatthaṃ kāraṇaṃ gahetvāti evamattho veditabbo.	2422	
PA_atk-vin01_a:2422_9	Paggayhāti paggahitaṃ abbhussitaṃ pākaṭaṃ katvā. Tiṭṭheyyāti yathāsamādinnaṃ yathāpaggahitameva	2422	
PA_atk-vin01_a:2422_10	ca katvā accheyya. Yasmā pana evaṃ paggaṇhatā tiṭṭhatā ca taṃ dīpitañceva appaṭinissaṭṭhañca	24221	
PA_atk-vin01_a:2422_11	hoti, tasmā padabhājane “dīpeyyā”ti ca “nappaṭinissajjeyyā”ti ca vuttaṃ.	24221	
PA_atk-vin01_a:2423_0	Bhikkhūhi evamassa vacanīyoti aññehi lajjīhi bhikkhūhi evaṃ vattabbo bhaveyya. Padabhājane	2423	
PA_atk-vin01_a:2423_1	cassa ye passantīti ye sammukhā paggayha tiṭṭhantaṃ passanti. Ye suṇantīti yepi “asukasmiṃ	2423	
PA_atk-vin01_a:2423_2	nāma vihāre bhikkhū bhedanasaṃvattanikaṃ adhikaraṇaṃ samādāya paggayha tiṭṭhantī”ti suṇanti.	2423	
PA_atk-vin01_a:2424	Sametāyasmā saṅghenāti āyasmā saṅghena saddhiṃ sametu samāgacchatu ekaladdhiko hotūti attho. Kiṃ kāraṇā? Samaggo hi saṅgho sammodamāno avivadamāno ekuddeso phāsu viharatīti.	242	
PA_atk-vin01_a:2425_0	Tattha sammodamānoti aññamaññaṃ sampattiyā saṭṭhu modamāno. Avivadamānoti “ayaṃ dhammo,	2425	
PA_atk-vin01_a:2425_1	nāyaṃ dhammo”ti evaṃ na vivadamāno. Eko uddeso assāti ekuddeso, ekato pavattapātimokkhuddeso,	2425	
PA_atk-vin01_a:2425_2	na visunti attho. Phāsu viharatīti sukhaṃ viharati.	2425	
PA_atk-vin01_a:2426_0	Iccetaṃ kusalanti etaṃ paṭinissajjanaṃ kusalaṃ khemaṃ sotthibhāvo tassa bhikkhuno.	2426	
PA_atk-vin01_a:2426_1	No ce paṭinissajjati āpatti dukkaṭassāti tikkhattuṃ vuttassa appaṭinissajjato dukkaṭaṃ.	2426	
PA_atk-vin01_a:2426_2	Sutvā na vadanti āpatti dukkaṭassāti ye sutvā na vadanti, tesampi dukkaṭaṃ. Kīvadūre	2426	
PA_atk-vin01_a:2426_3	sutvā avadantānaṃ dukkaṭaṃ? Ekavihāre tāva vattabbaṃ natthi. Aṭṭhakathāyaṃ pana vuttaṃ	2426	
PA_atk-vin01_a:2426_4	“samantā addhayojane bhikkhūnaṃ bhāro. Dūtaṃ vā paṇṇaṃ vā pesetvā vadatopi āpattimokkho	2426	
PA_atk-vin01_a:2426_5	natthi. Sayameva gantvā ‘garuko kho, āvuso, saṅghabhedo, mā saṅghabhedāya, parakkamī’ti	2426	
PA_atk-vin01_a:2426_6	nivāretabbo”ti. Pahontena pana dūrampi gantabbaṃ agilānānañhi dūrepi bhāroyeva.	2426	
PA_atk-vin01_a:2427_0	Idāni “evañca so bhikkhu bhikkhūhi vuccamāno”tiādīsu atthamattameva dassetuṃ “so	2427	
PA_atk-vin01_a:2427_1	bhikkhu saṅghamajjhampi ākaḍḍhitvā vattabbo”tiādimāha. Tattha saṅghamajjhampi ākaḍḍhitvāti	2427	
PA_atk-vin01_a:2427_2	sace purimanayena vuccamāno na paṭinissajjati hatthesu ca pādesu ca gahetvāpi saṅghamajjhaṃ	2427	
PA_atk-vin01_a:2427_3	ākaḍḍhitvā punapi “mā āyasmā”tiādinā nayena tikkhattuṃ vattabbo.	2427	
PA_atk-vin01_a:2428_0	Yāvatatiyaṃ samanubhāsitabboti yāva tatiyaṃ samanubhāsanaṃ tāva samanubhāsitabbo.	2428	
PA_atk-vin01_a:2428_1	Tīhi samanubhāsanakammavācāhi kammaṃ kātabbanti vuttaṃ hoti. Padabhājane panassa	2428	
PA_atk-vin01_a:2428_2	atthameva gahetvā samanubhāsanavidhiṃ dassetuṃ “so bhikkhu samanubhāsitabbo. Evañca	2428	
PA_atk-vin01_a:2428_3	pana, bhikkhave, samanubhāsitabbo”tiādi vuttaṃ.	2428	
PA_atk-vin01_a:2429_0	414. Tattha ñattiyā dukkaṭaṃ dvīhi kammavācāhi thullaccayā paṭippassambhantīti yañca	2429	
PA_atk-vin01_a:2429_1	ñattipariyosāne dukkaṭaṃ āpanno, ye ca dvīhi kammavācāhi thullaccaye, tā tissopi	2429	
PA_atk-vin01_a:2429_2	āpattiyo “yassa nakkhamati so bhāseyyā”ti evaṃ yya-kārappattamattāya tatiyakammavācāya	2429	
PA_atk-vin01_a:2429_3	paṭippassambhanti saṅghādisesoyeva tiṭṭhati. Kiṃ pana āpannāpattiyo paṭippassambhanti	2429	
PA_atk-vin01_a:2429_4	anāpannāti? Mahāsumatthero tāva vadati “yo avasāne paṭinissajjissati, so tā āpattiyo	2429	
PA_atk-vin01_a:2429_5	na āpajjati, tasmā anāpannā paṭippassambhantī”ti. Mahāpadumatthero pana liṅgaparivattena	2429	
PA_atk-vin01_a:2429_6	asādhāraṇāpattiyo viya āpannā paṭippassambhanti, anāpannānaṃ kiṃ paṭippassaddhiyā”ti āha.	2429	
PA_atk-vin01_a:2430_0	415. Dhammakamme dhammakammasaññīti tañce samanubhāsanakammaṃ dhammakammaṃ hoti,	2430	
PA_atk-vin01_a:2430_1	tasmiṃ dhammakammasaññīti attho. Esa nayo sabbattha. Idha saññā na rakkhati, kammassa	2430	
PA_atk-vin01_a:2430_2	dhammikattā eva appaṭinissajjanto āpajjati.	2430	
PA_atk-vin01_a:2431	416. Asamanubhāsantassāti asamanubhāsiyamānassa appaṭinissajjantassāpi saṅghādisesena anāpatti.	243	
PA_atk-vin01_a:2432_0	Paṭinissajjantassāti ñattito pubbe vā ñattikkhaṇe vā ñattipariyosāne vā paṭhamāya	2432	
PA_atk-vin01_a:2432_1	vā anusāvanāya dutiyāya vā tatiyāya vā yāva yya-kāraṃ na sampāpuṇāti, tāva paṭinissajjantassa	2432	
PA_atk-vin01_a:2432_2	saṅghādisesena anāpatti.	2432	
PA_atk-vin01_a:2433_0	Ādikammikassāti. Ettha pana “devadatto samaggassa saṅghassa bhedāya parakkami, tasmiṃ	2433	
PA_atk-vin01_a:2433_1	vatthusmi”nti parivāre āgatattā devadatto ādikammiko. So ca kho saṅghabhedāya parakkamanasseva,	2433	
PA_atk-vin01_a:2433_2	na appaṭinissajjanassa. Na hi tassa taṃ kammaṃ kataṃ. Kathamidaṃ jānitabbanti ce?	2433	
PA_atk-vin01_a:2433_3	Suttato. Yathā hi “ariṭṭho bhikkhu gaddhabādhipubbo yāvatatiyaṃ samanubhāsanāya na	2433	
PA_atk-vin01_a:2433_4	paṭinissajji, tasmiṃ vatthusmi”nti parivāre āgatattā ariṭṭhassa kammaṃ katanti paññāyati,	2433	
PA_atk-vin01_a:2433_5	na tathā devadattassa. Athāpissa katena bhavitabbanti koci attano rucimattena vadeyya,	2433	
PA_atk-vin01_a:2433_6	tathāpi appaṭinissajjane ādikammikassa anāpatti nāma natthi. Na hi paññattaṃ sikkhāpadaṃ	2433	
PA_atk-vin01_a:2433_7	vītikkamantassa aññatra uddissa anuññātato anāpatti nāma dissati. Yampi ariṭṭhasikkhāpadassa	2433	
PA_atk-vin01_a:2433_8	anāpattiyaṃ “ādikammikassā”ti potthakesu likhitaṃ, taṃ pamādalikhitaṃ. Pamādalikhitabhāvo	2433	
PA_atk-vin01_a:2433_9	cassa “paṭhamaṃ ariṭṭho bhikkhu codetabbo, codetvā sāretabbo, sāretvā āpattiṃ ropetabbo”ti	2433	
PA_atk-vin01_a:2433_10	evaṃ kammakkhandhake āpattiropanavacanato veditabbo.	24331	
PA_atk-vin01_a:2434_0	Iti bhedāya parakkamane ādikammikassa devadattassa yasmā taṃ kammaṃ na kataṃ, tasmāssa	2434	
PA_atk-vin01_a:2434_1	āpattiyeva na jātā. Sikkhāpadaṃ pana taṃ ārabbha paññattanti katvā “ādikammiko”ti	2434	
PA_atk-vin01_a:2434_2	vutto. Iti āpattiyā abhāvatoyevassa anāpatti vuttā. Sā panesā kiñcāpi asamanubhāsantassāti	2434	
PA_atk-vin01_a:2434_3	imināva siddhā, yasmā pana asamanubhāsanto nāma yassa kevalaṃ samanubhāsanaṃ na karonti,	2434	
PA_atk-vin01_a:2434_4	so vuccati, na ādikammiko. Ayañca devadatto ādikammikoyeva, tasmā “ādikammikassā”ti	2434	
PA_atk-vin01_a:2434_5	vuttaṃ. Etenupāyena ṭhapetvā ariṭṭhasikkhāpadaṃ sabbasamanubhāsanāsu vinicchayo veditabbo.	2434	
PA_atk-vin01_a:2434_6	Sesaṃ sabbattha uttānameva.	2434	
PA_atk-vin01_a:2435_0	Samuṭṭhānādīsu tivaṅgikaṃ ekasamuṭṭhānaṃ, samanubhāsanasamuṭṭhānaṃ nāmametaṃ, kāyavācācittato	2435	
PA_atk-vin01_a:2435_1	samuṭṭhāti. Paṭinissajjāmīti kāyavikāraṃ vā vacībhedaṃ vā akarontasseva pana āpajjanato	2435	
PA_atk-vin01_a:2435_2	akiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ, dukkhavedananti.	2435	
PA_atk-vin01_a:2436	Paṭhamasaṅghabhedasikkhāpadavaṇṇanā niṭṭhitā.	243	
PA_atk-vin01_a:2437	11. Dutiyasaṅghabhedasikkhāpadavaṇṇanā	243	
PA_atk-vin01_a:2438_0	417-8. Tena samayena buddho bhagavāti dutiyasaṅghabhedasikkhāpadaṃ. Tattha anuvattakāti	2438	
PA_atk-vin01_a:2438_1	tassa diṭṭhikhantiruciggahaṇena anupaṭipajjanakā. Vaggaṃ asāmaggipakkhiyavacanaṃ	2438	
PA_atk-vin01_a:2438_2	vadantīti vaggavādakā. Padabhājane pana “tassa vaṇṇāya pakkhāya ṭhitā hontī”ti vuttaṃ,	2438	
PA_atk-vin01_a:2438_3	tassa saṅghabhedāya parakkamantassa vaṇṇatthāya ca pakkhavuḍḍhiatthāya ca ṭhitāti	2438	
PA_atk-vin01_a:2438_4	attho. Ye hi vaggavādakā, te niyamena īdisā honti, tasmā evaṃ vuttaṃ. Yasmā pana	2438	
PA_atk-vin01_a:2438_5	tiṇṇaṃ uddhaṃ kammārahā na honti, na hi saṅgho saṅghassa kammaṃ karoti, tasmā eko	2438	
PA_atk-vin01_a:2438_6	vā dve vā tayo vāti vuttaṃ.	2438	
PA_atk-vin01_a:2439	Jānāti noti amhākaṃ chandādīni jānāti. Bhāsatīti “evaṃ karomā”ti amhehi saddhiṃ bhāsati. Amhākampetaṃ khamatīti yaṃ so karoti, etaṃ amhākampi ruccati.	243	
PA_atk-vin01_a:2440_0	Sametāyasmantānaṃ saṅghenāti āyasmantānaṃ cittaṃ saṅghena saddhiṃ sametu samāgacchatu,	2440	
PA_atk-vin01_a:2440_1	ekībhāvaṃ yātūti vuttaṃ hoti. Sesamettha paṭhamasikkhāpade vuttanayattā uttānatthattā ca pākaṭameva.	2440	
PA_atk-vin01_a:2441	Samuṭṭhānādīnipi paṭhamasikkhāpadasadisānevāti.	244	
PA_atk-vin01_a:2442	Dutiyasaṅghabhedasikkhāpadavaṇṇanā niṭṭhitā.	244	
PA_atk-vin01_a:2443	12. Dubbacasikkhāpadavaṇṇanā	244	
PA_atk-vin01_a:2444_0	424. Tena samayena buddho bhagavāti dubbacasikkhāpadaṃ. Tattha anācāraṃ ācaratīti	2444	
PA_atk-vin01_a:2444_1	anekappakāraṃ kāyavacīdvāravītikkamaṃ karoti. Kiṃ nu kho nāmāti vambhanavacanametaṃ.	2444	
PA_atk-vin01_a:2444_2	Ahaṃ kho nāmāti ukkaṃsavacanaṃ. Tumhe vadeyyanti “idaṃ karotha, idaṃ mā karothā”ti	2444	
PA_atk-vin01_a:2444_3	ahaṃ tumhe vattuṃ arahāmīti dasseti. Kasmāti ce? Yasmā amhākaṃ buddho bhagavā kaṇṭakaṃ	2444	
PA_atk-vin01_a:2444_4	āruyha mayā saddhiṃ nikkhamitvā pabbajitotievamādimatthaṃ sandhāyāha. “Amhākaṃ dhammo”ti	2444	
PA_atk-vin01_a:2444_5	vatvā pana attano santakabhāve yuttiṃ dassento “amhākaṃ ayyaputtena dhammo abhisamito”ti	2444	
PA_atk-vin01_a:2444_6	āha. Yasmā amhākaṃ ayyaputtena catusaccadhammo paṭividdho, tasmā dhammopi amhākanti	2444	
PA_atk-vin01_a:2444_7	vuttaṃ hoti. Saṅghaṃ pana attano veripakkhe ṭhitaṃ maññamāno amhākaṃ saṅghoti na	2444	
PA_atk-vin01_a:2444_8	vadati. Upamaṃ pana vatvā saṅghaṃ apasādetukāmo “seyyathāpi nāmā”tiādimāha. Tiṇakaṭṭhapaṇṇasaṭanti	2444	
PA_atk-vin01_a:2444_9	tattha tattha patitaṃ tiṇakaṭṭhapaṇṇaṃ. Atha vā tiṇañca nissārakaṃ lahukaṃ kaṭṭhañca	2444	
PA_atk-vin01_a:2444_10	tiṇakaṭṭhaṃ. Paṇṇasaṭanti purāṇapaṇṇaṃ. Ussāreyyāti rāsiṃ kareyya.	24441	
PA_atk-vin01_a:2445_0	Pabbateyyāti pabbatappabhavā, sā hi sīghasotā hoti, tasmā tameva gaṇhāti. Saṅkhasevālapaṇakanti	2445	
PA_atk-vin01_a:2445_1	ettha saṅkhoti dīghamūlako paṇṇasevālo vuccati. Sevāloti nīlasevālo, avaseso udakapappaṭakatilabījakādi	2445	
PA_atk-vin01_a:2445_2	sabbopi paṇakoti saṅkhyaṃ gacchati. Ekato ussāritāti ekaṭṭhāne kenāpi sampiṇḍitā rāsīkatāti dasseti.	2445	
PA_atk-vin01_a:2446_0	425-6. Dubbacajātikoti dubbacasabhāvo vattuṃ asakkuṇeyyoti attho. Padabhājanepissa	2446	
PA_atk-vin01_a:2446_1	dubbacoti dukkhena kicchena vaditabbo, na sakkā sukhena vattunti attho. Dovacassakaraṇehīti	2446	
PA_atk-vin01_a:2446_2	dubbacabhāvakaraṇīyehi, ye dhammā dubbacaṃ puggalaṃ karonti, tehi samannāgatoti attho.	2446	
PA_atk-vin01_a:2446_3	Te pana “katame ca, āvuso, dovacassakaraṇā dhammā? Idhāvuso, bhikkhu pāpiccho hotī”tiādinā	2446	
PA_atk-vin01_a:2446_4	nayena paṭipāṭiyā anumānasutte āgatā pāpicchatā, attukkaṃsakaparavambhakatā, kodhanatā,	2446	
PA_atk-vin01_a:2446_5	kodhahetu upanāhitā, kodhahetuabhisaṅgitā, kodhahetukodhasāmantavācānicchāraṇatā,	2446	
PA_atk-vin01_a:2446_6	codakaṃ paṭippharaṇatā, codakaṃ apasādanatā, codakassa paccāropanatā, aññena aññaṃpaṭicaraṇatā,	2446	
PA_atk-vin01_a:2446_7	apadānena na sampāyanatā, makkhipaḷāsitā, issukīmaccharitā, saṭhamāyāvitā, thaddhātimānitā,	2446	
PA_atk-vin01_a:2446_8	sandiṭṭhiparāmāsiādhānaggahiduppaṭinissaggitāti ekūnavīsati dhammā veditabbā.	2446	
PA_atk-vin01_a:2447	Ovādaṃ nakkhamati na sahatīti akkhamo. Yathānusiṭṭhaṃ appaṭipajjanato padakkhiṇena anusāsaniṃ na gaṇhātīti appadakkhiṇaggāhī anusāsaniṃ.	244	
PA_atk-vin01_a:2448_0	Uddesapariyāpannesūti uddese pariyāpannesu antogadhesu. “Yassa siyā āpatti, so āvikareyyā”ti	2448	
PA_atk-vin01_a:2448_1	evaṃ saṅgahitattā anto pātimokkhassa vattamānesūti attho. Sahadhammikaṃ vuccamānoti	2448	
PA_atk-vin01_a:2448_2	sahadhammikena vuccamāno karaṇatthe upayogavacanaṃ, pañcahi sahadhammikehi sikkhitabbattā	2448	
PA_atk-vin01_a:2448_3	tesaṃ vā santakattā sahadhammikanti laddhanāmena buddhapaññattena sikkhāpadena vuccamānoti attho.	2448	
PA_atk-vin01_a:2449	Viramathāyasmanto mama vacanāyāti yena vacanena maṃ vadatha, tato mama vacanato viramatha. Mā maṃ taṃ vacanaṃ vadathāti vuttaṃ hoti.	244	
PA_atk-vin01_a:2450_0	Vadatu sahadhammenāti sahadhammikena sikkhāpadena sahadhammena vā aññenapi pāsādikabhāvasaṃvattanikena	2450	
PA_atk-vin01_a:2450_1	vacanena vadatu. Yadidanti vuḍḍhikāraṇanidassanatthe nipāto. Tena “yaṃ idaṃ aññamaññassa	2450	
PA_atk-vin01_a:2450_2	hitavacanaṃ āpattito vuṭṭhāpanañca tena aññamaññavacanena aññamaññavuṭṭhāpanena ca	2450	
PA_atk-vin01_a:2450_3	saṃvaḍḍhā parisā”ti evaṃ parisāya vuḍḍhikāraṇaṃ dassitaṃ hoti. Sesaṃ sabbattha uttānameva.	2450	
PA_atk-vin01_a:2451	Samuṭṭhānādīni paṭhamasaṅghabhedasadisānevāti.	245	
PA_atk-vin01_a:2452	Dubbacasikkhāpadavaṇṇanā niṭṭhitā.	245	
PA_atk-vin01_a:2453	13. Kuladūsakasikkhāpadavaṇṇanā	245	
PA_atk-vin01_a:2454_0	431. Tena samayena buddho bhagavāti kuladūsakasikkhāpadaṃ. Tattha assajipunabbasukā	2454	
PA_atk-vin01_a:2454_1	nāmāti assaji ceva punabbasuko ca. Kīṭāgirisminti evaṃnāmake janapade. Āvāsikā hontīti	2454	
PA_atk-vin01_a:2454_2	ettha āvāso etesaṃ atthīti āvāsikā. “Āvāso”ti vihāro vuccati. So yesaṃ āyatto navakammakaraṇapurāṇapaṭisaṅkharaṇādibhārahāratāya,	2454	
PA_atk-vin01_a:2454_3	te āvāsikā. Ye pana kevalaṃ vihāre vasanti, te nevāsikāti vuccanti. Ime āvāsikā ahesuṃ.	2454	
PA_atk-vin01_a:2454_4	Alajjino pāpabhikkhūti nillajjā lāmakabhikkhū, te hi chabbaggiyānaṃ jeṭṭhakachabbaggiyā.	2454	
PA_atk-vin01_a:2455_0	Sāvatthiyaṃ kira cha janā sahāyakā “kasikammādīni dukkarāni, handa mayaṃ sammā pabbajāma!	2455	
PA_atk-vin01_a:2455_1	Pabbajantehi ca uppanne kicce nittharaṇakaṭṭhāne pabbajituṃ vaṭṭatī”ti sammantayitvā	2455	
PA_atk-vin01_a:2455_2	dvinnaṃ aggasāvakānaṃ santike pabbajiṃsu. Te pañcavassā hutvā mātikaṃ paguṇaṃ katvā	2455	
PA_atk-vin01_a:2455_3	mantayiṃsu “janapado nāma kadāci subhikkho hoti kadāci dubbhikkho, mayaṃ mā ekaṭṭhāne	2455	
PA_atk-vin01_a:2455_4	vasimha, tīsu ṭhānesu vasāmā”ti. Tato paṇḍukalohitake āhaṃsu – “āvuso, sāvatthi nāma	2455	
PA_atk-vin01_a:2455_5	sattapaññāsāya kulasatasahassehi ajjhāvutthā, asītigāmasahassapaṭimaṇḍitānaṃ tiyojanasatikānaṃ	2455	
PA_atk-vin01_a:2455_6	dvinnaṃ kāsikosalaraṭṭhānaṃ āyamukhabhūtā, tatra tumhe dhuraṭṭhāneyeva pariveṇāni	2455	
PA_atk-vin01_a:2455_7	kāretvā ambapanasanāḷikerādīni ropetvā pupphehi ca phalehi ca kulāni saṅgaṇhantā	2455	
PA_atk-vin01_a:2455_8	kuladārake pabbājetvā parisaṃ vaḍḍhethā”ti.	2455	
PA_atk-vin01_a:2456_0	Mettiyabhūmajake āhaṃsu – “āvuso, rājagahaṃ nāma aṭṭhārasahi manussakoṭīhi ajjhāvutthaṃ	2456	
PA_atk-vin01_a:2456_1	asītigāmasahassapaṭimaṇḍitānaṃ tiyojanasatikānaṃ dvinnaṃ aṅgamagadharaṭṭhānaṃ āyamukhabhūtaṃ,	2456	
PA_atk-vin01_a:2456_2	tatra tumhe dhuraṭṭhāneyeva…pe… parisaṃ vaḍḍhethā”ti.	2456	
PA_atk-vin01_a:2457_0	Assajipunabbasuke āhaṃsu – “āvuso, kīṭāgiri nāma dvīhi meghehi anuggahito tīṇi sassāni	2457	
PA_atk-vin01_a:2457_1	pasavanti, tatra tumhe dhuraṭṭhāneyeva pariveṇāni kāretvā…pe… parisaṃ vaḍḍhethā”ti.	2457	
PA_atk-vin01_a:2457_2	Te tathā akaṃsu. Tesu ekamekassa pakkhassa pañca pañca bhikkhusatāni parivārā, evaṃ	2457	
PA_atk-vin01_a:2457_3	samadhikaṃ diyaḍḍhabhikkhusahassaṃ hoti. Tatra paṇḍukalohitakā saparivārā sīlavantova	2457	
PA_atk-vin01_a:2457_4	bhagavatā saddhiṃ janapadacārikampi caranti, te akatavatthuṃ uppādenti, paññattasikkhāpadaṃ	2457	
PA_atk-vin01_a:2457_5	pana na maddanti, itare sabbe alajjino akatavatthuñca uppādenti, paññattasikkhāpadañca	2457	
PA_atk-vin01_a:2457_6	maddanti, tena vuttaṃ – “alajjino pāpabhikkhū”ti.	2457	
PA_atk-vin01_a:2458_0	Evarūpanti evaṃjātikaṃ. Anācāraṃ ācarantīti anācaritabbaṃ ācaranti, akātabbaṃ karonti.	2458	
PA_atk-vin01_a:2458_1	Mālāvacchanti taruṇapuppharukkhaṃ, taruṇakā hi puppharukkhāpi pupphagacchāpi mālāvacchā	2458	
PA_atk-vin01_a:2458_2	tveva vuccanti, te ca anekappakāraṃ mālāvacchaṃ sayampi ropenti, aññenapi ropāpenti,	2458	
PA_atk-vin01_a:2458_3	tena vuttaṃ – “mālāvacchaṃ ropentipi ropāpentipī”ti. Siñcantīti sayameva udakena	2458	
PA_atk-vin01_a:2458_4	siñcanti. Siñcāpentīti aññenapi siñcāpenti.	2458	
PA_atk-vin01_a:2459_0	Ettha pana akappiyavohāro kappiyavohāro pariyāyo obhāso nimittakammanti imāni pañca	2459	
PA_atk-vin01_a:2459_1	jānitabbāni. Tattha akappiyavohāro nāma allaharitānaṃ koṭṭanaṃ koṭṭāpanaṃ, āvāṭassa	2459	
PA_atk-vin01_a:2459_2	khaṇanaṃ khaṇāpanaṃ, mālāvacchassa ropanaṃ ropāpanaṃ, āḷiyā bandhanaṃ bandhāpanaṃ,	2459	
PA_atk-vin01_a:2459_3	udakassa secanaṃ secāpanaṃ, mātikāya sammukhakaraṇaṃ kappiyaudakasiñcanaṃ hatthamukhapādadhovananhānodakasiñcananti.	2459	
PA_atk-vin01_a:2459_4	Kappiyavohāro nāma “imaṃ rukkhaṃ jāna, imaṃ āvāṭaṃ jāna, imaṃ mālāvacchaṃ jāna, ettha	2459	
PA_atk-vin01_a:2459_5	udakaṃ jānā”ti vacanaṃ sukkhamātikāya ujukaraṇañca. Pariyāyo nāma “paṇḍitena nāma	2459	
PA_atk-vin01_a:2459_6	mālāvacchādayo ropāpetabbā nacirasseva upakārāya saṃvattantī”tiādivacanaṃ. Obhāso	2459	
PA_atk-vin01_a:2459_7	nāma kudālakhaṇittādīni ca mālāvacche ca gahetvā ṭhānaṃ, evaṃ ṭhitañhi sāmaṇerādayo	2459	
PA_atk-vin01_a:2459_8	disvā thero kārāpetukāmoti gantvā karonti. Nimittakammaṃ nāma kudāla-khaṇitti-vāsi-pharasu-udakabhājanāni	2459	
PA_atk-vin01_a:2459_9	āharitvā samīpe ṭhapanaṃ.	2459	
PA_atk-vin01_a:2460_0	Imāni pañcapi kulasaṅgahatthāya ropane na vaṭṭanti, phalaparibhogatthāya kappiyākappiyavohāradvayameva	2460	
PA_atk-vin01_a:2460_1	na vaṭṭati, itarattayaṃ vaṭṭati. Mahāpaccariyaṃ pana “kappiyavohāropi vaṭṭati. Yañca	2460	
PA_atk-vin01_a:2460_2	attano paribhogatthāya vaṭṭati, taṃ aññapuggalassa vā saṅghassa vā cetiyassa vā atthāyapi vaṭṭatī”ti vuttaṃ.	2460	
PA_atk-vin01_a:2461_0	Ārāmatthāya pana vanatthāyaca chāyatthāya ca akappiyavohāramattameva na ca vaṭṭati,	2461	
PA_atk-vin01_a:2461_1	sesaṃ vaṭṭati, na kevalañca sesaṃ yaṃkiñci mātikampi ujuṃ kātuṃ kappiyaudakaṃ siñcituṃ	2461	
PA_atk-vin01_a:2461_2	nhānakoṭṭhakaṃ katvā nhāyituṃ hatthapādamukhadhovanudakāni ca tattha chaḍḍetumpi	2461	
PA_atk-vin01_a:2461_3	vaṭṭati. Mahāpaccariyaṃ pana kurundiyañca “kappiyapathaviyaṃ sayaṃ ropetumpi vaṭṭatī”ti	2461	
PA_atk-vin01_a:2461_4	vuttaṃ. Ārāmādiatthāya pana ropitassa vā ropāpitassa vā phalaṃ paribhuñjitumpi vaṭṭati.	2461	
PA_atk-vin01_a:2462_0	Ocinanaocināpane pakatiyāpi pācittiyaṃ. Kuladūsanatthāya pana pācittiyañceva dukkaṭañca.	2462	
PA_atk-vin01_a:2462_1	Ganthanādīsu ca uracchadapariyosānesu kuladūsanatthāya aññatthāya vā karontassa dukkaṭameva.	2462	
PA_atk-vin01_a:2462_2	Kasmā? Anācārattā, “pāpasamācāro”ti ettha vuttapāpasamācārattā ca. Ārāmādiatthāya	2462	
PA_atk-vin01_a:2462_3	rukkharopane viya vatthupūjanatthāya kasmā na anāpattīti ce? Anāpattiyeva. Yathā	2462	
PA_atk-vin01_a:2462_4	hi tattha kappiyavohārena pariyāyādīhi ca anāpatti tathā vatthupūjatthāyapi anāpattiyeva.	2462	
PA_atk-vin01_a:2463_0	Nanu ca tattha “kappiyapathaviyaṃ sayaṃ ropetumpi vaṭṭatī”ti vuttanti? Vuttaṃ, na	2463	
PA_atk-vin01_a:2463_1	pana mahāaṭṭhakathāyaṃ. Athāpi maññeyyāsi itarāsu vuttampi pamāṇaṃ. Mahāaṭṭhakathāyañca	2463	
PA_atk-vin01_a:2463_2	kappiyaudakasecanaṃ vuttaṃ, taṃ kathanti? Tampi na virujjhati. Tatra hi avisesena	2463	
PA_atk-vin01_a:2463_3	“rukkhaṃ ropentipi ropāpentipi, siñcantipi siñcāpentipī”ti vattabbe “mālāvaccha”nti	2463	
PA_atk-vin01_a:2463_4	vadanto ñāpeti “kulasaṅgahatthāya pupphaphalūpagameva sandhāyetaṃ vuttaṃ, aññatra	2463	
PA_atk-vin01_a:2463_5	pana pariyāyo atthī”ti. Tasmā tattha pariyāyaṃ, idha ca pariyāyābhāvaṃ ñatvā yaṃ	2463	
PA_atk-vin01_a:2463_6	aṭṭhakathāsu vuttaṃ, taṃ suvuttameva. Vuttañcetaṃ –	2463	
PA_atk-vin01_a:2464	“Buddhena dhammo vinayo ca vutto;	246	
PA_atk-vin01_a:2465	Yo tassa puttehi tatheva ñāto;	246	
PA_atk-vin01_a:2466	So yehi tesaṃ matimaccajantā;	246	
PA_atk-vin01_a:2467	Yasmā pure aṭṭhakathā akaṃsu.	246	
PA_atk-vin01_a:2468	“Tasmā hi yaṃ aṭṭhakathāsu vuttaṃ;	246	
PA_atk-vin01_a:2469	Taṃ vajjayitvāna pamādalekhaṃ;	246	
PA_atk-vin01_a:2470	Sabbampi sikkhāsu sagāravānaṃ;	247	
PA_atk-vin01_a:2471	Yasmā pamāṇaṃ idha paṇḍitāna”nti.	247	
PA_atk-vin01_a:2472_0	Sabbaṃ vuttanayeneva veditabbaṃ. Tattha siyā yadi vatthupūjanatthāyapi ganthānādīsu	2472	
PA_atk-vin01_a:2472_1	āpatti, haraṇādīsu kasmā anāpattīti? Kulitthīādīnaṃ atthāya haraṇato haraṇādhikāre	2472	
PA_atk-vin01_a:2472_2	hi visesetvā te kulitthīnantiādi vuttaṃ, tasmā buddhādīnaṃ atthāya harantassa anāpatti.	2472	
PA_atk-vin01_a:2473_0	Tattha ekatovaṇṭikanti pupphānaṃ vaṇṭe ekato katvā katamālaṃ. Ubhatovaṇṭikanti ubhohi	2473	
PA_atk-vin01_a:2473_1	passehi pupphavaṇṭe katvā katamālaṃ. Mañjarikantiādīsu pana mañjarī viya katā pupphavikati	2473	
PA_atk-vin01_a:2473_2	mañjarikāti vuccati. Vidhūtikāti sūciyā vā salākāya vā sinduvārapupphādīni vijjhitvā	2473	
PA_atk-vin01_a:2473_3	katā. Vaṭaṃsakoti vataṃsako. Āveḷāti kaṇṇikā. Uracchadoti hārasadisaṃ ure ṭhapanakapupphadāmaṃ.	2473	
PA_atk-vin01_a:2473_4	Ayaṃ tāva ettha padavaṇṇanā.	2473	
PA_atk-vin01_a:2474_0	Ayaṃ pana ādito paṭṭhāya vitthārena āpattivinicchayo. Kuladūsanatthāya akappiyapathaviyaṃ	2474	
PA_atk-vin01_a:2474_1	mālāvacchaṃ ropentassa pācittiyañceva dukkaṭañca, tathā akappiyavohārena ropāpentassa.	2474	
PA_atk-vin01_a:2474_2	Kappiyapathaviyaṃ ropanepi ropāpanepi dukkaṭameva. Ubhayatthāpi sakiṃ āṇattiyā bahunnampi	2474	
PA_atk-vin01_a:2474_3	ropane ekameva sapācittiyadukkaṭaṃ vā suddhadukkaṭaṃ vā hoti. Paribhogatthāya hi	2474	
PA_atk-vin01_a:2474_4	kappiyabhūmiyaṃ vā akappiyabhūmiyaṃ vā kappiyavohārena ropāpane anāpatti. Ārāmādiatthāyapi	2474	
PA_atk-vin01_a:2474_5	akappiyapathaviyaṃ ropentassa vā akappiyavacanena ropāpentassa vā pācittiyaṃ. Ayaṃ	2474	
PA_atk-vin01_a:2474_6	pana nayo mahāaṭṭhakathāyaṃ na suṭṭhu vibhatto, mahāpaccariyaṃ vibhattoti.	2474	
PA_atk-vin01_a:2475_0	Siñcanasiñcāpane pana akappiyaudakena sabbattha pācittiyaṃ, kuladūsanaparibhogatthāya	2475	
PA_atk-vin01_a:2475_1	dukkaṭampi. Kappiyena tesaṃyeva dvinnamatthāya dukkaṭaṃ. Paribhogatthāya cettha kappiyavohārena	2475	
PA_atk-vin01_a:2475_2	siñcāpane anāpatti. Āpattiṭṭhāne pana dhārāvacchedavasena payogabahulatāya āpattibahulatā veditabbā.	2475	
PA_atk-vin01_a:2476_0	Kuladūsanatthāya ocinane pupphagaṇanāya dukkaṭapācittiyāni aññattha pācittiyāneva.	2476	
PA_atk-vin01_a:2476_1	Bahūni pana pupphāni ekapayogena ocinanto payogavasena kāretabbo. Ocināpane kuladūsanatthāya	2476	
PA_atk-vin01_a:2476_2	sakiṃ āṇatto bahumpi ocinati, ekameva sapācittiyadukkaṭaṃ, aññatra pācittiyameva.	2476	
PA_atk-vin01_a:2477_0	Ganthanādīsu sabbāpi cha pupphavikatiyo veditabbā – ganthimaṃ, gopphimaṃ, vedhimaṃ,	2477	
PA_atk-vin01_a:2477_1	veṭhimaṃ, pūrimaṃ, vāyimanti. Tattha “ganthimaṃ” nāma sadaṇḍakesu vā uppalapadumādīsu	2477	
PA_atk-vin01_a:2477_2	aññesu vā dīghavaṇṭesu pupphesu daṭṭhabbaṃ. Daṇḍakena daṇḍakaṃ vaṇṭena vā vaṇṭaṃ	2477	
PA_atk-vin01_a:2477_3	ganthetvā katameva hi ganthimaṃ. Taṃ bhikkhussa vā bhikkhuniyā vā kātumpi akappiyavacanena	2477	
PA_atk-vin01_a:2477_4	kārāpetumpi na vaṭṭati. Evaṃ jāna, evaṃ kate sobheyya, yathā etāni pupphāni na vikiriyanti	2477	
PA_atk-vin01_a:2477_5	tathā karohītiādinā pana kappiyavacanena kāretuṃ vaṭṭati.	2477	
PA_atk-vin01_a:2478_0	“Gopphimaṃ” nāma suttena vā vākādīhi vā vassikapupphādīnaṃ ekatovaṇṭikaubhatovaṇṭikamālāvasena	2478	
PA_atk-vin01_a:2478_1	gopphanaṃ, vākaṃ vā rajjuṃ vā diguṇaṃ katvā tattha avaṇṭakāni nīpapupphādīni pavesetvā	2478	
PA_atk-vin01_a:2478_2	paṭipāṭiyā bandhanti, etampi gopphimameva. Sabbaṃ purimanayeneva na vaṭṭati.	2478	
PA_atk-vin01_a:2479_0	“Vedhimaṃ” nāma savaṇṭakāni vassikapupphādīni vaṇṭesu, avaṇṭakāni vā vakulapupphādīni	2479	
PA_atk-vin01_a:2479_1	antochidde sūcitālahīrādīhi vinivijjhitvā āvunanti, etaṃ vedhimaṃ nāma, tampi purimanayeneva	2479	
PA_atk-vin01_a:2479_2	na vaṭṭati. Keci pana kadalikkhandhamhi kaṇṭake vā tālahīrādīni vā pavesetvā tattha	2479	
PA_atk-vin01_a:2479_3	pupphāni vijjhitvā ṭhapenti, keci kaṇṭakasākhāsu, keci pupphacchattapupphakūṭāgārakaraṇatthaṃ	2479	
PA_atk-vin01_a:2479_4	chatte ca bhittiyañca pavesetvā ṭhapitakaṇṭakesu, keci dhammāsanavitāne baddhakaṇṭakesu,	2479	
PA_atk-vin01_a:2479_5	keci kaṇikārapupphādīni salākāhi vijjhanti, chattādhichattaṃ viya ca karonti, taṃ	2479	
PA_atk-vin01_a:2479_6	atioḷārikameva. Pupphavijjhanatthaṃ pana dhammāsanavitāne kaṇṭakampi bandhituṃ kaṇṭakādīhi	2479	
PA_atk-vin01_a:2479_7	vā ekapupphampi vijjhituṃ puppheyeva vā pupphaṃ pavesetuṃ na vaṭṭati. Jālavitānavedika-nāgadantaka	2479	
PA_atk-vin01_a:2479_8	pupphapaṭicchakatālapaṇṇaguḷakādīnaṃ pana chiddesu asokapiṇḍiyā vā antaresu pupphāni	2479	
PA_atk-vin01_a:2479_9	pavesetuṃ na doso. Etaṃ vedhimaṃ nāma na hoti. Dhammarajjuyampi eseva nayo.	2479	
PA_atk-vin01_a:2480_0	“Veṭhimaṃ” nāma pupphadāmapupphahatthakesu daṭṭhabbaṃ. Keci hi matthakadāmaṃ karontā	2480	
PA_atk-vin01_a:2480_1	heṭṭhā ghaṭakākāraṃ dassetuṃ pupphehi veṭhenti, keci aṭṭhaṭṭha vā dasa dasa vā uppalapupphādīni	2480	
PA_atk-vin01_a:2480_2	suttena vā vākena vā daṇḍakesu bandhitvā uppalahatthake vā padumahatthake vā karonti,	2480	
PA_atk-vin01_a:2480_3	taṃ sabbaṃ purimanayeneva na vaṭṭati. Sāmaṇerehi uppāṭetvā thale ṭhapitauppalādīni	2480	
PA_atk-vin01_a:2480_4	kāsāvena bhaṇḍikampi bandhituṃ na vaṭṭati. Tesaṃyeva pana vākena vā daṇḍakena vā	2480	
PA_atk-vin01_a:2480_5	bandhituṃ aṃsabhaṇḍikaṃ vā kātuṃ vaṭṭati. Aṃsabhaṇḍikā nāma khandhe ṭhapitakāsāvassa	2480	
PA_atk-vin01_a:2480_6	ubho ante āharitvā bhaṇḍikaṃ katvā tasmiṃ pasibbake viya pupphāni pakkhipanti, ayaṃ	2480	
PA_atk-vin01_a:2480_7	vuccati aṃsabhaṇḍikā, etaṃ kātuṃ vaṭṭati. Daṇḍakehi paduminipaṇṇaṃ vijjhitvā uppalādīni	2480	
PA_atk-vin01_a:2480_8	paṇṇena veṭhetvā gaṇhanti, tatrāpi pupphānaṃ upari paduminipaṇṇameva bandhituṃ vaṭṭati.	2480	
PA_atk-vin01_a:2480_9	Heṭṭhā daṇḍakaṃ pana bandhituṃ na vaṭṭati.	2480	
PA_atk-vin01_a:2481_0	“Pūrimaṃ” nāma mālāguṇe ca pupphapaṭe ca daṭṭhabbaṃ. Yo hi mālāguṇena cetiyaṃ vā	2481	
PA_atk-vin01_a:2481_1	bodhiṃ vā vedikaṃ vā parikkhipanto puna ānetvā pūrimaṭhānaṃ atikkāmeti, ettāvatāpi	2481	
PA_atk-vin01_a:2481_2	pūrimaṃ nāma hoti. Ko pana vādo anekakkhattuṃ parikkhipantassa, nāgadanta-kantarehi	2481	
PA_atk-vin01_a:2481_3	pavesetvā haranto olambakaṃ katvā puna nāgadantakaṃ parikkhipati, etampi pūrimaṃ	2481	
PA_atk-vin01_a:2481_4	nāma. Nāgadantake pana pupphavalayaṃ pavesetuṃ vaṭṭati. Mālāguṇehi pupphapaṭaṃ karonti.	2481	
PA_atk-vin01_a:2481_5	Tatrāpi ekameva mālāguṇaṃ harituṃ vaṭṭati. Puna paccāharato pūrimameva hoti, taṃ	2481	
PA_atk-vin01_a:2481_6	sabbaṃ purimanayeneva na vaṭṭati. Mālāguṇehi pana bahūhipi kataṃ pupphadāmaṃ labhitvā	2481	
PA_atk-vin01_a:2481_7	āsanamatthakādīsu bandhituṃ vaṭṭati. Atidīghaṃ pana mālāguṇaṃ ekavāraṃ haritvā vā	2481	
PA_atk-vin01_a:2481_8	parikkhipitvā vā puna aññassa bhikkhuno dātuṃ vaṭṭati. Tenāpi tatheva kātuṃ vaṭṭati.	2481	
PA_atk-vin01_a:2482_0	“Vāyimaṃ” nāma pupphajālapupphapaṭapuppharūpesu daṭṭhabbaṃ. Cetiyesu pupphajālaṃ	2482	
PA_atk-vin01_a:2482_1	karontassa ekamekamhi jālacchidde dukkaṭaṃ. Bhitticchattabodhitthambhādīsupi eseva	2482	
PA_atk-vin01_a:2482_2	nayo. Pupphapaṭaṃ pana parehi pūritampi vāyituṃ na labbhati. Gopphimapuppheheva hatthiassādirūpakāni	2482	
PA_atk-vin01_a:2482_3	karonti, tānipi vāyimaṭṭhāne tiṭṭhanti. Purimanayeneva sabbaṃ na vaṭṭati. Aññehi	2482	
PA_atk-vin01_a:2482_4	kataparicchede pana pupphāni ṭhapentena hatthiassādirūpakampi kātuṃ vaṭṭati. Mahāpaccariyaṃ	2482	
PA_atk-vin01_a:2482_5	pana kalambakena aḍḍhacandakena ca saddhiṃ aṭṭhapupphavikatiyo vuttā. Tattha kalambakoti	2482	
PA_atk-vin01_a:2482_6	aḍḍhacandakantare ghaṭikadāmaolambako vutto. “Aḍḍhacandako”ti aḍḍhacandākārena mālāguṇaparikkhepo.	2482	
PA_atk-vin01_a:2482_7	Tadubhayampi pūrimeyeva paviṭṭhaṃ. Kurundiyaṃ pana “dve tayo mālāguṇe ekato katvā	2482	
PA_atk-vin01_a:2482_8	pupphadāmakaraṇampi vāyimaṃyevā”ti vuttaṃ. Tampi idha pūrimaṭṭhāneyeva paviṭṭhaṃ,	2482	
PA_atk-vin01_a:2482_9	na kevalañca pupphaguḷadāmameva piṭṭhamayadāmampi geṇḍukapupphadāmampi kurundiyaṃ	2482	
PA_atk-vin01_a:2482_10	vuttaṃ, kharapattadāmampi sikkhāpadassa sādhāraṇattā bhikkhūnampi bhikkhunīnampi	24821	
PA_atk-vin01_a:2482_11	neva kātuṃ na kārāpetuṃ vaṭṭati. Pūjānimittaṃ pana kappiyavacanaṃ sabbattha vattuṃ	24821	
PA_atk-vin01_a:2482_12	vaṭṭati. Pariyāyaobhāsanimittakammāni vaṭṭantiyeva.	24821	
PA_atk-vin01_a:2483_0	Tuvaṭṭentīti nipajjanti. Lāsentīti pītiyā uppilavamānā viya uṭṭhahitvā lāsiyanāṭakaṃ	2483	
PA_atk-vin01_a:2483_1	nāṭenti, recakaṃ denti. Naccantiyāpi naccantīti yadā nāṭakitthī naccati, tadā tepi	2483	
PA_atk-vin01_a:2483_2	tassā purato vā pacchato vā gacchantā naccanti. Naccantiyāpi gāyantīti yadā sā naccati,	2483	
PA_atk-vin01_a:2483_3	tadā naccānurūpaṃ gāyanti. Esa nayo sabbattha. Aṭṭhapadepi kīḷantīti aṭṭhapadaphalake	2483	
PA_atk-vin01_a:2483_4	jūtaṃ kīḷanti. Tathā dasapade, ākāsepīti aṭṭhapadadasapadesu viya ākāseyeva kīḷanti.	2483	
PA_atk-vin01_a:2483_5	Parihārapathepīti bhūmiyaṃ nānāpathamaṇḍalaṃ katvā tattha pariharitabbapathaṃ pariharantā	2483	
PA_atk-vin01_a:2483_6	kīḷanti. Santikāyapi kīḷantīti santikakīḷāya kīḷanti, ekajjhaṃ ṭhapitā sāriyo vā	2483	
PA_atk-vin01_a:2483_7	pāsāṇasakkharāyo vā acālentā nakheneva apanenti ca upanenti ca, sace tattha kāci	2483	
PA_atk-vin01_a:2483_8	calati, parājayo hoti. Khalikāyāti jūtaphalake pāsakakīḷāya kīḷanti. Ghaṭikāyāti	2483	
PA_atk-vin01_a:2483_9	ghaṭikā vuccati daṇḍakakīḷā, tāya kīḷanti. Dīghadaṇḍakena rassadaṇḍakaṃ paharantā vicaranti.	2483	
PA_atk-vin01_a:2484_0	Salākahatthenāti lākhāya vā mañjaṭṭhiyā vā piṭṭhaudake vā salākahatthaṃ temetvā “kiṃ	2484	
PA_atk-vin01_a:2484_1	hotū”ti bhūmiyaṃ vā bhittiyaṃ vā taṃ paharitvā hatthiassādīrūpāni dassentā kīḷanti.	2484	
PA_atk-vin01_a:2484_2	Akkhenāti guḷena. Paṅgacīrenāti paṅgacīraṃ vuccati paṇṇanāḷikā, taṃ dhamantā kīḷanti.	2484	
PA_atk-vin01_a:2484_3	Vaṅkakenāti gāmadārakānaṃ kīḷanakena khuddakanaṅgalena. Mokkhacikāyāti mokkhacikā	2484	
PA_atk-vin01_a:2484_4	vuccati samparivattakakīḷā, ākāse vā daṇḍaṃ gahetvā, bhūmiyaṃ vā sīsaṃ ṭhapetvā heṭṭhupariyabhāvena	2484	
PA_atk-vin01_a:2484_5	parivattantā kīḷantīti attho. Ciṅgulakenāti ciṅgulakaṃ vuccati tālapaṇṇādīhi kataṃ	2484	
PA_atk-vin01_a:2484_6	vātappahārena paribbhamanacakkaṃ, tena kīḷanti. Pattāḷhakenāti pattāḷhakaṃ vuccati	2484	
PA_atk-vin01_a:2484_7	paṇṇanāḷi, tāya vālikādīni minantā kīḷanti. Rathakenāti khuddakarathena. Dhanukenāti khuddakadhanunā.	2484	
PA_atk-vin01_a:2485_0	Akkharikāyāti akkharikā vuccati ākāse vā piṭṭhiyaṃ vā akkharajānanakīḷā, tāya kīḷanti.	2485	
PA_atk-vin01_a:2485_1	Manesikāyāti manesikā vuccati manasā cintitajānanakīḷā, tāya kīḷanti. Yathāvajjenāti	2485	
PA_atk-vin01_a:2485_2	yathāvajjaṃ vuccati kāṇakuṇikakhañjādīnaṃ yaṃ yaṃ vajjaṃ taṃ taṃ payojetvā dassanakīḷā	2485	
PA_atk-vin01_a:2485_3	tāya kīḷanti, velambhakā viya. Hatthismimpi sikkhantīti hatthinimittaṃ yaṃ sippaṃ	2485	
PA_atk-vin01_a:2485_4	sikkhitabbaṃ, taṃ sikkhanti. Eseva nayo assādīsu. Dhāvantipīti parammukhā gacchantā	2485	
PA_atk-vin01_a:2485_5	dhāvanti. Ādhāvantipīti yattakaṃ dhāvanti, tattakameva abhimukhā puna āgacchantā	2485	
PA_atk-vin01_a:2485_6	ādhāvanti. Nibbujjhantīti mallayuddhaṃ karonti. Nalāṭikampi dentīti “sādhu, sādhu,	2485	
PA_atk-vin01_a:2485_7	bhaginī”ti attano nalāṭe aṅguliṃ ṭhapetvā tassā nalāṭe ṭhapenti. Vividhampi anācāraṃ	2485	
PA_atk-vin01_a:2485_8	ācarantīti aññampi pāḷiyaṃ anāgataṃ mukhaḍiṇḍimādivividhaṃ anācāraṃ ācaranti.	2485	
PA_atk-vin01_a:2486_0	432. Pāsādikenāti pasādāvahena, sāruppena samaṇānucchavikena. Abhikkantenāti gamanena.	2486	
PA_atk-vin01_a:2486_1	Paṭikkantenāti nivattanena. Ālokitenāti purato dassanena. Vilokitenāti ito cito ca	2486	
PA_atk-vin01_a:2486_2	dassanena. Samiñjitenāti pabbasaṅkocanena. Pasāritenāti tesaṃyeva pasāraṇena. Sabbattha	2486	
PA_atk-vin01_a:2486_3	itthambhūtākhyānatthe karaṇavacanaṃ, satisampajaññehi abhisaṅkhatattā pāsādika abhikkanta-paṭikkanta-ālokita-vilokita-samiñjita-pasārito	2486	
PA_atk-vin01_a:2486_4	hutvāti vuttaṃ hoti. Okkhittacakkhūti heṭṭhā-khittacakkhu. Iriyāpathasampannoti tāya	2486	
PA_atk-vin01_a:2486_5	pāsādikaabhikkantāditāya sampannairiyāpatho.	2486	
PA_atk-vin01_a:2487_0	Kvāyanti ko ayaṃ. Abalabalo viyāti abalo kira bondo vuccati, atisayatthe ca idaṃ	2487	
PA_atk-vin01_a:2487_1	āmeḍitaṃ, tasmā atibondo viyāti vuttaṃ hoti. Mandamandoti abhikkantādīnaṃ anuddhatatāya	2487	
PA_atk-vin01_a:2487_2	atimando. Atisaṇhoti evaṃ guṇameva dosato dassenti. Bhākuṭikabhākuṭiko viyāti okkhittacakkhutāya	2487	
PA_atk-vin01_a:2487_3	bhakuṭiṃ katvā saṅkuṭitamukho kupito viya vicaratīti maññamānā vadanti. Saṇhāti nipuṇā,	2487	
PA_atk-vin01_a:2487_4	“amma tāta bhaginī”ti evaṃ upāsakajanaṃ yuttaṭṭhāne upanetuṃ chekā, na yathā ayaṃ;	2487	
PA_atk-vin01_a:2487_5	evaṃ abalabalo viyāti adhippāyo. Sakhilāti sākhalyena yuttā. Sukhasambhāsāti idaṃ	2487	
PA_atk-vin01_a:2487_6	purimassa kāraṇavacanaṃ. Yesañhi sukhasambhāsā sammodanīyakathā nelā hoti kaṇṇasukhā,	2487	
PA_atk-vin01_a:2487_7	te sakhilāti vuccanti. Tenāhaṃsu – “sakhilā sukhasambhāsā”ti. Ayaṃ panettha adhippāyo	2487	
PA_atk-vin01_a:2487_8	– amhākaṃ ayyā upāsake disvā madhuraṃ sammodanīyaṃ kathaṃ kathenti, tasmā sakhilā	2487	
PA_atk-vin01_a:2487_9	sukhasambhāsā, na yathā ayaṃ; evaṃ mandamandā viyāti. Mihitapubbaṅgamāti mihitaṃ	2487	
PA_atk-vin01_a:2487_10	pubbaṅgamaṃ etesaṃ vacanassāti mihitapubbaṅgamā, paṭhamaṃ sitaṃ katvā pacchā vadantīti	24871	
PA_atk-vin01_a:2487_11	attho. Ehisvāgatavādinoti upāsakaṃ disvā “ehi svāgataṃ tavā”ti evaṃvādino, na yathā	24871	
PA_atk-vin01_a:2487_12	ayaṃ; evaṃ saṅkuṭitamukhatāya bhākuṭikabhākuṭikā viya evaṃ mihitapubbaṅgamāditāya	24871	
PA_atk-vin01_a:2487_13	abhākuṭikabhāvaṃ atthato dassetvā puna sarūpenapi dassento āhaṃsu – “abhākuṭikā uttānamukhā	24871	
PA_atk-vin01_a:2487_14	pubbabhāsino”ti. Uppaṭipāṭiyā vā tiṇṇampi ākārānaṃ abhāvadassanametanti veditabbaṃ.	24871	
PA_atk-vin01_a:2487_15	Kathaṃ? Ettha hi “abhākuṭikā”ti iminā bhākuṭikabhākuṭikākārassa abhāvo dassito. “Uttānamukhā”ti	24871	
PA_atk-vin01_a:2487_16	iminā mandamandākārassa, ye hi cakkhūni ummiletvā ālokanena uttānamukhā honti, na	24871	
PA_atk-vin01_a:2487_17	te mandamandā. Pubbabhāsinoti iminā abalabalākārassa abhāvo dassito, ye hi ābhāsanakusalatāya	24871	
PA_atk-vin01_a:2487_18	“amma tātā”ti paṭhamataraṃ ābhāsanti, na te abalabalāti.	24871	
PA_atk-vin01_a:2488_0	Ehi, bhante, gharaṃ gamissāmāti so kira upāsako “na kho, āvuso, piṇḍo labbhatī”ti	2488	
PA_atk-vin01_a:2488_1	vutte “tumhākaṃ bhikkhūhiyeva etaṃ kataṃ, sakalampi gāmaṃ vicarantā na lacchathā”ti	2488	
PA_atk-vin01_a:2488_2	vatvā piṇḍapātaṃ dātukāmo “ehi, bhante, gharaṃ gamissāmā”ti āha. Kiṃ panāyaṃ payuttavācā	2488	
PA_atk-vin01_a:2488_3	hoti, na hotīti? Na hoti. Pucchitapañho nāmāyaṃ kathetuṃ vaṭṭati. Tasmā idāni cepi	2488	
PA_atk-vin01_a:2488_4	pubbaṇhe vā sāyanhe vā antaragharaṃ paviṭṭhaṃ bhikkhuṃ koci puccheyya – “kasmā, bhante,	2488	
PA_atk-vin01_a:2488_5	carathā”ti? Yenatthena carati, taṃ ācikkhitvā “laddhaṃ na laddha”nti vutte sace na	2488	
PA_atk-vin01_a:2488_6	laddhaṃ, “na laddha”nti vatvā yaṃ so deti, taṃ gahetuṃ vaṭṭati.	2488	
PA_atk-vin01_a:2489_0	Duṭṭhoti na pasādādīnaṃ vināsena duṭṭho, puggalavasena duṭṭho. Dānapathānīti dānāniyeva	2489	
PA_atk-vin01_a:2489_1	vuccanti. Atha vā dānapathānīti dānanibaddhāni dānavattānīti vuttaṃ hoti. Upacchinnānīti	2489	
PA_atk-vin01_a:2489_2	dāyakehi upacchinnāni, na te tāni etarahi denti. Riñcantīti visuṃ honti nānā honti,	2489	
PA_atk-vin01_a:2489_3	pakkamantīti vuttaṃ hoti. Saṇṭhaheyyāti sammā tiṭṭheyya, pesalānaṃ bhikkhūnaṃ patiṭṭhā bhaveyya.	2489	
PA_atk-vin01_a:2490_0	Evamāvusoti kho so bhikkhu saddhassa pasannassa upāsakassa sāsanaṃ sampaṭicchi. Evarūpaṃ	2490	
PA_atk-vin01_a:2490_1	kira sāsanaṃ kappiyaṃ harituṃ vaṭṭati, tasmā “mama vacanena bhagavato pāde vandathā”ti	2490	
PA_atk-vin01_a:2490_2	vā “cetiyaṃ paṭimaṃ bodhiṃ saṅghattheraṃ vandathā”ti vā “cetiye gandhapūjaṃ karotha,	2490	
PA_atk-vin01_a:2490_3	pupphapūjaṃ karothā”ti vā “bhikkhū sannipātetha, dānaṃ dassāma, dhammaṃ sossāmāti	2490	
PA_atk-vin01_a:2490_4	vā īdisesu sāsanesu kukkuccaṃ na kātabbaṃ. Kappiyasāsanāni etāni na gihīnaṃ gihikammapaṭisaṃyuttānīti.	2490	
PA_atk-vin01_a:2490_5	Kuto ca tvaṃ, bhikkhu, āgacchasīti nisinno so bhikkhu na āgacchati atthato pana āgato	2490	
PA_atk-vin01_a:2490_6	hoti; evaṃ santepi vattamānasamīpe vattamānavacanaṃ labbhati, tasmā na doso. Pariyosāne	2490	
PA_atk-vin01_a:2490_7	“tato ahaṃ bhagavā āgacchāmī”ti etthāpi vacane eseva nayo.	2490	
PA_atk-vin01_a:2491_0	433. Paṭhamaṃ assajipunabbasukā bhikkhū codetabbāti “mayaṃ tumhe vattukāmā”ti okāsaṃ	2491	
PA_atk-vin01_a:2491_1	kāretvā vatthunā ca āpattiyā ca codetabbā. Codetvā yaṃ na saranti, taṃ sāretabbā.	2491	
PA_atk-vin01_a:2491_2	Sace vatthuñca āpattiñca paṭijānanti, āpattimeva vā paṭijānanti, na vatthuṃ, āpattiṃ	2491	
PA_atk-vin01_a:2491_3	ropetabbā. Atha vatthumeva paṭijānanti, nāpattiṃ; evampi “imasmiṃ vatthusmiṃ ayaṃ	2491	
PA_atk-vin01_a:2491_4	nāma āpattī”ti ropetabbā eva. Yadi neva vatthuṃ, nāpattiṃ paṭijānanti, āpattiṃ na	2491	
PA_atk-vin01_a:2491_5	ropetabbā ayamettha vinicchayo. Yathāpaṭiññāya pana āpattiṃ ropetvā; evaṃ pabbājanīyakammaṃ	2491	
PA_atk-vin01_a:2491_6	kātabbanti dassento “byattena bhikkhunā”tiādimāha, taṃ uttānatthameva.	2491	
PA_atk-vin01_a:2492_0	Evaṃ pabbājanīyakammakatena bhikkhunā yasmiṃ vihāre vasantena yasmiṃ gāme kuladūsakakammaṃ	2492	
PA_atk-vin01_a:2492_1	kataṃ hoti, tasmiṃ vihāre vā tasmiṃ gāme vā na vasitabbaṃ. Tasmiṃ vihāre vasantena	2492	
PA_atk-vin01_a:2492_2	sāmantagāmepi piṇḍāya na caritabbaṃ. Sāmantavihārepi vasantena tasmiṃ gāme piṇḍāya	2492	
PA_atk-vin01_a:2492_3	na caritabbaṃ. Upatissatthero pana “bhante nagaraṃ nāma mahantaṃ dvādasayojanikampi	2492	
PA_atk-vin01_a:2492_4	hotī”ti antevāsikehi vutto “yassā vīthiyā kuladūsakakammaṃ kataṃ tattheva vārita”nti	2492	
PA_atk-vin01_a:2492_5	āha. Tato “vīthipi mahatī nagarappamāṇāva hotī”ti vutto “yassā gharapaṭipāṭiyā”ti	2492	
PA_atk-vin01_a:2492_6	āha, “gharapaṭipāṭīpi vīthippamāṇāva hotī”ti vutto ito cito ca satta gharāni vāritānī”ti	2492	
PA_atk-vin01_a:2492_7	āha. Taṃ pana sabbaṃ therassa manorathamattameva. Sacepi vihāro tiyojanaparamo hoti	2492	
PA_atk-vin01_a:2492_8	dvādasayojanaparamañca nagaraṃ, neva vihāre vasituṃ labbhati, na nagare caritunti.	2492	
PA_atk-vin01_a:2493_0	435. Te saṅghena pabbājanīyakammakatāti kathaṃ saṅgho tesaṃ kammaṃ akāsi? Na gantvāva	2493	
PA_atk-vin01_a:2493_1	ajjhottharitvā akāsi, atha kho kulehi nimantetvā saṅghabhattesu kayiramānesu tasmiṃ	2493	
PA_atk-vin01_a:2493_2	tasmiṃ ṭhāne therā samaṇapaṭipadaṃ kathetvā “ayaṃ samaṇo, ayaṃ assamaṇo”ti manusse	2493	
PA_atk-vin01_a:2493_3	saññāpetvā ekaṃ dve bhikkhū sīmaṃ pave setvā etenevupāyena sabbesaṃ pabbājanīyakammaṃ	2493	
PA_atk-vin01_a:2493_4	akaṃsūti. Evaṃ pabbājanīyakammakatassa ca aṭṭhārasa vattāni pūretvā yācantassa kammaṃ	2493	
PA_atk-vin01_a:2493_5	paṭippassambhetabbaṃ. Paṭippassaddhakammenāpi ca tena yesu kulesu pubbe kuladūsakakammaṃ	2493	
PA_atk-vin01_a:2493_6	kataṃ, tato paccayā na gahetabbā, āsavakkhayappattenāpi na gahetabbā, akappiyāva	2493	
PA_atk-vin01_a:2493_7	honti. “Kasmā na gaṇhathā”ti pucchitena “pubbe evaṃ katattā”ti vutte, sace vadanti	2493	
PA_atk-vin01_a:2493_8	“na mayaṃ tena kāraṇena dema idāni sīlavantatāya demā”ti gahetabbā. Pakatiyā dānaṭṭhāneyeva	2493	
PA_atk-vin01_a:2493_9	kuladūsakakammaṃ kataṃ hoti. Tato pakatidānameva gahetuṃ vaṭṭati, yaṃ vaḍḍhetvā denti, taṃ na vaṭṭati.	2493	
PA_atk-vin01_a:2494_0	Na sammā vattantīti te pana assajipunabbasukā aṭṭhārasasu vattesu sammā na vattanti.	2494	
PA_atk-vin01_a:2494_1	Na lomaṃ pātentīti anulomapaṭipadaṃ appaṭipajjanatāya na pannalomā honti. Na netthāraṃ	2494	
PA_atk-vin01_a:2494_2	vattantīti attano nittharaṇamaggaṃ na paṭipajjanti. Na bhikkhū khamāpentīti “dukkaṭaṃ,	2494	
PA_atk-vin01_a:2494_3	bhante, amhehi, na puna evaṃ karissāma, khamatha amhāka”nti evaṃ bhikkhūnaṃ khamāpanaṃ	2494	
PA_atk-vin01_a:2494_4	na karonti. Akkosantīti kārakasaṅghaṃ dasahi akkosavatthūhi akkosanti. Paribhāsantīti	2494	
PA_atk-vin01_a:2494_5	bhayaṃ nesaṃ dassenti. Chandagāmitā…pe… bhayagāmitā pāpentīti ete chandagāmino ca…pe…	2494	
PA_atk-vin01_a:2494_6	bhayagāmino cāti evaṃ chandagāmitāyapi…pe… bhayagāmitāyapi pāpenti, yojentīti attho.	2494	
PA_atk-vin01_a:2494_7	Pakkamantīti tesaṃ parivāresu pañcasu samaṇasatesu ekacce disā pakkamanti. Vibbhamantīti	2494	
PA_atk-vin01_a:2494_8	ekacce gihī honti. Kathañhi nāma assajipunabbasukā bhikkhūti ettha dvinnaṃ pamokkhānaṃ	2494	
PA_atk-vin01_a:2494_9	vasena sabbepi “assajipunabbasukā”ti vuttā.	2494	
PA_atk-vin01_a:2495_0	436-7. Gāmaṃ vāti ettha nagarampi gāmaggahaṇeneva gahitaṃ. Tenassa padabhājane “gāmopi	2495	
PA_atk-vin01_a:2495_1	nigamopi nagarampi gāmo ceva nigamo cā”ti vuttaṃ. Tattha apākāraparikkhepo saāpaṇo nigamoti veditabbo.	2495	
PA_atk-vin01_a:2496_0	Kulāni dūsetīti kuladūsako. Dūsento ca na asucikaddamādīhi dūseti, atha kho attano	2496	
PA_atk-vin01_a:2496_1	duppaṭipattiyā tesaṃ pasādaṃ vināseti. Tenevassa padabhājane “pupphena vā”tiādi vuttaṃ.	2496	
PA_atk-vin01_a:2496_2	Tattha yo haritvā vā harāpetvā vā pakkositvā vā pakkosāpetvā vā sayaṃ vā upagatānaṃ	2496	
PA_atk-vin01_a:2496_3	yaṃkiñci attano santakaṃ pupphaṃ kulasaṅgahatthāya deti, dukkaṭaṃ. Parasantakaṃ deti,	2496	
PA_atk-vin01_a:2496_4	dukkaṭameva. Theyyacittena deti, bhaṇḍagghena kāretabbo. Eseva nayo saṅghikepi. Ayaṃ	2496	
PA_atk-vin01_a:2496_5	pana viseso, senāsanatthāya niyāmitaṃ issaravatāya dadato thullaccayaṃ.	2496	
PA_atk-vin01_a:2497_0	Pupphaṃ nāma kassa dātuṃ vaṭṭati, kassa na vaṭṭatīti? Mātāpitūnnaṃ tāva haritvāpi	2497	
PA_atk-vin01_a:2497_1	harāpetvāpi pakkositvāpi pakkosāpetvāpi dātuṃ vaṭṭati, sesañātakānaṃ pakkosāpetvāva.	2497	
PA_atk-vin01_a:2497_2	Tañca kho vatthupūjanatthāya, maṇḍanatthāya pana sivaliṅgādipūjanatthāya vā kassacipi	2497	
PA_atk-vin01_a:2497_3	dātuṃ na vaṭṭati. Mātāpitūnañca harāpentena ñātisāmaṇereheva harāpetabbaṃ. Itare	2497	
PA_atk-vin01_a:2497_4	pana yadi sayameva icchanti, vaṭṭati. Sammatena pupphabhājakena bhājanakāle sampattānaṃ	2497	
PA_atk-vin01_a:2497_5	sāmaṇerānaṃ upaḍḍhabhāgaṃ dātuṃ vaṭṭati. Kurundiyaṃ sampattagihīnaṃ upaḍḍhabhāgaṃ.	2497	
PA_atk-vin01_a:2497_6	Mahāpaccariyaṃ “cūḷakaṃ dātuṃ vaṭṭatī”ti vuttaṃ. Asammatena apaloketvā dātabbaṃ.	2497	
PA_atk-vin01_a:2498_0	Ācariyupajjhāyesu sagāravā sāmaṇerā bahūni pupphāni āharitvā rāsiṃ katvā ṭhapenti,	2498	
PA_atk-vin01_a:2498_1	therā pātova sampattānaṃ saddhivihārikādīnaṃ upāsakānaṃ vā “tvaṃ idaṃ gaṇha, tvaṃ	2498	
PA_atk-vin01_a:2498_2	idaṃ gaṇhā”ti denti, pupphadānaṃ nāma na hoti. “Cetiyaṃ pūjessāmā”ti gahetvā gacchantāpi	2498	
PA_atk-vin01_a:2498_3	pūjaṃ karontāpi tattha tattha sampattānaṃ cetiyapūjanatthāya denti, etampi pupphadānaṃ	2498	
PA_atk-vin01_a:2498_4	nāma na hoti. Upāsake akkapupphādīhi pūjente disvā “vihāre kaṇikārapupphādīni atthi,	2498	
PA_atk-vin01_a:2498_5	upāsakā tāni gahetvā pūjethā”ti vattumpi vaṭṭati. Bhikkhū pupphapūjaṃ katvā divātaraṃ	2498	
PA_atk-vin01_a:2498_6	gāmaṃ paviṭṭhe “kiṃ, bhante, atidivā paviṭṭhatthā”ti pucchanti, “vihāre bahūni pupphāni	2498	
PA_atk-vin01_a:2498_7	pūjaṃ akarimhā”ti vadanti. Manussā “bahūni kira vihāre pupphānī”ti punadivase pahūtaṃ	2498	
PA_atk-vin01_a:2498_8	khādanīyaṃ bhojanīyaṃ gahetvā vihāraṃ gantvā pupphapūjañca karonti, dānañca denti,	2498	
PA_atk-vin01_a:2498_9	vaṭṭati. Manussā “mayaṃ, bhante, asukadivasaṃ nāma pūjessāmā”ti pupphavāraṃ yācitvā	2498	
PA_atk-vin01_a:2498_10	anuññātadivase āgacchanti, sāmaṇerehi ca pageva pupphāni ocinitvā ṭhapitāni honti,	24981	
PA_atk-vin01_a:2498_11	te rukkhesu pupphāni apassantā “kuhiṃ, bhante, pupphānī”ti vadanti, sāmaṇerehi ocinitvā	24981	
PA_atk-vin01_a:2498_12	ṭhapitāni tumhe pana pūjetvā gacchatha, saṅgho aññaṃ divasaṃ pūjessatīti. Te pūjetvā	24981	
PA_atk-vin01_a:2498_13	dānaṃ datvā gacchanti, vaṭṭati. Mahāpaccariyaṃ pana kurundiyañca “therā sāmaṇerehi	24981	
PA_atk-vin01_a:2498_14	dāpetuṃ na labhanti. Sace sayameva tāni pupphāni tesaṃ denti, vaṭṭati. Therehi pana	24981	
PA_atk-vin01_a:2498_15	‘sāmaṇerehi ocinitvā ṭhapitānī’ti ettakameva vattabba”nti vuttaṃ. Sace pana pupphavāraṃ	24981	
PA_atk-vin01_a:2498_16	yācitvā anocitesu pupphesu yāgubhattādīni ādāya āgantvā sāmaṇere “ocinitvā dethā”ti	24981	
PA_atk-vin01_a:2498_17	vadanti. Ñātakasāmaṇerānaṃyeva ocinitvā dātuṃ vaṭṭati. Aññātake ukkhipitvā rukkhasākhāya	24981	
PA_atk-vin01_a:2498_18	ṭhapenti, na orohitvā palāyitabbaṃ, ocinitvā dātuṃ vaṭṭati. Sace pana koci dhammakathiko	24981	
PA_atk-vin01_a:2498_19	“bahūni upāsakā vihāre pupphāni yāgubhattādīni ādāya gantvā pupphapūjaṃ karothā”ti	24981	
PA_atk-vin01_a:2498_20	vadati, tasseva na kappatīti mahāpaccariyañca kurundiyañca vuttaṃ. Mahāaṭṭhakathāyaṃ	24982	
PA_atk-vin01_a:2498_21	pana “etaṃ akappiyaṃ na vaṭṭatī”ti avisesena vuttaṃ.	24982	
PA_atk-vin01_a:2499_0	Phalampi attano santakaṃ vuttanayeneva mātāpitūnaṃñca sesañātakānañca dātuṃ vaṭṭati.	2499	
PA_atk-vin01_a:2499_1	Kulasaṅgahatthāya pana dentassa vuttanayeneva attano santake parasantake saṅghike	2499	
PA_atk-vin01_a:2499_2	senāsanatthāya niyāmite ca dukkaṭādīni veditabbāni. Attano santakaṃyeva gilānamanussānaṃ	2499	
PA_atk-vin01_a:2499_3	vā sampattaissarānaṃ vā khīṇaparibbayānaṃ vā dātuṃ vaṭṭati, phaladānaṃ na hoti. Phalabhājakenāpi	2499	
PA_atk-vin01_a:2499_4	sammatena saṅghassa phalabhājanakāle sampattamanussānaṃ upaḍḍhabhāgaṃ dātuṃ vaṭṭati.	2499	
PA_atk-vin01_a:2499_5	Asammatena apaloketvā dātabbaṃ. Saṅghārāmepi phalaparicchedena vā rukkhaparicchedena	2499	
PA_atk-vin01_a:2499_6	vā katikā kātabbā. Tato gilānamanussānaṃ vā aññesaṃ vā phalaṃ yācantānaṃ yathāparicchedena	2499	
PA_atk-vin01_a:2499_7	cattāri pañca phalāni dātabbāni. Rukkhā vā dassetabbā “ito gahetuṃ labbhatī”ti. “Igha	2499	
PA_atk-vin01_a:2499_8	phalāni sundarāni, ito gaṇhathā”ti evaṃ pana na vattabbaṃ.	2499	
PA_atk-vin01_a:2500_0	Cuṇṇenāti ettha attano santakaṃ sirīsacuṇṇaṃ vā aññaṃ vā kasāvaṃ yaṃkiñci kulasaṅgahatthāya	2500	
PA_atk-vin01_a:2500_1	deti, dukkaṭaṃ. Parasantakādīsupi vuttanayeneva vinicchayo veditabbo. Ayaṃ pana viseso	2500	
PA_atk-vin01_a:2500_2	– idha saṅghassa rakkhitagopitāpi rukkhacchalli garubhaṇḍameva. Mattikadantakaṭṭhaveḷūsupi	2500	
PA_atk-vin01_a:2500_3	garubhaṇḍūpagaṃ ñatvā cuṇṇe vuttanayeneva vinicchayo veditabbo. Paṇṇadānaṃ pana ettha	2500	
PA_atk-vin01_a:2500_4	na āgataṃ, tampi vuttanayeneva veditabbaṃ. Paratopi garubhaṇḍavinicchaye sabbaṃ vitthārena vaṇṇayissāma.	2500	
PA_atk-vin01_a:2501	Vejjikāya vāti ettha vejjakammavidhi tatiyapārājikavaṇṇanāyaṃ vuttanayeneva veditabbo.	250	
PA_atk-vin01_a:2502_0	Jaṅghapesanikenāti ettha jaṅghapesaniyanti gihīnaṃ dūteyyasāsanaharaṇakammaṃ vuccati,	2502	
PA_atk-vin01_a:2502_1	taṃ na kātabbaṃ. Gihīnañhi sāsanaṃ gahetvā gacchantassa pade pade dukkaṭaṃ. Taṃ kammaṃ	2502	
PA_atk-vin01_a:2502_2	nissāya laddhabhojanaṃ bhuñjantassāpi ajjhohāre ajjhohāre dukkaṭaṃ. Paṭhamaṃ sāsanaṃ	2502	
PA_atk-vin01_a:2502_3	aggahetvāpi pacchā “ayaṃ dāni so gāmo handa taṃ sāsanaṃ ārocemī”ti maggā okkamantassāpi	2502	
PA_atk-vin01_a:2502_4	pade pade dukkaṭaṃ. Sāsanaṃ ārocetvā laddhabhojanaṃ bhuñjato purimanayeneva dukkaṭaṃ.	2502	
PA_atk-vin01_a:2502_5	Sāsanaṃ aggahetvā āgatena pana “bhante tasmiṃ gāme itthannāmassa kā pavattī”ti pucchiyamānena	2502	
PA_atk-vin01_a:2502_6	kathetuṃ vaṭṭati, pucchitapañhe doso natthi. Pañcannaṃ pana sahadhammikānaṃ mātāpitūnaṃ	2502	
PA_atk-vin01_a:2502_7	paṇḍupalāsassa attano veyyāvaccakarassa ca sāsanaṃ harituṃ vaṭṭati, gihīnañca pubbe	2502	
PA_atk-vin01_a:2502_8	vuttappakāraṃ kappiyasāsanaṃ. Idañhi jaṅghapesaniyakammaṃ nāma na hoti. Imehi pana	2502	
PA_atk-vin01_a:2502_9	aṭṭhahi kuladūsakakammehi uppannapaccayā pañcannampi sahadhammikānaṃ na kappanti,	2502	
PA_atk-vin01_a:2502_10	abhūtārocanarūpiyasaṃvohārehi uppannapaccayasadisāva honti.	25021	
PA_atk-vin01_a:2503_0	Pāpā samācārā assāti pāpasamācāro. Te pana yasmā mālāvaccharopanādayo idha adhippetā,	2503	
PA_atk-vin01_a:2503_1	tasmā “mālāvacchaṃ ropentipī”tiādinā nayenassa padabhājanaṃ vuttaṃ. Tirokkhāti parammukhā.	2503	
PA_atk-vin01_a:2503_2	Kulāni ca tena duṭṭhānīti ettha pana yasmā “kulānī”ti vohāramattametaṃ, atthato hi	2503	
PA_atk-vin01_a:2503_3	manussā tena duṭṭhā honti, tasmāssa padabhājane “pubbe saddhā hutvā”tiādimāha. Chandagāminoti	2503	
PA_atk-vin01_a:2503_4	chandena gacchantīti chandagāmino. Esa nayo sesesu. Samanubhāsitabbo tassa paṭinissaggāyāti	2503	
PA_atk-vin01_a:2503_5	ettha kuladūsakakammena dukkaṭameva. Yaṃ pana so saṅghaṃ paribhavitvā “chandagāmino”tiādimāha.	2503	
PA_atk-vin01_a:2503_6	Tassa paṭinissaggāya samanubhāsanakammaṃ kātabbanti evamattho daṭṭhabbo. Sesaṃ sabbattha uttānatthameva.	2503	
PA_atk-vin01_a:2504	Samuṭṭhānādīnipi paṭhamasaṅghabhedasadisānevāti.	250	
PA_atk-vin01_a:2505	Kuladūsakasikkhāpadavaṇṇanā niṭṭhitā.	250	
PA_atk-vin01_a:2506	Nigamanavaṇṇanā	250	
PA_atk-vin01_a:2507_0	442. Uddiṭṭhā kho…pe… evametaṃ dhārayāmīti ettha paṭhamaṃ āpatti etesanti paṭhamāpattikā,	2507	
PA_atk-vin01_a:2507_1	paṭhamaṃ vītikkamakkhaṇeyeva āpajjitabbāti attho. Itare pana yathā tatiye catutthe	2507	
PA_atk-vin01_a:2507_2	ca divase hotīti jaro “tatiyako catutthako”ti ca vuccati; evaṃ yāvatatiye samanubhāsanakamme	2507	
PA_atk-vin01_a:2507_3	hontīti yāvatatiyakāti veditabbā.	2507	
PA_atk-vin01_a:2508_0	Yāvatīhaṃ jānaṃ paṭicchādetīti yattakāni ahāni jānanto paṭicchādeti, “ahaṃ itthannāmaṃ	2508	
PA_atk-vin01_a:2508_1	āpattiṃ āpanno”ti sabrahmacārīnaṃ nāroceti. Tāvatīhanti tattakāni ahāni. Akāmā parivatthabbanti	2508	
PA_atk-vin01_a:2508_2	na kāmena, na vasena, atha kho akāmena avasena parivāsaṃ samādāya vatthabbaṃ. Uttari	2508	
PA_atk-vin01_a:2508_3	chārattanti parivāsato uttari cha rattiyo. Bhikkhumānattāyāti bhikkhūnaṃ mānanabhāvāya,	2508	
PA_atk-vin01_a:2508_4	ārādhanatthāyāti vuttaṃ hoti. Vīsatisaṅgho gaṇo assāti vīsatigaṇo. Tatrāti yatra	2508	
PA_atk-vin01_a:2508_5	sabbantimena paricchedena vīsatigaṇo bhikkhusaṅgho atthi tatra. Abbhetabboti abhietabbo	2508	
PA_atk-vin01_a:2508_6	sampaṭicchitabbo, abbhānakammavasena osāretabboti vuttaṃ hoti, avhātabboti vā attho.	2508	
PA_atk-vin01_a:2508_7	Anabbhitoti na abbhito, asampaṭicchito, akatabbhānakammoti vuttaṃ hoti, anavhātoti	2508	
PA_atk-vin01_a:2508_8	vā attho. Sāmīcīti anudhammatā, lokuttaradhammaṃ anugatā ovādānusāsanī, sāmīci dhammatāti	2508	
PA_atk-vin01_a:2508_9	vuttaṃ hoti. Sesamettha vuttanayamevāti.	2508	
PA_atk-vin01_a:2509	Samantapāsādikāya vinayasaṃvaṇṇanāya	250	
PA_atk-vin01_a:2510	Terasakavaṇṇanā niṭṭhitā.	251	
PA_atk-vin01_a:2511	3. Aniyatakaṇḍaṃ	251	
PA_atk-vin01_a:2512	1. Paṭhamaaniyatasikkhāpadavaṇṇanā	251	
PA_atk-vin01_a:2513_0	443. Tena samayena buddho bhagavāti paṭhamaaniyatasikkhāpadaṃ. Tattha kālayuttaṃ	2513	
PA_atk-vin01_a:2513_1	samullapantoti kālaṃ sallakkhetvā yadā na añño koci samīpena gacchati vā āgacchati	2513	
PA_atk-vin01_a:2513_2	vā tadā tadanurūpaṃ “kacci na ukkaṇṭhasi, na kilamasi, na chātāsī”tiādikaṃ gehassitaṃ	2513	
PA_atk-vin01_a:2513_3	kathaṃ kathento. Kālayuttaṃ dhammaṃ bhaṇantoti kālaṃ sallakkhetvā yadā añño koci	2513	
PA_atk-vin01_a:2513_4	samīpena gacchati vā āgacchati vā tadā tadanurūpaṃ “uposathaṃ kareyyāsi, salākabhattaṃ	2513	
PA_atk-vin01_a:2513_5	dadeyyāsī”tiādikaṃ dhammakathaṃ kathento.	2513	
PA_atk-vin01_a:2514_0	Bahū dhītaro ca puttā ca assāti bahuputtā. Tassā kira dasa puttā dasa dhītaro ahesuṃ,	2514	
PA_atk-vin01_a:2514_1	bahū nattāro assāti bahunattā. Yatheva hi tassā evamassā puttadhītānampi vīsati vīsati	2514	
PA_atk-vin01_a:2514_2	dārakā ahesuṃ, iti sā vīsuttaracatusataputtanattaparivārā ahosi. Abhimaṅgalasammatāti	2514	
PA_atk-vin01_a:2514_3	uttamamaṅgalasammatā. Yaññesūti dānappadānesu. Chaṇesūti āvāhavivāhamaṅgalādīsu antarussavesu.	2514	
PA_atk-vin01_a:2514_4	Ussavesūti āsāḷhīpavāraṇanakkhattādīsu mahussavesu. Paṭhamaṃ bhojentīti “imepi dārakā	2514	
PA_atk-vin01_a:2514_5	tayā samānāyukā nirogā hontū”ti āyācantā paṭhamaṃyeva bhojenti, yepi saddhā honti	2514	
PA_atk-vin01_a:2514_6	pasannā, tepi bhikkhū bhojetvā tadanantaraṃ sabbapaṭhamaṃ taṃyeva bhojenti. Nādiyīti	2514	
PA_atk-vin01_a:2514_7	tassā vacanaṃ na ādiyi, na gaṇhi, na vā ādaramakāsīti attho.	2514	
PA_atk-vin01_a:2515_0	444-5. Alaṃkammaniyeti kammakkhamaṃ kammayogganti kammaniyaṃ, alaṃ pariyattaṃ kammaniyabhāvāyāti	2515	
PA_atk-vin01_a:2515_1	alaṃkammaniyaṃ, tasmiṃ alaṃkammaniye, yattha ajjhācāraṃ karontā sakkonti, taṃ kammaṃ	2515	
PA_atk-vin01_a:2515_2	kātuṃ tādiseti attho. Tenevassa padabhājane vuttaṃ – “sakkā hoti methunaṃ dhammaṃ	2515	
PA_atk-vin01_a:2515_3	paṭisevitu”nti, yattha methunaṃ dhammaṃ sakkā hoti paṭisevitunti vuttaṃ hoti. Nisajjaṃ	2515	
PA_atk-vin01_a:2515_4	kappeyyāti nisajjaṃ kareyya, nisīdeyyāti attho. Yasmā pana nisīditvāva nipajjati,	2515	
PA_atk-vin01_a:2515_5	tenassa padabhājane ubhayampi vuttaṃ. Tattha upanisinnoti upagantvā nisinno. Evaṃ	2515	
PA_atk-vin01_a:2515_6	upanipannopi veditabbo. Bhikkhu nisinneti bhikkhumhi nisinneti attho. Ubho vā nisinnāti	2515	
PA_atk-vin01_a:2515_7	dvepi apacchā apurimaṃ nisinnā. Ettha ca kiñcāpi pāḷiyaṃ “sotassa raho”ti āgataṃ,	2515	
PA_atk-vin01_a:2515_8	cakkhussa raheneva pana paricchedo veditabbo. Sacepi hi pihitakavāṭassa gabbhassa	2515	
PA_atk-vin01_a:2515_9	dvāre nisinno viññū puriso hoti, neva anāpattiṃ karoti. Apihitakavāṭassa pana dvāre	2515	
PA_atk-vin01_a:2515_10	nisinno anāpattiṃ karoti. Na kevalañca dvāre antodvādasahatthepi okāse nisinno, sace	25151	
PA_atk-vin01_a:2515_11	sacakkhuko vikkhittopi niddāyantopi anāpattiṃ karoti. Samīpe ṭhitopi andho na karoti,	25151	
PA_atk-vin01_a:2515_12	cakkhumāpi nipajjitvā niddāyanto na karoti. Itthīnaṃ pana satampi anāpattiṃ na karotiyeva.	25151	
PA_atk-vin01_a:2516_0	Saddheyyavacasāti saddhātabbavacanā. Sā pana yasmā ariyasāvikāva hoti, tenassa padabhājane	2516	
PA_atk-vin01_a:2516_1	“āgataphalā”tiādi vuttaṃ. Tattha āgataṃ phalaṃ assāti āgataphalā paṭiladdhasotāpattiphalāti	2516	
PA_atk-vin01_a:2516_2	attho. Abhisametāvinīti paṭividdhacatusaccā. Viññātaṃ sikkhattayasāsanaṃ etāyāti	2516	
PA_atk-vin01_a:2516_3	viññātasāsanā. Nisajjaṃ bhikkhu paṭijānamānoti kiñcāpi evarūpā upāsikā disvā vadati,	2516	
PA_atk-vin01_a:2516_4	atha kho bhikkhu nisajjaṃ paṭijānamānoyeva tiṇṇaṃ dhammānaṃ aññatarena kāretabbo,	2516	
PA_atk-vin01_a:2516_5	na appaṭijānamānoti attho.	2516	
PA_atk-vin01_a:2517_0	Yena vā sā saddheyyavacasā upāsikā vadeyya tena so bhikkhu kāretabboti nisajjādīsu	2517	
PA_atk-vin01_a:2517_1	ākāresu yena vā ākārena saddhiṃ methunadhammādīni āropetvā sā upāsikā vadeyya, paṭijānamānova	2517	
PA_atk-vin01_a:2517_2	tena so bhikkhu kāretabbo. Evarūpāyapi upāsikāya vacanamattena na kāretabboti attho.	2517	
PA_atk-vin01_a:2517_3	Kasmā? Yasmā diṭṭhaṃ nāma tathāpi hoti, aññathāpi hoti.	2517	
PA_atk-vin01_a:2518_0	Tadatthajotanatthañca idaṃ vatthuṃ udāharanti – mallārāmavihāre kira eko khīṇāsavatthero	2518	
PA_atk-vin01_a:2518_1	ekadivasaṃ upaṭṭhākakulaṃ gantvā antogehe nisīdi, upāsikāpi sayanapallaṅkaṃ nissāya	2518	
PA_atk-vin01_a:2518_2	ṭhitā hoti. Atheko piṇḍacāriko dvāre ṭhito disvā “thero upāsikāya saddhiṃ ekāsane	2518	
PA_atk-vin01_a:2518_3	nisinno”ti saññaṃ paṭilabhitvā punappunaṃ olokesi. Theropi “ayaṃ mayi asuddhaladdhiko	2518	
PA_atk-vin01_a:2518_4	jāto”ti sallakkhetvā katabhattakicco vihāraṃ gantvā attano vasanaṭṭhānaṃ pavisitvā	2518	
PA_atk-vin01_a:2518_5	antova nisīdi. Sopi bhikkhu “theraṃ codessāmī”ti āgantvā ukkāsitvā dvāraṃ vivari.	2518	
PA_atk-vin01_a:2518_6	Thero tassa cittaṃ ñatvā ākāse uppatitvā kūṭāgārakaṇṇikaṃ nissāya pallaṅkena nisīdi.	2518	
PA_atk-vin01_a:2518_7	Sopi bhikkhu anto pavisitvā mañcañca heṭṭhāmañcañca oloketvā theraṃ apassanto uddhaṃ	2518	
PA_atk-vin01_a:2518_8	ullokesi, atha ākāse nisinnaṃ theraṃ disvā “bhante, evaṃ mahiddhikā nāma tumhe mātugāmena	2518	
PA_atk-vin01_a:2518_9	saddhiṃ ekāsane nisinnabhāvaṃ vadāpetha evā”ti āha. Thero “antaragharasseveso āvuso	2518	
PA_atk-vin01_a:2518_10	doso, ahaṃ pana taṃ saddhāpetuṃ asakkonto evamakāsiṃ, rakkheyyāsi ma”nti vatvā otarīti.	25181	
PA_atk-vin01_a:2519_0	446. Ito paraṃ sā ce evaṃ vadeyyātiādi sabbaṃ paṭiññāya kāraṇākāradassanatthaṃ vuttaṃ,	2519	
PA_atk-vin01_a:2519_1	tattha mātugāmassa methunaṃ dhammaṃ paṭisevantoti mātugāmassa magge methunaṃ dhammaṃ	2519	
PA_atk-vin01_a:2519_2	paṭisevantoti attho. Nisajjāya kāretabboti nisajjaṃ paṭijānitvā methunadhammapaṭisevanaṃ	2519	
PA_atk-vin01_a:2519_3	appaṭijānanto methunadhammapārājikāpattiyā akāretvā nisajjāmattena yaṃ āpattiṃ āpajjati	2519	
PA_atk-vin01_a:2519_4	tāya kāretabbo, pācittiyāpattiyā kāretabboti attho. Etena nayena sabbacatukkesu vinicchayo veditabbo.	2519	
PA_atk-vin01_a:2520_0	451. Sikkhāpadapariyosāne pana āpattānāpattiparicchedadassanatthaṃ vuttesu gamanaṃ	2520	
PA_atk-vin01_a:2520_1	paṭijānātītiādīsu gamanaṃ paṭijānātīti “rahonisajjassādatthaṃ gatomhī”ti evaṃ gamanaṃ	2520	
PA_atk-vin01_a:2520_2	paṭijānāti, nisajjanti nisajjassādeneva nisajjaṃ paṭijānāti. Āpattinti tīsu aññataraṃ	2520	
PA_atk-vin01_a:2520_3	āpattiṃ. Āpattiyā kāretabboti tīsu yaṃ paṭijānāti, tāya kāretabbo. Sesamettha catukke	2520	
PA_atk-vin01_a:2520_4	uttānādhippāyameva. Dutiyacatukke pana gamanaṃ na paṭijānātīti raho nisajjassādavasena	2520	
PA_atk-vin01_a:2520_5	na paṭijānāti, “salākabhattādinā attano kammena gatomhi, sā pana mayhaṃ nisinnaṭṭhānaṃ	2520	
PA_atk-vin01_a:2520_6	āgatā”ti vadati. Sesametthāpi uttānādhippāyameva.	2520	
PA_atk-vin01_a:2521_0	Ayaṃ pana sabbattha vinicchayo – raho nisajjassādoti methunadhammasannissitakileso	2521	
PA_atk-vin01_a:2521_1	vuccati. Yo bhikkhu tenassādena mātugāmassa santikaṃ gantukāmo akkhiṃ añjeti, dukkaṭaṃ.	2521	
PA_atk-vin01_a:2521_2	Nivāsanaṃ nivāseti, kāyabandhanaṃ bandhati, cīvaraṃ pārupati, sabbattha payoge payoge	2521	
PA_atk-vin01_a:2521_3	dukkaṭaṃ. Gacchati, padavāre padavāre dukkaṭaṃ. Gantvā nisīdati, dukkaṭameva. Mātugāme	2521	
PA_atk-vin01_a:2521_4	āgantvā nisinnamatte pācittiyaṃ. Sace sā itthī kenaci karaṇīyena uṭṭhāyuṭṭhāya punappunaṃ	2521	
PA_atk-vin01_a:2521_5	nisīdati, nisajjāya nisajjāya pācittiyaṃ. Yaṃ sandhāya gato, sā na diṭṭhā, aññā āgantvā	2521	
PA_atk-vin01_a:2521_6	nisīdati, assāde uppanne pācittiyaṃ. Mahāpaccariyaṃ pana “gamanakālato paṭṭhāya asuddhacittattā	2521	
PA_atk-vin01_a:2521_7	āpattiyevā”ti vuttaṃ. Sace sambahulā āgacchanti, mātugāmagaṇanāya pācittiyāni. Sace	2521	
PA_atk-vin01_a:2521_8	uṭṭhāyuṭṭhāya punappunaṃ nisīdanti, nisajjāgaṇanāya pācittiyāni. Aniyametvā diṭṭhadiṭṭhāya	2521	
PA_atk-vin01_a:2521_9	saddhiṃ rahassādaṃ kappessāmīti gantvā nisinnassāpi āgatāgatānaṃ vasena punappunaṃ	2521	
PA_atk-vin01_a:2521_10	nisajjāvasena ca vuttanayeneva āpattiyo veditabbā. Sace suddhacittena gantvā nisinnassa	25211	
PA_atk-vin01_a:2521_11	santikaṃ āgantvā nisinnāya itthiyā rahassādo uppajjati anāpatti.	25211	
PA_atk-vin01_a:2522	Samuṭṭhānādīni paṭhamapārājikasadisānevāti.	252	
PA_atk-vin01_a:2523	Paṭhamaaniyatasikkhāpadavaṇṇanā niṭṭhitā.	252	
PA_atk-vin01_a:2524	2. Dutiyaaniyatasikkhāpadavaṇṇanā	252	
PA_atk-vin01_a:2525_0	452. Tena samayena buddho bhagavāti dutiyaaniyatasikkhāpadaṃ. Tattha bhagavatā paṭikkhittantiādimhi	2525	
PA_atk-vin01_a:2525_1	“yaṃ eko ekāya raho paṭicchanne āsane alaṃkammaniye nisajjaṃ kappeyya, taṃ nisajjaṃ	2525	
PA_atk-vin01_a:2525_2	kappetuṃ paṭikkhitta”nti evaṃ sambandho veditabbo. Itarathā hi “ekassa ekāyā”ti vattabbaṃ	2525	
PA_atk-vin01_a:2525_3	siyā, kasmā? “Paṭikkhitta”nti vuttattā. Sāmiatthe vā etaṃ paccattavacanaṃ veditabbaṃ.	2525	
PA_atk-vin01_a:2526_0	453. Na heva kho pana paṭicchannanti ettha pana yampi bahi parikkhittaṃ anto vivaṭaṃ	2526	
PA_atk-vin01_a:2526_1	pariveṇaṅgaṇādi, tampi antogadhanti veditabbaṃ. Evarūpañhi ṭhānaṃ appaṭicchanneyeva	2526	
PA_atk-vin01_a:2526_2	gahitanti mahāpaccariyaṃ vuttaṃ. Sesaṃ paṭhamasikkhāpadanayeneva veditabbaṃ. Kevalañhi	2526	
PA_atk-vin01_a:2526_3	idha itthīpi purisopi yo koci viññū anandho abadhiro antodvādasahatthe okāse ṭhito	2526	
PA_atk-vin01_a:2526_4	vā nisinno vā vikkhittopi niddāyantopi anāpattiṃ karoti. Badhiro pana cakkhumāpi	2526	
PA_atk-vin01_a:2526_5	andho vā abadhiropi na karoti. Pārājikāpattiñca parihāpetvā duṭṭhullavācāpatti vuttāti	2526	
PA_atk-vin01_a:2526_6	ayaṃ viseso. Sesaṃ purimasadisameva. Ubhayatthāpi ummattakaādikammikānaṃ anāpatti.	2526	
PA_atk-vin01_a:2527_0	Samuṭṭhānādīsu idaṃsikkhāpadaṃ tisamuṭṭhānaṃ – kāyacittato, vācācittato, kāyavācācittato	2527	
PA_atk-vin01_a:2527_1	ca samuṭṭhāti. Kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,	2527	
PA_atk-vin01_a:2527_2	akusalacittaṃ, sukhamajjhattavedanāhi dvivedanaṃ. Sesaṃ uttānatthamevāti.	2527	
PA_atk-vin01_a:2528	Dutiyaaniyatasikkhāpadavaṇṇanā niṭṭhitā.	252	
PA_atk-vin01_a:2529	Samantapāsādikāya vinayasaṃvaṇṇanāya	252	
PA_atk-vin01_a:2530	Aniyatavaṇṇanā niṭṭhitā.	253	
PA_atk-vin01_a:2531	4. Nissaggiyakaṇḍaṃ	253	
PA_atk-vin01_a:2532	1. Cīvaravaggo	253	
PA_atk-vin01_a:2533	1. Paṭhamakathinasikkhāpadavaṇṇanā	253	
PA_atk-vin01_a:2534	Tiṃsa nissaggiyā dhammā, ye vuttā samitāvinā;	253	
PA_atk-vin01_a:2535	Tesaṃ dāni karissāmi, apubbapadavaṇṇanaṃ.	253	
PA_atk-vin01_a:2536_0	459. Tena samayena buddho bhagavā vesāliyaṃ viharati gotamake cetiye. Tena kho pana	2536	
PA_atk-vin01_a:2536_1	samayena bhagavatā bhikkhūnaṃ ticīvaraṃ anuññātaṃ hotīti ettha ticīvaranti antaravāsako	2536	
PA_atk-vin01_a:2536_2	uttarāsaṅgo saṅghāṭīti idaṃ cīvarattayaṃ paribhuñjituṃ anuññātaṃ hoti. Yattha panetaṃ	2536	
PA_atk-vin01_a:2536_3	anuññātaṃ, yadā ca anuññātaṃ, yena ca kāraṇena anuññātaṃ, taṃ sabbaṃ cīvarakkhandhake	2536	
PA_atk-vin01_a:2536_4	jīvakavatthusmiṃ āgatameva. Aññeneva ticīvarena gāmaṃ pavisantīti yena vihāre acchanti	2536	
PA_atk-vin01_a:2536_5	nhānañca otaranti, tato aññena, evaṃ divase divase nava cīvarāni dhārenti.	2536	
PA_atk-vin01_a:2537	460. Uppannaṃ hotīti anupaññattiyā dvāraṃ dadamānaṃ paṭilābhavasena uppannaṃ hoti, no nipphattivasena.	253	
PA_atk-vin01_a:2538_0	Āyasmato sāriputtassa dātukāmo hotīti āyasmā kira ānando bhagavantaṃ ṭhapetvā añño	2538	
PA_atk-vin01_a:2538_1	evarūpo guṇavisiṭṭho puggalo natthīti guṇabahumānena āyasmantaṃ sāriputtaṃ atimamāyati.	2538	
PA_atk-vin01_a:2538_2	So sadāpi manāpaṃ cīvaraṃ labhitvā rajitvā kappabinduṃ datvā therasseva deti, purebhatte	2538	
PA_atk-vin01_a:2538_3	paṇītaṃ yāgukhajjakaṃ vā piṇḍapātaṃ vā labhitvāpi therasseva deti, pacchābhatte madhuphāṇitādīni	2538	
PA_atk-vin01_a:2538_4	labhitvāpi therasseva deti, upaṭṭhākakulehi dārake nikkhāmetvā pabbājetvāpi therassa	2538	
PA_atk-vin01_a:2538_5	santike upajjhaṃ gāhāpetvā sayaṃ anusāvanakammaṃ karoti. Āyasmāpi sāriputto “pitu	2538	
PA_atk-vin01_a:2538_6	kattabbakiccaṃ nāma jeṭṭhaputtassa bhāro, taṃ mayā bhagavato kattabbaṃ kiccaṃ ānando	2538	
PA_atk-vin01_a:2538_7	karoti, ahaṃ ānandaṃ nissāya appossukko viharituṃ labhāmī”ti āyasmantaṃ ānandaṃ ativiya	2538	
PA_atk-vin01_a:2538_8	mamāyati, sopi manāpaṃ cīvaraṃ labhitvā ānandattherasseva detīti sabbaṃ purimasadisameva.	2538	
PA_atk-vin01_a:2538_9	Evaṃ guṇabahumānena mamāyanto tadā uppannampi taṃ cīvaraṃ āyasmato sāriputtassa dātukāmo hotīti veditabbo.	2538	
PA_atk-vin01_a:2539_0	Navamaṃ vā bhagavā divasaṃ dasamaṃ vāti ettha pana sace bhaveyya “kathaṃ thero jānātī”ti?	2539	
PA_atk-vin01_a:2539_1	Bahūhi kāraṇehi jānāti. Sāriputtatthero kira janapadacārikaṃ pakkamanto ānandattheraṃ	2539	
PA_atk-vin01_a:2539_2	āpucchitvāva pakkamati “ahaṃ ettakena nāma kālena āgacchissāmi, etthantare bhagavantaṃ	2539	
PA_atk-vin01_a:2539_3	mā pamajjī”ti. Sace sammukhā na āpucchati, bhikkhū pesetvāpi āpucchitvāva gacchati.	2539	
PA_atk-vin01_a:2539_4	Sace aññattha vassaṃ vasati, ye paṭhamataraṃ bhikkhū āgacchanti, te evaṃ pahiṇati	2539	
PA_atk-vin01_a:2539_5	“mama vacanena bhagavato ca pāde sirasā vandatha, ānandassa ca ārogyaṃ vatvā maṃ	2539	
PA_atk-vin01_a:2539_6	‘asukadivase nāma āgamissatī’ti vadathā”ti sadā ca yathāparicchinnadivaseyeva eti.	2539	
PA_atk-vin01_a:2539_7	Apicāyasmā ānando anumānenapi jānāti “ettake divase bhagavatā viyogaṃ sahanto adhivāsento	2539	
PA_atk-vin01_a:2539_8	āyasmā sāriputto vasi, ito dāni paṭṭhāya asukaṃ nāma divasaṃ na atikkamissati addhā	2539	
PA_atk-vin01_a:2539_9	āgamissatī”ti. Yesaṃ yesañhi paññā mahatī tesaṃ tesaṃ bhagavati pemañca gāravo ca	2539	
PA_atk-vin01_a:2539_10	mahā hotīti iminā nayenāpi jānāti. Evaṃ bahūhi kāraṇehi jānāti. Tenāha – “navamaṃ	25391	
PA_atk-vin01_a:2539_11	vā bhagavā divasaṃ dasamaṃ vā”ti. Evaṃ vutte yasmā idaṃ sikkhāpadaṃ paṇṇattivajjaṃ,	25391	
PA_atk-vin01_a:2539_12	na lokavajjaṃ; tasmā āyasmatā ānandena vuttasadisameva paricchedaṃ karonto “atha	25391	
PA_atk-vin01_a:2539_13	kho bhagavā…pe… dhāretu”nti. Sace pana therena addhamāso vā māso vā uddiṭṭho abhavissa,	25391	
PA_atk-vin01_a:2539_14	sopi bhagavatā anuññāto assa.	25391	
PA_atk-vin01_a:2540_0	462-3. Niṭṭhitacīvarasminti yena kenaci niṭṭhānena niṭṭhite cīvarasmiṃ. Yasmā pana	2540	
PA_atk-vin01_a:2540_1	taṃ cīvaraṃ karaṇenapi niṭṭhitaṃ hoti, nassanādīhipi tasmāssa padabhājane atthamattameva	2540	
PA_atk-vin01_a:2540_2	dassetuṃ bhikkhuno cīvaraṃ kataṃ vā hotītiādi vuttaṃ. Tattha katanti sūcikammapariyosānena	2540	
PA_atk-vin01_a:2540_3	kataṃ, sūcikammapariyosānaṃ nāma yaṃkiñci sūciyā kattabbaṃ pāsapaṭṭagaṇṭhikapaṭṭapariyosānaṃ	2540	
PA_atk-vin01_a:2540_4	katvā sūciyā paṭisāmanaṃ. Naṭṭhanti corādīhi haṭaṃ, etampi hi karaṇapalibodhassa	2540	
PA_atk-vin01_a:2540_5	niṭṭhitattā niṭṭhitanti vuccati. Vinaṭṭhanti upacikādīhi khāyitaṃ. Daḍḍhanti agginā	2540	
PA_atk-vin01_a:2540_6	daḍḍhaṃ. Cīvarāsā vā upacchinnāti “asukasmiṃ nāma kule cīvaraṃ labhissāmī”ti yā cīvarāsā	2540	
PA_atk-vin01_a:2540_7	uppannā hoti, sā vā upacchinnā, etesampi hi karaṇapalibodhasseva niṭṭhitattā niṭṭhitabhāvo veditabbo.	2540	
PA_atk-vin01_a:2541_0	Ubbhatasmiṃ kathineti kathine ca ubbhatasmiṃ. Etena dutiyassa palibodhassa abhāvaṃ	2541	
PA_atk-vin01_a:2541_1	dasseti. Taṃ pana kathinaṃ yasmā aṭṭhasu vā mātikāsu ekāya antarubbhārena vā uddharīyati,	2541	
PA_atk-vin01_a:2541_2	tenassa niddese “aṭṭhannaṃ mātikāna”ntiādi vuttaṃ. Tattha “aṭṭhimā, bhikkhave, mātikā	2541	
PA_atk-vin01_a:2541_3	kathinassa ubbhārāya – pakkamanantikā, niṭṭhānantikā, sanniṭṭhānantikā, nāsanantikā,	2541	
PA_atk-vin01_a:2541_4	savanantikā, āsāvacchedikā, sīmātikkantikā, sahubbhārā”ti evaṃ aṭṭha mātikāyo kathinakkhandhake	2541	
PA_atk-vin01_a:2541_5	āgatā. Antarubbhāropi “suṇātu me, bhante, saṅgho; yadi saṅghassa pattakallaṃ, saṅgho	2541	
PA_atk-vin01_a:2541_6	kathinaṃ uddhareyya, esā ñatti. Suṇātu me, bhante, saṅgho; saṅgho kathinaṃ uddharati,	2541	
PA_atk-vin01_a:2541_7	yassāyasmato khamati, kathinassa ubbhāro, so tuṇhassa; yassa nakkhamati, so bhāseyya.	2541	
PA_atk-vin01_a:2541_8	Ubbhataṃ saṅghena kathinaṃ, khamati saṅghassa, tasmā tuṇhī, evametaṃ dhārayāmī”ti	2541	
PA_atk-vin01_a:2541_9	evaṃ bhikkhunīvibhaṅge āgato. Tattha yaṃ vattabbaṃ taṃ āgataṭṭhāneyeva vaṇṇayissāma.	2541	
PA_atk-vin01_a:2541_10	Idha pana vuccamāne pāḷi āharitabbā hoti, atthopi vattabbo. Vuttopi ca na suviññeyyo	25411	
PA_atk-vin01_a:2541_11	hoti, aṭṭhāne vuttattāya.	25411	
PA_atk-vin01_a:2542_0	Dasāhaparamanti dasa ahāni paramo paricchedo assāti dasāhaparamo, taṃ dasāhaparamaṃ	2542	
PA_atk-vin01_a:2542_1	kālaṃ dhāretabbanti attho. Padabhājane pana atthamattameva dassetuṃ “dasāhaparamatā	2542	
PA_atk-vin01_a:2542_2	dhāretabba”nti vuttaṃ. Idañhi vuttaṃ hoti “dasāhaparama”nti ettha yā dasāhaparamatā	2542	
PA_atk-vin01_a:2542_3	dasāhaparamabhāvo, ayaṃ ettako kālo yāva nātikkamati tāva dhāretabbanti.	2542	
PA_atk-vin01_a:2543	Adhiṭṭhitavikappitesu apariyāpannattā atirekaṃ cīvaranti atirekacīvaraṃ. Tenevassa padabhājane vuttaṃ “anadhiṭṭhitaṃ avikappita”nti.	254	
PA_atk-vin01_a:2544_0	Channaṃ cīvarānaṃ aññataranti khomaṃ, kappāsikaṃ, koseyyaṃ, kambalaṃ, sāṇaṃ, bhaṅganti	2544	
PA_atk-vin01_a:2544_1	imesaṃ channaṃ cīvarānaṃ aññataraṃ. Etena cīvarassa jātiṃ dassetvā idāni pamāṇaṃ	2544	
PA_atk-vin01_a:2544_2	dassetuṃ “vikappanupagaṃ pacchima”nti āha. Tassa pamāṇaṃ dīghato dve vidatthiyo,	2544	
PA_atk-vin01_a:2544_3	tiriyaṃ vidatthi. Tatrāyaṃ pāḷi – “anujānāmi, bhikkhave, āyāmena aṭṭhaṅgulaṃ sugataṅgulena	2544	
PA_atk-vin01_a:2544_4	caturaṅgulavitthataṃ pacchimaṃ cīvaraṃ vikappetu”nti.	2544	
PA_atk-vin01_a:2545_0	Taṃ atikkāmayato nissaggiyaṃ pācittiyanti taṃ yathāvuttajātippamāṇaṃ cīvaraṃ dasāhaparamaṃ	2545	
PA_atk-vin01_a:2545_1	kālaṃ atikkāmayato, etthantare yathā atirekacīvaraṃ na hoti tathā akubbato nissaggiyaṃ	2545	
PA_atk-vin01_a:2545_2	pācittiyaṃ, tañca cīvaraṃ nissaggiyaṃ hoti, pācittiyāpatti cassa hotīti attho. Atha	2545	
PA_atk-vin01_a:2545_3	vā nissajjanaṃ nissaggiyaṃ, pubbabhāge kattabbassa vinayakammassetaṃ nāmaṃ. Nissaggiyamassa	2545	
PA_atk-vin01_a:2545_4	atthīti nissaggiyamicceva. Kintaṃ? Pācittiyaṃ. Taṃ atikkāmayato sanissaggiyavinayakammaṃ	2545	
PA_atk-vin01_a:2545_5	pācittiyaṃ hotīti ayamettha attho. Padabhājane pana paṭhamaṃ tāva atthavikappaṃ dassetuṃ	2545	
PA_atk-vin01_a:2545_6	“taṃ atikkāmayato nissaggiyaṃ hotī”ti mātikaṃ ṭhapetvā “ekādase aruṇuggamane nissaggiyaṃ	2545	
PA_atk-vin01_a:2545_7	hoti, nissajjitabba”nti vuttaṃ. Puna yassa ca nissajjitabbaṃ, yathā ca nissajjitabbaṃ,	2545	
PA_atk-vin01_a:2545_8	taṃ dassetuṃ “saṅghassa vā”tiādi vuttaṃ. Tattha ekādase aruṇuggamaneti ettha yaṃ	2545	
PA_atk-vin01_a:2545_9	divasaṃ cīvaraṃ uppannaṃ tassa yo aruṇo, so uppannadivasanissito, tasmā cīvaruppādadivasaena	2545	
PA_atk-vin01_a:2545_10	saddhiṃ ekādase aruṇuggamane nissaggiyaṃ hotīti veditabbaṃ. Sacepi bahūni ekajjhaṃ	25451	
PA_atk-vin01_a:2545_11	bandhitvā vā veṭhetvā vā ṭhapitāni ekāva āpatti. Abaddhāveṭhitesu vatthugaṇanāya āpattiyo.	25451	
PA_atk-vin01_a:2546_0	Nissajjitvā āpatti desetabbāti kathaṃ desetabbā? Yathā khandhake vuttaṃ, kathañca	2546	
PA_atk-vin01_a:2546_1	tattha vuttaṃ? Evaṃ vuttaṃ – “tena, bhikkhave, bhikkhunā saṅghaṃ upasaṅkamitvā ekaṃsaṃ	2546	
PA_atk-vin01_a:2546_2	uttarāsaṅgaṃ karitvā vuḍḍhānaṃ bhikkhūnaṃ pāde vanditvā ukkuṭikaṃ nisīditvā añjaliṃ	2546	
PA_atk-vin01_a:2546_3	paggahetvā evamassa vacanīyo – ‘ahaṃ, bhante, itthannāmaṃ āpattiṃ āpanno, taṃ paṭidesemī”’ti.	2546	
PA_atk-vin01_a:2546_4	Idha pana sace ekaṃ cīvaraṃ hoti “ekaṃ nissaggiyaṃ pācittiya”nti vattabbaṃ. Sace	2546	
PA_atk-vin01_a:2546_5	dve, “dve”ti vattabbaṃ. Sace bahūni “sambahulānī”ti vattabbaṃ. Nissajjanepi sace	2546	
PA_atk-vin01_a:2546_6	ekaṃ yathāpāḷimeva “idaṃ me, bhante, cīvara”nti vattabbaṃ. Sace dve vā bahūni vā,	2546	
PA_atk-vin01_a:2546_7	“imāni me, bhante, cīvarāni dasāhātikkantāni nissaggiyāni, imānāhaṃ saṅghassa nissajjāmī”ti	2546	
PA_atk-vin01_a:2546_8	vattabbaṃ. Pāḷiṃ vattuṃ asakkontena aññathāpi vattabbaṃ.	2546	
PA_atk-vin01_a:2547	Byattena bhikkhunā paṭibalena āpatti paṭiggahetabbāti khandhake vuttanayeneva paṭiggahetabbā. Evañhi tattha vuttaṃ – “byattena bhikkhunā paṭibalena saṅgho ñāpetabbo –	254	
PA_atk-vin01_a:2548	‘Suṇātu me bhante saṅgho, ayaṃ itthannāmo bhikkhu āpattiṃ sarati vivarati uttāniṃ karoti deseti, yadi saṅghassa pattakallaṃ, ahaṃ itthannāmassa bhikkhuno āpattiṃ paṭiggaṇheyya’nti.	254	
PA_atk-vin01_a:2549	Tena vattabbo ‘passasī’ti? ‘Āma, passāmī’ti. Āyatiṃ saṃvareyyāsī”ti. Dvīsu pana sambahulāsu vā purimanayeneva vacanabhedo ñātabbo.	254	
PA_atk-vin01_a:2550	Cīvaradānepi “saṅgho imaṃ cīvaraṃ imāni cīvarānī”ti vatthuvasena vacanabhedo veditabbo. Gaṇassa ca puggalassa ca nissajjanepi eseva nayo.	255	
PA_atk-vin01_a:2551_0	Āpattidesanāpaṭiggahaṇesu panettha ayaṃ pāḷi – “tena, bhikkhave, bhikkhunā sambahule	2551	
PA_atk-vin01_a:2551_1	bhikkhū upasaṅkamitvā ekaṃsaṃ uttarāsaṅgaṃ katvā vuḍḍhānaṃ bhikkhūnaṃ pāde vanditvā	2551	
PA_atk-vin01_a:2551_2	ukkuṭikaṃ nisīditvā añjaliṃ paggahetvā evamassu vacanīyā – ‘ahaṃ, bhante, itthannāmaṃ	2551	
PA_atk-vin01_a:2551_3	āpattiṃ āpanno taṃ paṭidesemī’ti. Byattena bhikkhunā paṭibalena te bhikkhū ñāpetabbā –	2551	
PA_atk-vin01_a:2552	‘Suṇantu me āyasmantā, ayaṃ itthannāmo bhikkhu āpattiṃ sarati vivarati uttāniṃ karoti deseti. Yadāyasmantānaṃ pattakallaṃ, ahaṃ itthannāmassa bhikkhuno āpattiṃ paṭiggaṇheyya’nti.	255	
PA_atk-vin01_a:2553	Tena vattabbo ‘passasī’ti? ‘Āma, passāmī’ti. ‘Āyatiṃ saṃvareyyāsī’ti.	255	
PA_atk-vin01_a:2554_0	Tena bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā ukkuṭikaṃ	2554	
PA_atk-vin01_a:2554_1	nisīditvā añjaliṃ paggahetvā evamassa vacanīyo – ‘ahaṃ, āvuso, itthannāmaṃ āpattiṃ	2554	
PA_atk-vin01_a:2554_2	āpanno taṃ paṭidesemī’ti. Tena vattabbo ‘passasī’ti, āma passāmīti āyatiṃ saṃvareyyāsī”ti.	2554	
PA_atk-vin01_a:2554_3	Tattha purimanayeneva āpattiyā nāmaggahaṇaṃ vacanabhedo ca veditabbo.	2554	
PA_atk-vin01_a:2555_0	Yathā ca gaṇassa nissajjane evaṃ dvinnaṃ nissajjanepi pāḷi veditabbā. Yadi hi viseso	2555	
PA_atk-vin01_a:2555_1	bhaveyya, yatheva “anujānāmi, bhikkhave, tiṇṇannaṃ pārisuddhiuposathaṃ kātuṃ, evañca	2555	
PA_atk-vin01_a:2555_2	pana, bhikkhave, kātabbo. Byattena bhikkhunā paṭibalena te bhikkhū ñāpetabbā”tiādinā	2555	
PA_atk-vin01_a:2555_3	nayena “tiṇṇannaṃ pārisuddhiuposathaṃ kātu”nti vatvā puna “anujānāmi, bhikkhave,	2555	
PA_atk-vin01_a:2555_4	dvinnaṃ pārisuddhiuposathaṃ kātuṃ, evañca pana, bhikkhave, kātabbo. Therena bhikkhunā	2555	
PA_atk-vin01_a:2555_5	ekaṃsaṃ uttarāsaṅga”ntiādinā nayena visuṃyeva dvinnaṃ pārisuddhiuposatho vutto, evamidhāpi	2555	
PA_atk-vin01_a:2555_6	visuṃ pāḷiṃ vadeyya, yasmā pana natthi, tasmā avatvā gatoti, gaṇassa vuttā pāḷiyevettha pāḷi.	2555	
PA_atk-vin01_a:2556_0	Āpattipaṭiggahaṇe pana ayaṃ viseso, yathā gaṇassa nissajjitvā āpattiyā desiyamānāya	2556	
PA_atk-vin01_a:2556_1	āpattipaṭiggāhako bhikkhu ñattiṃ ṭhapeti, evaṃ aṭṭhapetvā dvīsu aññatarena yathā	2556	
PA_atk-vin01_a:2556_2	ekapuggalo paṭiggaṇhāti, evaṃ āpatti paṭiggahetabbā. Dvinnañhi ñattiṭṭhapanā nāma	2556	
PA_atk-vin01_a:2556_3	natthi, yadi siyā dvinnaṃ pārisuddhiuposathaṃ visuṃ na vadeyya.	2556	
PA_atk-vin01_a:2557_0	Nissaṭṭhacīvaradānepi yathā “imaṃ cīvaraṃ āyasmato dammī”ti eko vadati, evaṃ “imaṃ	2557	
PA_atk-vin01_a:2557_1	mayaṃ cīvaraṃ āyasmato demā”ti vattuṃ vaṭṭati. Ito garukatarāni hi ñattidutiyakammānipi	2557	
PA_atk-vin01_a:2557_2	“apaloketvā kātabbānī”ti vuttāni atthi, tesaṃ etaṃ anulomaṃ nissaṭṭhacīvaraṃ pana	2557	
PA_atk-vin01_a:2557_3	dātabbameva adātuṃ na labbhati, vinayakammamattañhetaṃ. Na taṃ tena saṅghassa vā	2557	
PA_atk-vin01_a:2557_4	gaṇassa vā puggalassa vā dinnameva hotīti.	2557	
PA_atk-vin01_a:2558_0	468. Dasāhātikkante atikkantasaññīti dasāhaṃ atikkante cīvare “atikkantaṃ ida”nti	2558	
PA_atk-vin01_a:2558_1	evaṃsaññī, dasāhe vā atikkante “atikkanto dasāho”ti evaṃsaññī. Nissaggiyaṃ pācittiyanti	2558	
PA_atk-vin01_a:2558_2	na idha saññā rakkhati. Yopi evaṃsaññī, tassapi taṃ cīvaraṃ nissaggiyaṃ pācittiyāpatti	2558	
PA_atk-vin01_a:2558_3	ca. Sanissaggiyavinayakammaṃ vā pācittiyanti ubhopi atthavikappā yujjanti. Esa nayo sabbattha.	2558	
PA_atk-vin01_a:2559	Avissajjite vissajjitasaññīti kassaci adinne apariccatte “pariccattaṃ mayā”ti evaṃsaññī.	255	
PA_atk-vin01_a:2560	Anaṭṭhe naṭṭhasaññīti attano cīvarena saddhiṃ bahūni aññesaṃ cīvarāni ekato ṭhapitāni corā haranti. Tatresa attano cīvare anaṭṭhe naṭṭhasaññī hoti. Esa nayo avinaṭṭhādīsupi.	256	
PA_atk-vin01_a:2561	Avilutteti ettha pana gabbhaṃ bhinditvā pasayhāvahāravasena avilutteti veditabbaṃ.	256	
PA_atk-vin01_a:2562_0	Anissajjitvā paribhuñjati āpatti dukkaṭassāti sakiṃ nivatthaṃ vā sakiṃ pārutaṃ vā	2562	
PA_atk-vin01_a:2562_1	kāyato amocetvā divasampi vicarati, ekāva āpatti. Mocetvā mocetvā nivāseti vā pārupati	2562	
PA_atk-vin01_a:2562_2	vā payoge payoge dukkaṭaṃ. Dunnivatthaṃ vā duppārutaṃ vā saṇṭhapentassa anāpatti.	2562	
PA_atk-vin01_a:2562_3	Aññassa taṃ paribhuñjatopi anāpatti, “anāpatti aññena kataṃ paṭilabhitvā paribhuñjatī”ti	2562	
PA_atk-vin01_a:2562_4	ādivacanañcettha sādhakaṃ. Anatikkante atikkantasaññino vematikassa ca dukkaṭaṃ paribhogaṃ sandhāya vuttaṃ.	2562	
PA_atk-vin01_a:2563_0	469. “Anāpatti antodasāhaṃ adhiṭṭheti, vikappetī”ti ettha pana adhiṭṭhānupagaṃ vikappanupagañca	2563	
PA_atk-vin01_a:2563_1	veditabbaṃ. Tatrāyaṃ pāḷi – atha kho bhikkhūnaṃ etadahosi – “yāni tāni bhagavatā	2563	
PA_atk-vin01_a:2563_2	anuññātāni ‘ticīvara’nti vā ‘vassikasāṭikā’ti vā ‘nisīdana’nti vā ‘paccattharaṇa’nti	2563	
PA_atk-vin01_a:2563_3	vā ‘kaṇḍuppaṭicchādī’ti vā mukhapuñchanacoḷakanti vā parikkhāracoḷanti vā sabbāni	2563	
PA_atk-vin01_a:2563_4	tāni adhiṭṭhātabbānīti nu kho udāhu vikappetabbānī”ti, bhagavato etamatthaṃ ārocesuṃ –	2563	
PA_atk-vin01_a:2564_0	“Anujānāmi, bhikkhave, ticīvaraṃ adhiṭṭhātuṃ na vikappetuṃ; vassikasāṭikaṃ vassānaṃ	2564	
PA_atk-vin01_a:2564_1	cātumāsaṃ adhiṭṭhātuṃ tato paraṃ vikappetuṃ; nisīdanaṃ adhiṭṭhātuṃ na vikappetuṃ;	2564	
PA_atk-vin01_a:2564_2	paccattharaṇaṃ adhiṭṭhātuṃ na vikappetuṃ; kaṇḍuppaṭicchādiṃ yāvaābādhā adhiṭṭhātuṃ	2564	
PA_atk-vin01_a:2564_3	tato paraṃ vikappetuṃ; mukhapuñchanacoḷaṃ adhiṭṭhātuṃ na vikappetuṃ; parikkhāracoḷaṃ	2564	
PA_atk-vin01_a:2564_4	adhiṭṭhātuṃ na vikappetu”nti.	2564	
PA_atk-vin01_a:2565_0	“Tattha ticīvaraṃ” adhiṭṭhahantena rajitvā kappabinduṃ datvā pamāṇayuttameva adhiṭṭhātabbaṃ.	2565	
PA_atk-vin01_a:2565_1	Tassa pamāṇaṃ ukkaṭṭhaparicchedena sugatacīvarato ūnakaṃ vaṭṭati, lāmakaparicchedena	2565	
PA_atk-vin01_a:2565_2	saṅghāṭiyā uttarāsaṅgassa ca dīghato muṭṭhipañcakaṃ tiriyaṃ muṭṭhittikaṃ pamāṇaṃ	2565	
PA_atk-vin01_a:2565_3	vaṭṭati. Antaravāsako dīghato muṭṭhipañcako tiriyaṃ dvihatthopi vaṭṭati. Pārupaṇenapi	2565	
PA_atk-vin01_a:2565_4	hi sakkā nābhiṃ paṭicchādetunti. Vuttappamāṇato pana atirekaṃ ūnakañca parikkhāracoḷanti adhiṭṭhātabbaṃ.	2565	
PA_atk-vin01_a:2566_0	Tattha yasmā “dve cīvarassa adhiṭṭhānā – kāyena vā adhiṭṭheti, vācāya vā adhiṭṭhetī”ti	2566	
PA_atk-vin01_a:2566_1	vuttaṃ, tasmā purāṇasaṅghāṭiṃ “imaṃ saṅghāṭiṃ paccuddharāmī”ti paccuddharitvā navaṃ	2566	
PA_atk-vin01_a:2566_2	saṅghāṭiṃ hatthena gahetvā “imaṃ saṅghāṭiṃ adhiṭṭhāmī”ti cittena ābhogaṃ katvā kāyavikāraṃ	2566	
PA_atk-vin01_a:2566_3	karontena kāyena adhiṭṭhātabbā. Idaṃ kāyena adhiṭṭhānaṃ, taṃ yena kenaci sarīrāvayavena	2566	
PA_atk-vin01_a:2566_4	aphusantassa na vaṭṭati. Vācāya adhiṭṭhāne pana vacībhedaṃ katvā vācāya adhiṭṭhātabbā.	2566	
PA_atk-vin01_a:2566_5	Tatra duvidhaṃ adhiṭṭhānaṃ – sace hatthapāse hoti “imaṃ saṅghāṭiṃ adhiṭṭhāmī”ti vācā	2566	
PA_atk-vin01_a:2566_6	bhinditabbā. Atha antogabbhe vā uparipāsāde vā sāmantavihāre vā hoti ṭhapitaṭṭhānaṃ	2566	
PA_atk-vin01_a:2566_7	sallakkhetvā “etaṃ saṅghāṭiṃ adhiṭṭhāmī”ti vācā bhinditabbā. Esa nayo uttarāsaṅge	2566	
PA_atk-vin01_a:2566_8	antaravāsake ca. Nāmamattameva hi viseso. Tasmā sabbāni saṅghāṭiṃ uttarāsaṅgaṃ antaravāsakanti	2566	
PA_atk-vin01_a:2566_9	evaṃ attano nāmeneva adhiṭṭhātabbāni. Sace adhiṭṭhahitvā ṭhapitavatthehi saṅghāṭiādīni	2566	
PA_atk-vin01_a:2566_10	karoti, niṭṭhite rajane ca kappe ca imaṃ “paccuddharāmī”ti paccuddharitvā puna adhiṭṭhātabbāni.	25661	
PA_atk-vin01_a:2566_11	Adhiṭṭhitena pana saddhiṃ mahantatarameva dutiyapaṭṭaṃ vā khaṇḍaṃ vā saṃsibbantena	25661	
PA_atk-vin01_a:2566_12	puna adhiṭṭhātabbameva. Same vā khuddake vā adhiṭṭhānakiccaṃ natthi.	25661	
PA_atk-vin01_a:2567_0	Ticīvaraṃ pana parikkhāracoḷaṃ adhiṭṭhātuṃ vaṭṭati na vaṭṭatīti? Mahāpadumatthero	2567	
PA_atk-vin01_a:2567_1	kirāha – “ticīvaraṃ ticīvarameva adhiṭṭhātabbaṃ. Sace parikkhāracoḷādhiṭṭhānaṃ labheyya	2567	
PA_atk-vin01_a:2567_2	udositasikkhāpade parihāro niratthako bhaveyyā”ti. Evaṃ vutte kira avasesā bhikkhū	2567	
PA_atk-vin01_a:2567_3	āhaṃsu – “parikkhāracoḷampi bhagavatāva adhiṭṭhātabbanti vuttaṃ, tasmā vaṭṭatī”ti.	2567	
PA_atk-vin01_a:2567_4	Mahāpaccariyampi vuttaṃ “parikkhāracoḷaṃ nāma pāṭekkaṃ nidhānamukhametanti ticīvaraṃ	2567	
PA_atk-vin01_a:2567_5	parikkhāracoḷanti adhiṭṭhahitvā paribhuñjituṃ vaṭṭati. Udositasikkhāpade pana ticīvaraṃ	2567	
PA_atk-vin01_a:2567_6	adhiṭṭhahitvā pariharantassa parihāro vutto”ti. Ubhatovibhaṅgabhāṇako puṇṇavālikavāsī	2567	
PA_atk-vin01_a:2567_7	mahātissattheropi kira āha – “mayaṃ pubbe mahātherānaṃ assumha, araññavāsino bhikkhū	2567	
PA_atk-vin01_a:2567_8	rukkhasusirādīsu cīvaraṃ ṭhapetvā padhānaṃ padahanatthāya gacchanti. Sāmantavihāre	2567	
PA_atk-vin01_a:2567_9	dhammasavanatthāya gatānañca nesaṃ sūriye uṭṭhite sāmaṇerā vā daharabhikkhū vā pattacīvaraṃ	2567	
PA_atk-vin01_a:2567_10	gahetvā gacchanti, tasmā sukhaparibhogatthaṃ ticīvaraṃ parikkhāracoḷanti adhiṭṭhātuṃ	25671	
PA_atk-vin01_a:2567_11	vaṭṭatī”ti. Mahāpaccariyampi vuttaṃ pubbe āraññikā bhikkhū abaddhasīmāyaṃ dupparihāranti	25671	
PA_atk-vin01_a:2567_12	ticīvaraṃ parikkhāracoḷameva adhiṭṭhahitvā paribhuñjiṃsū”ti.	25671	
PA_atk-vin01_a:2568_0	“Vassikasāṭikā” anatirittappamāṇā nāmaṃ gahetvā vuttanayeneva cattāro vassike māse	2568	
PA_atk-vin01_a:2568_1	adhiṭṭhātabbā, tato paraṃ paccuddharitvā vikappetabbā. Vaṇṇabhedamattarattāpi cesā	2568	
PA_atk-vin01_a:2568_2	vaṭṭati. Dve pana na vaṭṭanti. “Nisīdanaṃ” vuttanayena adhiṭṭhātabbameva, tañca kho	2568	
PA_atk-vin01_a:2568_3	pamāṇayuttaṃ ekameva, dve na vaṭṭanti. “Paccattharaṇa”mpi adhiṭṭhātabbameva, taṃ	2568	
PA_atk-vin01_a:2568_4	pana mahantampi vaṭṭati, ekampi vaṭṭati, bahūnipi vaṭṭanti. Nīlampi pītakampi sadasampi	2568	
PA_atk-vin01_a:2568_5	pupphadasampīti sabbappakāraṃ vaṭṭati. Sakiṃ adhiṭṭhitaṃ adhiṭṭhitameva hoti. “Kaṇḍuppaṭicchādi”	2568	
PA_atk-vin01_a:2568_6	yāva ābādho atthi, tāva pamāṇikā adhiṭṭhātabbā. Ābādhe vūpasante paccuddharitvā vikappetabbā,	2568	
PA_atk-vin01_a:2568_7	ekāva vaṭṭati. “Mukhapuñchanacoḷaṃ” adhiṭṭhātabbameva, yāva ekaṃ dhoviyati, tāva	2568	
PA_atk-vin01_a:2568_8	aññaṃ paribhogatthāya icchitabbanti dve vaṭṭanti. Apare pana therā “nidhānamukhametaṃ	2568	
PA_atk-vin01_a:2568_9	bahūnipi vaṭṭantī”ti vadanti. Parikkhāracoḷe gaṇanā natthi, yattakaṃ icchati tattakaṃ	2568	
PA_atk-vin01_a:2568_10	adhiṭṭhātabbameva. Thavikāpi parissāvanampi vikappanupagaṃ pacchimacīvarappamāṇaṃ	25681	
PA_atk-vin01_a:2568_11	“parikkhāracoḷaka”nti adhiṭṭhātabbameva. Bahūni ekato katvā “imāni cīvarāni parikkhāracoḷāni	25681	
PA_atk-vin01_a:2568_12	adhiṭṭhāmī”ti adhiṭṭhātumpi vaṭṭatiyeva. Bhesajjanavakammamātāpituādīnaṃ atthāya	25681	
PA_atk-vin01_a:2568_13	ṭhapentenapi adhiṭṭhātabbameva. Mahāpaccariyaṃ pana “anāpattī”ti vuttaṃ. Mañcabhisi	25681	
PA_atk-vin01_a:2568_14	pīṭhakabhisi bimbohanaṃ pāvāro kojavoti etesu pana senāsanaparikkhāratthāya dinnapaccattharaṇe	25681	
PA_atk-vin01_a:2568_15	ca adhiṭṭhānakiccaṃ natthiyeva.	25681	
PA_atk-vin01_a:2569_0	Adhiṭṭhitacīvaraṃ pana paribhuñjato kathaṃ adhiṭṭhānaṃ vijahatīti? Aññassa dānena,	2569	
PA_atk-vin01_a:2569_1	acchinditvā gahaṇena, vissāsaggāhena, hīnāyāvattanena, sikkhāpaccakkhānena, kālaṃkiriyāya,	2569	
PA_atk-vin01_a:2569_2	liṅgaparivattanena, paccuddharaṇena, chiddabhāvenāti imehi navahi kāraṇehi vijahati.	2569	
PA_atk-vin01_a:2569_3	Tattha purimehi aṭṭhahi sabbacīvarāni adhiṭṭhānaṃ vijahanti, chiddabhāvena pana ticīvarasseva	2569	
PA_atk-vin01_a:2569_4	sabbaaṭṭhakathāsu adhiṭṭhānavijahanaṃ vuttaṃ, tañca nakhapiṭṭhippamāṇena chiddena.	2569	
PA_atk-vin01_a:2569_5	Tattha nakhapiṭṭhippamāṇaṃ kaniṭṭhaṅgulinakhavasena veditabbaṃ, chiddañca vinibbiddhachiddameva.	2569	
PA_atk-vin01_a:2569_6	Chiddassa hi abbhantare ekatantu cepi acchinno hoti, rakkhati. Tattha saṅghāṭiyā	2569	
PA_atk-vin01_a:2569_7	ca uttarāsaṅgassa ca dīghantato vidatthippamāṇassa tiriyantato aṭṭhaṅgulappamāṇassa	2569	
PA_atk-vin01_a:2569_8	padesassa orato chiddaṃ adhiṭṭhānaṃ bhindati, parato na bhindati. Antaravāsakassa	2569	
PA_atk-vin01_a:2569_9	pana dīghantato vidatthippamāṇasseva tiriyantato caturaṅgulappamāṇassa padesassa	2569	
PA_atk-vin01_a:2569_10	orato chiddaṃ adhiṭṭhānaṃ bhindati, parato na bhindati. Tasmā jāte chidde taṃ cīvaraṃ	25691	
PA_atk-vin01_a:2569_11	atirekacīvaraṭṭhāne tiṭṭhati, sūcikammaṃ katvā puna adhiṭṭhātabbaṃ. Mahāsumatthero	25691	
PA_atk-vin01_a:2569_12	panāha – “pamāṇacīvarassa yattha katthaci chiddaṃ adhiṭṭhānaṃ bhindati, mahantassa	25691	
PA_atk-vin01_a:2569_13	pana pamāṇato bahi chiddaṃ adhiṭṭhānaṃ na bhindati, antojātaṃ bhindatī”ti. Karavīkatissatthero	25691	
PA_atk-vin01_a:2569_14	āha – “khuddakaṃ mahantaṃ na pamāṇaṃ, dve cīvarāni pārupantassa vāmahatthe saṅgharitvā	25691	
PA_atk-vin01_a:2569_15	ṭhapitaṭṭhāne chiddaṃ adhiṭṭhānaṃ na bhindati, orabhāge bhindati. Antaravāsakassapi	25691	
PA_atk-vin01_a:2569_16	ovaṭṭikaṃ karontena saṅgharitaṭṭhāne chiddaṃ na bhindati, tato oraṃ bhindatī”ti.	25691	
PA_atk-vin01_a:2569_17	Andhakaṭṭhakathāyaṃ pana ticīvare mahāsumattheravādaṃ pamāṇaṃ katvā uttarimpi idaṃ	25691	
PA_atk-vin01_a:2569_18	vuttaṃ “pacchimappamāṇaṃ adhiṭṭhānaṃ rakkhatī”ti. Parikkhāracoḷe dīghaso aṭṭhaṅgule	25691	
PA_atk-vin01_a:2569_19	sugataṅgulena tiriyaṃ caturaṅgule yattha katthaci chiddaṃ adhiṭṭhānaṃ vijahati. Mahante	25691	
PA_atk-vin01_a:2569_20	coḷe tato parena chiddaṃ adhiṭṭhānaṃ na vijahati. Esa nayo sabbesu adhiṭṭhātabbakesu cīvaresū”ti.	25692	
PA_atk-vin01_a:2570_0	Tattha yasmā sabbesampi adhiṭṭhātabbakacīvarānaṃ vikappanupagapacchimappamāṇato aññaṃ	2570	
PA_atk-vin01_a:2570_1	pacchimappamāṇaṃ nāma natthi, yañhi nisīdana-kaṇḍuppaṭicchādi-vassikasāṭikānaṃ pamāṇaṃ	2570	
PA_atk-vin01_a:2570_2	vuttaṃ, taṃ ukkaṭṭhaṃ, tato uttari paṭisiddhattā na pacchimaṃ tato heṭṭhā appaṭisiddhattā.	2570	
PA_atk-vin01_a:2570_3	Ticīvarassāpi sugatacīvarappamāṇato ūnakattaṃ ukkaṭṭhappamāṇameva. Pacchimaṃ pana	2570	
PA_atk-vin01_a:2570_4	visuṃ sutte vuttaṃ natthi. Mukhapuñchanapaccattharaṇaparikkhāracoḷānaṃ ukkaṭṭhaparicchedo	2570	
PA_atk-vin01_a:2570_5	natthiyeva. Vikappanupagapacchimena pana pacchimaparicchedo vutto. Tasmā yaṃ tāva	2570	
PA_atk-vin01_a:2570_6	andhakaṭṭhakathāyaṃ “pacchimappamāṇaṃ adhiṭṭhānaṃ rakkhatī”ti vatvā tattha parikkhāracoḷasseva	2570	
PA_atk-vin01_a:2570_7	sugataṅgulena aṭṭhaṅgulacaturaṅgulapacchimappamāṇaṃ dassetvā itaresaṃ ticīvarādīnaṃ	2570	
PA_atk-vin01_a:2570_8	muṭṭhipañcakādipabhedaṃ pacchimappamāṇaṃ sandhāya “esa nayo sabbesu adhiṭṭhātabbakesucīvaresū”ti	2570	
PA_atk-vin01_a:2570_9	vuttaṃ, taṃ na sameti.	2570	
PA_atk-vin01_a:2571_0	Karavīkatissattheravādepi dīghantatoyeva chiddaṃ dassitaṃ, tiriyantato na dassitaṃ,	2571	
PA_atk-vin01_a:2571_1	tasmā so aparicchinno. Mahāsumattheravāde “pamāṇacīvarassa yattha katthaci chiddaṃ	2571	
PA_atk-vin01_a:2571_2	adhiṭṭhānaṃ bhindati, mahantassa pana pamāṇato bahi chiddaṃ adhiṭṭhānaṃ na bhindatī”ti	2571	
PA_atk-vin01_a:2571_3	vuttaṃ. Idaṃ pana na vuttaṃ – “idaṃ nāma pamāṇacīvaraṃ ito uttari mahantaṃ cīvara”nti.	2571	
PA_atk-vin01_a:2571_4	Apicettha ticīvarādīnaṃ muṭṭhipañcakādibhedaṃ pacchimappamāṇanti adhippetaṃ. Tattha	2571	
PA_atk-vin01_a:2571_5	yadi pacchimappamāṇato bahi chiddaṃ adhiṭṭhānaṃ na bhindeyya, ukkaṭṭhapattassāpi	2571	
PA_atk-vin01_a:2571_6	majjhimapattassa vā omakappamāṇato bahi chiddaṃ adhiṭṭhānaṃ na bhindeyya, na ca na	2571	
PA_atk-vin01_a:2571_7	bhindati. Tasmā ayampi vādo aparicchinno.	2571	
PA_atk-vin01_a:2572_0	Yo panāyaṃ sabbapaṭhamo aṭṭhakathāvādo, ayamevettha pamāṇaṃ. Kasmā? Paricchedasabbhāvato.	2572	
PA_atk-vin01_a:2572_1	Ticīvarassa hi pacchimappamāṇañca chiddappamāṇañca chidduppattidesappamāṇañca sabbaaṭṭhakathāsuyeva	2572	
PA_atk-vin01_a:2572_2	paricchinditvā vuttaṃ, tasmā sveva vādo pamāṇaṃ. Addhā hi so bhagavato adhippāyaṃ	2572	
PA_atk-vin01_a:2572_3	anugantvā vutto. Itaresu pana neva paricchedo atthi, na pubbāparaṃ sametīti.	2572	
PA_atk-vin01_a:2573_0	Yo pana dubbalaṭṭhāne paṭhamaṃ aggaḷaṃ datvā pacchā dubbalaṭṭhānaṃ chinditvā apaneti,	2573	
PA_atk-vin01_a:2573_1	adhiṭṭhānaṃ na bhijjati. Maṇḍalaparivattanepi eseva nayo. Dupaṭṭassa ekasmiṃ paṭale	2573	
PA_atk-vin01_a:2573_2	chidde vā jāte gaḷite vā adhiṭṭhānaṃ na bhijjati, khuddakaṃ cīvaraṃ mahantaṃ karoti,	2573	
PA_atk-vin01_a:2573_3	mahantaṃ vā khuddakaṃ karoti, adhiṭṭhānaṃ na bhijjati. Ubho koṭiyo majjhe karonto	2573	
PA_atk-vin01_a:2573_4	sace paṭhamaṃ chinditvā pacchā ghaṭeti, adhiṭṭhānaṃ bhijjati. Atha ghaṭetvā chindati,	2573	
PA_atk-vin01_a:2573_5	na bhijjati, rajakehi dhovāpetvā setaṃ kārāpentassāpi adhiṭṭhānaṃ adhiṭṭhānamevāti.	2573	
PA_atk-vin01_a:2573_6	Ayaṃ tāva “antodasāhaṃ adhiṭṭheti vikappetī”ti ettha adhiṭṭhāne vinicchayo.	2573	
PA_atk-vin01_a:2574_0	Vikappane pana dve vikappanā – sammukhāvikappanā ca parammukhāvikappanā ca. Kathaṃ	2574	
PA_atk-vin01_a:2574_1	sammukhāvikappanā hotīti? Cīvarānaṃ ekabahubhāvaṃ sannihitāsannihitabhāvañca ñatvā	2574	
PA_atk-vin01_a:2574_2	“‘imaṃ cīvara’nti vā ‘imāni cīvarānī’ti vā ‘etaṃ cīvara’nti vā ‘etāni cīvarānī”’ti	2574	
PA_atk-vin01_a:2574_3	vā “tuyhaṃ vikappemī”ti vattabbaṃ, ayamekā sammukhāvikappanā. Ettāvatā nidhetuṃ vaṭṭati,	2574	
PA_atk-vin01_a:2574_4	paribhuñjituṃ pana vissajjetuṃ vā adhiṭṭhātuṃ vā na vaṭṭati. “Mayhaṃ santakaṃ, mayhaṃ	2574	
PA_atk-vin01_a:2574_5	santakāni paribhuñja vā vissajjehi vā yathāpaccayaṃ vā karohī”ti evaṃ pana vutte	2574	
PA_atk-vin01_a:2574_6	paccuddhāro nāma hoti. Tatopabhuti paribhogādayopi vaṭṭanti.	2574	
PA_atk-vin01_a:2575_0	Aparopi nayo – tatheva cīvarānaṃ ekabahubhāvaṃ sannihitāsannihitabhāvañca ñatvā tasseva	2575	
PA_atk-vin01_a:2575_1	bhikkhuno santike “‘imaṃ cīvara’nti vā ‘imāni cīvarānī’ti vā ‘etaṃ cīvara’nti vā	2575	
PA_atk-vin01_a:2575_2	‘etāni cīvarānī”’ti vā vatvā pañcasu sahadhammikesu aññatarassa attanā abhirucitassa	2575	
PA_atk-vin01_a:2575_3	yassa kassaci nāmaṃ gahetvā “‘tissassa bhikkhuno vikappemī’ti vā ‘tissāya bhikkhuniyā,	2575	
PA_atk-vin01_a:2575_4	sikkhamānāya, tissassa sāmaṇerassa, tissāya sāmaṇeriyā vikappemī”’ti vā vattabbaṃ,	2575	
PA_atk-vin01_a:2575_5	ayaṃ aparāpi sammukhāvikappanā. Ettāvatā nidhetuṃ vaṭṭati, paribhogādīsu pana ekampi	2575	
PA_atk-vin01_a:2575_6	na vaṭṭati. Tena pana bhikkhunā “tissassa bhikkhuno santakaṃ…pe… tissāya sāmaṇeriyā	2575	
PA_atk-vin01_a:2575_7	santakaṃ paribhuñja vā vissajjehi vā yathāpaccayaṃ vā karohī”ti vutte paccuddhāro	2575	
PA_atk-vin01_a:2575_8	nāma hoti. Tatopabhuti paribhogādayopi vaṭṭanti.	2575	
PA_atk-vin01_a:2576_0	Kathaṃ parammukhāvikappanā hotīti? Cīvarānaṃ tatheva ekabahubhāvaṃ sannihitāsannihitabhāvañca	2576	
PA_atk-vin01_a:2576_1	ñatvā “‘imaṃ cīvara’nti vā ‘imāni cīvarānī’ti vā ‘etaṃ cīvara’nti vā ‘etāni cīvarānī”’ti	2576	
PA_atk-vin01_a:2576_2	vā vatvā “tuyhaṃ vikappanatthāya dammī”ti vattabbaṃ. Tena vattabbo – “ko te mitto	2576	
PA_atk-vin01_a:2576_3	vā sandiṭṭho vā”ti? Tato itarena purimanayeneva “tisso bhikkhūti vā…pe… tissā sāmaṇerī”ti	2576	
PA_atk-vin01_a:2576_4	vā vattabbaṃ. Puna tena bhikkhunā “ahaṃ tissassa bhikkhuno dammīti vā…pe… tissāya	2576	
PA_atk-vin01_a:2576_5	sāmaṇeriyā dammī”ti vā vattabbaṃ, ayaṃ parammukhāvikappanā. Ettāvatā nidhetuṃ vaṭṭati,	2576	
PA_atk-vin01_a:2576_6	paribhogādīsu pana ekampi na vaṭṭati. Tena pana bhikkhunā dutiyasammukhāvikappanāyaṃ	2576	
PA_atk-vin01_a:2576_7	vuttanayeneva “itthannāmassa santakaṃ paribhuñja vā vissajjehi vā yathāpaccayaṃ vā	2576	
PA_atk-vin01_a:2576_8	karohī”ti vutte paccuddhāro nāma hoti. Tatopabhuti paribhogādayopi vaṭṭanti.	2576	
PA_atk-vin01_a:2577_0	Dvinnaṃ vikappanānaṃ kiṃ nānākaraṇaṃ? Sammukhāvikappanāyaṃ sayaṃ vikappetvā parena	2577	
PA_atk-vin01_a:2577_1	paccuddharāpeti. Parammukhāvikappanāya pareneva vikappāpetvā pareneva paccuddharāpeti,	2577	
PA_atk-vin01_a:2577_2	idamettha nānākaraṇaṃ. Sace pana yassa vikappeti, so paññattikovido na hoti, na jānāti	2577	
PA_atk-vin01_a:2577_3	paccuddharituṃ, taṃ cīvaraṃ gahetvā aññassa byattassa santikaṃ gantvā puna vikappetvā	2577	
PA_atk-vin01_a:2577_4	paccuddharāpetabbaṃ. Vikappitavikappanā nāmesā vaṭṭati. Ayaṃ “vikappetī”ti imasmiṃ pade vinicchayo.	2577	
PA_atk-vin01_a:2578_0	“Anujānāmi, bhikkhave, ticīvaraṃ adhiṭṭhātuṃ na vikappetu”ntiādivacanato ca idaṃ	2578	
PA_atk-vin01_a:2578_1	“vikappetī”ti avisesena vuttavacanaṃ viruddhaṃ viya dissati, na ca viruddhaṃ tathāgatā	2578	
PA_atk-vin01_a:2578_2	bhāsanti. Tasmā evamassa attho veditabbo, ticīvaraṃ ticīvarasaṅkhepeneva pariharato	2578	
PA_atk-vin01_a:2578_3	adhiṭṭhātumeva anujānāmi, na vikappetuṃ. Vassikasāṭikaṃ pana cātumāsato paraṃ vikappetumeva	2578	
PA_atk-vin01_a:2578_4	na adhiṭṭhātuṃ. Evañca sati yo ticīvare ekena cīvarena vippavasitukāmo hoti, tassa	2578	
PA_atk-vin01_a:2578_5	ticīvarādhiṭṭhānaṃ paccuddharitvā vippavāsasukhatthaṃ vikappanāya okāso dinno hoti.	2578	
PA_atk-vin01_a:2578_6	Dasāhātikkame ca anāpattīti etenupāyena sabbattha vikappanāya appaṭisiddhabhāvo veditabbo.	2578	
PA_atk-vin01_a:2579_0	Vissajjetīti aññassa deti. Kathaṃ pana dinnaṃ hoti, kathaṃ gahitaṃ? “Imaṃ tuyhaṃ	2579	
PA_atk-vin01_a:2579_1	demi dadāmi dajjāmi oṇojemi pariccajāmi nissajjāmi vissajjāmīti vā “itthannāmassa	2579	
PA_atk-vin01_a:2579_2	demi…pe… nissajjāmī”ti vā vadati, sammukhāpi parammukhāpi dinnaṃyeva hoti. “Tuyhaṃ	2579	
PA_atk-vin01_a:2579_3	gaṇhāhī”ti vutte “mayhaṃ gaṇhāmī”ti vadati, sudinnaṃ suggahitañca. “Tava santakaṃ	2579	
PA_atk-vin01_a:2579_4	karohi, tava santakaṃ hotu, tava santakaṃ karissasī”ti vutte “mama santakaṃ karomi,	2579	
PA_atk-vin01_a:2579_5	mama santakaṃ hotu, mama santakaṃ karissāmī”ti vadati, duddinnaṃ duggahitañca. Neva	2579	
PA_atk-vin01_a:2579_6	dātā dātuṃ jānāti, na itaro gahetuṃ. Sace pana “tava santakaṃ karohī”ti vutte “sādhu,	2579	
PA_atk-vin01_a:2579_7	bhante, mayhaṃ gaṇhāmī”ti gaṇhāti, suggahitaṃ. Sace pana “eko gaṇhāhī”ti vadati,	2579	
PA_atk-vin01_a:2579_8	itaro “na gaṇhāmī”ti puna so “dinnaṃ mayā tuyhaṃ, gaṇhāhī”ti vadati, itaropi “na	2579	
PA_atk-vin01_a:2579_9	mayhaṃ iminā attho”ti vadati. Tato purimopi “mayā dinna”nti dasāhaṃ atikkāmeti, pacchimopi	2579	
PA_atk-vin01_a:2579_10	“mayā paṭikkhitta”nti. Kassa āpattīti? Na kassaci āpatti. Yassa pana ruccati, tena	25791	
PA_atk-vin01_a:2579_11	adhiṭṭhahitvā paribhuñjitabbaṃ.	25791	
PA_atk-vin01_a:2580_0	Yo pana adhiṭṭhāne vematiko, tena kiṃ kātabbaṃ? Vematikabhāvaṃ ārocetvā sace anadhiṭṭhitaṃ	2580	
PA_atk-vin01_a:2580_1	bhavissati, evaṃ me kappiyaṃ hotīti vatvā vuttanayeneva nissajjitabbaṃ. Na hi evaṃ	2580	
PA_atk-vin01_a:2580_2	jānāpetvā vinayakammaṃ karontassa musāvādo hoti. Keci pana “ekena bhikkhunā vissāsaṃ	2580	
PA_atk-vin01_a:2580_3	gahetvā puna dinnaṃ vaṭṭatī”ti vadanti, taṃ na yujjati. Na hi tassetaṃ vinayakammaṃ,	2580	
PA_atk-vin01_a:2580_4	nāpi taṃ ettakena aññaṃ vatthuṃ hoti.	2580	
PA_atk-vin01_a:2581_0	Nassatītiādi uttānatthameva. Yo na dadeyya āpatti dukkaṭassāti ettha “mayhaṃ dinnaṃ	2581	
PA_atk-vin01_a:2581_1	iminā”ti imāya saññāya na dentassa dukkaṭaṃ. Tassa santakabhāvaṃ pana ñatvā lesena	2581	
PA_atk-vin01_a:2581_2	acchindanto bhaṇḍaṃ agghāpetvā kāretabboti.	2581	
PA_atk-vin01_a:2582_0	Samuṭṭhānādīsu idaṃ sikkhāpadaṃ kathinasamuṭṭhānaṃ nāma kāyavācāto ca kāyavācācittato	2582	
PA_atk-vin01_a:2582_1	ca samuṭṭhāti, anadhiṭṭhānena ca avikappanena ca āpajjanato akiriyaṃ, saññāya abhāvepi	2582	
PA_atk-vin01_a:2582_2	na muccati, ajānantopi āpajjatīti nosaññāvimokkhaṃ, acittakaṃ, paṇṇattivajjaṃ, kāyakammaṃ,	2582	
PA_atk-vin01_a:2582_3	vacīkammaṃ, ticittaṃ, tivedananti.	2582	
PA_atk-vin01_a:2583	Paṭhamakathinasikkhāpadavaṇṇanā niṭṭhitā.	258	
PA_atk-vin01_a:2584	2. Udositasikkhāpadavaṇṇanā	258	
PA_atk-vin01_a:2585_0	471. Tena samayena buddho bhagavāti udositasikkhāpadaṃ. Tattha santaruttarenāti antaranti	2585	
PA_atk-vin01_a:2585_1	antaravāsako vuccati, uttaranti uttarāsaṅgo, saha antarena uttaraṃ santaruttaraṃ,	2585	
PA_atk-vin01_a:2585_2	tena santaruttarena, saha antaravāsakena uttarāsaṅgenāti attho. Kaṇṇakitānīti sedena	2585	
PA_atk-vin01_a:2585_3	phuṭṭhokāsesu sañjātakāḷasetamaṇḍalāni. Addasa kho āyasmā ānando senāsanacārikaṃ	2585	
PA_atk-vin01_a:2585_4	āhiṇḍantoti thero kira bhagavati divā paṭisallānatthāya gandhakuṭiṃ paviṭṭhe taṃ	2585	
PA_atk-vin01_a:2585_5	okāsaṃ labhitvā dunnikkhittāni dārubhaṇḍamattikābhaṇḍāni paṭisāmento asammaṭṭhaṭṭhānaṃ	2585	
PA_atk-vin01_a:2585_6	sammajjanto gilānehi bhikkhūhi saddhiṃ paṭisanthāraṃ karonto tesaṃ bhikkhūnaṃ senāsanaṭṭhānaṃ	2585	
PA_atk-vin01_a:2585_7	sampatto addasa. Tena vuttaṃ – “addasa kho āyasmā ānando senāsanacārikaṃ āhiṇḍanto”ti.	2585	
PA_atk-vin01_a:2586_0	473. Avippavāsasammutiṃ dātunti avippavāse sammuti avippavāsasammuti, avippavāsāya	2586	
PA_atk-vin01_a:2586_1	vā sammuti avippavāsasammuti. Ko panettha ānisaṃso? Yena cīvarena vippavasati, taṃ	2586	
PA_atk-vin01_a:2586_2	nissaggiyaṃ na hoti, āpattiñca nāpajjati. Kittakaṃ kālaṃ? Mahāsumatthero tāva āha	2586	
PA_atk-vin01_a:2586_3	– “yāva rogo na vūpasamati, vūpasante pana roge sīghaṃ cīvaraṭṭhānaṃ āgantabba”nti.	2586	
PA_atk-vin01_a:2586_4	Mahāpadumatthero āha – “sīghaṃ āgacchato rogo paṭikuppeyya, tasmā saṇikaṃ āgantabbaṃ.	2586	
PA_atk-vin01_a:2586_5	Yato paṭṭhāya hi satthaṃ vā pariyesati, ‘gacchāmī’ti ābhogaṃ vā karoti, tato paṭṭhāya	2586	
PA_atk-vin01_a:2586_6	vaṭṭati. ‘Na dāni gamissāmī’ti evaṃ pana dhuranikkhepaṃ karontena paccuddharitabbaṃ,	2586	
PA_atk-vin01_a:2586_7	atirekacīvaraṭṭhāne ṭhassatī”ti. Sace panassa rogo paṭikuppati, kiṃ kātabbanti? Phussadevatthero	2586	
PA_atk-vin01_a:2586_8	tāva āha – “sace soyeva rogo paṭikuppati, sā eva sammuti, puna sammutidānakiccaṃ	2586	
PA_atk-vin01_a:2586_9	natthi. Athañño kuppati, puna dātabbā sammutī”ti. Upatissatthero āha – “so vā rogo	2586	
PA_atk-vin01_a:2586_10	hotu, añño vā puna sammutidānakiccaṃ natthī”ti.	25861	
PA_atk-vin01_a:2587_0	475-6. Niṭṭhitacīvarasmiṃ bhikkhunāti idha pana purimasikkhāpade viya atthaṃ aggahetvā	2587	
PA_atk-vin01_a:2587_1	niṭṭhite cīvarasmiṃ bhikkhunoti evaṃ sāmivasena karaṇavacanassa attho veditabbo.	2587	
PA_atk-vin01_a:2587_2	Karaṇavasena hi bhikkhunā idaṃ nāma kātabbanti natthi. Sāmivasena pana bhikkhuno	2587	
PA_atk-vin01_a:2587_3	cīvarasmiṃ niṭṭhite kathine ca ubbhate evaṃ chinnapalibodho ekarattampi ce bhikkhu	2587	
PA_atk-vin01_a:2587_4	ticīvarena vippavaseyyāti evaṃ attho yujjati. Tattha ticīvarenāti adhiṭṭhitesu tīsu	2587	
PA_atk-vin01_a:2587_5	cīvaresu yena kenaci. Ekena vippavutthopi hi ticīvarena vippavuttho hoti, paṭisiddhapariyāpannena	2587	
PA_atk-vin01_a:2587_6	vippavutthattā. Tenevassa padabhājane “saṅghāṭiyā vā”tiādi vuttaṃ. Vippavaseyyāti vippayutto vaseyya.	2587	
PA_atk-vin01_a:2588_0	477-8. Gāmo ekūpacārotiādi avippavāsalakkhaṇavavatthāpanatthaṃ vuttaṃ. Tato paraṃ	2588	
PA_atk-vin01_a:2588_1	yathākkamena tāneva pannarasa mātikāpadāni vitthārento “gāmo ekūpacāro nāmā”tiādimāha.	2588	
PA_atk-vin01_a:2588_2	Tattha ekakulassa gāmoti ekassa rañño vā bhojakassa vā gāmo. Parikkhittoti yena kenaci	2588	
PA_atk-vin01_a:2588_3	pākārena vā vatiyā vā parikkhāya vā parikkhitto. Ettāvatā ekakulagāmassa ekūpacāratā	2588	
PA_atk-vin01_a:2588_4	dassitā. Antogāme vatthabbanti evarūpe gāme cīvaraṃ nikkhipitvā gāmabbhantare yathārucite	2588	
PA_atk-vin01_a:2588_5	ṭhāne aruṇaṃ uṭṭhāpetuṃ vaṭṭati. Aparikkhittoti iminā tasseva gāmassa nānūpacāratā	2588	
PA_atk-vin01_a:2588_6	dassitā. Evarūpe gāme yasmiṃ ghare cīvaraṃ nikkhittaṃ, tattha vatthabbaṃ. Hatthapāsā	2588	
PA_atk-vin01_a:2588_7	vā na vijahitabbanti atha vā taṃ gharaṃ samantato hatthapāsā na vijahitabbaṃ, aḍḍhateyyaratanappamāṇappadesā	2588	
PA_atk-vin01_a:2588_8	uddhaṃ na vijahitabbanti vuttaṃ hoti. Aḍḍhateyyaratanabbhantare pana vatthuṃ vaṭṭati.	2588	
PA_atk-vin01_a:2588_9	Taṃ pamāṇaṃ atikkamitvā sacepi iddhimā bhikkhū ākāse aruṇaṃ uṭṭhāpeti, nissaggiyameva	2588	
PA_atk-vin01_a:2588_10	hoti. Ettha ca yasmiṃ ghareti gharaparicchedo “ekakulassa nivesanaṃ hotī”tiādinā	25881	
PA_atk-vin01_a:2588_11	lakkhaṇena veditabbo.	25881	
PA_atk-vin01_a:2589_0	479. Nānākulassa gāmoti nānārājūnaṃ vā bhojakānaṃ vā gāmo, vesālikusinārādisadiso.	2589	
PA_atk-vin01_a:2589_1	Parikkhittoti iminā nānākulagāmassa ekūpacāratā dassitā. Sabhāye vā dvāramūle vāti	2589	
PA_atk-vin01_a:2589_2	ettha sabhāyanti liṅgabyattayena sabhā vuttā. Dvāramūleti nagaradvārassa samīpe.	2589	
PA_atk-vin01_a:2589_3	Idaṃ vuttaṃ hoti – evarūpe gāme yasmiṃ ghare cīvaraṃ nikkhittaṃ, tattha vā vatthabbaṃ.	2589	
PA_atk-vin01_a:2589_4	Tattha saddasaṅghaṭṭanena vā janasambādhena vā vasituṃ asakkontena sabhāye vā vatthabbaṃ	2589	
PA_atk-vin01_a:2589_5	nagaradvāramūle vā. Tatrapi vasituṃ asakkontena yattha katthaci phāsukaṭṭhāne vasitvā	2589	
PA_atk-vin01_a:2589_6	antoaruṇe āgamma tesaṃyeva sabhāyadvāramūlānaṃ hatthapāsā vā na vijahitabbaṃ. Gharassa	2589	
PA_atk-vin01_a:2589_7	pana cīvarassa vā hatthapāse vattabbameva natthi.	2589	
PA_atk-vin01_a:2590_0	Sabhāyaṃ gacchantena hatthapāse cīvaraṃ nikkhipitvāti sace ghare aṭṭhapetvā sabhāye	2590	
PA_atk-vin01_a:2590_1	ṭhapessāmīti sabhāyaṃ gacchati, tena sabhāyaṃ gacchantena hatthapāseti hatthaṃ pasāretvā	2590	
PA_atk-vin01_a:2590_2	“handimaṃ cīvaraṃ ṭhapemī”ti evaṃ nikkhepasukhe hatthapāsagate kismiñci āpaṇe cīvaraṃ	2590	
PA_atk-vin01_a:2590_3	nikkhipitvā purimanayeneva sabhāye vā vatthabbaṃ dvāramūle vā, hatthapāsā vā na vijahitabbaṃ.	2590	
PA_atk-vin01_a:2591_0	Tatrāyaṃ vinicchayo – phussadevatthero tāva āha – “cīvarahatthapāse vasitabbaṃ natthi,	2591	
PA_atk-vin01_a:2591_1	yattha katthaci vīthihatthapāsepi sabhāyahatthapāsepi dvārahatthapāsepi vasituṃ vaṭṭatī”ti.	2591	
PA_atk-vin01_a:2591_2	Upatissatthero panāha – “nagarassa bahūnipi dvārāni honti bahūnipi sabhāyāni, tasmā	2591	
PA_atk-vin01_a:2591_3	sabbattha na vaṭṭati. Yassā pana vīthiyā cīvaraṃ ṭhapitaṃ yaṃ tassā sammukhaṭṭhāne	2591	
PA_atk-vin01_a:2591_4	sabhāyañca dvārañca tassa sabhāyassa ca dvārassa ca hatthapāsā na vijahitabbaṃ. Evañhi	2591	
PA_atk-vin01_a:2591_5	sati sakkā cīvarassa pavatti jānitu”nti. Sabhāyaṃ pana gacchantena yassa āpaṇikassa	2591	
PA_atk-vin01_a:2591_6	hatthe nikkhittaṃ, sace so taṃ cīvaraṃ atiharitvā ghare nikkhipati, vīthihatthapāso	2591	
PA_atk-vin01_a:2591_7	na rakkhati, gharassa hatthapāse vatthabbaṃ. Sace mahantaṃ gharaṃ hoti, dve vīthiyo	2591	
PA_atk-vin01_a:2591_8	pharitvā ṭhitaṃ purato vā pacchato vā hatthapāseyeva aruṇaṃ uṭṭhāpetabbaṃ. Sabhāye	2591	
PA_atk-vin01_a:2591_9	nikkhipitvā pana sabhāye vā tassa sammukhe nagaradvāramūle vā tesaṃyeva hatthapāse	2591	
PA_atk-vin01_a:2591_10	vā aruṇaṃ uṭṭhāpetabbaṃ.	25911	
PA_atk-vin01_a:2592_0	Aparikkhittotiiminā tasseva gāmassa nānūpacāratā dassitā. Etenevupāyena sabbattha	2592	
PA_atk-vin01_a:2592_1	ekūpacāratā ca nānūpacāratā ca veditabbā. Pāḷiyaṃ pana “gāmo ekūpacāro nāmā”ti evaṃ	2592	
PA_atk-vin01_a:2592_2	ādimhi “ajjhokāso ekūpacāro nāmā”ti evaṃ ante ca ekameva mātikāpadaṃ uddharitvā padabhājanaṃ	2592	
PA_atk-vin01_a:2592_3	vitthāritaṃ. Tasmā tasseva padassānusārena sabbattha parikkhepādivasena ekūpacāratā	2592	
PA_atk-vin01_a:2592_4	ca nānūpacāratā ca veditabbā.	2592	
PA_atk-vin01_a:2593_0	480-1. Nivesanādīsu ovarakāti gabbhānaṃyevetaṃ pariyāyavacanaṃ. Hatthapāsā vāti gabbhassa	2593	
PA_atk-vin01_a:2593_1	hatthapāsā. Dvāramūle vāti sabbesaṃ sādhāraṇe gharadvāramūle. Hatthapāsā vāti gabbhassa	2593	
PA_atk-vin01_a:2593_2	vā gharadvāramūlassa vā hatthapāsā.	2593	
PA_atk-vin01_a:2594_0	482-7. Udositoti yānādīnaṃ bhaṇḍānaṃ sālā. Ito paṭṭhāya ca nivesane vuttanayeneva	2594	
PA_atk-vin01_a:2594_1	vinicchayo veditabbo. Aṭṭoti paṭirājādipaṭibāhanatthaṃ iṭṭhakāhi kato bahalabhittiko	2594	
PA_atk-vin01_a:2594_2	catupañcabhūmiko patissayaviseso. Māḷoti ekakūṭasaṅgahito caturassapāsādo. Pāsādoti	2594	
PA_atk-vin01_a:2594_3	dīghapāsādo. Hammiyanti muṇḍacchadanapāsādo.	2594	
PA_atk-vin01_a:2595_0	489. Sattabbhantarātiettha ekaṃ abbhantaraṃ aṭṭhavīsatihatthaṃ hoti. Sace sattho	2595	
PA_atk-vin01_a:2595_1	gacchanto gāmaṃ vā nadiṃ vā pariyādiyitvā tiṭṭhati antopaviṭṭhena saddhiṃ ekābaddho	2595	
PA_atk-vin01_a:2595_2	hutvā orañca pārañca pharitvā ṭhito hoti, satthaparihārova labbhati. Atha gāme vā	2595	
PA_atk-vin01_a:2595_3	nadiyā vā pariyāpanno hoti antopaviṭṭho, gāmaparihāro ceva nadīparihāro ca labbhati.	2595	
PA_atk-vin01_a:2595_4	Sace vihārasīmaṃ atikkamitvā tiṭṭhati, antosīmāya ca cīvaraṃ hoti, vihāraṃ gantvā	2595	
PA_atk-vin01_a:2595_5	vasitabbaṃ. Sace bahisīmāya cīvaraṃ hoti satthasamīpeyeva vasitabbaṃ. Sace gacchanto	2595	
PA_atk-vin01_a:2595_6	sakaṭe vā bhagge goṇe vā naṭṭhe antarā chijjati, yasmiṃ koṭṭhāse cīvaraṃ tattha vasitabbaṃ.	2595	
PA_atk-vin01_a:2596	490. Ekakulassa khette hatthapāso nāma cīvarahatthapāsoyeva, nānākulassa khette hatthapāso nāma khettadvārassa hatthapāso. Aparikkhitte cīvarasseva hatthapāso.	259	
PA_atk-vin01_a:2597_0	491-4. Dhaññakaraṇanti khalaṃ vuccati. Ārāmoti pupphārāmo vā phalārāmo vā. Dvīsupi	2597	
PA_atk-vin01_a:2597_1	khette vuttasadisova vinicchayo. Vihāro nivesanasadiso. Rukkhamūle antochāyāyanti	2597	
PA_atk-vin01_a:2597_2	chāyāya phuṭṭhokāsassa anto eva. Viraḷasākhassa pana rukkhassa ātapena phuṭṭhokāse	2597	
PA_atk-vin01_a:2597_3	ṭhapitaṃ nissaggiyameva hoti, tasmā tādisassa sākhācchāyāya vā khandhacchāyāya vā	2597	
PA_atk-vin01_a:2597_4	ṭhapetabbaṃ. Sace sākhāya vā viṭape vā ṭhapeti, upari aññasākhācchāyāya phuṭṭhokāseyeva	2597	
PA_atk-vin01_a:2597_5	ṭhapetabbaṃ. Khujjarukkhassa chāyā dūraṃ gacchati, chāyāya gataṭṭhāne ṭhapetuṃ vaṭṭatiyeva.	2597	
PA_atk-vin01_a:2597_6	Idhāpi hatthapāso cīvarahatthapāsoyeva.	2597	
PA_atk-vin01_a:2598_0	Agāmake araññeti agāmakaṃ nāma araññaṃ viñjhāṭavīādīsu vā samuddamajjhe vā macchabandhānaṃ	2598	
PA_atk-vin01_a:2598_1	agamanapathe dīpakesu labbhati. Samantā sattabbhantarāti majjhe ṭhitassa samattā	2598	
PA_atk-vin01_a:2598_2	sabbadisāsu sattabbhantarā, vinibbedhena cuddasa honti. Majjhe nisinno puratthimāya	2598	
PA_atk-vin01_a:2598_3	vā pacchimāya vā disāya pariyante ṭhapitacīvaraṃ rakkhati. Sace pana aruṇuggamanasamaye	2598	
PA_atk-vin01_a:2598_4	kesaggamattampi puratthimaṃ disaṃ gacchati, pacchimāya disāya cīvaraṃ nissaggiyaṃ	2598	
PA_atk-vin01_a:2598_5	hoti. Esa nayo itarasmiṃ. Uposathakāle pana parisapariyante nisinnabhikkhuto paṭṭhāya	2598	
PA_atk-vin01_a:2598_6	sattabbhantarasīmā sodhetabbā. Yattakaṃ bhikkhusaṅgho vaḍḍhati, sīmāpi tattakaṃ vaḍḍhati.	2598	
PA_atk-vin01_a:2599_0	495. Anissajjitvā paribhuñjati āpatti dukkaṭassāti ettha sace padhāniko bhikkhu sabbarattiṃ	2599	
PA_atk-vin01_a:2599_1	padhānamanuyuñjitvā paccusasamaye “nhāyissāmī”ti tīṇipi cīvarāni tīre ṭhapetvā nadiṃ	2599	
PA_atk-vin01_a:2599_2	otarati, nhāyantasseva cassa aruṇaṃ uṭṭhahati, kiṃ kātabbaṃ. So hi yadi uttaritvā	2599	
PA_atk-vin01_a:2599_3	cīvaraṃ nivāseti, nissaggiyacīvaraṃ anissajjitvā paribhuñjanapaccayā dukkaṭaṃ āpajjati.	2599	
PA_atk-vin01_a:2599_4	Atha naggo gacchati, evampi dukkaṭaṃ āpajjatīti? Na āpajjati. So hi yāva aññaṃ bhikkhuṃ	2599	
PA_atk-vin01_a:2599_5	disvā vinayakammaṃ na karoti, tāva tesaṃ cīvarānaṃ aparibhogārahattā naṭṭhacīvaraṭṭhāne	2599	
PA_atk-vin01_a:2599_6	ṭhito hoti. Naṭṭhacīvarassa ca akappiyaṃ nāma natthi. Tasmā ekaṃ nivāsetvā dve hatthena	2599	
PA_atk-vin01_a:2599_7	gahetvā vihāraṃ gantvā vinayakammaṃ kātabbaṃ. Sace dūre vihāro hoti, antarāmagge	2599	
PA_atk-vin01_a:2599_8	manussā sañcaranti. Ekaṃ nivāsetvā ekaṃ pārupitvā ekaṃ aṃsakūṭe ṭhapetvā gantabbaṃ.	2599	
PA_atk-vin01_a:2599_9	Sace vihāre sabhāgabhikkhū na passati, bhikkhācāraṃ gatā honti, saṅghāṭiṃ bahigāme	2599	
PA_atk-vin01_a:2599_10	ṭhapetvā santaruttarena āsanasālaṃ gantvā vinayakammaṃ kātabbaṃ. Sace bahigāme corabhayaṃ	25991	
PA_atk-vin01_a:2599_11	hoti, pārupitvā gantabbaṃ. Sace āsanasālā sambādhā hoti janākiṇṇā, na sakkā ekamante	25991	
PA_atk-vin01_a:2599_12	cīvaraṃ apanetvā vinayakammaṃ kātuṃ, ekaṃ bhikkhuṃ ādāya bahigāmaṃ gantvā vinayakammaṃ	25991	
PA_atk-vin01_a:2599_13	katvā cīvarāni paribhuñjitabbāni.	25991	
PA_atk-vin01_a:2600_0	Sace bhikkhū daharānaṃ hatthe pattacīvaraṃ datvā maggaṃ gacchantā pacchime yāme sayitukāmā	2600	
PA_atk-vin01_a:2600_1	honti, attano attano cīvaraṃ hatthapāse katvāva sayitabbaṃ. Sace gacchantānaṃyeva	2600	
PA_atk-vin01_a:2600_2	asampattesu daharesu aruṇaṃ uggacchati, cīvaraṃ nissaggiyaṃ hoti, nissayo pana na	2600	
PA_atk-vin01_a:2600_3	paṭippassambhati, daharānampi purato gacchantānaṃ theresu asampattesu eseva nayo.	2600	
PA_atk-vin01_a:2600_4	Maggaṃ virajjhitvā araññe aññamaññaṃ apassantesupi eseva nayo. Sace pana daharā “mayaṃ,	2600	
PA_atk-vin01_a:2600_5	bhante, muhuttaṃ sayitvā asukasmiṃ nāma okāse tumhe sampāpuṇissāmā”ti vatvā yāva	2600	
PA_atk-vin01_a:2600_6	aruṇuggamanā sayanti, cīvarañca nissaggiyaṃ hoti, nissayo ca paṭippassambhati, dahare	2600	
PA_atk-vin01_a:2600_7	uyyojetvā theresu sayantesupi eseva nayo. Dvedhāpathaṃ disvā therā “ayaṃ maggo” daharā	2600	
PA_atk-vin01_a:2600_8	“ayaṃ maggo”ti vatvā aññamaññassa vacanaṃ aggahetvā gatā, saha aruṇuggamanā cīvarāni	2600	
PA_atk-vin01_a:2600_9	ca nissaggiyāni honti, nissayo ca paṭippassambhati. Sace daharā maggato okkamma “antoaruṇeyeva	2600	
PA_atk-vin01_a:2600_10	nivattissāmā”ti bhesajjatthāya gāmaṃ pavisitvā āgacchanti. Asampattānaṃyeva ca tesaṃ	26001	
PA_atk-vin01_a:2600_11	aruṇo uggacchati, cīvarāni nissaggiyāni honti, nissayo pana na paṭippassambhati.	26001	
PA_atk-vin01_a:2600_12	Sace pana dhenubhayena vā sunakhabhayena vā “muhuttaṃ ṭhatvā gamissāmā”ti ṭhatvā	26001	
PA_atk-vin01_a:2600_13	vā nisīditvā vā gacchanti, antarā aruṇe uggate cīvarāni nissaggiyāni honti, nissayo	26001	
PA_atk-vin01_a:2600_14	ca paṭippassambhati. Sace “antoaruṇeyeva āgamissāmā”ti antosīmāyaṃ gāmaṃ paviṭṭhānaṃ	26001	
PA_atk-vin01_a:2600_15	antarā aruṇo uggacchati, neva cīvarāni nissaggiyāni honti, na nissayo paṭippassambhati.	26001	
PA_atk-vin01_a:2600_16	Sace pana “vibhāyatu tāvā”ti nisīdanti, aruṇe uggatepi na cīvarāni nissaggiyāni honti,	26001	
PA_atk-vin01_a:2600_17	nissayo pana paṭippassambhati. Yepi “antoaruṇeyeva āgamissāmā”ti sāmantavihāraṃ dhammasavanatthāya	26001	
PA_atk-vin01_a:2600_18	saussāhā gacchanti, antarāmaggeyeva ca nesaṃ aruṇo uggacchati, cīvarāni nissaggiyāni	26001	
PA_atk-vin01_a:2600_19	honti, nissayo pana na paṭippassambhati. Sace dhammagāravena “yāva pariyosānaṃ sutvāva	26001	
PA_atk-vin01_a:2600_20	gamissāmā”ti nisīdanti, saha aruṇassuggamanā cīvarānipi nissaggiyāni honti, nissayopi	26002	
PA_atk-vin01_a:2600_21	paṭippassambhati. Therena daharaṃ cīvaradhovanatthāya gāmakaṃ pesentena attano cīvaraṃ	26002	
PA_atk-vin01_a:2600_22	paccuddharitvāva dātabbaṃ. Daharassāpi cīvaraṃ paccuddharāpetvā ṭhapetabbaṃ. Sace	26002	
PA_atk-vin01_a:2600_23	assatiyā gacchati, attano cīvaraṃ paccuddharitvā daharassa cīvaraṃ vissāsena gahetvā	26002	
PA_atk-vin01_a:2600_24	ṭhapetabbaṃ. Sace thero nassarati, daharo eva sarati, daharena attano cīvaraṃ paccuddharitvā	26002	
PA_atk-vin01_a:2600_25	therassa cīvaraṃ vissāsena gahetvā gantvā vattabbo “bhante, tumhākaṃ cīvaraṃ adhiṭṭhahitvā	26002	
PA_atk-vin01_a:2600_26	paribhuñjathā”ti attanopi cīvaraṃ adhiṭṭhātabbaṃ. Evaṃ ekassa satiyāpi āpattimokkho	26002	
PA_atk-vin01_a:2600_27	hotīti. Sesaṃ uttānatthameva.	26002	
PA_atk-vin01_a:2601	Samuṭṭhānādīsu paṭhamakathinasikkhāpade anadhiṭṭhānaṃ avikappanañca akiriyaṃ, idha apaccuddharaṇaṃ ayameva viseso. Sesaṃ sabbattha vuttanayamevāti.	260	
PA_atk-vin01_a:2602	Udositasikkhāpadavaṇṇanā niṭṭhitā.	260	
PA_atk-vin01_a:2603	3. Tatiyakathinasikkhāpadavaṇṇanā	260	
PA_atk-vin01_a:2604_0	497. Tena samayenāti tatiyakathinasikkhāpadaṃ. Tattha ussāpetvā punappunaṃ vimajjatīti	2604	
PA_atk-vin01_a:2604_1	“valīsu naṭṭhāsu idaṃ mahantaṃ bhavissatī”ti maññamāno udakena siñcitvā pādehi akkamitvā	2604	
PA_atk-vin01_a:2604_2	hatthehi ussāpetvā ukkhipitvā piṭṭhiyaṃ ghaṃsati, taṃ ātape sukkhaṃ paṭhamappamāṇameva	2604	
PA_atk-vin01_a:2604_3	hoti. So punapi tathā karoti, tena vuttaṃ – “ussāpetvā punappunaṃ vimajjatī”ti. Taṃ	2604	
PA_atk-vin01_a:2604_4	evaṃ kilamantaṃ bhagavā gandhakuṭiyaṃ nisinnova disvā nikkhamitvā senāsanacārikaṃ	2604	
PA_atk-vin01_a:2604_5	āhiṇḍanto viya tattha agamāsi. Tena vuttaṃ – “addasa kho bhagavā”tiādi.	2604	
PA_atk-vin01_a:2605_0	499-500. Ekādasamāseti ekaṃ pacchimakattikamāsaṃ ṭhapetvā sese ekādasamāse. Sattamāseti	2605	
PA_atk-vin01_a:2605_1	kattikamāsaṃ hemantike ca cattāroti pañcamāse ṭhapetvā sese sattamāse. Kālepi ādissa	2605	
PA_atk-vin01_a:2605_2	dinnanti saṅghassa vā “idaṃ akālacīvara”nti uddisitvā dinnaṃ, ekapuggalassa vā “idaṃ	2605	
PA_atk-vin01_a:2605_3	tuyhaṃ dammī”ti dinnaṃ.	2605	
PA_atk-vin01_a:2606_0	Saṅghato vāti attano pattabhāgavasena saṅghato vā uppajjeyya. Gaṇato vāti idaṃ suttantikagaṇassa	2606	
PA_atk-vin01_a:2606_1	dema, idaṃ ābhidhammikagaṇassāti evaṃ gaṇassa denti. Tato attano pattabhāgavasena	2606	
PA_atk-vin01_a:2606_2	gaṇato vā uppajjeyya.	2606	
PA_atk-vin01_a:2607	No cassa pāripūrīti no ce pāripūrī bhaveyya, yattakena kayiramānaṃ adhiṭṭhānacīvaraṃ pahoti, tañce cīvaraṃ tattakaṃ na bhaveyya, ūnakaṃ bhaveyyāti attho.	260	
PA_atk-vin01_a:2608_0	Paccāsā hoti saṅghato vātiādīsu asukadivasaṃ nāma saṅgho cīvarāni labhissati, gaṇo	2608	
PA_atk-vin01_a:2608_1	labhissati, tato me cīvaraṃ uppajjissatīti evaṃ saṅghato vā gaṇato vā paccāsā hoti.	2608	
PA_atk-vin01_a:2608_2	Ñātakehi me cīvaratthāya pesitaṃ, mittehi pesitaṃ, te āgatā cīvare dassantīti evaṃ	2608	
PA_atk-vin01_a:2608_3	ñātito vā mittato vā paccāsā hoti. Paṃsukūlaṃ vāti ettha pana paṃsukūlaṃ vā lacchāmīti	2608	
PA_atk-vin01_a:2608_4	evaṃ paccāsā hotīti yojetabbaṃ. Attano vā dhanenāti attano kappāsasuttādinā dhanena,	2608	
PA_atk-vin01_a:2608_5	asukadivasaṃ nāma lacchāmīti evaṃ vā paccāsā hotīti attho.	2608	
PA_atk-vin01_a:2609_0	Tato ce uttari nikkhipeyya satiyāpi paccāsāyāti māsaparamato ce uttari nikkhipeyya,	2609	
PA_atk-vin01_a:2609_1	nissaggiyaṃ pācittiyanti attho. Evaṃ pana avatvā yasmā antarā uppajjamāne paccāsācīvare	2609	
PA_atk-vin01_a:2609_2	mūlacīvarassa uppannadivasato yāva vīsatimo divaso tāva uppannaṃ paccāsācīvaraṃ mūlacīvaraṃ	2609	
PA_atk-vin01_a:2609_3	attano gatikaṃ karoti, tato uddhaṃ mūlacīvaraṃ paccāsācīvaraṃ attano gatikaṃ karoti.	2609	
PA_atk-vin01_a:2609_4	Tasmā taṃ visesaṃ dassetuṃ “tadahuppanne mūlacīvare”tiādinā nayena padabhājanaṃ vuttaṃ, taṃ uttānatthameva.	2609	
PA_atk-vin01_a:2610_0	Visabhāge uppanne mūlacīvareti yadi mūlacīvaraṃ saṇhaṃ, paccāsācīvaraṃ thūlaṃ, na	2610	
PA_atk-vin01_a:2610_1	sakkā yojetuṃ. Rattiyo ca sesā honti, na tāva māso pūrati, na akāmā niggahena cīvaraṃ	2610	
PA_atk-vin01_a:2610_2	kāretabbaṃ. Aññaṃ paccāsācīvaraṃ labhitvāyeva kālabbhantare kāretabbaṃ. Paccāsācīvarampi	2610	
PA_atk-vin01_a:2610_3	parikkhāracoḷaṃ adhiṭṭhātabbaṃ. Atha mūlacīvaraṃ thūlaṃ hoti, paccāsācīvaraṃ saṇhaṃ,	2610	
PA_atk-vin01_a:2610_4	mūlacīvaraṃ parikkhāracoḷaṃ adhiṭṭhahitvā paccāsācīvarameva mūlacīvaraṃ katvā ṭhapetabbaṃ.	2610	
PA_atk-vin01_a:2610_5	Taṃ puna māsaparihāraṃ labhati, etenupāyena yāva icchati tāva aññamaññaṃ mūlacīvaraṃ	2610	
PA_atk-vin01_a:2610_6	katvā ṭhapetuṃ vaṭṭatīti. Sesaṃ uttānameva.	2610	
PA_atk-vin01_a:2611	Samuṭṭhānādīni paṭhamakathinasadisānevāti.	261	
PA_atk-vin01_a:2612	Tatiyakathinasikkhāpadavaṇṇanā niṭṭhitā.	261	
PA_atk-vin01_a:2613	4. Purāṇacīvarasikkhāpadavaṇṇanā	261	
PA_atk-vin01_a:2614_0	503-5. Tena samayenāti purāṇacīvarasikkhāpadaṃ. Tattha yāva sattamā pitāmahayugāti	2614	
PA_atk-vin01_a:2614_1	pitupitā pitāmaho, pitāmahassa yugaṃ pitāmahayugaṃ. Yuganti āyuppamāṇaṃ vuccati.	2614	
PA_atk-vin01_a:2614_2	Abhilāpa mattameva cetaṃ. Atthato pana pitāmahoyeva pitāmahayugaṃ. Tato uddhaṃ sabbepi	2614	
PA_atk-vin01_a:2614_3	pubbapurisā pitāmahaggahaṇeneva gahitā. Evaṃ yāva sattamo puriso tāva yā asambaddhā	2614	
PA_atk-vin01_a:2614_4	sā yāva sattamā pitāmahayugā asambaddhāti vuccati. Desanāmukhameva cetaṃ. “Mātito	2614	
PA_atk-vin01_a:2614_5	vā pitito vā”tivacanato pana pitāmahayugampi pitāmahiyugampi mātāmahayugampi mātāmahiyugampi	2614	
PA_atk-vin01_a:2614_6	tesaṃ bhātubhaginībhāgineyyaputtapaputtādayopi sabbe idha saṅgahitā evāti veditabbā.	2614	
PA_atk-vin01_a:2615_0	Tatrāyaṃ vitthāranayo – pitā pitupitā tassa pitā tassāpi pitāti evaṃ yāva sattamā	2615	
PA_atk-vin01_a:2615_1	yugā, pitā pitumātā tassā pitā ca mātā ca bhātā ca bhaginī ca puttā ca dhītaro cāti	2615	
PA_atk-vin01_a:2615_2	evampi uddhañca adho ca yāva sattamā yugā, pitā pitubhātā pitubhaginī pituputtā pitudhītaro	2615	
PA_atk-vin01_a:2615_3	tesampi puttadhītuparamparāti evampi yāva sattamā yugā, mātā mātumātā tassā mātā	2615	
PA_atk-vin01_a:2615_4	tassāpi mātāti evampi yāva sattamā yugā, mātā mātupitā tassa mātā ca pitā ca bhātā	2615	
PA_atk-vin01_a:2615_5	ca bhaginī ca puttā ca dhītaro cāti, evampi uddhañca adho ca yāva sattamā yugā, mātā	2615	
PA_atk-vin01_a:2615_6	mātubhātā mātubhaginī mātuputtā mātudhītaro tesampi puttadhītuparamparāti evampi	2615	
PA_atk-vin01_a:2615_7	yāva sattamā yugā, neva mātusambandhena na pitusambandhena sambaddhā, ayaṃ aññātikā nāma.	2615	
PA_atk-vin01_a:2616	Ubhato saṅgheti bhikkhunisaṅghe ñatticatutthena bhikkhusaṅghe ñatticatutthenāti aṭṭhavācikavinayakammena upasampannā.	261	
PA_atk-vin01_a:2617_0	Sakiṃ nivatthampi sakiṃ pārutampīti rajitvā kappaṃ katvā ekavārampi nivatthaṃ vā	2617	
PA_atk-vin01_a:2617_1	pārutaṃ vā. Antamaso paribhogasīsena aṃse vā matthake vā katvā maggaṃ gato hoti,	2617	
PA_atk-vin01_a:2617_2	ussīsakaṃ vā katvā nipanno hoti, etampi purāṇacīvarameva. Sace pana paccattharaṇassa	2617	
PA_atk-vin01_a:2617_3	heṭṭhā katvā nipajjati, hatthehi vā ukkhipitvā ākāse vitānaṃ katvā sīsena aphusanto	2617	
PA_atk-vin01_a:2617_4	gacchati, ayaṃ paribhogo nāma na hotīti kurundiyaṃ vuttaṃ.	2617	
PA_atk-vin01_a:2618_0	Dhotaṃ nissaggiyanti ettha evaṃ āṇattā bhikkhunī dhovanatthāya uddhanaṃ sajjeti,	2618	
PA_atk-vin01_a:2618_1	dārūni saṃharati, aggiṃ karoti, udakaṃ āharati yāva naṃ dhovitvā ukkhipati, tāva	2618	
PA_atk-vin01_a:2618_2	bhikkhuniyā payoge payoge bhikkhussa dukkaṭaṃ. Dhovitvā ukkhittamatte nissaggiyaṃ	2618	
PA_atk-vin01_a:2618_3	hoti. Sace duddhotanti maññamānā puna siñcati vā dhovati vā yāva niṭṭhānaṃ na gacchati	2618	
PA_atk-vin01_a:2618_4	tāva payoge payoge dukkaṭaṃ. Esa nayo rajanākoṭanesu. Rajanadoṇiyañhi rajanaṃ ākiritvā	2618	
PA_atk-vin01_a:2618_5	yāva sakiṃ cīvaraṃ rajati, tato pubbe yaṃkiñci rajanatthāya karoti, pacchā vā paṭirajati,	2618	
PA_atk-vin01_a:2618_6	sabbattha payoge payoge bhikkhussa dukkaṭaṃ. Evaṃ ākoṭanepi payogo veditabbo.	2618	
PA_atk-vin01_a:2619_0	506. Aññātikāya aññātikasaññī purāṇacīvaraṃ dhovāpetīti no cepi “imaṃ dhovā”ti vadati,	2619	
PA_atk-vin01_a:2619_1	atha kho dhovanatthāya kāyavikāraṃ katvā hatthena vā hatthe deti, pādamūle vā ṭhapeti,	2619	
PA_atk-vin01_a:2619_2	upari vā khipati, sikkhamānāsāmaṇerīsāmaṇeraupāsakatitthiyādīnaṃ vā hatthe peseti,	2619	
PA_atk-vin01_a:2619_3	nadītitthe dhovantiyā upacāre vā khipati, antodvādasahatthe okāse ṭhatvā, dhovāpitaṃyeva	2619	
PA_atk-vin01_a:2619_4	hoti. Sace pana upacāraṃ muñcitvā orato ṭhapeti sā ce dhovitvā āneti, anāpatti. Sikkhamānāya	2619	
PA_atk-vin01_a:2619_5	vā sāmaṇeriyā vā upāsikāya vā hatthe dhovanatthāya deti, sā ce upasampajjitvā dhovati,	2619	
PA_atk-vin01_a:2619_6	āpattiyeva. Upāsakassa hatthe deti, so ce liṅge parivatte bhikkhunīsu pabbajitvā	2619	
PA_atk-vin01_a:2619_7	upasampajjitvā dhovati, āpattiyeva. Sāmaṇerassa vā bhikkhussa vā hatthe dinnepi liṅgaparivattane eseva nayo.	2619	
PA_atk-vin01_a:2620_0	Dhovāpeti rajāpetītiādīsu ekena vatthunā nissaggiyaṃ, dutiyena dukkaṭaṃ. Tīṇipi kārāpentassa	2620	
PA_atk-vin01_a:2620_1	ekena nissaggiyaṃ, sesehi dve dukkaṭāni. Yasmā panetāni dhovanādīni paṭipāṭiyā vā	2620	
PA_atk-vin01_a:2620_2	uppaṭipāṭiyā vā kārentassa mokkho natthi, tasmā ettha tīṇi catukkāni vuttāni. Sacepi	2620	
PA_atk-vin01_a:2620_3	hi “imaṃ cīvaraṃ rajitvā dhovitvā ānehī”ti vutte sā bhikkhunī paṭhamaṃ dhovitvā pacchā	2620	
PA_atk-vin01_a:2620_4	rajati, nissaggiyena dukkaṭameva. Evaṃ sabbesu viparītavacanesu nayo netabbo. Sace	2620	
PA_atk-vin01_a:2620_5	pana “dhovitvā ānehī”ti vuttā dhovati ceva rajati ca, dhovāpanapaccayā eva āpatti,	2620	
PA_atk-vin01_a:2620_6	rajane anāpatti. Evaṃ sabbattha vuttādhikakaraṇe “avuttā dhovatī”ti iminā lakkhaṇena	2620	
PA_atk-vin01_a:2620_7	anāpatti veditabbā. “Imasmiṃ cīvare yaṃ kātabbaṃ, sabbaṃ taṃ tuyhaṃ bhāro”ti vadanto	2620	
PA_atk-vin01_a:2620_8	pana ekavācāya sambahulā āpattiyo āpajjatīti.	2620	
PA_atk-vin01_a:2621	Aññātikāya vematiko aññātikāya ñātikasaññīti imānipi padāni vuttānaṃyeva tiṇṇaṃ catukkānaṃ vasena vitthārato veditabbāni.	262	
PA_atk-vin01_a:2622_0	Ekato upasampannāyāti bhikkhunīnaṃ santike upasampannāya dhovāpentassa dukkaṭaṃ.	2622	
PA_atk-vin01_a:2622_1	Bhikkhūnaṃ santike upasampannāya pana yathāvatthukameva, bhikkhūnaṃ santike upasampannā	2622	
PA_atk-vin01_a:2622_2	nāma pañcasatā sākiyāniyo.	2622	
PA_atk-vin01_a:2623_0	507. Avuttā dhovatīti uddesāya vā ovādāya vā āgatā kilinnaṃ cīvaraṃ disvā ṭhapitaṭṭhānato	2623	
PA_atk-vin01_a:2623_1	gahetvā vā “detha, ayya, dhovissāmī”ti āharāpetvā vā dhovati ceva rajati ca ākoṭeti	2623	
PA_atk-vin01_a:2623_2	ca, ayaṃ avuttā dhovati nāma. Yāpi “imaṃ cīvaraṃ dhovā”ti daharaṃ vā sāmaṇeraṃ vā	2623	
PA_atk-vin01_a:2623_3	āṇāpentassa bhikkhuno sutvā “āharathayya ahaṃ dhovissāmī”ti dhovati, tāvakālikaṃ	2623	
PA_atk-vin01_a:2623_4	vā gahetvā dhovitvā rajitvā deti, ayampi avuttā dhovati nāma.	2623	
PA_atk-vin01_a:2624	Aññaṃ parikkhāranti upāhanatthavikapattatthavikaaṃsabaddhakakāyabandhanamañcapīṭhabhisitaṭṭikādiṃ yaṃkiñci dhovāpeti, anāpatti. Sesamettha uttānatthameva.	262	
PA_atk-vin01_a:2625	Samuṭṭhānādīsu pana idaṃ sikkhāpadaṃ chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.	262	
PA_atk-vin01_a:2626	Purāṇacīvarasikkhāpadavaṇṇanā niṭṭhitā.	262	
PA_atk-vin01_a:2627	5. Cīvarapaṭiggahaṇasikkhāpadavaṇṇanā	262	
PA_atk-vin01_a:2628_0	508. Tena samayenāti cīvarapaṭiggahaṇasikkhāpadaṃ. Tattha piṇḍapātapaṭikkantāti piṇḍapātato	2628	
PA_atk-vin01_a:2628_1	paṭikkantā. Yena andhavanaṃ tenupasaṅkamīti apaññatte sikkhāpade yena andhavanaṃ	2628	
PA_atk-vin01_a:2628_2	tenupasaṅkami. Katakammāti katacorikakammā, sandhicchedanādīhi parabhaṇḍaṃ haritāti	2628	
PA_atk-vin01_a:2628_3	vuttaṃ hoti. Coragāmaṇikoti corajeṭṭhako. So kira pubbe theriṃ jānāti, tasmā corānaṃ	2628	
PA_atk-vin01_a:2628_4	purato gacchanto disvā “ito mā gacchatha, sabbe ito ethā”ti te gahetvā aññena maggena	2628	
PA_atk-vin01_a:2628_5	agamāsi. Samādhimhā vuṭṭhahitvāti therī kira paricchinnavelāyaṃyeva samādhimhā vuṭṭhahi.	2628	
PA_atk-vin01_a:2628_6	Sopi tasmiṃyeva khaṇe evaṃ avaca, tasmā sā assosi, sutvā ca “natthi dāni añño ettha	2628	
PA_atk-vin01_a:2628_7	samaṇo vā brāhmaṇo vā aññatra mayā”ti taṃ maṃsaṃ aggahesi. Tena vuttaṃ – “atha kho	2628	
PA_atk-vin01_a:2628_8	uppalavaṇṇā bhikkhunī”tiādi.	2628	
PA_atk-vin01_a:2629_0	Ohiyyakoti avahīyako avaseso, vihāravāraṃ patvā ekova vihāre ṭhitoti attho. Sace	2629	
PA_atk-vin01_a:2629_1	me tvaṃ antaravāsakaṃ dadeyyāsīti kasmā āha? Saṇhaṃ ghanamaṭṭhaṃ antaravāsakaṃ disvā	2629	
PA_atk-vin01_a:2629_2	lobhena, apica appako tassā antaravāsake lobho, theriyā pana sikhāppattā koṭṭhāsasampatti	2629	
PA_atk-vin01_a:2629_3	tenassā sarīrapāripūriṃ passissāmīti visamalobhaṃ uppādetvā evamāha. Antimanti pañcannaṃ	2629	
PA_atk-vin01_a:2629_4	cīvarānaṃ sabbapariyantaṃ hutvā antimaṃ, antimanti pacchimaṃ. Aññaṃ lesenāpi vikappetvā	2629	
PA_atk-vin01_a:2629_5	vā paccuddharitvā vā ṭhapitaṃ cīvaraṃ natthīti evaṃ yathāanuññātānaṃ pañcannaṃ cīvarānaṃ	2629	
PA_atk-vin01_a:2629_6	dhāraṇavaseneva āha, na lobhena, na hi khīṇāsavānaṃ lobho atthi. Nippīḷiyamānāti	2629	
PA_atk-vin01_a:2629_7	upamaṃ dassetvā gāḷhaṃ pīḷayamānā.	2629	
PA_atk-vin01_a:2630	Antaravāsakaṃ datvā upassayaṃ agamāsīti saṅkaccikaṃ nivāsetvā yathā tassa manoratho na pūrati, evaṃ hatthataleyeva dassetvā agamāsi.	263	
PA_atk-vin01_a:2631	510. Kasmā pārivattakacīvaraṃ appaṭigaṇhante ujjhāyiṃsu? “Sace ettakopi amhesu ayyānaṃ vissāso natthi, kathaṃ mayaṃ yāpessāmā”ti vihatthatāya samabhitunnattā.	263	
PA_atk-vin01_a:2632	Anujānāmi bhikkhave imesaṃ pañcannanti imesaṃ pañcannaṃ sahadhammikānaṃ samasaddhānaṃ samasīlānaṃ samadiṭṭhīnaṃ pārivattakaṃ gahetuṃ anujānāmīti attho.	263	
PA_atk-vin01_a:2633_0	512. Payoge dukkaṭanti gahaṇatthāya hatthappasāraṇādīsu dukkaṭaṃ. Paṭilābhenāti paṭiggahaṇena.	2633	
PA_atk-vin01_a:2633_1	Tattha ca hatthena vā hatthe detu, pādamūle vā ṭhapetu, upari vā khipatu, so ce sādiyati,	2633	
PA_atk-vin01_a:2633_2	gahitameva hoti. Sace pana sikkhamānāsāmaṇerasāmaṇerīupāsakaupāsikādīnaṃ hatthe pesitaṃ	2633	
PA_atk-vin01_a:2633_3	paṭiggaṇhāti, anāpatti. Dhammakathaṃ kathentassa catassopi parisā cīvarāni ca nānāvirāgavatthāni	2633	
PA_atk-vin01_a:2633_4	ca ānetvā pādamūle ṭhapenti, upacāre vā ṭhatvā upacāraṃ vā muñcitvā khipanti, yaṃ	2633	
PA_atk-vin01_a:2633_5	tattha bhikkhunīnaṃ santakaṃ, taṃ aññatra pārivattakā gaṇhantassa āpattiyeva. Atha	2633	
PA_atk-vin01_a:2633_6	pana rattibhāge khittāni honti, “idaṃ bhikkhuniyā, idaṃ aññesa”nti ñātuṃ na sakkā,	2633	
PA_atk-vin01_a:2633_7	pārivattakakiccaṃ natthīti mahāpaccariyaṃ kurundiyañca vuttaṃ, taṃ acittakabhāvena	2633	
PA_atk-vin01_a:2633_8	na sameti. Sace bhikkhunī vassāvāsikaṃ deti, pārivattakameva kātabbaṃ. Sace pana	2633	
PA_atk-vin01_a:2633_9	saṅkārakūṭādīsu ṭhapeti, “paṃsukūlaṃ gaṇhissantī”ti paṃsukūlaṃ adhiṭṭhahitvā gahetuṃ vaṭṭati.	2633	
PA_atk-vin01_a:2634_0	513. Aññātikāya aññātikasaññīti tikapācittiyaṃ. Ekato upasampannāyāti bhikkhunīnaṃ	2634	
PA_atk-vin01_a:2634_1	santike upasampannāya hatthato gaṇhantassa dukkaṭaṃ, bhikkhūnaṃ santike upasampannāya pana pācittiyameva.	2634	
PA_atk-vin01_a:2635_0	514. Parittena vā vipulanti appagghacīvarena vā upāhanatthavikapattatthavikaaṃsabaddhakakāyabandhanādinā	2635	
PA_atk-vin01_a:2635_1	vā mahagghaṃ cetāpetvā sacepi cīvaraṃ paṭiggaṇhāti, anāpatti. Mahāpaccariyaṃ pana	2635	
PA_atk-vin01_a:2635_2	“antamaso harītakīkhaṇḍenāpī”ti vuttaṃ. Vipulena vā parittanti idaṃ vuttavipallāsena	2635	
PA_atk-vin01_a:2635_3	veditabbaṃ. Aññaṃ parikkhāranti pattatthavikādiṃ yaṃ kiñci vikappanupagapacchimacīvarappamāṇaṃ	2635	
PA_atk-vin01_a:2635_4	pana paṭaparissāvanampi na vaṭṭati. Yaṃ neva adhiṭṭhānupagaṃ na vikappanupagaṃ taṃ	2635	
PA_atk-vin01_a:2635_5	sabbaṃ vaṭṭati. Sacepi mañcappamāṇā bhisicchavi hoti, vaṭṭatiyeva; ko pana vādo pattatthavikādīsu.	2635	
PA_atk-vin01_a:2635_6	Sesaṃ uttānatthameva.	2635	
PA_atk-vin01_a:2636	Samuṭṭhānādīsu idaṃ chasamuṭṭhānaṃ, kiriyākiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃvacīkammaṃ, ticittaṃ, tivedananti.	263	
PA_atk-vin01_a:2637	Cīvarapaṭiggahaṇasikkhāpadavaṇṇanā niṭṭhitā.	263	
PA_atk-vin01_a:2638	6. Aññātakaviññattisikkhāpadavaṇṇanā	263	
PA_atk-vin01_a:2639_0	515. Tena samayenāti aññātakaviññattisikkhāpadaṃ. Tattha upanando sakyaputtoti asītisahassamattānaṃ	2639	
PA_atk-vin01_a:2639_1	sakyakulā pabbajitānaṃ bhikkhūnaṃ patikiṭṭho lolajātiko. Paṭṭoti cheko samattho paṭibalo	2639	
PA_atk-vin01_a:2639_2	sarasampanno kaṇṭhamādhuriyena samannāgato. Kismiṃ viyāti kiṃsu viya kileso viya,	2639	
PA_atk-vin01_a:2639_3	hirottappavasena kampanaṃ viya saṅkampanaṃ viya hotīti attho.	2639	
PA_atk-vin01_a:2640_0	Addhānamagganti addhānasaṅkhātaṃ dīghamaggaṃ, na nagaravīthimagganti attho. Te bhikkhū	2640	
PA_atk-vin01_a:2640_1	acchindiṃsūti musiṃsu, pattacīvarāni nesaṃ hariṃsūti attho. Anuyuñjāhīti bhikkhubhāvajānanatthāya	2640	
PA_atk-vin01_a:2640_2	puccha. Anuyuñjiyamānāti pabbajjāupasampadāpattacīvarādhiṭṭhānādīni pucchiyamānā.	2640	
PA_atk-vin01_a:2640_3	Etamatthaṃ ārocesunti bhikkhubhāvaṃ jānāpetvā yo “sāketā sāvatthiṃ addhānamaggappaṭipannā”tiādinā	2640	
PA_atk-vin01_a:2640_4	nayena vutto, etamatthaṃ ārocesuṃ.	2640	
PA_atk-vin01_a:2641_0	517. Aññātakaṃ gahapatiṃ vātiādīsu yaṃ parato “tiṇena vā paṇṇena vā paṭicchādetvā”ti	2641	
PA_atk-vin01_a:2641_1	vuttaṃ, taṃ ādiṃ katvā evaṃ anupubbakathā veditabbā. Sace core passitvā daharā pattacīvarāni	2641	
PA_atk-vin01_a:2641_2	gahetvā palātā, corā therānaṃ nivāsanapārupanamattaṃyeva haritvā gacchanti, therehi	2641	
PA_atk-vin01_a:2641_3	neva tāva cīvaraṃ viññāpetabbaṃ, na sākhāpalāsaṃ bhañjitabbaṃ. Atha daharā sabbaṃ	2641	
PA_atk-vin01_a:2641_4	bhaṇḍakaṃ chaḍḍetvā palātā, corā therānaṃ nivāsanapārupanaṃ tañca bhaṇḍakaṃ gahetvā	2641	
PA_atk-vin01_a:2641_5	gacchanti, daharehi āgantvā attano nivāsanapārupanāni na tāva therānaṃ dātabbāni,	2641	
PA_atk-vin01_a:2641_6	na hi anacchinnacīvarā attano atthāya sākhāpalāsaṃ bhañjituṃ labhanti, acchinnacīvarānaṃ	2641	
PA_atk-vin01_a:2641_7	pana atthāya labhanti, acchinnacīvarāva attanopi paresampi atthāya labhanti. Tasmā	2641	
PA_atk-vin01_a:2641_8	therehi vā sākhāpalāsaṃ bhañjitvā vākādīhi ganthetvā daharānaṃ dātabbaṃ, daharehi	2641	
PA_atk-vin01_a:2641_9	vā therānaṃ atthāya bhañjitvā ganthetvā tesaṃ hatthe datvā vā adatvā vā attanā nivāsetvā	2641	
PA_atk-vin01_a:2641_10	attano nivāsanapārupanāni therānaṃ dātabbāni, neva bhūtagāmapātabyatāya pācittiyaṃ	26411	
PA_atk-vin01_a:2641_11	hoti, na tesaṃ dhāraṇe dukkaṭaṃ.	26411	
PA_atk-vin01_a:2642_0	Sace antarāmagge rajakattharaṇaṃ vā hoti, aññe vā tādise manusse passanti, cīvaraṃ	2642	
PA_atk-vin01_a:2642_1	viññāpetabbaṃ. Yāni ca nesaṃ te vā viññattamanussā aññe vā sākhāpalāsanivāsane bhikkhū	2642	
PA_atk-vin01_a:2642_2	disvā ussāhajātā vatthāni denti, tāni sadasāni vā hontu adasāni vā nīlādinānāvaṇṇāni	2642	
PA_atk-vin01_a:2642_3	vā kappiyānipi akappiyānipi sabbāni acchinnacīvaraṭṭhāne ṭhitattā tesaṃ nivāsetuñca	2642	
PA_atk-vin01_a:2642_4	pārupituñca vaṭṭanti. Vuttampihetaṃ parivāre –	2642	
PA_atk-vin01_a:2643	“Akappakataṃ nāpi rajanāya rattaṃ;	264	
PA_atk-vin01_a:2644	Tena nivattho yena kāmaṃ vajeyya;	264	
PA_atk-vin01_a:2645	Na cassa hoti āpatti;	264	
PA_atk-vin01_a:2646	So ca dhammo sugatena desito;	264	
PA_atk-vin01_a:2647	Pañhā mesā kusalehi cintitā”ti. ;	264	
PA_atk-vin01_a:2648_0	Ayañhi pañho acchinnacīvarakaṃ bhikkhuṃ sandhāya vutto. Atha pana titthiyehi sahagacchanti,	2648	
PA_atk-vin01_a:2648_1	te ca nesaṃ kusacīravākacīraphalakacīrāni denti, tānipi laddhiṃ aggahetvā nivāsetuṃ	2648	
PA_atk-vin01_a:2648_2	vaṭṭanti, nivāsetvāpi laddhi na gahetabbā.	2648	
PA_atk-vin01_a:2649_0	Idāni “yaṃ āvāsaṃ paṭhamaṃ upagacchati, sace tattha hoti saṅghassa vihāracīvaraṃ	2649	
PA_atk-vin01_a:2649_1	vā”tiādīsu vihāracīvaraṃ nāma manussā āvāsaṃ kāretvā “cattāropi paccayā amhākaṃyeva	2649	
PA_atk-vin01_a:2649_2	santakā paribhogaṃ gacchantū”ti ticīvaraṃ sajjetvā attanā kārāpite āvāse ṭhapenti,	2649	
PA_atk-vin01_a:2649_3	etaṃ vihāracīvaraṃ nāma. Uttarattharaṇanti mañcakassa upari attharaṇakaṃ vuccati.	2649	
PA_atk-vin01_a:2649_4	Bhumattharaṇanti parikammakatāya bhūmiyā rakkhaṇatthaṃ cimilikāhi kataattharaṇaṃ	2649	
PA_atk-vin01_a:2649_5	tassa upari taṭṭikaṃ pattharitvā caṅkamanti. Bhisicchavīti mañcabhisiyā vā pīṭhabhisiyā	2649	
PA_atk-vin01_a:2649_6	vā chavi, sace pūritā hoti vidhunitvāpi gahetuṃ vaṭṭati. Evametesu vihāracīvarādīsu	2649	
PA_atk-vin01_a:2649_7	yaṃ tattha āvāse hoti, taṃ anāpucchāpi gahetvā nivāsetuṃ vā pārupituṃ vā acchinnacīvarakānaṃ	2649	
PA_atk-vin01_a:2649_8	bhikkhūnaṃ labbhatīti veditabbaṃ. Tañca kho labhitvā odahissāmi puna ṭhapessāmīti	2649	
PA_atk-vin01_a:2649_9	adhippāyena na mūlacchejjāya. Labhitvā ca pana ñātito vā upaṭṭhākato vā aññato vā	2649	
PA_atk-vin01_a:2649_10	kutoci pākatikameva kātabbaṃ. Videsagatena ekasmiṃ saṅghike āvāse saṅghikaparibhogena	26491	
PA_atk-vin01_a:2649_11	paribhuñjanatthāya ṭhapetabbaṃ. Sacassa paribhogeneva taṃ jīrati vā nassati vā gīvā	26491	
PA_atk-vin01_a:2649_12	na hoti. Sace pana etesaṃ vuttappakārānaṃ gihivatthādīnaṃ bhisicchavipariyantānaṃ	26491	
PA_atk-vin01_a:2649_13	kiñci na labbhati, tena tiṇena vā paṇṇena vā paṭicchādetvā āgantabbanti.	26491	
PA_atk-vin01_a:2650_0	519. Yehi kehici vā acchinnanti ettha yampi acchinnacīvarā ācariyupajjhāyā aññe “āharatha,	2650	
PA_atk-vin01_a:2650_1	āvuso, cīvara”nti yācitvā vā vissāsena vā gaṇhanti, tampi saṅgahaṃ gacchatīti vattuṃ yujjati.	2650	
PA_atk-vin01_a:2651_0	Paribhogajiṇṇaṃ vāti ettha ca acchinnacīvarānaṃ ācariyupajjhāyādīnaṃ attanā tiṇapaṇṇehi	2651	
PA_atk-vin01_a:2651_1	paṭicchādetvā dinnacīvarampi saṅgahaṃ gacchatīti vattuṃ yujjati. Evañhi te acchinnacīvaraṭṭhāne	2651	
PA_atk-vin01_a:2651_2	naṭṭhacīvaraṭṭhāne ca ṭhitā bhavissanti, tena nesaṃ viññattiyaṃ akappiyacīvaraparibhoge	2651	
PA_atk-vin01_a:2651_3	ca anāpatti anurūpā bhavissati.	2651	
PA_atk-vin01_a:2652_0	521. Ñātakānaṃ pavāritānanti ettha “etesaṃ santakaṃ dethā”ti viññāpentassa yācantassa	2652	
PA_atk-vin01_a:2652_1	anāpattīti evamattho daṭṭhabbo. Na hi ñātakapavāritānaṃ āpatti vā anāpatti vā hoti.	2652	
PA_atk-vin01_a:2652_2	Attano dhanenāti etthāpi attano kappiyabhaṇḍena kappiyavohāreneva cīvaraṃ viññāpentassa	2652	
PA_atk-vin01_a:2652_3	cetāpentassa parivattāpentassa anāpattīti evamattho daṭṭhabbo. Pavāritānanti ettha	2652	
PA_atk-vin01_a:2652_4	ca saṅghavasena pavāritesu pamāṇameva vaṭṭati. Puggalikapavāraṇāya yaṃ yaṃ pavāreti,	2652	
PA_atk-vin01_a:2652_5	taṃ taṃyeva viññāpetabbaṃ. Yo catūhi paccayehi pavāretvā sayameva sallakkhetvā kālānukālaṃ	2652	
PA_atk-vin01_a:2652_6	cīvarāni divase divase yāgubhattādīnīti evaṃ yena yenattho taṃ taṃ deti, tassa viññāpanakiccaṃ	2652	
PA_atk-vin01_a:2652_7	natthi. Yo pana pavāretvā bālatāya vā satisammosena vā na deti, so viññāpetabbo.	2652	
PA_atk-vin01_a:2652_8	Yo “mayhaṃ gehaṃ pavāremī”ti vadati, tassa gehaṃ gantvā yathāsukhaṃ nisīditabbaṃ	2652	
PA_atk-vin01_a:2652_9	nipajjitabbaṃ, na kiñci gahetabbaṃ. Yo pana “yaṃ mayhaṃ gehe atthi, taṃ pavāremī”ti	2652	
PA_atk-vin01_a:2652_10	vadati. Yaṃ tattha kappiyaṃ, taṃ viññāpetabbaṃ, gehe pana nisīdituṃ vā nipajjituṃ	26521	
PA_atk-vin01_a:2652_11	vā na labbhatīti kurundiyaṃ vuttaṃ.	26521	
PA_atk-vin01_a:2653_0	Aññassatthāyāti ettha attano ñātakapavārite na kevalaṃ attano atthāya, atha kho aññassatthāya	2653	
PA_atk-vin01_a:2653_1	viññāpentassa anāpattīti ayameko attho. Ayaṃ pana dutiyo aññassāti ye aññassa ñātakapavāritā,	2653	
PA_atk-vin01_a:2653_2	te tasseva “aññassā”ti laddhavohārassa buddharakkhitassa vā dhammarakkhitassa vā	2653	
PA_atk-vin01_a:2653_3	atthāya viññāpentassa anāpattīti. Sesaṃ uttānatthameva.	2653	
PA_atk-vin01_a:2654	Samuṭṭhānādīsu idampi chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	265	
PA_atk-vin01_a:2655	Aññātakaviññattisikkhāpadavaṇṇanā niṭṭhitā.	265	
PA_atk-vin01_a:2656	7. Tatuttarisikkhāpadavaṇṇanā	265	
PA_atk-vin01_a:2657_0	522-4. Tena samayenāti tatuttarisikkhāpadaṃ. Tattha abhihaṭṭhunti abhīti upasaggo,	2657	
PA_atk-vin01_a:2657_1	haritunti attho, gaṇhitunti vuttaṃ hoti. Pavāreyyāti icchāpeyya, icchaṃ ruciṃ uppādeyya,	2657	
PA_atk-vin01_a:2657_2	vadeyya nimanteyyāti attho. Abhihaṭṭhuṃ pavārentena pana yathā vattabbaṃ, taṃ ākāraṃ	2657	
PA_atk-vin01_a:2657_3	dassetuṃ “yāvatakaṃ icchasi tāvatakaṃ gaṇhāhī”ti evamassa padabhājanaṃ vuttaṃ. Atha	2657	
PA_atk-vin01_a:2657_4	vā yathā “nekkhammaṃ daṭṭhu khemato”ti ettha disvāti attho, evamidhāpi “abhiaṭṭhuṃ	2657	
PA_atk-vin01_a:2657_5	pavāreyyā”ti abhiharitvā pavāreyyāti attho. Tattha kāyābhihāro vācābhihāroti duvidho	2657	
PA_atk-vin01_a:2657_6	abhihāro, kāyena vā hi vatthāni abhiharitvā pādamūle ṭhapetvā “yattakaṃ icchasi tattakaṃ	2657	
PA_atk-vin01_a:2657_7	gaṇhāhī”ti vadanto pavāreyya, vācāya vā “amhākaṃ dussakoṭṭhāgāraṃ paripuṇṇaṃ, yattakaṃ	2657	
PA_atk-vin01_a:2657_8	icchasi tattakaṃ gaṇhāhī”ti vadanto pavāreyya, tadubhayampi ekajjhaṃ katvā “abhihaṭṭhuṃ	2657	
PA_atk-vin01_a:2657_9	pavāreyyā”ti vuttaṃ.	2657	
PA_atk-vin01_a:2658_0	Santaruttaraparamanti saantaraṃ uttaraṃ paramaṃ assa cīvarassāti santaruttaraparamaṃ,	2658	
PA_atk-vin01_a:2658_1	nivāsanena saddhiṃ pārupanaṃ ukkaṭṭhaparicchedo assāti vuttaṃ hoti. Tato cīvaraṃ	2658	
PA_atk-vin01_a:2658_2	sāditabbanti tato abhihaṭacīvarato ettakaṃ cīvaraṃ gahetabbaṃ, na ito paranti attho.	2658	
PA_atk-vin01_a:2658_3	Yasmā pana acchinnasabbacīvarena ticīvarikeneva bhikkhunā evaṃ paṭipajjitabbaṃ, aññena	2658	
PA_atk-vin01_a:2658_4	aññathāpi, tasmā taṃ vibhāgaṃ dassetuṃ “sace tīṇi naṭṭhāni hontī”tiādinā nayenassa	2658	
PA_atk-vin01_a:2658_5	padabhājanaṃ vuttaṃ.	2658	
PA_atk-vin01_a:2659_0	Tatrāyaṃ vinicchayo – yassa tīṇi naṭṭhāni, tena dve sāditabbāni, ekaṃ nivāsetvā ekaṃ	2659	
PA_atk-vin01_a:2659_1	pārupitvā aññaṃ sabhāgaṭṭhānato pariyesissati. Yassa dve naṭṭhāni, tena ekaṃ sāditabbaṃ.	2659	
PA_atk-vin01_a:2659_2	Sace pakatiyāva santaruttarena carati, dve sāditabbāni. Evaṃ ekaṃ sādiyanteneva samo	2659	
PA_atk-vin01_a:2659_3	bhavissati. Yassa tīsu ekaṃ naṭṭhaṃ, na sāditabbaṃ. Yassa pana dvīsu ekaṃ naṭṭhaṃ,	2659	
PA_atk-vin01_a:2659_4	ekaṃ sāditabbaṃ. Yassa ekaṃyeva hoti, tañca naṭṭhaṃ, dve sāditabbāni. Bhikkhuniyā	2659	
PA_atk-vin01_a:2659_5	pana pañcasupi naṭṭhesu dve sāditabbāni. Catūsu naṭṭhesu ekaṃ sāditabbaṃ, tīsu naṭṭhesu	2659	
PA_atk-vin01_a:2659_6	kiñci na sāditabbaṃ, ko pana vādo dvīsu vā ekasmiṃ vā. Yena kenaci hi santaruttaraparamatāya	2659	
PA_atk-vin01_a:2659_7	ṭhātabbaṃ, tato uttari na labbhatīti idamettha lakkhaṇaṃ.	2659	
PA_atk-vin01_a:2660_0	526. Sesakaṃ āharissāmīti dve cīvarāni katvā sesaṃ puna āharissāmīti attho. Na acchinnakāraṇāti	2660	
PA_atk-vin01_a:2660_1	bāhusaccādiguṇavasena denti. Ñātakānantiādīsu ñātakānaṃ dentānaṃ sādiyantassa pavāritānaṃ	2660	
PA_atk-vin01_a:2660_2	dentānaṃ sādiyantassa attano dhanena sādiyantassa anāpattīti attho. Aṭṭhakathāsu	2660	
PA_atk-vin01_a:2660_3	pana “ñātakapavāritaṭṭhāne pakatiyā bahumpi vaṭṭati, acchinnakāraṇā pamāṇameva vaṭṭatī”ti	2660	
PA_atk-vin01_a:2660_4	vuttaṃ. Taṃ pāḷiyā na sameti. Yasmā panidaṃ sikkhāpadaṃ aññassatthāya viññāpanavatthusmiṃyeva	2660	
PA_atk-vin01_a:2660_5	paññattaṃ, tasmā idha “aññassatthāyā”ti na vuttaṃ. Sesaṃ uttānatthameva.	2660	
PA_atk-vin01_a:2661	Samuṭṭhānādīsu idampi chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	266	
PA_atk-vin01_a:2662	Tatuttarisikkhāpadavaṇṇanā niṭṭhitā.	266	
PA_atk-vin01_a:2663	8. Paṭhamaupakkhaṭasikkhāpadavaṇṇanā	266	
PA_atk-vin01_a:2664_0	527. Tena samayenāti upakkhaṭasikkhāpadaṃ. Tattha atthāvuso maṃ so upaṭṭhākoti āvuso,	2664	
PA_atk-vin01_a:2664_1	yaṃ tvaṃ bhaṇasi, atthi evarūpo so mama upaṭṭhākoti ayamettha attho. Api meyya evaṃ	2664	
PA_atk-vin01_a:2664_2	hotīti api me ayya evaṃ hoti, api mayyā evantipi pāṭho.	2664	
PA_atk-vin01_a:2665_0	528-9. Bhikkhuṃ paneva uddissāti ettha uddissāti apadissa ārabbha. Yasmā pana yaṃ	2665	
PA_atk-vin01_a:2665_1	uddissa upakkhaṭaṃ hoti, taṃ tassatthāya upakkhaṭaṃ nāma hoti. Tasmāssa padabhājane	2665	
PA_atk-vin01_a:2665_2	“bhikkhussatthāyā”ti vuttaṃ.	2665	
PA_atk-vin01_a:2666_0	Bhikkhuṃ ārammaṇaṃ karitvāti bhikkhuṃ paccayaṃ katvā, yañhi bhikkhuṃ uddissa upakkhaṭaṃ,	2666	
PA_atk-vin01_a:2666_1	taṃ niyameneva bhikkhuṃ paccayaṃ katvā upakkhaṭaṃ hoti, tena vuttaṃ – “bhikkhuṃ ārammaṇaṃ	2666	
PA_atk-vin01_a:2666_2	karitvā”ti. Paccayopi hi “labhati māro ārammaṇa”ntiādīsu ārammaṇanti āgato. Idāni	2666	
PA_atk-vin01_a:2666_3	“uddissā”ti ettha yo kattā, tassa ākāradassanatthaṃ “bhikkhuṃ acchādetukāmo”ti vuttaṃ.	2666	
PA_atk-vin01_a:2666_4	Bhikkhuṃ acchādetukāmena hi tena taṃ uddissa upakkhaṭaṃ, na aññena kāraṇena. Iti	2666	
PA_atk-vin01_a:2666_5	so acchādetukāmo hoti. Tena vuttaṃ – “bhikkhuṃ acchādetukāmo”ti.	2666	
PA_atk-vin01_a:2667_0	Aññātakassa gahapatissa vāti aññātakena gahapatinā vāti attho. Karaṇatthe hi idaṃ	2667	
PA_atk-vin01_a:2667_1	sāmivacanaṃ. Padabhājane pana byañjanaṃ avicāretvā atthamattameva dassetuṃ “aññātako	2667	
PA_atk-vin01_a:2667_2	nāma…pe… gahapati nāmā”tiādi vuttaṃ.	2667	
PA_atk-vin01_a:2668_0	Cīvaracetāpannanti cīvaramūlaṃ, taṃ pana yasmā hiraññādīsu aññataraṃ hoti, tasmā	2668	
PA_atk-vin01_a:2668_1	padabhājane “hiraññaṃ vā”tiādi vuttaṃ. Upakkhaṭaṃ hotīti sajjitaṃ hoti, saṃharitvā	2668	
PA_atk-vin01_a:2668_2	ṭhapitaṃ, yasmā pana “hiraññaṃ vā”tiādinā vacanenassa upakkhaṭabhāvo dassito hoti,	2668	
PA_atk-vin01_a:2668_3	tasmā “upakkhaṭaṃ nāmā”ti padaṃ uddharitvā visuṃ padabhājanaṃ na vuttaṃ. Imināti	2668	
PA_atk-vin01_a:2668_4	upakkhaṭaṃ sandhāyāha, tenevassa padabhājane “paccupaṭṭhitenā”ti vuttaṃ. Yañhi upakkhaṭaṃ	2668	
PA_atk-vin01_a:2668_5	saṃharitvā ṭhapitaṃ, taṃ paccupaṭṭhitaṃ hotīti. Acchādessāmīti vohāravacanametaṃ	2668	
PA_atk-vin01_a:2668_6	“itthannāmassa bhikkhuno dassāmī”ti ayaṃ panettha attho. Tenevassa padabhājanepi “dassāmī”ti vuttaṃ.	2668	
PA_atk-vin01_a:2669_0	Tatra ce so bhikkhūti yatra so gahapati vā gahapatānī vā tatra so bhikkhu pubbe appavārito	2669	
PA_atk-vin01_a:2669_1	upasaṅkamitvā cīvare vikappaṃ āpajjeyya ceti ayamettha padasambandho. Tattha upasaṅkamitvāti	2669	
PA_atk-vin01_a:2669_2	imassa gantvāti imināva atthe siddhe pacuravohāravasena “ghara”nti vuttaṃ. Yatra	2669	
PA_atk-vin01_a:2669_3	pana so dāyako tatra gantvāti ayamevettha attho, tasmā punapi vuttaṃ “yattha katthaci	2669	
PA_atk-vin01_a:2669_4	upasaṅkamitvā”ti. Vikappaṃ āpajjeyyāti visiṭṭhakappaṃ adhikavidhānaṃ āpajjeyya, padabhājane	2669	
PA_atk-vin01_a:2669_5	pana yenākārena vikappaṃ āpanno hoti tameva dassetuṃ “āyataṃ vā”tiādi vuttaṃ. Sādhūti	2669	
PA_atk-vin01_a:2669_6	āyācane nipāto. Vatāti parivitakke. Manti attānaṃ niddisati. Āyasmāti paraṃ ālapati	2669	
PA_atk-vin01_a:2669_7	āmanteti. Yasmā panidaṃ sabbaṃ byañjanamattameva, uttānatthameva, tasmāssa padabhājane	2669	
PA_atk-vin01_a:2669_8	attho na vutto. Kalyāṇakamyataṃ upādāyāti sundarakāmataṃ visiṭṭhakāmataṃ cittena	2669	
PA_atk-vin01_a:2669_9	gahetvā, tassa “āpajjeyya ce”ti iminā sambandho. Yasmā pana yo kalyāṇakamyataṃ upādāya	2669	
PA_atk-vin01_a:2669_10	āpajjati, so sādhatthiko mahagghatthiko hoti, tasmāssa padabhājane byañjanaṃ pahāya	26691	
PA_atk-vin01_a:2669_11	adhippetatthameva dassetuṃ tadeva vacanaṃ vuttaṃ. Yasmā pana na imassa āpajjanamatteneva	26691	
PA_atk-vin01_a:2669_12	āpatti sīsaṃ eti, tasmā “tassa vacanenā”tiādi vuttaṃ.	26691	
PA_atk-vin01_a:2670_0	531. Anāpatti ñātakānantiādīsu ñātakānaṃ cīvare vikappaṃ āpajjantassa anāpattīti	2670	
PA_atk-vin01_a:2670_1	evamattho daṭṭhabbo. Mahagghaṃ cetāpetukāmassa appagghaṃ cetāpetīti gahapatissa vīsatiagghanakaṃ	2670	
PA_atk-vin01_a:2670_2	cīvaraṃ cetāpetukāmassa “alaṃ mayhaṃ etena, dasagghanakaṃ vā aṭṭhagghanakaṃ vā dehī”ti	2670	
PA_atk-vin01_a:2670_3	vadati anāpatti. Appagghanti idañca atirekanivāraṇatthameva vuttaṃ, samakepi pana	2670	
PA_atk-vin01_a:2670_4	anāpatti, tañca kho agghavaseneva na pamāṇavasena, agghavaḍḍhanakañhi idaṃ sikkhāpadaṃ.	2670	
PA_atk-vin01_a:2670_5	Tasmā yo vīsatiagghanakaṃ antaravāsakaṃ cetāpetukāmo, “taṃ ettakameva me agghanakaṃ	2670	
PA_atk-vin01_a:2670_6	cīvaraṃ dehī”ti vattumpi vaṭṭati. Sesaṃ uttānatthameva.	2670	
PA_atk-vin01_a:2671	Samuṭṭhānādīnipi tatuttarisikkhāpadasadisānevāti.	267	
PA_atk-vin01_a:2672	Paṭhamaupakkhaṭasikkhāpadavaṇṇanā niṭṭhitā.	267	
PA_atk-vin01_a:2673	9. Dutiyaupakkhaṭasikkhāpadavaṇṇanā	267	
PA_atk-vin01_a:2674_0	532. Dutiyaupakkhaṭepi imināva nayena attho veditabbo. Tañhi imassa anupaññattisadisaṃ.	2674	
PA_atk-vin01_a:2674_1	Kevalaṃ paṭhamasikkhāpade ekassa pīḷā katā, dutiye dvinnaṃ, ayamevettha viseso. Sesaṃ	2674	
PA_atk-vin01_a:2674_2	sabbaṃ paṭhamasadisameva. Yathā ca dvinnaṃ, evaṃ bahūnaṃ pīḷaṃ katvā gaṇhatopi āpatti veditabbāti.	2674	
PA_atk-vin01_a:2675	Dutiyaupakkhaṭasikkhāpadavaṇṇanā niṭṭhitā.	267	
PA_atk-vin01_a:2676	10. Rājasikkhāpadavaṇṇanā	267	
PA_atk-vin01_a:2677_0	537. Tena samayenāti rājasikkhāpadaṃ. Tattha upāsakaṃ saññāpetvāti jānāpetvā, “iminā	2677	
PA_atk-vin01_a:2677_1	mūlena cīvaraṃ kiṇitvā therassa dehī”ti evaṃ vatvāti adhippāyo. Paññāsabandhoti paññāsakahāpaṇadaṇḍoti	2677	
PA_atk-vin01_a:2677_2	vuttaṃ hoti. Paññāsaṃ baddhotipi pāṭho, paññāsaṃ jito paññāsaṃ dāpetabboti adhippāyo.	2677	
PA_atk-vin01_a:2677_3	Ajjaṇho, bhante, āgamehīti bhante, ajja ekadivasaṃ amhākaṃ tiṭṭha, adhivāsehīti attho.	2677	
PA_atk-vin01_a:2677_4	Parāmasīti gaṇhi. Jīnosīti jitosi.	2677	
PA_atk-vin01_a:2678	538-9. Rājabhoggoti rājato bhoggaṃ bhuñjitabbaṃ assatthīti rājabhoggo, rājabhogotipi pāṭho, rājato bhogo assa atthīti attho.	267	
PA_atk-vin01_a:2679_0	Pahiṇeyyāti peseyya, uttānatthattā panassa padabhājanaṃ na vuttaṃ. Yathā ca etassa,	2679	
PA_atk-vin01_a:2679_1	evaṃ “cīvaraṃ itthannāmaṃ bhikkhu”ntiādīnampi padānaṃ uttānatthattāyeva padabhājanaṃ	2679	
PA_atk-vin01_a:2679_2	na vuttanti veditabbaṃ. Ābhatanti ānītaṃ. Kālena kappiyanti yuttapattakālena, yadā	2679	
PA_atk-vin01_a:2679_3	no attho hoti, tadā kappiyaṃ cīvaraṃ gaṇhāmāti attho.	2679	
PA_atk-vin01_a:2680_0	Veyyāvaccakaroti kiccakaro, kappiyakārakoti attho. Saññatto so mayāti āṇatto so mayā,	2680	
PA_atk-vin01_a:2680_1	yathā tumhākaṃ cīvarena atthe sati cīvaraṃ dassati, evaṃ vuttoti attho. Attho me	2680	
PA_atk-vin01_a:2680_2	āvuso cīvarenāti codanālakkhaṇanidassanametaṃ, idañhi vacanaṃ vattabbaṃ, assa vā	2680	
PA_atk-vin01_a:2680_3	attho yāya kāyaci bhāsāya; idaṃ codanālakkhaṇaṃ. “Dehi me cīvara”ntiādīni pana navattabbākāradassanatthaṃ	2680	
PA_atk-vin01_a:2680_4	vuttāni, etāni hi vacanāni etesaṃ vā attho yāya kāyaci bhāsāya na vattabbo.	2680	
PA_atk-vin01_a:2681_0	Dutiyampi vattabbo tatiyampi vattabboti “attho me āvuso cīvarenā”ti idameva yāvatatiyaṃ	2681	
PA_atk-vin01_a:2681_1	vattabboti. Evaṃ “dvattikkhattuṃ codetabbo sāretabbo”ti ettha uddiṭṭhacodanāparicchedaṃ	2681	
PA_atk-vin01_a:2681_2	dassetvā idāni “dvattikkhattuṃ codayamāno sārayamāno taṃ cīvaraṃ abhinipphādeyya,	2681	
PA_atk-vin01_a:2681_3	iccetaṃ kusala”nti imesaṃ padānaṃ saṅkhepato atthaṃ dassento “sace abhinipphādeti,	2681	
PA_atk-vin01_a:2681_4	iccetaṃ kusala”nti āha. Evaṃ yāvatatiyaṃ codento taṃ cīvaraṃ yadi nipphādeti, sakkoti	2681	
PA_atk-vin01_a:2681_5	attano paṭilābhavasena nipphādetuṃ, iccetaṃ kusalaṃ sādhu suṭṭhu sundaraṃ.	2681	
PA_atk-vin01_a:2682_0	Catukkhattuṃ pañcakkhattuṃ chakkhattuparamaṃ tuṇhībhūtena uddissa ṭhātabbanti ṭhānalakkhaṇanidassanametaṃ.	2682	
PA_atk-vin01_a:2682_1	Chakkhattuparamanti ca bhāvanapuṃsakavacanametaṃ, chakkhattuparamañhi etena cīvaraṃ	2682	
PA_atk-vin01_a:2682_2	uddissa tuṇhībhūtena ṭhātabbaṃ, na aññaṃ kiñci kātabbaṃ, idaṃ ṭhānalakkhaṇaṃ. Tattha	2682	
PA_atk-vin01_a:2682_3	yo sabbaṭṭhānānaṃ sādhāraṇo tuṇhībhāvo, taṃ tāva dassetuṃ padabhājane “tattha gantvā	2682	
PA_atk-vin01_a:2682_4	tuṇhībhūtenā”tiādi vuttaṃ. Tattha na āsane nisīditabbanti “idha, bhante, nisīdathā”ti	2682	
PA_atk-vin01_a:2682_5	vuttenāpi na nisīditabbaṃ. Na āmisaṃ paṭiggahetabbanti yāgukhajjakādibhedaṃ kiñci	2682	
PA_atk-vin01_a:2682_6	āmisaṃ “gaṇhatha, bhante”ti yāciyamānenāpi na gaṇhitabbaṃ. Na dhammo bhāsitabboti	2682	
PA_atk-vin01_a:2682_7	maṅgalaṃ vā anumodanaṃ vā bhāsathāti yāciyamānenāpi kiñci na bhāsitabbaṃ, kevalaṃ	2682	
PA_atk-vin01_a:2682_8	“kiṃ kāraṇā āgatosī”ti pucchiyamānena “jānāsi, āvuso”ti vattabbo. Pucchiyamānoti	2682	
PA_atk-vin01_a:2682_9	idañhi karaṇatthe paccattavacanaṃ. Atha vā pucchaṃ kurumāno pucchiyamānoti evampettha	2682	
PA_atk-vin01_a:2682_10	attho daṭṭhabbo. Yo hi pucchaṃ karoti, so ettakaṃ vattabboti ṭhānaṃ bhañjatīti āgatakāraṇaṃ bhañjati.	26821	
PA_atk-vin01_a:2683_0	Idāni yā tisso codanā, cha ca ṭhānāni vuttāni. Tattha vuḍḍhiñca hāniñca dassento	2683	
PA_atk-vin01_a:2683_1	“catukkhattuṃ codetvā”tiādimāha. Yasmā ca ettha ekacodanāvuḍḍhiyā dvinnaṃ ṭhānānaṃ	2683	
PA_atk-vin01_a:2683_2	hāni vuttā, tasmā “ekā codanā diguṇaṃ ṭhāna”nti lakkhaṇaṃ dassitaṃ hoti. Iti iminā	2683	
PA_atk-vin01_a:2683_3	lakkhaṇena tikkhattuṃ codetvā chakkhattuṃ ṭhātabbaṃ, dvikkhattuṃ codetvā aṭṭhakkhattuṃ	2683	
PA_atk-vin01_a:2683_4	ṭhātabbaṃ, sakiṃ codetvā dasakkhattuṃ ṭhātabbanti. Yathā ca “chakkhattuṃ codetvā	2683	
PA_atk-vin01_a:2683_5	na ṭhātabba”nti vuttaṃ, evaṃ “dvādasakkhattuṃ ṭhatvā na codetabba”ntipi vuttameva	2683	
PA_atk-vin01_a:2683_6	hoti. Tasmā sace codetiyeva na tiṭṭhati, cha codanā labbhanti. Sace tiṭṭhatiyeva	2683	
PA_atk-vin01_a:2683_7	na codeti, dvādasa ṭhānāni labbhanti. Sace codetipi tiṭṭhatipi, ekāya codanāya dve	2683	
PA_atk-vin01_a:2683_8	ṭhānāni hāpetabbāni. Tattha yo ekadivasameva punappunaṃ gantvā chakkhattuṃ codeti,	2683	
PA_atk-vin01_a:2683_9	sakiṃyeva vā gantvā “attho me, āvuso, cīvarenā”ti chakkhattuṃ vadati. Tathā ekadivasameva	2683	
PA_atk-vin01_a:2683_10	punappunaṃ gantvā dvādasakkhattuṃ tiṭṭhati, sakiṃyeva vā gantvā tatra tatra ṭhāne	26831	
PA_atk-vin01_a:2683_11	tiṭṭhati, sopi sabbacodanāyo sabbaṭṭhānāni ca bhañjati. Ko pana vādo nānādivasesu	26831	
PA_atk-vin01_a:2683_12	evaṃ karontassāti evamettha vinicchayo veditabbo.	26831	
PA_atk-vin01_a:2684_0	Yatassa cīvaracetāpannaṃ ābhatanti yato rājato vā rājabhoggato vā assa bhikkhuno	2684	
PA_atk-vin01_a:2684_1	cīvaracetāpannaṃ ānītaṃ. Yatvassātipi pāṭho. Ayamevattho. “Yatthassā”tipi paṭhanti,	2684	
PA_atk-vin01_a:2684_2	yasmiṃ ṭhāne assa cīvaracetāpannaṃ pesitanti ca atthaṃ kathenti, byañjanaṃ pana na	2684	
PA_atk-vin01_a:2684_3	sameti. Tatthāti tassa rañño vā rājabhoggassa vā santike; samīpatthe hi idaṃ bhummavacanaṃ.	2684	
PA_atk-vin01_a:2684_4	Na taṃ tassa bhikkhuno kiñci atthaṃ anubhotīti taṃ cīvaracetāpannaṃ tassa bhikkhuno	2684	
PA_atk-vin01_a:2684_5	kiñci appamattakampi kammaṃ na nipphādeti. Yuñjantāyasmanto sakanti āyasmanto attano	2684	
PA_atk-vin01_a:2684_6	santakaṃ dhanaṃ pāpuṇantu. Mā vo sakaṃ vinassāti tumhākaṃ santakaṃ mā vinassatu.	2684	
PA_atk-vin01_a:2684_7	Yo pana neva sāmaṃ gacchati, na dūtaṃ pāheti, vattabhede dukkaṭaṃ āpajjati.	2684	
PA_atk-vin01_a:2685_0	Kiṃ pana sabbakappiyakārakesu evaṃ paṭipajjitabbanti? Na paṭipajjitabbaṃ. Ayañhi	2685	
PA_atk-vin01_a:2685_1	kappiyakārako nāma saṅkhepato duvidho niddiṭṭho ca aniddiṭṭho ca. Tattha niddiṭṭho	2685	
PA_atk-vin01_a:2685_2	duvidho – bhikkhunā niddiṭṭho, dūtena niddiṭṭhoti. Aniddiṭṭhopi duvidho – mukhavevaṭika	2685	
PA_atk-vin01_a:2685_3	kappiyakārako, parammukhakappiyakārakoti. Tesu bhikkhunā niddiṭṭho sammukhāsammukhavasena	2685	
PA_atk-vin01_a:2685_4	catubbidho hoti. Tathā dūtena niddiṭṭhopi.	2685	
PA_atk-vin01_a:2686_0	Kathaṃ? Idhekacco bhikkhussa cīvaratthāya dūtena akappiyavatthuṃ pahiṇati, dūto taṃ	2686	
PA_atk-vin01_a:2686_1	bhikkhuṃ upasaṅkamitvā “idaṃ, bhante, itthannāmena tumhākaṃ cīvaratthāya pahitaṃ,	2686	
PA_atk-vin01_a:2686_2	gaṇhatha na”nti vadati, bhikkhu “nayidaṃ kappatī”ti paṭikkhipati, dūto “atthi pana	2686	
PA_atk-vin01_a:2686_3	te, bhante, veyyāvaccakaro”ti pucchati, puññatthikehi ca upāsakehi “bhikkhūnaṃ veyyāvaccaṃ	2686	
PA_atk-vin01_a:2686_4	karothā”ti āṇattā vā, bhikkhūnaṃ vā sandiṭṭhā sambhattā keci veyyāvaccakarā honti,	2686	
PA_atk-vin01_a:2686_5	tesaṃ aññataro tasmiṃ khaṇe bhikkhussa santike nisinno hoti, bhikkhu taṃ niddisati	2686	
PA_atk-vin01_a:2686_6	“ayaṃ bhikkhūnaṃ veyyāvaccakaro”ti. Dūto tassa hatthe akappiyavatthuṃ datvā “therassa	2686	
PA_atk-vin01_a:2686_7	cīvaraṃ kiṇitvā dehī”ti gacchati, ayaṃ bhikkhunā sammukhāniddiṭṭho.	2686	
PA_atk-vin01_a:2687_0	No ce bhikkhussa santike nisinno hoti, apica kho bhikkhu niddisati – “asukasmiṃ nāma	2687	
PA_atk-vin01_a:2687_1	gāme itthannāmo bhikkhūnaṃ veyyāvaccakaro”ti, so gantvā tassa hatthe akappiyavatthuṃ	2687	
PA_atk-vin01_a:2687_2	datvā “therassa cīvaraṃ kiṇitvā dadeyyāsī”ti āgantvā bhikkhussa ārocetvā gacchati,	2687	
PA_atk-vin01_a:2687_3	ayameko bhikkhunā asammukhāniddiṭṭho.	2687	
PA_atk-vin01_a:2688_0	Na heva kho so dūto attanā āgantvā āroceti, apica kho aññaṃ pahiṇati “dinnaṃ mayā,	2688	
PA_atk-vin01_a:2688_1	bhante, tassa hatthe cīvaracetāpannaṃ, cīvaraṃ gaṇheyyāthā”ti, ayaṃ dutiyo bhikkhunā asammukhāniddiṭṭho.	2688	
PA_atk-vin01_a:2689_0	Na heva kho aññaṃ pahiṇati, apica kho gacchantova bhikkhuṃ vadati “ahaṃ tassa hatthe	2689	
PA_atk-vin01_a:2689_1	cīvaracetāpannaṃ dassāmi, tumhe cīvaraṃ gaṇheyyāthā”ti, ayaṃ tatiyo bhikkhunā asammukhāniddiṭṭhoti	2689	
PA_atk-vin01_a:2689_2	evaṃ eko sammukhāniddiṭṭho tayo asammukhāniddiṭṭhāti ime cattāro bhikkhunā niddiṭṭhaveyyāvaccakarā	2689	
PA_atk-vin01_a:2689_3	nāma. Etesu imasmiṃ rājasikkhāpade vuttanayeneva paṭipajjitabbaṃ.	2689	
PA_atk-vin01_a:2690_0	Aparo bhikkhu purimanayeneva dūtena pucchito natthitāya vā, avicāretukāmatāya vā	2690	
PA_atk-vin01_a:2690_1	“natthamhākaṃ kappiyakārako”ti vadati, tasmiñca khaṇe koci manusso āgacchati, dūto	2690	
PA_atk-vin01_a:2690_2	tassa hatthe akappiyavatthuṃ datvā “imassa hatthato cīvaraṃ gaṇheyyāthā”ti vatvā	2690	
PA_atk-vin01_a:2690_3	gacchati, ayaṃ dūtena sammukhāniddiṭṭho.	2690	
PA_atk-vin01_a:2691_0	Aparo dūto gāmaṃ pavisitvā attanā abhirucitassa kassaci hatthe akappiyavatthuṃ datvā	2691	
PA_atk-vin01_a:2691_1	purimanayeneva āgantvā āroceti, aññaṃ vā pahiṇati, “ahaṃ asukassa nāma hatthe cīvaracetāpannaṃ	2691	
PA_atk-vin01_a:2691_2	dassāmi, tumhe cīvaraṃ gaṇheyyāthā”ti vatvā vā gacchati, ayaṃ tatiyo dūtena asammukhāniddiṭṭhoti	2691	
PA_atk-vin01_a:2691_3	evaṃ eko sammukhāniddiṭṭho, tayo asammukhāniddiṭṭhāti ime cattāro dūtena niddiṭṭhaveyyāvaccakarā	2691	
PA_atk-vin01_a:2691_4	nāma. Etesu meṇḍakasikkhāpade vuttanayena paṭipajjitabbaṃ. Vuttañhetaṃ – “santi,	2691	
PA_atk-vin01_a:2691_5	bhikkhave, manussā saddhā pasannā, te kappiyakārakānaṃ hatthe hiraññaṃ upanikkhipanti	2691	
PA_atk-vin01_a:2691_6	– ‘iminā ayyassa yaṃ kappiyaṃ taṃ dethā’ti. Anujānāmi, bhikkhave, yaṃ tato kappiyaṃ	2691	
PA_atk-vin01_a:2691_7	taṃ sādituṃ, na tvevāhaṃ, bhikkhave, kenaci pariyāyena jātarūparajataṃ sāditabbaṃ	2691	
PA_atk-vin01_a:2691_8	pariyesitabbanti vadāmī”ti. Ettha ca codanāya pamāṇaṃ natthi, mūlaṃ asādiyantena	2691	
PA_atk-vin01_a:2691_9	sahassakkhattumpi codanāya vā ṭhānena vā kappiyabhaṇḍaṃ sādituṃ vaṭṭati. No ce deti,	2691	
PA_atk-vin01_a:2691_10	aññaṃ kappiyakārakaṃ ṭhapetvāpi āharāpetabbaṃ. Sace icchati mūlasāmikānampi kathetabbaṃ;	26911	
PA_atk-vin01_a:2691_11	no ce icchati na kathetabbaṃ.	26911	
PA_atk-vin01_a:2692_0	Aparo bhikkhu purimanayeneva dūtena pucchito “natthamhākaṃ kappiyakārako”ti vadati,	2692	
PA_atk-vin01_a:2692_1	tadañño samīpe ṭhito sutvā “āhara bho ahaṃ ayyassa cīvaraṃ cetāpetvā dassāmī”ti vadati.	2692	
PA_atk-vin01_a:2692_2	Dūto “handa bho dadeyyāsī”ti tassa hatthe datvā bhikkhussa anārocetvāva gacchati,	2692	
PA_atk-vin01_a:2692_3	ayaṃ mukhavevaṭikakappiyakārako. Aparo bhikkhuno upaṭṭhākassa vā aññassa vā hatthe	2692	
PA_atk-vin01_a:2692_4	akappiyavatthuṃ datvā “therassa cīvaraṃ dadeyyāsī”ti ettova pakkamati, ayaṃ parammukhakappiyakārakoti	2692	
PA_atk-vin01_a:2692_5	ime dve aniddiṭṭhakappiyakārakā nāma. Etesu aññātakaappavāritesu viya paṭipajjitabbaṃ.	2692	
PA_atk-vin01_a:2692_6	Sace sayameva cīvaraṃ ānetvā dadanti, gahetabbaṃ. No ce, kiñci na vattabbā. Desanāmattameva	2692	
PA_atk-vin01_a:2692_7	cetaṃ “dūtena cīvaracetāpannaṃ pahiṇeyyā”ti sayaṃ āharitvāpi piṇḍapātādīnaṃ atthāya	2692	
PA_atk-vin01_a:2692_8	dadantesupi eseva nayo. Na kevalañca attanoyeva atthāya sampaṭicchituṃ na vaṭṭati,	2692	
PA_atk-vin01_a:2692_9	sacepi koci jātarūparajataṃ ānetvā “idaṃ saṅghassa dammi, ārāmaṃ vā karotha cetiyaṃ	2692	
PA_atk-vin01_a:2692_10	vā bhojanasālādīnaṃ vā aññatara”nti vadati, idampi sampaṭicchituṃ na vaṭṭati. Yassa	26921	
PA_atk-vin01_a:2692_11	kassaci hi aññassatthāya sampaṭicchantassa dukkaṭaṃ hotīti mahāpaccariyaṃ vuttaṃ.	26921	
PA_atk-vin01_a:2693_0	Sace pana “nayidaṃ bhikkhūnaṃ sampaṭicchituṃ vaṭṭatī”ti paṭikkhitte “vaḍḍhakīnaṃ	2693	
PA_atk-vin01_a:2693_1	vā kammakarānaṃ vā hatthe bhavissati, kevalaṃ tumhe sukatadukkaṭaṃ jānāthā”ti vatvā	2693	
PA_atk-vin01_a:2693_2	tesaṃ hatthe datvā pakkamati, vaṭṭati. Athāpi “mama manussānaṃ hatthe bhavissati	2693	
PA_atk-vin01_a:2693_3	mayhameva vā hatthe bhavissati, kevalaṃ tumhe yaṃ yassa dātabbaṃ, tadatthāya peseyyāthā”ti	2693	
PA_atk-vin01_a:2693_4	vadati, evampi vaṭṭati.	2693	
PA_atk-vin01_a:2694_0	Sace pana saṅghaṃ vā gaṇaṃ vā puggalaṃ vā anāmasitvā “idaṃ hiraññasuvaṇṇaṃ cetiyassa	2694	
PA_atk-vin01_a:2694_1	dema, vihārassa dema, navakammassa demā”ti vadanti, paṭikkhipituṃ na vaṭṭati. “Ime	2694	
PA_atk-vin01_a:2694_2	idaṃ bhaṇantī”ti kappiyakārakānaṃ ācikkhitabbaṃ. “Cetiyādīnaṃ atthāya tumhe gahetvā	2694	
PA_atk-vin01_a:2694_3	ṭhapethā”ti vuttena pana “amhākaṃ gahetuṃ na vaṭṭatī”ti paṭikkhipitabbaṃ.	2694	
PA_atk-vin01_a:2695_0	Sace pana koci bahuṃ hiraññasuvaṇṇaṃ ānetvā “idaṃ saṅghassa dammi, cattāro paccaye	2695	
PA_atk-vin01_a:2695_1	paribhuñjathā”ti vadati, taṃ ce saṅgho sampaṭicchati, paṭiggahaṇepi paribhogepi āpatti.	2695	
PA_atk-vin01_a:2695_2	Tatra ce eko bhikkhu “nayidaṃ kappatī”ti paṭikkhipati, upāsako ca “yadi na kappati,	2695	
PA_atk-vin01_a:2695_3	mayhameva bhavissatī”ti gacchati. So bhikkhu “tayā saṅghassa lābhantarāyo kato”ti	2695	
PA_atk-vin01_a:2695_4	na kenaci kiñci vattabbo. Yo hi taṃ codeti, sveva sāpattiko hoti, tena pana ekena	2695	
PA_atk-vin01_a:2695_5	bahū anāpattikā katā. Sace pana bhikkhūhi “na vaṭṭatī”ti paṭikkhitte “kappiyakārakānaṃ	2695	
PA_atk-vin01_a:2695_6	vā hatthe bhavissati, mama purisānaṃ vā mayhaṃ vā hatthe bhavissati, kevalaṃ tumhe	2695	
PA_atk-vin01_a:2695_7	paccaye paribhuñjathā”ti vadati, vaṭṭati.	2695	
PA_atk-vin01_a:2696_0	Catupaccayatthāya ca dinnaṃ yena yena paccayena attho hoti, tadatthaṃ upanetabbaṃ,	2696	
PA_atk-vin01_a:2696_1	cīvaratthāya dinnaṃ cīvareyeva upanetabbaṃ. Sace cīvarena tādiso attho natthi, piṇḍapātādīhi	2696	
PA_atk-vin01_a:2696_2	saṅgho kilamati, saṅghasuṭṭhutāya apaloketvā tadatthāyapi upanetabbaṃ. Esa nayo piṇḍapātagilānapaccayatthāya	2696	
PA_atk-vin01_a:2696_3	dinnepi, senāsanatthāya dinnaṃ pana senāsanassa garubhaṇḍattā senāsaneyeva upanetabbaṃ.	2696	
PA_atk-vin01_a:2696_4	Sace pana bhikkhūsu senāsanaṃ chaḍḍetvā gatesu senāsanaṃ vinassati, īdise kāle senāsanaṃ	2696	
PA_atk-vin01_a:2696_5	vissajjetvāpi bhikkhūnaṃ paribhogo anuññāto, tasmā senāsanajagganatthaṃ mūlacchejjaṃ	2696	
PA_atk-vin01_a:2696_6	akatvā yāpanamattaṃ paribhuñjitabbaṃ.	2696	
PA_atk-vin01_a:2697_0	Na kevalañca hiraññasuvaṇṇameva, aññampi khettavatthādi akappiyaṃ na sampaṭicchitabbaṃ.	2697	
PA_atk-vin01_a:2697_1	Sace hi koci “mayhaṃ tisassasampādanakaṃ mahātaḷākaṃ atthi, taṃ saṅghassa dammī”ti	2697	
PA_atk-vin01_a:2697_2	vadati, taṃ ce saṅgho sampaṭicchati, paṭiggahaṇepi paribhogepi āpattiyeva. Yo pana	2697	
PA_atk-vin01_a:2697_3	taṃ paṭikkhipati, so purimanayeneva na kenaci kiñci vattabbo. Yo hi taṃ codeti, sveva	2697	
PA_atk-vin01_a:2697_4	sāpattiko hoti, tena pana ekena bahū anāpattikā katā.	2697	
PA_atk-vin01_a:2698_0	Yo pana “tādisaṃyeva taḷākaṃ dammī”ti vatvā bhikkhūhi “na vaṭṭatī”ti paṭikkhitto	2698	
PA_atk-vin01_a:2698_1	vadati “asukañca asukañca saṅghassa taḷākaṃ atthi, taṃ kathaṃ vaṭṭatī”ti. So vattabbo	2698	
PA_atk-vin01_a:2698_2	– “kappiyaṃ katvā dinnaṃ bhavissatī”ti. Kathaṃ dinnaṃ kappiyaṃ hotīti? “Cattāro paccaye	2698	
PA_atk-vin01_a:2698_3	paribhuñjathā”ti vatvā dinnanti. So sace “sādhu, bhante, cattāro paccaye saṅgho paribhuñjatū”ti	2698	
PA_atk-vin01_a:2698_4	deti, vaṭṭati. Athāpi “taḷākaṃ gaṇhathā”ti vatvā “na vaṭṭatī”ti paṭikkhitto “kappiyakārako	2698	
PA_atk-vin01_a:2698_5	atthī”ti pucchitvā “natthī”ti vutte “idaṃ asuko nāma vicāressati, asukassa vā hatthe,	2698	
PA_atk-vin01_a:2698_6	mayhaṃ vā hatthe bhavissati, saṅgho kappiyabhaṇḍaṃ paribhuñjatū”ti vadati, vaṭṭati.	2698	
PA_atk-vin01_a:2698_7	Sacepi “na vaṭṭatī”ti paṭikkhitto “udakaṃ paribhuñjissati, bhaṇḍakaṃ dhovissati,	2698	
PA_atk-vin01_a:2698_8	migapakkhino pivissantī”ti vadati, evampi vaṭṭati. Athāpi “na vaṭṭatī”ti paṭikkhitto	2698	
PA_atk-vin01_a:2698_9	vadati “kappiyasīsena gaṇhathā”ti. “Sādhu, upāsaka, saṅgho pānīyaṃ pivissati, bhaṇḍakaṃ	2698	
PA_atk-vin01_a:2698_10	dhovissati, migapakkhino pivissantī”ti vatvā paribhuñjituṃ vaṭṭati.	26981	
PA_atk-vin01_a:2699_0	Athāpi “mama taḷākaṃ vā pokkharaṇiṃ vā saṅghassa dammī”ti “vutte, sādhu, upāsaka,	2699	
PA_atk-vin01_a:2699_1	saṅgho pānīyaṃ pivissatī”tiādīni vatvā paribhuñjituṃ vaṭṭatiyeva. Yadi pana bhikkhūhi	2699	
PA_atk-vin01_a:2699_2	hatthakammaṃ yācitvā sahatthena ca kappiyapathaviṃ khanitvā udakaparibhogatthāya	2699	
PA_atk-vin01_a:2699_3	taḷākaṃ kāritaṃ hoti, taṃ ce nissāya sassaṃ nipphādetvā manussā vihāre kappiyabhaṇḍaṃ	2699	
PA_atk-vin01_a:2699_4	denti, vaṭṭati. Atha manussā eva saṅghassa upakāratthāya saṅghikabhūmiṃ khanitvā	2699	
PA_atk-vin01_a:2699_5	taṃ nissāya nipphannasassato kappiyabhaṇḍaṃ denti, evampi vaṭṭati. “Amhākaṃ ekaṃ	2699	
PA_atk-vin01_a:2699_6	kappiyakārakaṃ ṭhapethā”ti vutte ca ṭhapetumpi labbhati. Atha pana te manussā rājabalinā	2699	
PA_atk-vin01_a:2699_7	upaddutā pakkamanti, aññe paṭipajjanti, na ca bhikkhūnaṃ kiñci denti, udakaṃ vāretuṃ	2699	
PA_atk-vin01_a:2699_8	labbhati. Tañca kho kasikammakāleyeva, na sassakāle. Sace te vadanti “nanu, bhante,	2699	
PA_atk-vin01_a:2699_9	pubbepi manussā imaṃ nissāya sassaṃ akaṃsū”ti. Tato vattabbā – “te saṅghassa imañca	2699	
PA_atk-vin01_a:2699_10	imañca upakāraṃ akaṃsu, idañcidañca kappiyabhaṇḍaṃ adaṃsū”ti. Sace vadanti – “mayampi	26991	
PA_atk-vin01_a:2699_11	dassāmā”ti, evampi vaṭṭati.	26991	
PA_atk-vin01_a:2700_0	Sace pana koci abyatto akappiyavohārena taḷākaṃ paṭiggaṇhāti vā kāreti vā, taṃ bhikkhūhi	2700	
PA_atk-vin01_a:2700_1	na paribhuñjitabbaṃ, taṃ nissāya laddhaṃ kappiyabhaṇḍampi akappiyameva. Sace bhikkhūhi	2700	
PA_atk-vin01_a:2700_2	pariccattabhāvaṃ ñatvā sāmiko vā tassa puttadhītaro vā añño vā koci vaṃse uppanno	2700	
PA_atk-vin01_a:2700_3	puna kappiyavohārena deti, vaṭṭati. Pacchinne kulavaṃse yo tassa janapadassa sāmiko,	2700	
PA_atk-vin01_a:2700_4	so acchinditvā puna deti, cittalapabbate bhikkhunā nīhaṭaudakavāhakaṃ aḷanāgarājamahesī	2700	
PA_atk-vin01_a:2700_5	viya, evampi vaṭṭati.	2700	
PA_atk-vin01_a:2701_0	Kappiyavohārepi udakavasena paṭiggahitataḷāke suddhacittānaṃ mattikuddharaṇapāḷibandhanādīni	2701	
PA_atk-vin01_a:2701_1	ca kātuṃ vaṭṭati. Taṃ nissāya pana sassaṃ karonte disvā kappiyakārakaṃ ṭhapetuṃ na	2701	
PA_atk-vin01_a:2701_2	vaṭṭati. Yadi te sayameva kappiyabhaṇḍaṃ denti, gahetabbaṃ. No ce denti, na codetabbaṃ,	2701	
PA_atk-vin01_a:2701_3	na sāretabbaṃ. Paccayavasena paṭiggahitataḷāke kappiyakārakaṃ ṭhapetuṃ vaṭṭati. Mattikuddharaṇapāḷibandhanādīni	2701	
PA_atk-vin01_a:2701_4	pana kātuṃ na vaṭṭati. Sace kappiyakārakā sayameva karonti, vaṭṭati. Abyattena pana	2701	
PA_atk-vin01_a:2701_5	lajjibhikkhunā kārāpitesu kiñcāpi paṭiggahaṇe kappiyaṃ, bhikkhussa payogapaccayā	2701	
PA_atk-vin01_a:2701_6	uppannena missakattā visagatapiṇḍapāto viya akappiyamaṃsarasamissakabhojanaṃ viya	2701	
PA_atk-vin01_a:2701_7	ca dubbinibbhogaṃ hoti, sabbesaṃ akappiyameva.	2701	
PA_atk-vin01_a:2702_0	Sace pana “udakassa okāso atthi, taḷākassa pāḷi thirā, yathā bahuṃ udakaṃ gaṇhāti,	2702	
PA_atk-vin01_a:2702_1	evaṃ karohi, tīrasamīpe udakaṃ karohī”ti evaṃ udakameva vicāreti, vaṭṭati. Uddhane	2702	
PA_atk-vin01_a:2702_2	aggiṃ na pātenti, “udakakammaṃ labbhatu upāsakā”ti vattuṃ vaṭṭati. “Sassaṃ katvā	2702	
PA_atk-vin01_a:2702_3	āharathā”ti vattuṃ pana na vaṭṭati. Sace pana taḷāke atibahuṃ udakaṃ disvā passato	2702	
PA_atk-vin01_a:2702_4	vā piṭṭhito vā mātikaṃ nīharāpeti, vanaṃ chindāpetvā kedāre kārāpeti, porāṇakedāresu	2702	
PA_atk-vin01_a:2702_5	vā pakatibhāgaṃ aggahetvā atirekaṃ gaṇhāti, navasasse vā akālasasse vā aparicchinnabhāge	2702	
PA_atk-vin01_a:2702_6	“ettake kahāpaṇe dethā”ti kahāpaṇe uṭṭhāpeti, sabbesaṃ akappiyaṃ.	2702	
PA_atk-vin01_a:2703_0	Yo pana “kassatha vapathā”ti avatvā “ettakāya bhūmiyā, ettako nāma bhāgo”ti evaṃ	2703	
PA_atk-vin01_a:2703_1	bhūmiṃ vā patiṭṭhapeti, “ettake bhūmibhāge amhehi sassaṃ kataṃ, ettakaṃ nāma bhāgaṃ	2703	
PA_atk-vin01_a:2703_2	gaṇhathā”ti vadantesu kassakesu bhūmippamāṇaggahaṇatthaṃ rajjuyā vā daṇḍena vā mināti,	2703	
PA_atk-vin01_a:2703_3	khale vā ṭhatvā rakkhati, khalato vā nīharāpeti, koṭṭhāgāre vā paṭisāmeti, tasseva taṃ akappiyaṃ.	2703	
PA_atk-vin01_a:2704_0	Sace kassakā kahāpaṇe āharitvā “ime saṅghassa āhaṭā”ti vadanti, aññataro ca bhikkhu	2704	
PA_atk-vin01_a:2704_1	“na saṅgho kahāpaṇe khādatī”ti saññāya “ettakehi kahāpaṇehi sāṭake āhara, ettakehi	2704	
PA_atk-vin01_a:2704_2	yāguādīni sampādehī”ti vadati. Yaṃ te āharanti, sabbesaṃ akappiyaṃ. Kasmā? Kahāpaṇānaṃ vicāritattā.	2704	
PA_atk-vin01_a:2705_0	Sace dhaññaṃ āharitvā idaṃ saṅghassa āhaṭanti vadanti, aññataro ca bhikkhu purimanayeneva	2705	
PA_atk-vin01_a:2705_1	“ettakehi vīhīhi idañcidañca āharathā”ti vadati. Yaṃ te āharanti, tasseva akappiyaṃ.	2705	
PA_atk-vin01_a:2705_2	Kasmā? Dhaññassa vicāritattā.	2705	
PA_atk-vin01_a:2706_0	Sace taṇḍulaṃ vā aparaṇṇaṃ vā āharitvā “idaṃ saṅghassa āhaṭa”nti vadanti, aññataro	2706	
PA_atk-vin01_a:2706_1	ca bhikkhu purimanayeneva “ettakehi taṇḍulehi idañcidañca āharathā”ti vadati. Yaṃ	2706	
PA_atk-vin01_a:2706_2	te āharanti, sabbesaṃ kappiyaṃ. Kasmā? Kappiyānaṃ taṇḍulādīnaṃ vicāritattā. Kayavikkayepi	2706	
PA_atk-vin01_a:2706_3	anāpatti, kappiyakārakassa ācikkhitattā.	2706	
PA_atk-vin01_a:2707_0	Pubbe pana cittalapabbate eko bhikkhu catusāladvāre “aho vata sve saṅghassa ettakappamāṇe	2707	
PA_atk-vin01_a:2707_1	pūve paceyyu”nti ārāmikānaṃ saññājananatthaṃ bhūmiyaṃ maṇḍalaṃ akāsi, taṃ disvā cheko	2707	
PA_atk-vin01_a:2707_2	ārāmiko tatheva katvā dutiyadivase bheriyā ākoṭitāya sannipatite saṅghe pūvaṃ gahetvā	2707	
PA_atk-vin01_a:2707_3	saṅghattheraṃ āha – “bhante, amhehi ito pubbe neva pitūnaṃ na pitāmahānaṃ evarūpaṃ	2707	
PA_atk-vin01_a:2707_4	sutapubbaṃ, ekena ayyena catussāladvāre pūvatthāya saññā katā, ito dāni pabhuti ayyā	2707	
PA_atk-vin01_a:2707_5	attano attano cittānurūpaṃ vadantu, amhākampi phāsuvihāro bhavissatī”ti. Mahāthero	2707	
PA_atk-vin01_a:2707_6	tatova nivatti, ekabhikkhunāpi pūvo na gahito. Evaṃ pubbe tatruppādampi na paribhuñjiṃsu. Tasmā –	2707	
PA_atk-vin01_a:2708	Sallekhaṃ accajantena, appamattena bhikkhunā;	270	
PA_atk-vin01_a:2709	Kappiyepi na kātabbā, āmisatthāya lolatāti.	270	
PA_atk-vin01_a:2710	Yo cāyaṃ taḷāke vutto, pokkharaṇī-udakavāhakamātikādīsupi eseva nayo.	271	
PA_atk-vin01_a:2711_0	Pubbaṇṇāparaṇṇaucchuphalāphalādīnaṃ viruhanaṭṭhānaṃ yaṃ kiñci khettaṃ vā vatthuṃ	2711	
PA_atk-vin01_a:2711_1	vā dammīti vuttepi “na vaṭṭatī”ti paṭikkhipitvā taḷāke vuttanayeneva yadā kappiyavohārena	2711	
PA_atk-vin01_a:2711_2	“catupaccayaparibhogatthāya dammī”ti vadati, tadā sampaṭicchitabbaṃ, “vanaṃ dammi,	2711	
PA_atk-vin01_a:2711_3	araññaṃ dammī”ti vutte pana vaṭṭati. Sace manussā bhikkhūhi anāṇattāyeva tattha rukkhe	2711	
PA_atk-vin01_a:2711_4	chinditvā aparaṇṇādīni sampādetvā bhikkhūnaṃ bhāgaṃ denti, vaṭṭati; adentā na codetabbā.	2711	
PA_atk-vin01_a:2711_5	Sace kenacideva antarāyena tesu pakkantesu aññe karonti, na ca bhikkhūnaṃ kiñci denti,	2711	
PA_atk-vin01_a:2711_6	te vāretabbā. Sace vadanti – “nanu, bhante, pubbepi manussā idha sassāni akaṃsū”ti,	2711	
PA_atk-vin01_a:2711_7	tato te vattabbā – “te saṅghassa idañcidañca kappiyabhaṇḍaṃ adaṃsū”ti. Sace vadanti	2711	
PA_atk-vin01_a:2711_8	– “mayampi dassāmā”ti evaṃ vaṭṭati.	2711	
PA_atk-vin01_a:2712_0	Kañci sassuṭṭhānakaṃ bhūmippadesaṃ sandhāya “sīmaṃ demā”ti vadanti, vaṭṭati. Sīmā	2712	
PA_atk-vin01_a:2712_1	paricchedanatthaṃ pana thambhā vā pāsāṇā vā sayaṃ na ṭhapetabbā. Kasmā? Bhūmi nāma	2712	
PA_atk-vin01_a:2712_2	anagghā appakenāpi pārājiko bhaveyya, ārāmikānaṃ pana vattabbaṃ – “iminā ṭhānena	2712	
PA_atk-vin01_a:2712_3	amhākaṃ sīmā gatā”ti. Sacepi hi te adhikaṃ gaṇhanti, pariyāyena kathitattā anāpatti.	2712	
PA_atk-vin01_a:2712_4	Yadi pana rājarājamahāmattādayo sayameva thambhe ṭhapāpetvā “cattāro paccaye paribhuñjathā”ti denti, vaṭṭatiyeva.	2712	
PA_atk-vin01_a:2713_0	Sace koci antosīmāya taḷākaṃ khanati, vihāramajjhena vā mātikaṃ neti, cetiyaṅgaṇabodhiyaṅgaṇādīni	2713	
PA_atk-vin01_a:2713_1	dussanti, vāretabbo. Sace saṅgho kiñci labhitvā āmisagarukatāya na vāreti, eko bhikkhu	2713	
PA_atk-vin01_a:2713_2	vāreti, sova bhikkhu issaro. Sace eko bhikkhu na vāreti, “netha tumhe”ti tesaṃyeva	2713	
PA_atk-vin01_a:2713_3	pakkho hoti, saṅgho vāreti, saṅghova issaro. Saṅghikesu hi kammesu yo dhammakammaṃ	2713	
PA_atk-vin01_a:2713_4	karoti, sova issaro. Sace vāriyamānopi karoti, heṭṭhā gahitaṃ paṃsuṃ heṭṭhā pakkhipitvā,	2713	
PA_atk-vin01_a:2713_5	upari gahitaṃ paṃsuṃ upari pakkhipitvā pūretabbā.	2713	
PA_atk-vin01_a:2714_0	Sace koci yathājātameva ucchuṃ vā aparaṇṇaṃ vā alābukumbhaṇḍādikaṃ vā valliphalaṃ	2714	
PA_atk-vin01_a:2714_1	dātukāmo “etaṃ sabbaṃ ucchukhettaṃ aparaṇṇavatthuṃ valliphalāvāṭaṃ dammī”ti vadati,	2714	
PA_atk-vin01_a:2714_2	saha vatthunā parāmaṭṭhattā “na vaṭṭatī”ti mahāsumatthero āha. Mahāpadumatthero pana	2714	
PA_atk-vin01_a:2714_3	“abhilāpamattametaṃ sāmikānaṃyeva hi so bhūmibhāgo tasmā vaṭṭatī”ti āha.	2714	
PA_atk-vin01_a:2715_0	“Dāsaṃ dammī”ti vadati, na vaṭṭati. “Ārāmikaṃ dammi, veyyāvaccakaraṃ dammi, kappiyakārakaṃ	2715	
PA_atk-vin01_a:2715_1	dammī”ti vutte vaṭṭati. Sace so ārāmiko purebhattampi pacchābhattampi saṅghasseva	2715	
PA_atk-vin01_a:2715_2	kammaṃ karoti, sāmaṇerassa viya sabbaṃ bhesajjapaṭijagganampi tassa kātabbaṃ. Sace	2715	
PA_atk-vin01_a:2715_3	purebhattameva saṅghassa kammaṃ karoti, pacchābhattaṃ attano kammaṃ karoti, sāyaṃ	2715	
PA_atk-vin01_a:2715_4	nivāpo na dātabbo. Yepi pañcadivasavārena vā pakkhavārena vā saṅghassa kammaṃ katvā	2715	
PA_atk-vin01_a:2715_5	sesakāle attano kammaṃ karonti, tesampi karaṇakāleyeva bhattañca nivāpo ca dātabbo.	2715	
PA_atk-vin01_a:2715_6	Sace saṅghassa kammaṃ natthi, attanoyeva kammaṃ katvā jīvanti, te ce hatthakammamūlaṃ	2715	
PA_atk-vin01_a:2715_7	ānetvā denti, gahetabbaṃ. No ce denti, na kiñci vattabbā. Yaṃ kiñci rajakadāsampi	2715	
PA_atk-vin01_a:2715_8	pesakāradāsampi ārāmikanāmena sampaṭicchituṃ vaṭṭati.	2715	
PA_atk-vin01_a:2716_0	Sace “gāvo demā”ti vadanti, “na vaṭṭatī”ti paṭikkhipitabbā. Imā gāvo kutoti paṇḍitehi	2716	
PA_atk-vin01_a:2716_1	pañca gorasaparibhogatthāya dinnāti, “mayampi pañcagorasaparibhogatthāya demā”ti	2716	
PA_atk-vin01_a:2716_2	vutte vaṭṭati. Ajikādīsupi eseva nayo. “Hatthiṃ dema, assaṃ mahisaṃ kukkuṭaṃ sūkaraṃ	2716	
PA_atk-vin01_a:2716_3	demā”ti vadanti, sampaṭicchituṃ na vaṭṭati. Sace keci manussā “appossukkā, bhante,	2716	
PA_atk-vin01_a:2716_4	tumhe hotha, mayaṃ ime gahetvā tumhākaṃ kappiyabhaṇḍaṃ dassāmā”ti gaṇhanti, vaṭṭati.	2716	
PA_atk-vin01_a:2716_5	“Kukkuṭasūkarā sukhaṃ jīvantū”ti araññe vissajjetuṃ vaṭṭati. “Imaṃ taḷākaṃ, imaṃ	2716	
PA_atk-vin01_a:2716_6	khettaṃ, imaṃ vatthuṃ, vihārassa demā”ti vutte paṭikkhipituṃ na labbhatīti. Sesamettha uttānatthameva.	2716	
PA_atk-vin01_a:2717	Samuṭṭhānādīsu idampi chasamuṭṭhānaṃ kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	271	
PA_atk-vin01_a:2718	Rājasikkhāpadavaṇṇanā niṭṭhitā.	271	
PA_atk-vin01_a:2719	Niṭṭhito cīvaravaggo paṭhamo.	271	
PA_atk-vin01_a:2720	2. Kosiyavaggo	272	
PA_atk-vin01_a:2721	1. Kosiyasikkhāpadavaṇṇanā	272	
PA_atk-vin01_a:2722_0	542. Tena samayenāti kosiyasikkhāpadaṃ. Tattha santharitvā kataṃ hotīti same bhūmibhāge	2722	
PA_atk-vin01_a:2722_1	kosiyaṃsūni uparūpari santharitvā kañjikādīhi siñcitvā kataṃ hoti. Ekenapi kosiyaṃsunā	2722	
PA_atk-vin01_a:2722_2	missitvāti tiṭṭhatu attano rucivasena missitaṃ, sacepi tassa karaṇaṭṭhāne vāto ekaṃ	2722	
PA_atk-vin01_a:2722_3	kosiyaṃsuṃ ānetvā pāteti, evampi missetvā katameva hotīti. Sesaṃ uttānatthameva.	2722	
PA_atk-vin01_a:2723	Chasamuṭṭhānaṃ, kiriyaṃ, nosaññāvimokkhaṃ, acittakaṃ paṇṇattivajjaṃ, kāyakammavacīkammaṃ,	272	
PA_atk-vin01_a:2724	Ticittaṃ, tivedananti.	272	
PA_atk-vin01_a:2725	Kosiyasikkhāpadavaṇṇanā niṭṭhitā.	272	
PA_atk-vin01_a:2726	2. Suddhakāḷakasikkhāpadavaṇṇanā	272	
PA_atk-vin01_a:2727_0	547. Tena samayenāti suddhakāḷakasikkhāpadaṃ. Tattha suddhakāḷakānanti suddhānaṃ	2727	
PA_atk-vin01_a:2727_1	kāḷakānaṃ, aññehi amissitakāḷakānanti attho. Sesaṃ uttānatthameva. Samuṭṭhānādīnipi	2727	
PA_atk-vin01_a:2727_2	kosiyasikkhāpadasadisānevāti.	2727	
PA_atk-vin01_a:2728	Suddhakāḷakasikkhāpadavaṇṇanā niṭṭhitā.	272	
PA_atk-vin01_a:2729	3. Dvebhāgasikkhāpadavaṇṇanā	272	
PA_atk-vin01_a:2730	552. Tena samayenāti dvebhāgasikkhāpadaṃ. Tattha ante ādiyitvāti santhatassa ante anuvātaṃ viya dassetvā odātaṃ alliyāpetvā.	273	
PA_atk-vin01_a:2731_0	Dve bhāgāti dve koṭṭhāsā. Ādātabbāti gahetabbā. Gocariyānanti kapilavaṇṇānaṃ. Dve	2731	
PA_atk-vin01_a:2731_1	tulā ādātabbāti catūhi tulāhi kāretukāmaṃ sandhāya vuttaṃ. Atthato pana yattakehi	2731	
PA_atk-vin01_a:2731_2	eḷakalomehi kātukāmo hoti, tesu dve koṭṭhāsā kāḷakānaṃ eko odātānaṃ, eko gocariyānanti	2731	
PA_atk-vin01_a:2731_3	idameva dassitaṃ hotīti veditabbaṃ. Sesaṃ uttānatthameva.	2731	
PA_atk-vin01_a:2732	Samuṭṭhānādīnipi kosiyasikkhāpadasadisāneva. Kevalaṃ idaṃ ādāya anādāya ca karaṇato kiriyākiriyaṃ veditabbanti.	273	
PA_atk-vin01_a:2733	Dvebhāgasikkhāpadavaṇṇanā niṭṭhitā.	273	
PA_atk-vin01_a:2734	4. Chabbassasikkhāpadavaṇṇanā	273	
PA_atk-vin01_a:2735	557. Tena samayenāti chabbassasikkhāpadaṃ. Tattha ūhadantipi ummihantipīti santhatānaṃ upari vaccampi passāvampi karontīti vuttaṃ hoti.	273	
PA_atk-vin01_a:2736_0	Dinnā saṅghena itthannāmassa bhikkhuno santhatasammutīti evaṃ laddhasammutiko bhikkhu	2736	
PA_atk-vin01_a:2736_1	yāva rogo na vūpasammati, tāva yaṃ yaṃ ṭhānaṃ gacchati, tattha tattha santhataṃ kātuṃ	2736	
PA_atk-vin01_a:2736_2	labhati. Sace arogo hutvā puna mūlabyādhināva gilāno hoti, soyeva parihāro, natthaññaṃ	2736	
PA_atk-vin01_a:2736_3	sammutikiccanti phussadevatthero āha. Upatissatthero pana “so vā byādhi paṭikuppatu,	2736	
PA_atk-vin01_a:2736_4	añño vā, ‘sakiṃ gilāno’ti nāmaṃ laddhaṃ laddhameva, puna sammutikiccaṃ natthī”ti āha.	2736	
PA_atk-vin01_a:2737	Orena ce channaṃ vassānanti channaṃ vassānaṃ orimabhāge, antoti attho. Padabhājane pana saṅkhyāmattadassanatthaṃ “ūnakachabbassānī”ti vuttaṃ.	273	
PA_atk-vin01_a:2738_0	Anāpatti chabbassāni karotīti yadā chabbassāni paripuṇṇāni honti, tadā santhataṃ	2738	
PA_atk-vin01_a:2738_1	karoti. Dutiyapadepi “yadā atirekachabbassāni honti, tadā karotī”ti evamattho daṭṭhabbo.	2738	
PA_atk-vin01_a:2738_2	Na hi so chabbassāni karotīti. Sesaṃ uttānatthameva.	2738	
PA_atk-vin01_a:2739	Samuṭṭhānādīni kosiyasikkhāpadasadisānevāti.	273	
PA_atk-vin01_a:2740	Chabbassasikkhāpadavaṇṇanā niṭṭhitā.	274	
PA_atk-vin01_a:2741	5. Nisīdanasanthatasikkhāpadavaṇṇanā	274	
PA_atk-vin01_a:2742_0	565. Tena samayenāti nisīdanasanthatasikkhāpadaṃ. Tattha icchāmahaṃ bhikkhaveti bhagavā	2742	
PA_atk-vin01_a:2742_1	kira taṃ temāsaṃ na kiñci bodhaneyyasattaṃ addasa, tasmā evamāha. Evaṃ santepi tantivasena	2742	
PA_atk-vin01_a:2742_2	dhammadesanā kattabbā siyā. Yasmā panassa etadahosi – “mayi okāsaṃ kāretvā paṭisallīne	2742	
PA_atk-vin01_a:2742_3	bhikkhū adhammikaṃ katikavattaṃ karissanti, taṃ upaseno bhindissati. Ahaṃ tassa pasīditvā	2742	
PA_atk-vin01_a:2742_4	bhikkhūnaṃ dassanaṃ anujānissāmi, tato maṃ passitukāmā bahū bhikkhū dhutaṅgāni samādiyissanti,	2742	
PA_atk-vin01_a:2742_5	ahañca tehi ujjhitasanthatapaccayā sikkhāpadaṃ paññapessāmī”ti, tasmā evamāha. Evaṃ	2742	
PA_atk-vin01_a:2742_6	bahūni hi ettha ānisaṃsānīti.	2742	
PA_atk-vin01_a:2743_0	Sapariso yena bhagavā tenupasaṅkamīti thero kira “na, bhikkhave, ūnadasavassena upasampādetabbo,	2743	
PA_atk-vin01_a:2743_1	yo upasampādeyya, āpatti dukkaṭassā”ti imasmiṃ khandhakasikkhāpade “kathañhi nāma	2743	
PA_atk-vin01_a:2743_2	tvaṃ moghapurisa aññehi ovadiyo anusāsiyo aññaṃ ovadituṃ anusāsituṃ maññissasī”ti	2743	
PA_atk-vin01_a:2743_3	evamādinā nayena garahaṃ labhitvā “satthā mayhaṃ parisaṃ nissāya garahaṃ adāsi, so	2743	
PA_atk-vin01_a:2743_4	dānāhaṃ bhagavantaṃ teneva puṇṇacandasassirīkena sabbākāraparipuṇṇena mukhena brahmaghosaṃ	2743	
PA_atk-vin01_a:2743_5	nicchāretvā parisaṃyeva nissāya sādhukāraṃ dāpessāmī”ti suhadayo kulaputto atirekayojanasataṃ	2743	
PA_atk-vin01_a:2743_6	paṭikkamitvā parisaṃ cinitvā pañcamattehi bhikkhusatehi parivuto puna bhagavantaṃ	2743	
PA_atk-vin01_a:2743_7	upasaṅkamanto. Tena vuttaṃ – “sapariso yena bhagavā tenupasaṅkamī”ti. Na hi sakkā	2743	
PA_atk-vin01_a:2743_8	buddhānaṃ aññathā ārādhetuṃ aññatra vattasampattiyā.	2743	
PA_atk-vin01_a:2744_0	Bhagavato avidūre nisinnoti vattasampattiyā parisuddhabhāvena nirāsaṅko sīho viya	2744	
PA_atk-vin01_a:2744_1	kañcanapabbatassa bhagavato avidūre nisinno. Etadavocāti kathāsamuṭṭhāpanatthaṃ etaṃ	2744	
PA_atk-vin01_a:2744_2	avoca. Manāpāni te bhikkhu paṃsukūlānīti bhikkhu tava imāni paṃsukūlāni manāpāni,	2744	
PA_atk-vin01_a:2744_3	attano ruciyā khantiyā gahitānīti attho. Na kho me, bhante, manāpānīti, bhante na	2744	
PA_atk-vin01_a:2744_4	mayā attano ruciyā gahitāni, galaggāhena viya matthakatāḷanena viya ca gāhitomhīti dasseti.	2744	
PA_atk-vin01_a:2745_0	Paññāyissatīti paññāto abhiññāto bhavissati, tattha sandississatīti vuttaṃ hoti.	2745	
PA_atk-vin01_a:2745_1	Na mayaṃ apaññattaṃ paññapessāmāti mayaṃ sāvakā nāma apaññattaṃ na paññapessāma,	2745	
PA_atk-vin01_a:2745_2	buddhavisayo hi eso yadidaṃ “pācittiyaṃ dukkaṭa”ntiādinā nayena apaññattasikkhāpadapaññapanaṃ	2745	
PA_atk-vin01_a:2745_3	paññattasamucchindanaṃ vā. Samādāyāti taṃ taṃ sikkhāpadaṃ samādiyitvā, “sādhu suṭṭhū”ti	2745	
PA_atk-vin01_a:2745_4	sampaṭicchitvā yathāpaññattesu sabbasikkhāpadesu sikkhissāmāti dasseti. Tassa āraddhacitto	2745	
PA_atk-vin01_a:2745_5	punapi “sādhu sādhū”ti sādhukāramadāsi.	2745	
PA_atk-vin01_a:2746_0	566. Anuññātāvusoti anuññātaṃ, āvuso. Pihentāti pihayantā. Santhatāni ujjhitvāti	2746	
PA_atk-vin01_a:2746_1	santhate catutthacīvarasaññitāya sabbasanthatāni ujjhitvā. Dhammiṃ kathaṃ katvā bhikkhū	2746	
PA_atk-vin01_a:2746_2	āmantesīti bhagavā santhatāni vippakiṇṇāni disvā “saddhādeyyavinipātane kāraṇaṃ natthi,	2746	
PA_atk-vin01_a:2746_3	paribhogupāyaṃ nesaṃ dassessāmī”ti dhammiṃ kathaṃ katvā bhikkhū āmantesi.	2746	
PA_atk-vin01_a:2747_0	567. Sakiṃ nivatthampi sakiṃ pārutampīti sakiṃ nisinnañceva nipannañca. Sāmantāti	2747	
PA_atk-vin01_a:2747_1	ekapassato vaṭṭaṃ vā caturassaṃ vā chinditvā gahitaṭṭhānaṃ yathā vidatthimattaṃ hoti,	2747	
PA_atk-vin01_a:2747_2	evaṃ gahetabbaṃ, santharantena pana pāḷiyaṃ vuttanayeneva ekadese vā santharitabbaṃ,	2747	
PA_atk-vin01_a:2747_3	vijaṭetvā vā missakaṃ katvā santharitabbaṃ, evaṃ thirataraṃ hotīti. Sesaṃ uttānatthameva.	2747	
PA_atk-vin01_a:2748	Samuṭṭhānādīni kiriyākiriyattā imassa sikkhāpadassa dvebhāgasikkhāpadasadisānīti.	274	
PA_atk-vin01_a:2749	Imesu pana pañcasu santhatesu purimāni tīṇi vinayakammaṃ katvā paṭilabhitvā paribhuñjituṃ na vaṭṭanti, pacchimāni dve vaṭṭantīti veditabbānīti.	274	
PA_atk-vin01_a:2750	Nisīdanasanthatasikkhāpadavaṇṇanā niṭṭhitā.	275	
PA_atk-vin01_a:2751	6. Eḷakalomasikkhāpadavaṇṇanā	275	
PA_atk-vin01_a:2752_0	571. Tena samayenāti eḷakalomasikkhāpadaṃ. Tattha uppaṇḍesunti “kittakena, bhante,	2752	
PA_atk-vin01_a:2752_1	kītānī”tiādīni vadantā avahasiṃsu. Ṭhitakova āsumbhīti yathā manussā araññato mahantaṃ	2752	
PA_atk-vin01_a:2752_2	dārubhāraṃ ānetvā kilantā ṭhitakāva pātenti, evaṃ pātesīti attho.	2752	
PA_atk-vin01_a:2753_0	572. Sahatthāti sahatthena, attanā haritabbānīti vuttaṃ hoti. Bahitiyojanaṃ pātetīti	2753	
PA_atk-vin01_a:2753_1	tiyojanato bahi pāteti. Anantarāyena patanake hatthato muttamatte lomagaṇanāya nissaggiyapācittiyāni.	2753	
PA_atk-vin01_a:2753_2	Sace bahitiyojane rukkhe vā thambhe vā paṭihaññitvā puna anto patanti, anāpatti.	2753	
PA_atk-vin01_a:2753_3	Bhūmiyaṃ patitvā ṭhatvā ṭhatvā vaṭṭamānā eḷakalomabhaṇḍikā puna anto pavisati, āpattiyeva.	2753	
PA_atk-vin01_a:2753_4	Anto ṭhatvā hatthena vā pādena vā yaṭṭhiyā vā vaṭṭeti ṭhatvā vā aṭhatvā vā vaṭṭamānā	2753	
PA_atk-vin01_a:2753_5	bhaṇḍikā gacchatu, āpattiyeva. “Añño harissatī”ti ṭhapeti, tena haritepi āpattiyeva.	2753	
PA_atk-vin01_a:2753_6	Suddhacittena ṭhapitaṃ vāto vā añño vā attano dhammatāya bahi pāteti, āpattiyeva.	2753	
PA_atk-vin01_a:2753_7	Saussāhattā acittakattā ca sikkhāpadassa. Kurundiyādīsu pana “ettha anāpattī”ti vuttā,	2753	
PA_atk-vin01_a:2753_8	sā anāpatti pāḷiyā na sameti. Ubhatobhaṇḍikaṃ ekābaddhaṃ katvā ekaṃ bhaṇḍikaṃ antosīmāya	2753	
PA_atk-vin01_a:2753_9	ekaṃ bahisīmāya karonto ṭhapeti, rakkhati tāva. Ekābaddhe kājepi eseva nayo. Yadi	2753	
PA_atk-vin01_a:2753_10	pana abandhitvā kājakoṭiyaṃ ṭhapitamattameva hoti, na rakkhati. Ekābaddhepi parivattetvā ṭhapite āpattiyeva.	27531	
PA_atk-vin01_a:2754_0	Aññassa yāne vāti ettha gacchante yāne vā hatthipiṭṭhiādīsu vā sāmikassa ajānantasseva	2754	
PA_atk-vin01_a:2754_1	harissatīti ṭhapeti, tasmiṃ tiyojanaṃ atikkante āpatti. Agacchantepi eseva nayo.	2754	
PA_atk-vin01_a:2754_2	Sace pana agacchante yāne vā hatthipiṭṭhiyādīsu vā ṭhapetvā abhiruhitvā sāreti, heṭṭhā	2754	
PA_atk-vin01_a:2754_3	vā gacchanto codeti, pakkosanto vā anubandhāpeti, “aññaṃ harāpetī”ti vacanato anāpatti.	2754	
PA_atk-vin01_a:2754_4	Kurundiyādīsu pana “āpattī”ti vuttaṃ, taṃ “aññaṃ harāpetī”ti iminā na sameti. Adinnādāne	2754	
PA_atk-vin01_a:2754_5	pana suṅkaghāte āpatti hoti. Yā hi tattha āpatti, sā idha anāpatti. Yā idha āpatti,	2754	
PA_atk-vin01_a:2754_6	sā tattha anāpatti. Taṃ ṭhānaṃ patvā aññavihito vā corādīhi vā upadduto gacchati,	2754	
PA_atk-vin01_a:2754_7	āpattiyeva. Sabbattha lomagaṇanāya āpattiparicchedo veditabbo.	2754	
PA_atk-vin01_a:2755_0	575. Tiyojanaṃ vāsādhippāyo gantvā tato paraṃ haratīti yattha gato, tattha uddesaparipucchādīnaṃ	2755	
PA_atk-vin01_a:2755_1	vā paccayādīnaṃ vā alābhena tato paraṃ aññattha gacchati, tatopi aññatthāti evaṃ	2755	
PA_atk-vin01_a:2755_2	yojanasatampi harantassa anāpatti. Acchinnaṃ paṭilabhitvāti corā acchinditvā niratthakabhāvaṃ	2755	
PA_atk-vin01_a:2755_3	ñatvā paṭidenti, taṃ harantassa anāpatti. Nissaṭṭhaṃ paṭilabhitvāti vinayakammakataṃ	2755	
PA_atk-vin01_a:2755_4	paṭilabhitvāti attho.	2755	
PA_atk-vin01_a:2756_0	Katabhaṇḍanti kataṃbhaṇḍaṃ kambalakojavasanthatādiṃ yaṃ kiñci antamaso suttakena	2756	
PA_atk-vin01_a:2756_1	baddhamattampi. Yo pana tanukapattatthavikantare vā āyogaaṃsabaddhakakāyabandhanādīnaṃ	2756	
PA_atk-vin01_a:2756_2	antaresu vā pipphalikādīnaṃ malarakkhaṇatthaṃ sipāṭikāya vā antamaso vātābādhiko	2756	
PA_atk-vin01_a:2756_3	kaṇṇacchiddepi lomāni pakkhipitvā gacchati, āpattiyeva. Suttakena pana bandhitvā	2756	
PA_atk-vin01_a:2756_4	pakkhittaṃ katabhaṇḍaṭṭhāne tiṭṭhati, veṇiṃ katvā harati, idaṃ nidhānamukhaṃ nāma,	2756	
PA_atk-vin01_a:2756_5	āpattiyevāti. Sesaṃ uttānatthameva.	2756	
PA_atk-vin01_a:2757	Samuṭṭhānādīsu idaṃ eḷakalomasamuṭṭhānaṃ nāma, kāyato ca kāyacittato ca samuṭṭhāti, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ, ticittaṃ, tivedananti.	275	
PA_atk-vin01_a:2758	Eḷakalomasikkhāpadavaṇṇanā niṭṭhitā.	275	
PA_atk-vin01_a:2759	7. Eḷakalomadhovāpanasikkhāpadavaṇṇanā	275	
PA_atk-vin01_a:2760_0	576. Tena samayenāti eḷakalomadhovāpanasikkhāpadaṃ. Tattha riñcantīti ujjhanti vissajjenti,	2760	
PA_atk-vin01_a:2760_1	na sakkonti anuyuñjitunti vuttaṃ hoti. Sesamettha purāṇacīvarasikkhāpade vuttanayeneva	2760	
PA_atk-vin01_a:2760_2	saddhiṃ samuṭṭhānādīhīti.	2760	
PA_atk-vin01_a:2761	Eḷakalomadhovāpanasikkhāpadavaṇṇanā niṭṭhitā.	276	
PA_atk-vin01_a:2762	8. Rūpiyasikkhāpadavaṇṇanā	276	
PA_atk-vin01_a:2763	582. Tena samayenāti rūpiyasikkhāpadaṃ. Tattha paṭivisoti koṭṭhāso.	276	
PA_atk-vin01_a:2764_0	583-4. Jātarūparajatanti ettha jātarūpanti suvaṇṇassa nāmaṃ. Taṃ pana yasmā tathāgatassa	2764	
PA_atk-vin01_a:2764_1	vaṇṇasadisaṃ hoti, tasmā “satthuvaṇṇo vuccatī”ti padabhājane vuttaṃ. Tassattho –	2764	
PA_atk-vin01_a:2764_2	“yo satthuvaṇṇo lohaviseso, idaṃ jātarūpaṃ nāmā”ti rajataṃ pana “saṅkho, silā, pavāla,	2764	
PA_atk-vin01_a:2764_3	rajataṃ, jātarūpa”ntiādīsu rūpiyaṃ vuttaṃ. Idha pana yaṃ kiñci vohāragamanīyaṃ kahāpaṇādi	2764	
PA_atk-vin01_a:2764_4	adhippetaṃ. Tenevassa padabhājane “kahāpaṇo lohamāsako”tiādi vuttaṃ. Tattha kahāpaṇoti	2764	
PA_atk-vin01_a:2764_5	sovaṇṇamayo vā rūpiyamayo vā pākatiko vā. Lohamāsakoti tambalohādīhi katamāsako.	2764	
PA_atk-vin01_a:2764_6	Dārumāsakoti sāradārunā vā veḷupesikāya vā antamaso tālapaṇṇenāpi rūpaṃ chinditvā	2764	
PA_atk-vin01_a:2764_7	katamāsako. Jatumāsakoti lākhāya vā niyyāsena vā rūpaṃ samuṭṭhāpetvā katamāsako.	2764	
PA_atk-vin01_a:2764_8	“Ye vohāraṃ gacchantī”ti iminā pana padena yo yo yattha yattha janapade yadā yadā	2764	
PA_atk-vin01_a:2764_9	vohāraṃ gacchati, antamaso aṭṭhimayopi cammamayopi rukkhaphalabījamayopi samuṭṭhāpitarūpopi	2764	
PA_atk-vin01_a:2764_10	asamuṭṭhāpitarūpopi sabbo saṅgahito.	27641	
PA_atk-vin01_a:2765_0	Iccetaṃ sabbampi rajataṃ jātarūpaṃ jātarūpamāsako, vuttappabhedo sabbopi rajatamāsakoti	2765	
PA_atk-vin01_a:2765_1	catubbidhaṃ nissaggiyavatthu hoti. Muttā, maṇi, veḷuriyo, saṅkho, silā, pavāla, lohitaṅko,	2765	
PA_atk-vin01_a:2765_2	masāragallaṃ, satta dhaññāni, dāsidāsakhettavatthupupphārāmaphalārāmādayoti idaṃ	2765	
PA_atk-vin01_a:2765_3	dukkaṭavatthu. Suttaṃ phālo paṭako kappāso anekappakāraṃ aparaṇṇaṃ sappinavanītatelamadhuphāṇitādibhesajjañca	2765	
PA_atk-vin01_a:2765_4	idaṃ kappiyavatthu. Tattha nissaggiyavatthuṃ attano vā saṅghagaṇapuggalacetiyānaṃ	2765	
PA_atk-vin01_a:2765_5	vā atthāya sampaṭicchituṃ na vaṭṭati. Attano atthāya sampaṭicchato nissaggiyaṃ pācittiyaṃ	2765	
PA_atk-vin01_a:2765_6	hoti, sesānaṃ atthāya dukkaṭaṃ. Dukkaṭavatthuṃ sabbesampi atthāya sampaṭicchato dukkaṭameva.	2765	
PA_atk-vin01_a:2765_7	Kappiyavatthumhi anāpatti. Sabbampi nikkhipanatthāya bhaṇḍāgārikasīsena sampaṭicchato	2765	
PA_atk-vin01_a:2765_8	upari ratanasikkhāpade āgatavasena pācittiyaṃ.	2765	
PA_atk-vin01_a:2766	Uggaṇheyyāti gaṇheyya. Yasmā pana gaṇhanto āpattiṃ āpajjati, tenassa padabhājane “sayaṃ gaṇhāti nissaggiyaṃ pācittiya”nti vuttaṃ. Esa nayo sesapadesupi.	276	
PA_atk-vin01_a:2767_0	Tattha jātarūparajatabhaṇḍesu kahāpaṇamāsakesu ca ekaṃ gaṇhato vā gaṇhāpayato vā	2767	
PA_atk-vin01_a:2767_1	ekā āpatti. Sahassaṃ cepi ekato gaṇhāti, gaṇhāpeti, vatthugaṇanāya āpattiyo. Mahāpaccariyaṃ	2767	
PA_atk-vin01_a:2767_2	pana kurundiyañca sithilabaddhāya thavikāya sithilapūrite vā bhājane rūpagaṇanāya	2767	
PA_atk-vin01_a:2767_3	āpatti. Ghanabaddhe pana ghanapūrite vā ekāva āpattīti vuttaṃ.	2767	
PA_atk-vin01_a:2768_0	Upanikkhittasādiyane pana “idaṃ ayyassa hotū”ti vutte sacepi cittena sādiyati, gaṇhitukāmo	2768	
PA_atk-vin01_a:2768_1	hoti, kāyena vā vācāya vā “nayidaṃ kappatī”ti paṭikkhipati, anāpatti. Kāyavācāhi	2768	
PA_atk-vin01_a:2768_2	vā appaṭikkhipitvāpi suddhacitto hutvā “nayidaṃ amhākaṃ kappatī”ti na sādiyati, anāpattiyeva.	2768	
PA_atk-vin01_a:2768_3	Tīsu dvāresu hi yena kenaci paṭikkhittaṃ paṭikkhittameva hoti. Sace pana kāyavācāhi	2768	
PA_atk-vin01_a:2768_4	appaṭikkhipitvā cittena adhivāseti, kāyavācāhi kattabbassa paṭikkhepassa akaraṇato	2768	
PA_atk-vin01_a:2768_5	akiriyasamuṭṭhānaṃ kāyadvāre ca vacīdvāre ca āpattiṃ āpajjati, manodvāre pana āpatti nāma natthi.	2768	
PA_atk-vin01_a:2769_0	Eko sataṃ vā sahassaṃ vā pādamūle ṭhapeti “tuyhidaṃ hotū”ti, bhikkhū “nayidaṃ kappatī”ti	2769	
PA_atk-vin01_a:2769_1	paṭikkhipati, upāsako pariccattaṃ mayā tumhākanti gato, añño tattha āgantvā pucchati	2769	
PA_atk-vin01_a:2769_2	– “kiṃ, bhante, ida”nti? Yaṃ tena attanā ca vuttaṃ, taṃ ācikkhitabbaṃ. So ce vadati	2769	
PA_atk-vin01_a:2769_3	– “gopayissāmi, bhante, guttaṭṭhānaṃ dassethā”ti, sattabhūmikampi pāsādaṃ abhiruhitvā	2769	
PA_atk-vin01_a:2769_4	“idaṃ guttaṭṭhāna”nti ācikkhitabbaṃ, “idha nikkhipāhī”ti na vattabbaṃ. Ettāvatā kappiyañca	2769	
PA_atk-vin01_a:2769_5	akappiyañca nissāya ṭhitaṃ hoti. Dvāraṃ pidahitvā rakkhantena vasitabbaṃ. Sace kiñci	2769	
PA_atk-vin01_a:2769_6	vikkāyikabhaṇḍaṃ pattaṃ vā cīvaraṃ vā āgacchati, “idaṃ gahessatha bhante”ti vutte	2769	
PA_atk-vin01_a:2769_7	“upāsaka atthi amhākaṃ iminā attho, vatthu ca evarūpaṃ nāma saṃvijjati, kappiyakārako	2769	
PA_atk-vin01_a:2769_8	natthī”ti vattabbaṃ. Sace so vadati, “ahaṃ kappiyakārako bhavissāmi, dvāraṃ vivaritvā	2769	
PA_atk-vin01_a:2769_9	dethā”ti, dvāraṃ vivaritvā “imasmiṃ okāse ṭhapita”nti vattabbaṃ, “idaṃ gaṇhā”ti na	2769	
PA_atk-vin01_a:2769_10	vattabbaṃ. Evampi kappiyañca akappiyañca nissāya ṭhitameva hoti, so ce taṃ gahetvā	27691	
PA_atk-vin01_a:2769_11	tassa kappiyabhaṇḍaṃ deti, vaṭṭati. Sace adhikaṃ gaṇhāti, “na mayaṃ tava bhaṇḍaṃ	27691	
PA_atk-vin01_a:2769_12	gaṇhāma, “nikkhamāhī”ti vattabbo.	27691	
PA_atk-vin01_a:2770_0	Saṅghamajjhe nissajjitabbanti ettha yasmā rūpiyaṃ nāma akappiyaṃ, “tasmā nissajjitabbaṃ	2770	
PA_atk-vin01_a:2770_1	saṅghassa vā gaṇassa vā puggalassa vā”ti na vuttaṃ. Yasmā pana taṃ paṭiggahitamattameva	2770	
PA_atk-vin01_a:2770_2	na tena kiñci kappiyabhaṇḍaṃ cetāpitaṃ, tasmā upāyena paribhogadassanatthaṃ “saṅghamajjhe	2770	
PA_atk-vin01_a:2770_3	nissajjitabba”nti vuttaṃ. Kappiyaṃ ācikkhitabbaṃ sappi vāti “pabbajitānaṃ sappi vā	2770	
PA_atk-vin01_a:2770_4	telaṃ vā vaṭṭati upāsakā”ti evaṃ ācikkhitabbaṃ.	2770	
PA_atk-vin01_a:2771_0	Rūpiyapaṭiggāhakaṃ ṭhapetvā sabbeheva paribhuñjitabbanti sabbehi bhājetvā paribhuñjitabbaṃ.	2771	
PA_atk-vin01_a:2771_1	Rūpiyapaṭiggāhakena bhāgo na gahetabbo. Aññesaṃ bhikkhūnaṃ vā ārāmikānaṃ vā pattabhāgampi	2771	
PA_atk-vin01_a:2771_2	labhitvā paribhuñjituṃ na vaṭṭati, antamaso makkaṭādīhi tato haritvā araññe ṭhapitaṃ	2771	
PA_atk-vin01_a:2771_3	vā tesaṃ hatthato gaḷitaṃ vā tiracchānagatapariggahitampi paṃsukūlampi na vaṭṭatiyeva,	2771	
PA_atk-vin01_a:2771_4	tato āhaṭena phāṇitena senāsanadhūpanampi na vaṭṭati. Sappinā vā telena vā padīpaṃ	2771	
PA_atk-vin01_a:2771_5	katvā dīpāloke nipajjituṃ kasiṇaparikammampi kātuṃ, potthakampi vācetuṃ na vaṭṭati.	2771	
PA_atk-vin01_a:2771_6	Telamadhuphāṇitehi pana sarīre vaṇaṃ makkhetuṃ na vaṭṭatiyeva. Tena vatthunā mañcapīṭhādīni	2771	
PA_atk-vin01_a:2771_7	vā gaṇhanti, uposathāgāraṃ vā bhojanasālaṃ vā karonti, paribhuñjituṃ na vaṭṭati.	2771	
PA_atk-vin01_a:2771_8	Chāyāpi gehaparicchedena ṭhitā na vaṭṭati, paricchedātikkantā āgantukattā vaṭṭati.	2771	
PA_atk-vin01_a:2771_9	Taṃ vatthuṃ vissajjetvā katena maggenapi setunāpi nāvāyapi uḷumpenapi gantuṃ na vaṭṭati,	2771	
PA_atk-vin01_a:2771_10	tena vatthunā khanāpitāya pokkharaṇiyā ubbhidodakaṃ pātuṃ vā paribhuñjituṃ vā na	27711	
PA_atk-vin01_a:2771_11	vaṭṭati. Anto udake pana asati aññaṃ āgantukaṃ udakaṃ vā vassodakaṃ vā paviṭṭhaṃ	27711	
PA_atk-vin01_a:2771_12	vaṭṭati. Kītāya yena udakena saddhiṃ kītā taṃ āgantukampi na vaṭṭati, taṃ vatthuṃ	27711	
PA_atk-vin01_a:2771_13	upanikkhepaṃ ṭhapetvā saṅgho paccaye paribhuñjati, tepi paccayā tassa na vaṭṭanti.	27711	
PA_atk-vin01_a:2771_14	Ārāmo gahito hoti, sopi paribhuñjituṃ na vaṭṭati. Yadi bhūmipi bījampi akappiyaṃ	27711	
PA_atk-vin01_a:2771_15	neva bhūmiṃ na phalaṃ paribhuñjituṃ vaṭṭati. Sace bhūmiṃyeva kiṇitvā aññāni bījāni	27711	
PA_atk-vin01_a:2771_16	ropitāni phalaṃ vaṭṭati, atha bījāni kiṇitvā kappiyabhūmiyaṃ ropitāni, phalaṃ na	27711	
PA_atk-vin01_a:2771_17	vaṭṭati, bhūmiyaṃ nisīdituṃ vā nipajjituṃ vā vaṭṭati.	27711	
PA_atk-vin01_a:2772_0	Sace so chaḍḍetīti yattha katthaci khipati, athāpi na chaḍḍeti, sayaṃ gahetvā gacchati,	2772	
PA_atk-vin01_a:2772_1	na vāretabbo. No ce chaḍḍetīti atha neva gahetvā gacchati, na chaḍḍeti, kiṃ mayhaṃ	2772	
PA_atk-vin01_a:2772_2	iminā byāpārenāti yena kāmaṃ pakkamati, tato yathāvuttalakkhaṇo rūpiyachaḍḍako sammannitabbo.	2772	
PA_atk-vin01_a:2773_0	Yo na chandāgatintiādīsu lobhavasena taṃ vatthuṃ attano vā karonto attānaṃ vā ukkaṃsento	2773	
PA_atk-vin01_a:2773_1	chandāgatiṃ nāma gacchati. Dosavasena “nevāyaṃ mātikaṃ jānāti, na vinaya”nti paraṃ	2773	
PA_atk-vin01_a:2773_2	apasādento dosāgatiṃ nāma gacchati. Mohavasena muṭṭhapamuṭṭhassatibhāvaṃ āpajjanto	2773	
PA_atk-vin01_a:2773_3	mohāgatiṃ nāma gacchati. Rūpiyapaṭiggāhakassa bhayena chaḍḍetuṃ avisahanto bhayāgatiṃ	2773	
PA_atk-vin01_a:2773_4	nāma gacchati. Evaṃ akaronto na chandāgatiṃ gacchati, na dosāgatiṃ gacchati, na mohāgatiṃ	2773	
PA_atk-vin01_a:2773_5	gacchati, na bhayāgatiṃ gacchatīti veditabbo.	2773	
PA_atk-vin01_a:2774_0	585. Animittaṃ katvāti nimittaṃ akatvā, akkhīni nimmīletvā nadiyā vā papāte vā vanagahane	2774	
PA_atk-vin01_a:2774_1	vā gūthaṃ viya anapekkhena patitokāsaṃ asamannāharantena pātetabbanti attho. Evaṃ	2774	
PA_atk-vin01_a:2774_2	jigucchitabbepi rūpiye bhagavā pariyāyena bhikkhūnaṃ paribhogaṃ ācikkhi. Rūpiyapaṭiggāhakassa	2774	
PA_atk-vin01_a:2774_3	pana kenaci pariyāyena tato uppannapaccayaparibhogo na vaṭṭati. Yathā cāyaṃ etassa	2774	
PA_atk-vin01_a:2774_4	na vaṭṭati, evaṃ asantasambhāvanāya vā kuladūsakakammena vā kuhanādīhi vā uppannapaccayā	2774	
PA_atk-vin01_a:2774_5	neva tassa na aññassa vaṭṭanti, dhammena samena uppannāpi appaccavekkhitvā paribhuñjituṃ na vaṭṭanti.	2774	
PA_atk-vin01_a:2775_0	Cattāro hi paribhogā – theyyaparibhogo, iṇaparibhogo, dāyajjaparibhogo, sāmiparibhogoti.	2775	
PA_atk-vin01_a:2775_1	Tattha saṅghamajjhepi nisīditvā paribhuñjantassa dussīlassa paribhogo “theyyaparibhogo”	2775	
PA_atk-vin01_a:2775_2	nāma. Sīlavato appaccavekkhitaparibhogo “iṇaparibhogo” nāma. Tasmā cīvaraṃ paribhoge	2775	
PA_atk-vin01_a:2775_3	paribhoge paccavekkhitabbaṃ, piṇḍapāto ālope ālope. Tathā asakkontena purebhattapacchābhattapurimayāmapacchimayāmesu.	2775	
PA_atk-vin01_a:2775_4	Sacassa appaccavekkhatova aruṇo uggacchati, iṇaparibhogaṭṭhāne tiṭṭhati. Senāsanampi	2775	
PA_atk-vin01_a:2775_5	paribhoge paribhoge paccavekkhitabbaṃ, bhesajjassa paṭiggahaṇepi paribhogepi satipaccayatā	2775	
PA_atk-vin01_a:2775_6	vaṭṭati, evaṃ santepi paṭiggahaṇe satiṃ katvā paribhoge akarontasseva āpatti, paṭiggahaṇe	2775	
PA_atk-vin01_a:2775_7	pana satiṃ akatvā paribhoge karontassa anāpatti.	2775	
PA_atk-vin01_a:2776_0	Catubbidhā hi suddhi – desanāsuddhi, saṃvarasuddhi, pariyeṭṭhisuddhi, paccavekkhaṇasuddhīti.	2776	
PA_atk-vin01_a:2776_1	Tattha desanāsuddhi nāma pātimokkhasaṃvarasīlaṃ, tañhi desanāya sujjhanato “desanāsuddhī”ti	2776	
PA_atk-vin01_a:2776_2	vuccati. Saṃvarasuddhi nāma indriyasaṃvarasīlaṃ, tañhi na puna evaṃ karissāmīti cittādhiṭṭhānasaṃvareneva	2776	
PA_atk-vin01_a:2776_3	sujjhanato “saṃvarasuddhī”ti vuccati. Pariyeṭṭhisuddhi nāma ājīvapārisuddhisīlaṃ,	2776	
PA_atk-vin01_a:2776_4	tañhi anesanaṃ pahāya dhammena samena paccaye uppādentassa pariyesanāya suddhattā	2776	
PA_atk-vin01_a:2776_5	“pariyeṭṭhisuddhī”ti vuccati. Paccavekkhaṇasuddhi nāma paccayaparibhogasannissitasīlaṃ,	2776	
PA_atk-vin01_a:2776_6	tañhi “paṭisaṅkhā yoniso cīvaraṃ paṭisevatī”tiādinā nayena vuttena paccavekkhaṇena	2776	
PA_atk-vin01_a:2776_7	sujjhanato “paccavekkhaṇasuddhī”ti vuccati. Tena vuttaṃ – “paṭiggahaṇe pana satiṃ	2776	
PA_atk-vin01_a:2776_8	akatvā paribhoge karontassa anāpattī”ti.	2776	
PA_atk-vin01_a:2777_0	Sattannaṃ sekkhānaṃ paccayaparibhogo dāyajjaparibhogo nāma, te hi bhagavato puttā,	2777	
PA_atk-vin01_a:2777_1	tasmā pitusantakānaṃ paccayānaṃ dāyādā hutvā te paccaye paribhuñjanti. Kiṃ pana te	2777	
PA_atk-vin01_a:2777_2	bhagavato paccaye paribhuñjanti, gihīnaṃ paccaye paribhuñjantīti? Gihīhi dinnāpi	2777	
PA_atk-vin01_a:2777_3	bhagavatā anuññātattā bhagavato santakā honti, tasmā te bhagavato paccaye paribhuñjantīti	2777	
PA_atk-vin01_a:2777_4	veditabbaṃ, dhammadāyādasuttañcettha sādhakaṃ.	2777	
PA_atk-vin01_a:2778_0	Khīṇāsavānaṃ paribhogo sāmiparibhogo nāma, te hi taṇhāya dāsabyaṃ atītattā sāmino	2778	
PA_atk-vin01_a:2778_1	hutvā paribhuñjantīti. Imesu paribhogesu sāmiparibhogo ca dāyajjaparibhogo ca sabbesampi	2778	
PA_atk-vin01_a:2778_2	vaṭṭati. Iṇaparibhogo na vaṭṭati, theyyaparibhoge kathāyeva natthi.	2778	
PA_atk-vin01_a:2779	Aparepi cattāro paribhogā – lajjiparibhogo, alajjiparibhogo, dhammiyaparibhogo, adhammiyaparibhogoti.	277	
PA_atk-vin01_a:2780_0	Tattha alajjino lajjinā saddhiṃ paribhogo vaṭṭati, āpattiyā na kāretabbo. Lajjino	2780	
PA_atk-vin01_a:2780_1	alajjinā saddhiṃ yāva na jānāti, tāva vaṭṭati. Ādito paṭṭhāya hi alajjī nāma natthi,	2780	
PA_atk-vin01_a:2780_2	tasmā yadāssa alajjībhāvaṃ jānāti tadā vattabbo “tumhe kāyadvāre ca vacīdvāre ca	2780	
PA_atk-vin01_a:2780_3	vītikkamaṃ karotha, taṃ appatirūpaṃ mā evamakatthā”ti. Sace anādiyitvā karotiyeva,	2780	
PA_atk-vin01_a:2780_4	yadi tena saddhiṃ paribhogaṃ karoti, sopi alajjīyeva hoti. Yopi attano bhārabhūtena	2780	
PA_atk-vin01_a:2780_5	alajjinā saddhiṃ paribhogaṃ karoti, sopi nivāretabbo. Sace na oramati, ayampi alajjīyeva	2780	
PA_atk-vin01_a:2780_6	hoti. Evaṃ eko alajjī alajjīsatampi karoti. Alajjino pana alajjināva saddhiṃ paribhoge	2780	
PA_atk-vin01_a:2780_7	āpatti nāma natthi. Lajjino lajjinā saddhiṃ paribhogo dvinnaṃ khattiyakumārānaṃ suvaṇṇapātiyaṃ bhojanasadisoti.	2780	
PA_atk-vin01_a:2781_0	Dhammiyādhammiyaparibhogo paccayavasena veditabbo. Tattha sace puggalopi alajjī piṇḍapātopi	2781	
PA_atk-vin01_a:2781_1	adhammiyo, ubho jegucchā. Puggalo alajjī piṇḍapāto dhammiyo, puggalaṃ jigucchitvā	2781	
PA_atk-vin01_a:2781_2	piṇḍapāto na gahetabbo. Mahāpaccariyaṃ pana dussīlo saṅghato uddesabhattādīni labhitvā	2781	
PA_atk-vin01_a:2781_3	saṅghasseva deti, etāni yathādānameva gatattā vaṭṭantīti vuttaṃ. Puggalo lajjī piṇḍapāto	2781	
PA_atk-vin01_a:2781_4	adhammiyo, piṇḍapāto jeguccho na gahetabbo. Puggalo lajjī, piṇḍapātopi dhammiyo, vaṭṭati.	2781	
PA_atk-vin01_a:2782	Apare dve paggahā; dve ca paribhogā – lajjipaggaho, alajjipaggaho; dhammaparibhogo āmisaparibhogoti.	278	
PA_atk-vin01_a:2783_0	Tattha alajjino lajjiṃ paggahetuṃ vaṭṭati, na so āpattiyā kāretabbo. Sace pana lajjī	2783	
PA_atk-vin01_a:2783_1	alajjiṃ paggaṇhāti, anumodanāya ajjhesati, dhammakathāya ajjhesati, kulesu upatthambheti.	2783	
PA_atk-vin01_a:2783_2	Itaropi “amhākaṃ ācariyo īdiso ca īdiso cā”ti tassa parisati vaṇṇaṃ bhāsati, ayaṃ	2783	
PA_atk-vin01_a:2783_3	sāsanaṃ osakkāpeti antaradhāpetīti veditabbo.	2783	
PA_atk-vin01_a:2784_0	Dhammaparibhoga-āmisaparibhogesu pana yattha āmisaparibhogo vaṭṭati, tattha dhammaparibhogopi	2784	
PA_atk-vin01_a:2784_1	vaṭṭati. Yo pana koṭiyaṃ ṭhito gantho tassa puggalassa accayena nassissati, taṃ dhammānuggahena	2784	
PA_atk-vin01_a:2784_2	uggaṇhituṃ vaṭṭatīti vuttaṃ.	2784	
PA_atk-vin01_a:2785_0	Tatridaṃ vatthu – mahābhaye kira ekasseva bhikkhuno mahāniddeso paguṇo ahosi. Atha	2785	
PA_atk-vin01_a:2785_1	catunikāyikatissattherassa upajjhāyo mahātipiṭakatthero nāma mahārakkhitattheraṃ	2785	
PA_atk-vin01_a:2785_2	āha – “āvuso mahārakkhita, etassa santike mahāniddesaṃ gaṇhāhī”ti. “Pāpo kirāyaṃ,	2785	
PA_atk-vin01_a:2785_3	bhante, na gaṇhāmī”ti. “Gaṇhāvuso, ahaṃ te santike nisīdissāmī”ti. “Sādhu, bhante,	2785	
PA_atk-vin01_a:2785_4	tumhesu nisinnesu gaṇhissāmī”ti paṭṭhapetvā rattindivaṃ nirantaraṃ pariyāpuṇanto	2785	
PA_atk-vin01_a:2785_5	osānadivase heṭṭhāmañce itthiṃ disvā “bhante, sutaṃyeva me pubbe, sacāhaṃ evaṃ jāneyyaṃ,	2785	
PA_atk-vin01_a:2785_6	na īdisassa santike dhammaṃ pariyāpuṇeyya”nti āha. Tassa pana santike bahū mahātherā	2785	
PA_atk-vin01_a:2785_7	uggaṇhitvā mahāniddesaṃ patiṭṭhāpesuṃ.	2785	
PA_atk-vin01_a:2786	586. Rūpiye rūpiyasaññīti ettha sabbampi jātarūparajataṃ rūpiyasaṅgahameva gatanti veditabbaṃ.	278	
PA_atk-vin01_a:2787	Rūpiye vematikoti “suvaṇṇaṃ nu kho, kharapattaṃ nu kho”tiādinā nayena saṃsayajāto.	278	
PA_atk-vin01_a:2788_0	Rūpiye arūpiyasaññīti suvaṇṇādīsu kharapattādisaññī. Apica puññakāmā rājorodhādayo	2788	
PA_atk-vin01_a:2788_1	bhattakhajjakagandhapiṇḍādīsu pakkhipitvā hiraññasuvaṇṇaṃ denti, coḷabhikkhāya carantānaṃ	2788	
PA_atk-vin01_a:2788_2	dassante baddhakahāpaṇādīhiyeva saddhiṃ coḷakāni denti, bhikkhū bhattādisaññāya vā	2788	
PA_atk-vin01_a:2788_3	coḷakasaññāya vā paṭiggaṇhanti, evampi rūpiye arūpiyasaññī rūpiyaṃ gaṇhātīti veditabbo.	2788	
PA_atk-vin01_a:2788_4	Paṭiggaṇhantena pana “imasmiṃ gehe idaṃ laddha”nti sallakkhetabbaṃ. Yena hi assatiyā	2788	
PA_atk-vin01_a:2788_5	dinnaṃ hoti, so satiṃ paṭilabhitvā puna āgacchati, athassa vattabbaṃ – “tava coḷakaṃ	2788	
PA_atk-vin01_a:2788_6	passāhī”ti. Sesamettha uttānatthameva.	2788	
PA_atk-vin01_a:2789_0	Samuṭṭhānādīsu chasamuṭṭhānaṃ, siyā kiriyaṃ gahaṇena āpajjanato, siyā akiriyaṃ paṭikkhepassa	2789	
PA_atk-vin01_a:2789_1	akaraṇato rūpiyaaññavādakaupassutisikkhāpadāni hi tīṇi ekaparicchedāni, nosaññāvimokkhaṃ,	2789	
PA_atk-vin01_a:2789_2	acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	2789	
PA_atk-vin01_a:2790	Rūpiyasikkhāpadavaṇṇanā niṭṭhitā.	279	
PA_atk-vin01_a:2791	9. Rūpiyasaṃvohārasikkhāpadavaṇṇanā	279	
PA_atk-vin01_a:2792_0	587. Tena samayenāti rūpiyasaṃvohārasikkhāpadaṃ. Tattha nānappakārakanti katākatādivasena	2792	
PA_atk-vin01_a:2792_1	anekavidhaṃ. Rūpiyasaṃvohāranti jātarūparajataparivattanaṃ. Samāpajjantīti paṭiggahaṇasseva	2792	
PA_atk-vin01_a:2792_2	paṭikkhitattā paṭiggahitaparivattane dosaṃ apassantā karonti.	2792	
PA_atk-vin01_a:2793_0	589. Sīsūpagantiādīsu sīsaṃ upagacchatīti sīsūpagaṃ, potthakesu pana “sīsūpaka”nti	2793	
PA_atk-vin01_a:2793_1	likhitaṃ, yassa kassaci sīsālaṅkārassetaṃ adhivacanaṃ. Esa nayo sabbattha. Katena	2793	
PA_atk-vin01_a:2793_2	katantiādīsu suddho rūpiyasaṃvohāroyeva.	2793	
PA_atk-vin01_a:2794_0	Rūpiye rūpiyasaññītiādimhi purimasikkhāpade vuttavatthūsu nissaggiyavatthunā nissaggiyavatthuṃ	2794	
PA_atk-vin01_a:2794_1	cetāpentassa mūlaggahaṇe purimasikkhāpadena nissaggiyaṃ pācittiyaṃ, aparāparaparivattane	2794	
PA_atk-vin01_a:2794_2	iminā nissaggiyapācittiyameva. Nissaggiyavatthunā dukkaṭavatthuṃ vā kappiyavatthuṃ	2794	
PA_atk-vin01_a:2794_3	vā cetāpentassapi eseva nayo. Yo hi ayaṃ arūpiye rūpiyasaññī rūpiyaṃ cetāpetītiādi	2794	
PA_atk-vin01_a:2794_4	dutiyo tiko vutto, tassānulomattā avuttopi ayamaparopi rūpiye rūpiyasaññī arūpiyaṃ	2794	
PA_atk-vin01_a:2794_5	cetāpetītiādi tiko veditabbo. Attano vā hi arūpiyena parassa rūpiyaṃ cetāpeyya attano	2794	
PA_atk-vin01_a:2794_6	vā rūpiyena parassa arūpiyaṃ, ubhayathāpi rūpiyasaṃvohāro katoyeva hoti, tasmā pāḷiyaṃ	2794	
PA_atk-vin01_a:2794_7	ekantena rūpiyapakkhe ekoyeva tiko vuttoti.	2794	
PA_atk-vin01_a:2795_0	Dukkaṭavatthunā pana nissaggiyavatthuṃ cetāpentassa mūlaggahaṇe purimasikkhāpadena	2795	
PA_atk-vin01_a:2795_1	dukkaṭaṃ, pacchā parivattane iminā nissaggiyaṃ pācittiyaṃ, garukassa cetāpitattā.	2795	
PA_atk-vin01_a:2795_2	Dukkaṭavatthunā dukkaṭavatthumeva, kappiyavatthuṃ vā cetāpentassa mūlaggahaṇe purimasikkhāpadena	2795	
PA_atk-vin01_a:2795_3	dukkaṭaṃ, pacchā parivattanepi iminā dukkaṭameva. Kasmā? Akappiyavatthunā cetāpitattā.	2795	
PA_atk-vin01_a:2795_4	Andhakaṭṭhakathāyaṃ pana “sace kayavikkayaṃ samāpajjeyya, nissaggiyaṃ pācittiya”nti	2795	
PA_atk-vin01_a:2795_5	bhāsitaṃ, taṃ dubbhāsitaṃ. Kasmā? Na hi dānaggahaṇato añño kayavikkayo nāma atthi,	2795	
PA_atk-vin01_a:2795_6	kayavikkayasikkhāpadañca kappiyavatthunā kappiyavatthuparivattanameva sandhāya vuttaṃ,	2795	
PA_atk-vin01_a:2795_7	tañca kho aññatra sahadhammikehi. Idaṃ sikkhāpadaṃ rūpiyena ca rūpiyārūpiyacetāpanaṃ	2795	
PA_atk-vin01_a:2795_8	arūpiyena ca rūpiyacetāpanaṃ. Dukkaṭavatthunā pana dukkaṭavatthuno cetāpanaṃ neva	2795	
PA_atk-vin01_a:2795_9	idha na tattha pāḷiyaṃ vuttaṃ, na cettha anāpatti bhavituṃ arahati. Tasmā yatheva	2795	
PA_atk-vin01_a:2795_10	dukkaṭavatthuno paṭiggahaṇe dukkaṭaṃ, tatheva tassa vā tena vā cetāpanepi dukkaṭaṃ	27951	
PA_atk-vin01_a:2795_11	yuttanti bhagavato adhippāyaññūhi vuttaṃ.	27951	
PA_atk-vin01_a:2796_0	Kappiyavatthunā pana nissaggiyavatthuṃ cetāpentassa mūlaggahaṇe purimasikkhāpadena	2796	
PA_atk-vin01_a:2796_1	anāpatti, pacchā parivattane iminā nissaggiyaṃ pācittiyaṃ. Vuttañhetaṃ – “arūpiye	2796	
PA_atk-vin01_a:2796_2	arūpiyasaññī rūpiyaṃ cetāpeti nissaggiyaṃ pācittiya”nti. Teneva kappiyavatthunā dukkaṭavatthuṃ	2796	
PA_atk-vin01_a:2796_3	cetāpentassa mūlapaṭiggahaṇe tatheva anāpatti, pacchā parivattane iminā dukkaṭaṃ.	2796	
PA_atk-vin01_a:2796_4	Kasmā? Akappiyassa cetāpitattā. Kappiyavatthunā pana kappiyavatthuṃ aññatra sahadhammikehi	2796	
PA_atk-vin01_a:2796_5	cetāpentassa mūlaggahaṇe purimasikkhāpadena anāpatti, pacchā parivattane upari kayavikkayasikkhāpadena	2796	
PA_atk-vin01_a:2796_6	nissaggiyaṃ pācittiyaṃ. Kayavikkayaṃ mocetvā gaṇhantassa uparisikkhāpadenapi anāpatti,	2796	
PA_atk-vin01_a:2796_7	vaḍḍhiṃ payojentassa dukkaṭaṃ.	2796	
PA_atk-vin01_a:2797_0	Imassa ca rūpiyasaṃvohārassa garukabhāvadīpakaṃ idaṃ pattacatukkaṃ veditabbaṃ. Yo	2797	
PA_atk-vin01_a:2797_1	hi rūpiyaṃ uggaṇhitvā tena ayabījaṃ samuṭṭhāpeti, taṃ koṭṭāpetvā tena lohena pattaṃ	2797	
PA_atk-vin01_a:2797_2	kāreti, ayaṃ patto mahāakappiyo nāma, na sakkā kenaci upāyena kappiyo kātuṃ. Sace	2797	
PA_atk-vin01_a:2797_3	hi taṃ vināsetvā thālakaṃ kāreti, tampi akappiyaṃ. Vāsiṃ kāreti, tāya chinnaṃ dantakaṭṭhampi	2797	
PA_atk-vin01_a:2797_4	akappiyaṃ. Baḷisaṃ kāroti, tena māritā macchāpi akappiyā. Vāsiphalaṃ tāpetvā udakaṃ	2797	
PA_atk-vin01_a:2797_5	vā khīraṃ vā uṇhāpeti, tampi akappiyameva.	2797	
PA_atk-vin01_a:2798_0	Yo pana rūpiyaṃ uggaṇhitvā tena pattaṃ kiṇāti, ayampi patto akappiyo. “Pañcannampi	2798	
PA_atk-vin01_a:2798_1	sahadhammikānaṃ na kappatī”ti mahāpaccariyaṃ vuttaṃ. Sakkā pana kappiyo kātuṃ, so	2798	
PA_atk-vin01_a:2798_2	hi mūle mūlasāmikānaṃ patte ca pattasāmikānaṃ dinne kappiyo hoti. Kappiyabhaṇḍaṃ	2798	
PA_atk-vin01_a:2798_3	datvā gahetvā paribhuñjituṃ vaṭṭati.	2798	
PA_atk-vin01_a:2799_0	Yopi rūpiyaṃ uggaṇhāpetvā kappiyakārakena saddhiṃ kammārakulaṃ gantvā pattaṃ disvā	2799	
PA_atk-vin01_a:2799_1	“ayaṃ mayhaṃ ruccatī”ti vadati. Kappiyakārako ca taṃ rūpiyaṃ datvā kammāraṃ saññāpeti,	2799	
PA_atk-vin01_a:2799_2	ayampi patto kappiyavohārena gahitopi dutiyapattasadisoyeva, mūlassa sampaṭicchitattā	2799	
PA_atk-vin01_a:2799_3	akappiyo. Kasmā sesānaṃ na kappatīti? Mūlassa anissaṭṭhattā.	2799	
PA_atk-vin01_a:2800_0	Yo pana rūpiyaṃ asampaṭicchitvā “therassa pattaṃ kiṇitvā dehī”ti pahitakappiyakārakena	2800	
PA_atk-vin01_a:2800_1	saddhiṃ kammārakulaṃ gantvā pattaṃ disvā “ime kahāpaṇe gahetvā imaṃ dehī”ti kahāpaṇe	2800	
PA_atk-vin01_a:2800_2	dāpetvā gahito, ayaṃ patto etasseva bhikkhuno na vaṭṭati dubbicāritattā, aññesaṃ	2800	
PA_atk-vin01_a:2800_3	pana vaṭṭati, mūlassa asampaṭicchitattā.	2800	
PA_atk-vin01_a:2801_0	Mahāsumattherassa kira upajjhāyo anuruddhatthero nāma ahosi. So attano evarūpaṃ pattaṃ	2801	
PA_atk-vin01_a:2801_1	sappissa pūretvā saṅghassa nissajji. Tipiṭakacūḷanāgattherassapi saddhivihārikānaṃ	2801	
PA_atk-vin01_a:2801_2	evarūpo patto ahosi. Taṃ theropi sappissa pūrāpetvā saṅghassa nissajjāpesīti. Idaṃ	2801	
PA_atk-vin01_a:2801_3	akappiyapattacatukkaṃ.	2801	
PA_atk-vin01_a:2802_0	Sace pana rūpiyaṃ asampaṭicchitvā “therassa pattaṃ kiṇitvā dehī”ti pahitakappiyakārakena	2802	
PA_atk-vin01_a:2802_1	saddhiṃ kammārakulaṃ gantvā pattaṃ disvā “ayaṃ mayhaṃ ruccatī”ti vā “imāhaṃ gahessāmī”ti	2802	
PA_atk-vin01_a:2802_2	vā vadati, kappiyakārako ca taṃ rūpiyaṃ datvā kammāraṃ saññāpeti, ayaṃ patto sabbakappiyo	2802	
PA_atk-vin01_a:2802_3	buddhānampi paribhogārahoti.	2802	
PA_atk-vin01_a:2803_0	591. Arūpiye rūpiyasaññīti kharapattādīsu suvaṇṇādisaññī. Āpatti dukkaṭassāti sace	2803	
PA_atk-vin01_a:2803_1	tena arūpiyaṃ cetāpeti dukkaṭāpatti hoti. Esa nayo vematike. Arūpiyasaññissa pana	2803	
PA_atk-vin01_a:2803_2	pañcahi sahadhammikehi saddhi “idaṃ gahetvā idaṃ dethā”ti kayavikkayaṃ karontassāpi	2803	
PA_atk-vin01_a:2803_3	anāpatti. Sesaṃ uttānameva.	2803	
PA_atk-vin01_a:2804	Chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	280	
PA_atk-vin01_a:2805	Rūpiyasaṃvohārasikkhāpadavaṇṇanā niṭṭhitā.	280	
PA_atk-vin01_a:2806	10. Kayavikkayasikkhāpadavaṇṇanā	280	
PA_atk-vin01_a:2807_0	593. Tena samayenāti kayavikkayasikkhāpadaṃ. Tattha kati hipi tyāyanti kati te ayaṃ,	2807	
PA_atk-vin01_a:2807_1	hikāro panettha padapūraṇo, pikāro garahāyaṃ, ayaṃ dubbalasaṅghāṭi tava kati divasāni	2807	
PA_atk-vin01_a:2807_2	bhavissatīti attho. Atha vā katihampi tyāyantipi pāṭho. Tattha katihanti kati ahāni,	2807	
PA_atk-vin01_a:2807_3	kati divasānīti vuttaṃ hoti. Sesaṃ vuttanayameva. Katihipi myāyanti idampi eteneva	2807	
PA_atk-vin01_a:2807_4	nayena veditabbaṃ. Gihīpi naṃ gihissāti ettha nanti nāmatthe nipāto, gihī nāma gihissāti vuttaṃ hoti.	2807	
PA_atk-vin01_a:2808_0	594. Nānappakārakanti cīvarādīnaṃ kappiyabhaṇḍānaṃ vasena anekavidhaṃ. Tenevassa	2808	
PA_atk-vin01_a:2808_1	padabhājane cīvaraṃ ādiṃ katvā dasikasuttapariyosānaṃ kappiyabhaṇḍameva dassitaṃ.	2808	
PA_atk-vin01_a:2808_2	Akappiyabhaṇḍaparivattanañhi kayavikkayasaṅgahaṃ na gacchati. Kayavikkayanti kayañceva	2808	
PA_atk-vin01_a:2808_3	vikkayañca. “Iminā imaṃ dehī”tiādinā hi nayena parassa kappiyabhaṇḍaṃ gaṇhanto kayaṃ	2808	
PA_atk-vin01_a:2808_4	samāpajjati, attano kappiyabhaṇḍaṃ dento vikkayaṃ.	2808	
PA_atk-vin01_a:2809_0	595. Ajjhācaratīti abhibhavitvā carati, vītikkamavācaṃ bhāsatīti attho. Yato kayitañca	2809	
PA_atk-vin01_a:2809_1	hoti vikkayitañcāti yadā kayitañca hoti parabhaṇḍaṃ attano hatthagataṃ karontena,	2809	
PA_atk-vin01_a:2809_2	vikkītañca attano bhaṇḍaṃ parahatthagataṃ karontena. “Iminā ima”ntiādivacanānurūpato	2809	
PA_atk-vin01_a:2809_3	pana pāṭhe paṭhamaṃ attano bhaṇḍaṃ dassitaṃ.	2809	
PA_atk-vin01_a:2810_0	Nissajjitabbanti evaṃ parassa hatthato kayavasena gahitakappiyabhaṇḍaṃ nissajjitabbaṃ.	2810	
PA_atk-vin01_a:2810_1	Ayañhi kayavikkayo ṭhapetvā pañca sahadhammike avasesehi gihipabbajitehi antamaso	2810	
PA_atk-vin01_a:2810_2	mātāpitūhipi saddhiṃ na vaṭṭati.	2810	
PA_atk-vin01_a:2811_0	Tatrāyaṃ vinicchayo – vatthena vā vatthaṃ hotu bhattena vā bhattaṃ, yaṃ kiñci kappiyaṃ	2811	
PA_atk-vin01_a:2811_1	“iminā imaṃ dehī”ti vadati, dukkaṭaṃ. Evaṃ vatvā mātuyāpi attano bhaṇḍaṃ deti, dukkaṭaṃ.	2811	
PA_atk-vin01_a:2811_2	“Iminā imaṃ dehī”ti vutto vā “imaṃ dehi, imaṃ te dassāmī”ti vatvā vā mātuyāpi bhaṇḍaṃ	2811	
PA_atk-vin01_a:2811_3	attanā gaṇhāti, dukkaṭaṃ. Attano bhaṇḍe parahatthaṃ parabhaṇḍe ca attano hatthaṃ	2811	
PA_atk-vin01_a:2811_4	sampatte nissaggiyaṃ. Mātaraṃ pana pitaraṃ vā “imaṃ dehī”ti vadato viññatti na hoti.	2811	
PA_atk-vin01_a:2811_5	“Imaṃ gaṇhāhī”ti vadato saddhādeyyavinipātanaṃ na hoti. Aññātakaṃ “imaṃ dehī”ti vadato	2811	
PA_atk-vin01_a:2811_6	viññatti hoti. “Imaṃ gaṇhāhī”ti vadato saddhādeyyavinipātanaṃ hoti. “Iminā imaṃ dehī”ti	2811	
PA_atk-vin01_a:2811_7	kayavikkayaṃ āpajjato nissaggiyaṃ. Tasmā kappiyabhaṇḍaṃ parivattentena mātāpitūhipi	2811	
PA_atk-vin01_a:2811_8	saddhiṃ kayavikkayaṃ aññātakehi saddhiṃ tisso āpattiyo mocentena parivattetabbaṃ.	2811	
PA_atk-vin01_a:2812_0	Tatrāyaṃ parivattanavidhi – bhikkhussa pātheyyataṇḍulā honti, so antarāmagge bhattahatthaṃ	2812	
PA_atk-vin01_a:2812_1	purisaṃ disvā “amhākaṃ taṇḍulā atthi, na ca no imehi attho, bhattena pana attho”ti	2812	
PA_atk-vin01_a:2812_2	vadati. Puriso taṇḍule gahetvā bhattaṃ deti, vaṭṭati. Tissopi āpattiyo na honti.	2812	
PA_atk-vin01_a:2812_3	Antamaso nimittakammamattampi na hoti. Kasmā? Mūlassa atthitāya. Parato ca vuttameva	2812	
PA_atk-vin01_a:2812_4	“idaṃ amhākaṃ atthi, amhākañca iminā ca iminā ca atthoti bhaṇatī”ti. Yo pana evaṃ	2812	
PA_atk-vin01_a:2812_5	akatvā “iminā imaṃ dehī”ti parivatteti; yathāvatthukameva. Vighāsādaṃ disvā “imaṃ	2812	
PA_atk-vin01_a:2812_6	odanaṃ bhuñjitvā, rajanaṃ vā dārūni vā āharā”ti vadati, rajanachalligaṇanāya dārugaṇanāya	2812	
PA_atk-vin01_a:2812_7	ca nissaggiyāni honti. “Imaṃ odanaṃ bhuñjitvā idaṃ nāma karothā”ti dantakārādīhi	2812	
PA_atk-vin01_a:2812_8	sippikehi dhamakaraṇādīsu taṃ taṃ parikkhāraṃ kāreti, rajakehi vā vatthaṃ dhovāpeti;	2812	
PA_atk-vin01_a:2812_9	yathāvatthukameva. Nhāpitena kese chindāpeti, kammakārehi navakammaṃ kāreti; yathāvatthukameva.	2812	
PA_atk-vin01_a:2812_10	Sace pana “idaṃ bhattaṃ bhuñjitvā idaṃ karothā”ti na vadati “idaṃ bhattaṃ bhuñja	28121	
PA_atk-vin01_a:2812_11	bhuttosi bhuñjissasi, idaṃ nāma karohī”ti vadati, vaṭṭati. Ettha ca kiñcāpi vatthadhovane	28121	
PA_atk-vin01_a:2812_12	vā kesacchedane vā bhūmisodhanādinavakamme vā parabhaṇḍaṃ attano hatthagataṃ nissajjitabbaṃ	28121	
PA_atk-vin01_a:2812_13	nāma natthi. Mahāaṭṭhakathāyaṃ pana daḷhaṃ katvā vuttattā na sakkā etaṃ paṭikkhipituṃ,	28121	
PA_atk-vin01_a:2812_14	tasmā yathā nissaggiyavatthumhi paribhutte vā naṭṭhe vā pācittiyaṃ deseti, evamidhāpi desetabbaṃ.	28121	
PA_atk-vin01_a:2813_0	596. Kayavikkaye kayavikkayasaññītiādimhi yo kayavikkayaṃ samāpajjati, so tasmiṃ	2813	
PA_atk-vin01_a:2813_1	kayavikkayasaññī vā bhavatu vematiko vā, na kayavikkayasaññī vā nissaggiyapācittiyameva.	2813	
PA_atk-vin01_a:2813_2	Cūḷattike dvīsu padesu dukkaṭamevāti evamattho daṭṭhabbo.	2813	
PA_atk-vin01_a:2814_0	597. Agghaṃ pucchatīti “ayaṃ tava patto kiṃ agghatī”ti pucchati. “Idaṃ nāmā”ti vutte	2814	
PA_atk-vin01_a:2814_1	pana sace tassa kappiyabhaṇḍaṃ mahagghaṃ hoti, evañca naṃ paṭivadati “upāsaka, mama	2814	
PA_atk-vin01_a:2814_2	idaṃ vatthu mahagghaṃ, tava pattaṃ aññassa dehī”ti. Taṃ sutvā itaro “aññaṃ thālakampi	2814	
PA_atk-vin01_a:2814_3	dassāmī”ti vadati gaṇhituṃ vaṭṭati, “idaṃ amhākaṃ atthī”ti vuttalakkhaṇe patati.	2814	
PA_atk-vin01_a:2814_4	Sace so patto mahaggho, bhikkhuno vatthu appagghaṃ, pattasāmiko cassa appagghabhāvaṃ	2814	
PA_atk-vin01_a:2814_5	na jānāti, patto na gahetabbo, “mama vatthu appaggha”nti ācikkhitabbaṃ. Mahagghabhāvaṃ	2814	
PA_atk-vin01_a:2814_6	ñatvā vañcetvā gaṇhanto hi gahitabhaṇḍaṃ agghāpetvā kāretabbataṃ āpajjati. Sace pattasāmiko	2814	
PA_atk-vin01_a:2814_7	“hotu, bhante, sesaṃ mama puññaṃ bhavissatī”ti deti, vaṭṭati.	2814	
PA_atk-vin01_a:2815_0	Kappiyakārakassa ācikkhatīti yassa hatthato bhaṇḍaṃ gaṇhāti, taṃ ṭhapetvā aññaṃ antamaso	2815	
PA_atk-vin01_a:2815_1	tassa puttabhātikampi kappiyakārakaṃ katvā “iminā imaṃ nāma gahetvā dehī”ti ācikkhati.	2815	
PA_atk-vin01_a:2815_2	So ce cheko hoti, punappunaṃ apanetvā vivaditvā gaṇhāti, tuṇhībhūtena ṭhātabbaṃ.	2815	
PA_atk-vin01_a:2815_3	No ce cheko hoti, na jānāti gahetuṃ, vāṇijako taṃ vañceti, “mā gaṇhā”ti vattabbo.	2815	
PA_atk-vin01_a:2816_0	Idaṃ amhākantiādimhi “idaṃ paṭiggahitaṃ telaṃ vā sappi vā amhākaṃ atthi, amhākañca	2816	
PA_atk-vin01_a:2816_1	aññena appaṭiggahitakena attho”ti bhaṇati. Sace so taṃ gahetvā aññaṃ deti, paṭhamaṃ	2816	
PA_atk-vin01_a:2816_2	attano telaṃ na mināpetabbaṃ. Kasmā? Nāḷiyañhi avasiṭṭhatelaṃ hoti, taṃ pacchā minantassa	2816	
PA_atk-vin01_a:2816_3	appaṭiggahitakaṃ dūseyyāti. Sesaṃ uttānameva.	2816	
PA_atk-vin01_a:2817	Chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	281	
PA_atk-vin01_a:2818	Kayavikkayasikkhāpadavaṇṇanā niṭṭhitā.	281	
PA_atk-vin01_a:2819	Niṭṭhito kosiyavaggo dutiyo.	281	
PA_atk-vin01_a:2820	3. Pattavaggo	282	
PA_atk-vin01_a:2821	1. Pattasikkhāpadavaṇṇanā	282	
PA_atk-vin01_a:2822_0	598. Tena samayenāti pattasikkhāpadaṃ. Tattha pattavāṇijjanti gāmanigamādīsu vicarantā	2822	
PA_atk-vin01_a:2822_1	pattavāṇijjaṃ vā karissanti. Āmattikāpaṇaṃ vāti amattāni vuccanti bhājanāni, tāni	2822	
PA_atk-vin01_a:2822_2	yesaṃ bhaṇḍaṃ te āmattikā, tesaṃ āmattikānaṃ āpaṇaṃ āmattikāpaṇaṃ, kulālabhaṇḍavāṇijakāpaṇanti attho.	2822	
PA_atk-vin01_a:2823_0	602. Tayo pattassa vaṇṇāti tīṇi pattassa pamāṇāni. Aḍḍhāḷhakodanaṃ gaṇhātīti magadhanāḷiyā	2823	
PA_atk-vin01_a:2823_1	dvinnaṃ taṇḍulanāḷīnaṃ odanaṃ gaṇhāti. Magadhanāḷi nāma aḍḍhaterasapalā hotīti andhakaṭṭhakathāyaṃ	2823	
PA_atk-vin01_a:2823_2	vuttaṃ. Sīhaḷadīpe pakatināḷi mahantā, damiḷanāḷi khuddakā, magadhanāḷi pamāṇayuttā,	2823	
PA_atk-vin01_a:2823_3	tāya magadhanāḷiyā diyaḍḍhanāḷi ekā sīhaḷanāḷi hotīti mahāaṭṭhakathāyaṃ vuttaṃ. Catubhāgaṃ	2823	
PA_atk-vin01_a:2823_4	khādananti odanassa catutthabhāgappamāṇaṃ khādanaṃ, taṃ hatthahāriyassa muggasūpassa	2823	
PA_atk-vin01_a:2823_5	vasena veditabbaṃ. Tadupiyaṃ byañjananti tassa odanassa anurūpaṃ macchamaṃsasākaphalakaḷīrādibyañjanaṃ.	2823	
PA_atk-vin01_a:2824_0	Tatrāyaṃ vinicchayo – anupahatapurāṇasālitaṇḍulānaṃ sukoṭṭitaparisuddhānaṃ dve magadhanāḷiyo	2824	
PA_atk-vin01_a:2824_1	gahetvā tehi taṇḍulehi anuttaṇḍulaṃ akilinnaṃ apiṇḍitaṃ suvisadaṃ kundamakuḷarāsisadisaṃ	2824	
PA_atk-vin01_a:2824_2	avassāvitodanaṃ pacitvā niravasesaṃ patte pakkhipitvā tassa odanassa catutthabhāgappamāṇo	2824	
PA_atk-vin01_a:2824_3	nātighano nātitanuko hatthahāriyo sabbasambhārasaṅkhato muggasūpo pakkhipitabbo.	2824	
PA_atk-vin01_a:2824_4	Tato ālopassa ālopassa anurūpaṃ yāvacarimālopappahonakaṃ macchamaṃsādibyañjanaṃ pakkhipitabbaṃ,	2824	
PA_atk-vin01_a:2824_5	sappitelatakkarasakañjikādīni pana gaṇanūpagāni na honti, tāni hi odanagatikāneva,	2824	
PA_atk-vin01_a:2824_6	neva hāpetuṃ na vaḍḍhetuṃ sakkonti. Evametaṃ sabbampi pakkhittaṃ sace pattassa mukhavaṭṭiyā	2824	
PA_atk-vin01_a:2824_7	heṭṭhimarājisamaṃ tiṭṭhati, suttena vā hīrena vā chindantassa suttassa vā hīrassa	2824	
PA_atk-vin01_a:2824_8	vā heṭṭhimantaṃ phusati, ayaṃ ukkaṭṭho nāma patto. Sace taṃ rājiṃ atikkamma thūpīkataṃ	2824	
PA_atk-vin01_a:2824_9	tiṭṭhati, ayaṃ ukkaṭṭhomako nāma patto. Sace taṃ rājiṃ na sampāpuṇāti, antogatameva	2824	
PA_atk-vin01_a:2824_10	hoti, ayaṃ ukkaṭṭhukkaṭṭho nāma patto.	28241	
PA_atk-vin01_a:2825_0	Nāḷikodananti magadhanāḷiyā ekāya taṇḍulanāḷiyā odanaṃ. Patthodananti magadhanāḷiyā	2825	
PA_atk-vin01_a:2825_1	upaḍḍhanāḷikodanaṃ. Sesaṃ vuttanayeneva veditabbaṃ. Ayaṃ pana nāmamatte viseso –	2825	
PA_atk-vin01_a:2825_2	sace nāḷikodanādi sabbampi pakkhittaṃ vuttanayeneva heṭṭhimarājisamaṃ tiṭṭhati, ayaṃ	2825	
PA_atk-vin01_a:2825_3	majjhimo nāma patto. Sace taṃ rājiṃ atikkamma thūpīkataṃ tiṭṭhati, ayaṃ majjhimomako	2825	
PA_atk-vin01_a:2825_4	nāma patto. Sace taṃ rājiṃ na sampāpuṇāti antogatameva hoti, ayaṃ majjhimukkaṭṭho	2825	
PA_atk-vin01_a:2825_5	nāma patto. Sace patthodanādi sabbampi pakkhittaṃ heṭṭhimarājisamaṃ tiṭṭhati, ayaṃ	2825	
PA_atk-vin01_a:2825_6	omako nāma patto. Sace taṃ rājiṃ atikkamma thūpīkataṃ tiṭṭhati, ayaṃ omakomako nāma	2825	
PA_atk-vin01_a:2825_7	patto. Sace taṃ rājiṃ na pāpuṇāti antogatameva hoti, ayaṃ omakukkaṭṭho nāma pattoti	2825	
PA_atk-vin01_a:2825_8	evamete nava pattā. Tesu dve apattā ukkaṭṭhukkaṭṭho ca omakomako ca. “Tato ukkaṭṭho	2825	
PA_atk-vin01_a:2825_9	apatto omako apatto”ti idañhi ete sandhāya vuttaṃ. Ukkaṭṭhukkaṭṭho hi ettha ukkaṭṭhato	2825	
PA_atk-vin01_a:2825_10	ukkaṭṭhattā “tato ukkaṭṭho apatto”ti vutto. Omakomako ca omakato omakattā tato omako	28251	
PA_atk-vin01_a:2825_11	apattoti vutto. Tasmā ete bhājanaparibhogena paribhuñjitabbā, na adhiṭṭhānupagā,	28251	
PA_atk-vin01_a:2825_12	na vikappanupagā. Itare pana satta adhiṭṭhahitvā vā vikappetvā vā paribhuñjitabbā,	28251	
PA_atk-vin01_a:2825_13	evaṃ akatvā taṃ dasāhaṃ atikkāmayato nissaggiyaṃ pācittiyanti taṃ sattavidhampi pattaṃ	28251	
PA_atk-vin01_a:2825_14	dasāhaparamaṃ kālaṃ atikkāmayato nissaggiyaṃ pācittiyaṃ.	28251	
PA_atk-vin01_a:2826	607. Nissaggiyaṃ pattaṃ anissajjitvā paribhuñjatīti yāguṃ pivitvā dhote dukkaṭaṃ, khañjakaṃ khāditvā bhattaṃ bhuñjitvā dhote dukkaṭanti evaṃ payoge payoge dukkaṭaṃ.	282	
PA_atk-vin01_a:2827_0	608. Anāpatti antodasāhaṃ adhiṭṭheti vikappetīti ettha pana pamāṇayuttassapi adhiṭṭhānavikappanupagattaṃ	2827	
PA_atk-vin01_a:2827_1	evaṃ veditabbaṃ – ayopatto pañcahi pākehi mattikāpatto dvīhi pākehi pakko adhiṭṭhānupago,	2827	
PA_atk-vin01_a:2827_2	ubhopi yaṃ mūlaṃ dātabbaṃ, tasmiṃ dinneyeva. Sace ekopi pāko ūno hoti, kākaṇikamattampi	2827	
PA_atk-vin01_a:2827_3	vā mūlaṃ adinnaṃ, na adhiṭṭhānupago. Sacepi pattasāmiko vadati “yadā tumhākaṃ mūlaṃ	2827	
PA_atk-vin01_a:2827_4	bhavissati, tadā dassatha, adhiṭṭhahitvā paribhuñjathā”ti neva adhiṭṭhānupago hoti,	2827	
PA_atk-vin01_a:2827_5	pākassa hi ūnattā pattasaṅkhaṃ na gacchati, mūlassa sakalassa vā ekadesassa vā adinnattā	2827	
PA_atk-vin01_a:2827_6	sakabhāvaṃ na upeti, aññasseva santako hoti, tasmā pāke ca mūle ca niṭṭhiteyeva adhiṭṭhānupago	2827	
PA_atk-vin01_a:2827_7	hoti. Yo adhiṭṭhānupago, sveva vikappanupago, so hatthaṃ āgatopi anāgatopi adhiṭṭhātabbo	2827	
PA_atk-vin01_a:2827_8	vikappetabbo vā. Yadi hi pattakārako mūlaṃ labhitvā sayaṃ vā dātukāmo hutvā “ahaṃ,	2827	
PA_atk-vin01_a:2827_9	bhante, tumhākaṃ pattaṃ katvā asukadivase nāma pacitvā ṭhapessāmī”ti vadati, bhikkhu	2827	
PA_atk-vin01_a:2827_10	ca tena paricchinnadivasato dasāhaṃ atikkāmeti, nissaggiyaṃ pācittiyaṃ. Sace pana	28271	
PA_atk-vin01_a:2827_11	pattakārako “ahaṃ tumhākaṃ pattaṃ katvā pacitvā sāsanaṃ pesessāmī”ti vatvā tatheva	28271	
PA_atk-vin01_a:2827_12	karoti, tena pesitabhikkhu pana tassa bhikkhuno na āroceti, añño disvā vā sutvā vā	28271	
PA_atk-vin01_a:2827_13	“tumhākaṃ, bhante, patto niṭṭhito”ti āroceti, etassa ārocanaṃ napamāṇaṃ. Yadā pana	28271	
PA_atk-vin01_a:2827_14	tena pesitoyeva āroceti, tassa vacanaṃ sutadivasato paṭṭhāya dasāhaṃ atikkāmayato	28271	
PA_atk-vin01_a:2827_15	nissaggiyaṃ pācittiyaṃ. Sace pattakārako “ahaṃ tumhākaṃ pattaṃ katvā pacitvā kassaci	28271	
PA_atk-vin01_a:2827_16	hatthe pahiṇissāmī”ti vatvā tatheva karoti, pattaṃ gahetvā āgatabhikkhu pana attano	28271	
PA_atk-vin01_a:2827_17	pariveṇe ṭhapetvā tassa na āroceti, añño koci bhaṇati “api, bhante, adhunā ābhato	28271	
PA_atk-vin01_a:2827_18	patto sundaro”ti! “Kuhiṃ, āvuso, patto”ti? “Itthannāmassa hatthe pesito”ti. Etassapi	28271	
PA_atk-vin01_a:2827_19	vacanaṃ na pamāṇaṃ. Yadā pana so bhikkhu pattaṃ deti, laddhadivasato paṭṭhāya dasāhaṃ	28271	
PA_atk-vin01_a:2827_20	atikkāmayato nissaggiyaṃ pācittiyaṃ. Tasmā dasāhaṃ anatikkāmetvāva adhiṭṭhātabbo vikappetabbo vā.	28272	
PA_atk-vin01_a:2828_0	Tattha dve pattassa adhiṭṭhānā – kāyena vā adhiṭṭhāti, vācāya vā adhiṭṭhāti. Tesaṃ	2828	
PA_atk-vin01_a:2828_1	vasena adhiṭṭhahantena ca “imaṃ pattaṃ paccuddharāmī”ti vā “etaṃ pattaṃ paccuddharāmī”ti	2828	
PA_atk-vin01_a:2828_2	vā evaṃ sammukhe vā parammukhe vā ṭhitaṃ purāṇapattaṃ paccuddharitvā aññassa vā datvā	2828	
PA_atk-vin01_a:2828_3	navaṃ pattaṃ yattha katthaci ṭhitaṃ hatthena parāmasitvā “imaṃ pattaṃ adhiṭṭhāmī”ti	2828	
PA_atk-vin01_a:2828_4	cittena ābhogaṃ katvā kāyavikāraṃ karontena kāyena vā adhiṭṭhātabbo, vacībhedaṃ katvā	2828	
PA_atk-vin01_a:2828_5	vācāya vā adhiṭṭhātabbo. Tatra duvidhaṃ adhiṭṭhānaṃ – sace hatthapāse hoti “imaṃ	2828	
PA_atk-vin01_a:2828_6	pattaṃ adhiṭṭhāmī”ti vācā bhinditabbā. Atha antogabbhe vā uparipāsāde vā sāmantavihāre	2828	
PA_atk-vin01_a:2828_7	vā hoti, ṭhapitaṭṭhānaṃ sallakkhetvā “etaṃ pattaṃ adhiṭṭhāmī”ti vācā bhinditabbā.	2828	
PA_atk-vin01_a:2829_0	Adhiṭṭhahantena pana ekakena adhiṭṭhātumpi vaṭṭati, aññassa santike adhiṭṭhātumpi	2829	
PA_atk-vin01_a:2829_1	vaṭṭati. Aññassa santike ayamānisaṃso – sacassa “adhiṭṭhito nu kho me, no”ti vimati	2829	
PA_atk-vin01_a:2829_2	uppajjati, itaro sāretvā vimatiṃ chindissatīti. Sace koci dasa patte labhitvā sabbeva	2829	
PA_atk-vin01_a:2829_3	attanāva paribhuñjitukāmo hoti, na sabbe adhiṭṭhātabbā. Ekaṃ pattaṃ adhiṭṭhāya punadivase	2829	
PA_atk-vin01_a:2829_4	taṃ paccuddharitvā añño adhiṭṭhātabbo. Etenupāyena vassasatampi pariharituṃ sakkā.	2829	
PA_atk-vin01_a:2830_0	Evaṃ appamattassa bhikkhuno siyā adhiṭṭhānavijahananti? Siyā. Sace hi ayaṃ pattaṃ	2830	
PA_atk-vin01_a:2830_1	aññassa vā deti, vibbhamati vā sikkhaṃ vā paccakkhāti, kālaṃ vā karoti, liṅgaṃ vāssa	2830	
PA_atk-vin01_a:2830_2	parivattati, paccuddharati vā, patte vā chiddaṃ hoti, adhiṭṭhānaṃ vijahati. Vuttampi cetaṃ –	2830	
PA_atk-vin01_a:2831	“Dinnavibbhantapaccakkhā, kālaṃkiriyakatena ca;	283	
PA_atk-vin01_a:2832	Liṅgapaccuddharā ceva, chiddena bhavati sattama”nti.	283	
PA_atk-vin01_a:2833_0	Coraharaṇavissāsaggāhehipi vijahatiyeva. Kittakena chiddena adhiṭṭhānaṃ bhijjati?	2833	
PA_atk-vin01_a:2833_1	Yena kaṅgusitthaṃ nikkhamati ceva pavisati ca. Idañhi sattannaṃ dhaññānaṃ lāmakadhaññasitthaṃ,	2833	
PA_atk-vin01_a:2833_2	tasmiṃ ayacuṇṇena vā āṇiyā vā paṭipākatike kate dasāhabbhantare puna adhiṭṭhātabbo.	2833	
PA_atk-vin01_a:2833_3	Ayaṃ tāva “antodasāhaṃ adhiṭṭheti vikappetī”ti ettha adhiṭṭhāne vinicchayo.	2833	
PA_atk-vin01_a:2834_0	Vikappane pana dve vikappanā – sammukhāvikappanā ca parammukhāvikappanā ca. Kathaṃ	2834	
PA_atk-vin01_a:2834_1	sammukhāvikappanā hoti? Pattānaṃ ekabahubhāvaṃ sannihitāsannihitabhāvañca ñatvā “imaṃ	2834	
PA_atk-vin01_a:2834_2	patta”nti vā “ime patte”ti vā “etaṃ patta”nti vā “ete patte”ti vā vatvā “tuyhaṃ vikappemī”ti	2834	
PA_atk-vin01_a:2834_3	vattabbaṃ. Ayamekā sammukhāvikappanā. Ettāvatā nidhetuṃ vaṭṭati, paribhuñjituṃ vā	2834	
PA_atk-vin01_a:2834_4	vissajjetuṃ vā adhiṭṭhātuṃ vā na vaṭṭati. “Mayhaṃ santakaṃ paribhuñja vā vissajjehi	2834	
PA_atk-vin01_a:2834_5	vā yathāpaccayaṃ vā karohī”ti evaṃ pana vutte paccuddhāro nāma hoti, tatopabhuti	2834	
PA_atk-vin01_a:2834_6	paribhogādayopi vaṭṭanti.	2834	
PA_atk-vin01_a:2835_0	Aparo nayo – tatheva pattānaṃ ekabahubhāvaṃ sannihitāsannihitabhāvañca ñatvā tasseva	2835	
PA_atk-vin01_a:2835_1	bhikkhuno santike “imaṃ patta”nti vā “ime patte”ti vā “etaṃ patta”nti vā “ete patte”ti	2835	
PA_atk-vin01_a:2835_2	vā vatvā pañcasu sahadhammikesu aññatarassa attanā abhirucitassa yassa kassaci nāmaṃ	2835	
PA_atk-vin01_a:2835_3	gahetvā “tissassa bhikkhuno vikappemī”ti vā “tissāya bhikkhuniyā sikkhamānāya sāmaṇerassa	2835	
PA_atk-vin01_a:2835_4	tissāya sāmaṇeriyā vikappemī”ti vā vattabbaṃ, ayaṃ aparāpi sammukhāvikappanā. Ettāvatā	2835	
PA_atk-vin01_a:2835_5	nidhetuṃ vaṭṭati, paribhogādīsu pana ekampi na vaṭṭati. Tena pana bhikkhunā “tissassa	2835	
PA_atk-vin01_a:2835_6	bhikkhuno santakaṃ…pe… tissāya sāmaṇeriyā santakaṃ paribhuñja vā vissajjehi vā yathāpaccayaṃ	2835	
PA_atk-vin01_a:2835_7	vā karohī”ti vutte paccuddhāro nāma hoti. Tatopabhuti paribhogādayopi vaṭṭanti.	2835	
PA_atk-vin01_a:2836_0	Kathaṃ parammukhāvikappanā hoti? Pattānaṃ tatheva ekabahubhāvaṃ sannihitāsannihitabhāvañca	2836	
PA_atk-vin01_a:2836_1	ñatvā “imaṃ patta”nti vā “ime patte”ti vā “etaṃ patta”nti vā “ete patte”ti vā vatvā	2836	
PA_atk-vin01_a:2836_2	“tuyhaṃ vikappanatthāya dammī”ti vattabbaṃ. Tena vattabbo – “ko te mitto vā sandiṭṭho	2836	
PA_atk-vin01_a:2836_3	vā”ti? Tato itarena purimanayeneva “tisso bhikkhūti vā…pe… tissā sāmaṇerī”ti vā vattabbaṃ.	2836	
PA_atk-vin01_a:2836_4	Puna tena bhikkhunā “ahaṃ tissassa bhikkhuno dammī”ti vā…pe… “tissāya sāmaṇeriyā	2836	
PA_atk-vin01_a:2836_5	dammī”ti vā vattabbaṃ, ayaṃ parammukhāvikappanā. Ettāvattā nidhetuṃ vaṭṭati, paribhogādīsu	2836	
PA_atk-vin01_a:2836_6	pana ekampi na vaṭṭati. Tena pana bhikkhunā dutiyasammukhāvikappanāyaṃ vuttanayeneva	2836	
PA_atk-vin01_a:2836_7	“itthannāmassa santakaṃ paribhuñja vā vissajjehi vā yathāpaccayaṃ vā karohī”ti vutte	2836	
PA_atk-vin01_a:2836_8	paccuddhāro nāma hoti. Tatopabhuti paribhogādayopi vaṭṭanti.	2836	
PA_atk-vin01_a:2837	Imāsaṃ pana dvinnaṃ vikappanānaṃ nānākaraṇaṃ, avaseso ca vacanakkamo sabbo paṭhamakathinasikkhāpadavaṇṇanāyaṃ vuttanayeneva veditabbo saddhiṃ samuṭṭhānādīhīti.	283	
PA_atk-vin01_a:2838	Pattasikkhāpadavaṇṇanā niṭṭhitā.	283	
PA_atk-vin01_a:2839	2. Ūnapañcabandhanasikkhāpadavaṇṇanā	283	
PA_atk-vin01_a:2840_0	609. Tena samayenāti ūnapañcabandhanasikkhāpadaṃ. Tattha na yāpetīti so kira yadi	2840	
PA_atk-vin01_a:2840_1	ariyasāvako nābhavissā, aññathattampi agamissā, evaṃ tehi ubbāḷho, sotāpannattā pana	2840	
PA_atk-vin01_a:2840_2	kevalaṃ sarīreneva na yāpeti, tena vuttaṃ – “attanāpi na yāpeti, puttadārāpissa kilamantī”ti.	2840	
PA_atk-vin01_a:2841_0	612-3. Ūnapañcabandhanenāti ettha ūnāni pañca bandhanāni assāti ūnapañcabandhano,	2841	
PA_atk-vin01_a:2841_1	nāssa pañca bandhanāni pūrentīti attho, tena ūnapañcabandhanena. Itthambhūtassa lakkhaṇe	2841	
PA_atk-vin01_a:2841_2	karaṇavacanaṃ. Tattha yasmā abandhanassāpi pañca bandhanāni na pūrenti, sabbaso natthitāya,	2841	
PA_atk-vin01_a:2841_3	tasmā padabhājane “abandhano vā”tiādi vuttaṃ. “Ūnapañcabandhanenā”ti ca vuttattā	2841	
PA_atk-vin01_a:2841_4	yassa pañcabandhano patto hoti, tassa so apatto, tasmā aññaṃ viññāpetuṃ vaṭṭati.	2841	
PA_atk-vin01_a:2841_5	Bandhanañca nāmetaṃ yasmā bandhanokāse sati hoti, asati na hoti, tasmā tassa lakkhaṇaṃ	2841	
PA_atk-vin01_a:2841_6	dassetuṃ “abandhanokāso nāmā”tiādi vuttaṃ.	2841	
PA_atk-vin01_a:2842_0	Dvaṅgulā rāji na hotīti mukhavaṭṭito heṭṭhā dvaṅgulappamāṇā ekāpi rāji na hoti. Yassa	2842	
PA_atk-vin01_a:2842_1	dvaṅgulā rāji hotīti yassa pana tādisā ekā rāji hoti, so tassā rājiyā heṭṭhimapariyante	2842	
PA_atk-vin01_a:2842_2	pattavedhakena vijjhitvā pacitvā suttarajjuka-makacirajjukādīhi vā tipusuttakena	2842	
PA_atk-vin01_a:2842_3	vā bandhitabbo, taṃ bandhanaṃ āmisassa alagganatthaṃ tipupaṭṭakena vā kenaci baddhasilesena	2842	
PA_atk-vin01_a:2842_4	vā paṭicchādetabbaṃ. So ca patto adhiṭṭhahitvā paribhuñjitabbo, sukhumaṃ vā chiddaṃ	2842	
PA_atk-vin01_a:2842_5	katvā bandhitabbo. Suddhehi pana madhusitthakalākhāsajjulasādīhi bandhituṃ na vaṭṭati.	2842	
PA_atk-vin01_a:2842_6	Phāṇitaṃ jhāpetvā pāsāṇacuṇṇena bandhituṃ vaṭṭati. Mukhavaṭṭisamīpe pana pattavedhakena	2842	
PA_atk-vin01_a:2842_7	vijjhiyamāno kapālassa bahalattā bhijjati, tasmā heṭṭhā vijjhitabbo. Yassa pana dve	2842	
PA_atk-vin01_a:2842_8	rājiyo ekāyeva vā caturaṅgulā, tassa dve bandhanāni dātabbāni. Yassa tisso ekāyeva	2842	
PA_atk-vin01_a:2842_9	vā chaḷaṅgulā, tassa tīṇi. Yassa catasso ekāyeva vā aṭṭhaṅgulā, tassa cattāri. Yassa	2842	
PA_atk-vin01_a:2842_10	pañca ekāyeva vā dasaṅgulā, so baddhopi abaddhopi apattoyeva, añño viññāpetabbo.	28421	
PA_atk-vin01_a:2842_11	Esa tāva mattikāpatte vinicchayo.	28421	
PA_atk-vin01_a:2843_0	Ayopatte pana sacepi pañca vā atirekāni vā chiddāni honti, tāni ce ayacuṇṇena vā	2843	
PA_atk-vin01_a:2843_1	āṇiyā vā lohamaṇḍalakena vā baddhāni maṭṭhāni honti, sveva patto paribhuñjitabbo,	2843	
PA_atk-vin01_a:2843_2	na añño viññāpetabbo. Atha pana ekampi chiddaṃ mahantaṃ hoti, lohamaṇḍalakena baddhampi	2843	
PA_atk-vin01_a:2843_3	maṭṭhaṃ na hoti, patte āmisaṃ laggati, akappiyo hoti, ayaṃ apatto. Añño viññāpetabbo.	2843	
PA_atk-vin01_a:2844_0	615. Thero vattabboti patte ānisaṃsaṃ dassetvā “ayaṃ, bhante, patto pamāṇayutto sundaro	2844	
PA_atk-vin01_a:2844_1	therānurūpo, taṃ gaṇhathā”ti vattabbo. Yo na gaṇheyyāti anukampāya na gaṇhantassa	2844	
PA_atk-vin01_a:2844_2	dukkaṭaṃ. Yo pana santuṭṭhiyā “kiṃ me aññena pattenā”ti na gaṇhāti, tassa anāpatti.	2844	
PA_atk-vin01_a:2844_3	Pattapariyantoti evaṃ parivattetvā pariyante ṭhitapatto.	2844	
PA_atk-vin01_a:2845_0	Na adeseti mañcapīṭhachattanāgadantakādike adese, na nikkhipitabbo. Yattha purimaṃ	2845	
PA_atk-vin01_a:2845_1	sundaraṃ pattaṃ ṭhapeti, tattheva ṭhapetabbo. Pattassa hi nikkhipanadeso “anujānāmi,	2845	
PA_atk-vin01_a:2845_2	bhikkhave, ādhāraka”ntiādinā nayena khandhake vuttoyeva.	2845	
PA_atk-vin01_a:2846_0	Na abhogenāti yāgurandhanarajanapacanādinā aparibhogena na paribhuñjitabbo. Antarāmagge	2846	
PA_atk-vin01_a:2846_1	pana byādhimhi uppanne aññasmiṃ bhājane asati mattikāya limpetvā yāguṃ vā pacituṃ	2846	
PA_atk-vin01_a:2846_2	udakaṃ vā tāpetuṃ vaṭṭati.	2846	
PA_atk-vin01_a:2847_0	Na vissajjetabboti aññassa na dātabbo. Sace pana saddhivihāriko vā antevāsiko vā	2847	
PA_atk-vin01_a:2847_1	aññaṃ varapattaṃ ṭhapetvā “ayaṃ mayhaṃ sāruppo, ayaṃ therassā”ti gaṇhāti, vaṭṭati.	2847	
PA_atk-vin01_a:2847_2	Añño vā taṃ gahetvā attano pattaṃ deti, vaṭṭati. “Mayhameva pattaṃ āharā”ti vattabbakiccaṃ natthi.	2847	
PA_atk-vin01_a:2848_0	617. Pavāritānanti ettha saṅghavasena pavāritaṭṭhāne pañcabandhaneneva vaṭṭati. Puggalavasena	2848	
PA_atk-vin01_a:2848_1	pavāritaṭṭhāne ūnapañcabandhanenāpi vaṭṭatīti kurundiyaṃ vuttaṃ. Sesamettha uttānatthameva.	2848	
PA_atk-vin01_a:2849	Chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	284	
PA_atk-vin01_a:2850	Ūnapañcabandhanasikkhāpadavaṇṇanā niṭṭhitā.	285	
PA_atk-vin01_a:2851	3. Bhesajjasikkhāpadavaṇṇanā	285	
PA_atk-vin01_a:2852	618. Tena samayenāti bhesajjasikkhāpadaṃ. Tattha attho, bhanteti rājā bhikkhū uyyuttappayutte therassa leṇatthāya pabbhāraṃ sodhente disvā ārāmikaṃ dātukāmo pucchi.	285	
PA_atk-vin01_a:2853_0	619-21. Pāṭiyekkoti visuṃ eko. Mālākiteti katamāle mālādhare, kusumamālāpaṭimaṇḍiteti	2853	
PA_atk-vin01_a:2853_1	attho. Tiṇaṇḍupakanti tiṇacumbaṭakaṃ. Paṭimuñcīti ṭhapesi. Sā ahosi suvaṇṇamālāti	2853	
PA_atk-vin01_a:2853_2	dārikāya sīse ṭhapitamattāyeva therassa adhiṭṭhānavasena suvaṇṇapadumamālā ahosi.	2853	
PA_atk-vin01_a:2853_3	Tañhi tiṇaṇḍupakaṃ sīse ṭhapitamattameva “suvaṇṇamālā hotū”ti thero adhiṭṭhāsi. Dutiyampi	2853	
PA_atk-vin01_a:2853_4	kho…pe…. Tenupasaṅkamīti dutiyadivaseyeva upasaṅkami.	2853	
PA_atk-vin01_a:2854_0	Suvaṇṇanti adhimuccīti “sovaṇṇamayo hotū”ti adhiṭṭhāsi. Pañcannaṃ bhesajjānanti sappiādīnaṃ.	2854	
PA_atk-vin01_a:2854_1	Bāhulikāti paccayabāhulikatāya paṭipannā. Kolambepi ghaṭepītiettha kolambā nāma mahāmukhacāṭiyo	2854	
PA_atk-vin01_a:2854_2	vuccanti. Olīnavilīnānīti heṭṭhā ca ubhatopassesu ca gaḷitāni. Okiṇṇavikiṇṇāti sappiādīnaṃ	2854	
PA_atk-vin01_a:2854_3	gandhena bhūmiṃ khanantehi okiṇṇā, bhittiyo khanantehi upari sañcarantehi ca vikiṇṇā.	2854	
PA_atk-vin01_a:2854_4	Antokoṭṭhāgārikāti abbhantare saṃvihitakoṭṭhāgārā.	2854	
PA_atk-vin01_a:2855_0	622. Paṭisāyanīyānīti paṭisāyitabbāni, paribhuñjitabbānīti attho. Bhesajjānīti bhesajjakiccaṃ	2855	
PA_atk-vin01_a:2855_1	karontu vā mā vā, evaṃ laddhavohārāni. “Gosappī”tiādīhi loke pākaṭaṃ dassetvā “yesaṃ	2855	
PA_atk-vin01_a:2855_2	maṃsaṃ kappatī”ti iminā aññesampi migarohitasasādīnaṃ sappiṃ saṅgahetvā dassesi.	2855	
PA_atk-vin01_a:2855_3	Yesañhi khīraṃ atthi, sappipi tesaṃ atthiyeva, taṃ pana sulabhaṃ vā hotu dullabhaṃ	2855	
PA_atk-vin01_a:2855_4	vā, asammohatthaṃ vuttaṃ. Evaṃ navanītampi.	2855	
PA_atk-vin01_a:2856_0	Sannidhikārakaṃ paribhuñjitabbānīti sannidhiṃ katvā nidahitvā paribhuñjitabbāni.	2856	
PA_atk-vin01_a:2856_1	Kathaṃ? Pāḷiyā āgatasappiādīsu sappi tāva purebhattaṃ paṭiggahitaṃ tadahupurebhattaṃ	2856	
PA_atk-vin01_a:2856_2	sāmisampi nirāmisampi paribhuñjituṃ vaṭṭati, pacchābhattato paṭṭhāya sattāhaṃ nirāmisaṃ	2856	
PA_atk-vin01_a:2856_3	paribhuñjitabbaṃ. Sattāhātikkame sace ekabhājane ṭhapitaṃ, ekaṃ nissaggiyaṃ. Sace	2856	
PA_atk-vin01_a:2856_4	bahūsu vatthugaṇanāya nissaggiyāni, pacchābhattaṃ paṭiggahitaṃ sattāhaṃ nirāmisameva	2856	
PA_atk-vin01_a:2856_5	vaṭṭati. Purebhattaṃ vā pacchābhattaṃ vā uggahitakaṃ katvā nikkhittaṃ ajjhoharituṃ	2856	
PA_atk-vin01_a:2856_6	na vaṭṭati; abbhañjanādīsu upanetabbaṃ. Sattāhātikkamepi anāpatti, anajjhoharaṇīyataṃ	2856	
PA_atk-vin01_a:2856_7	āpannattā. “Paṭisāyanīyānī”ti hi vuttaṃ. Sace anupasampanno purebhattaṃ paṭiggahitanavanītena	2856	
PA_atk-vin01_a:2856_8	sappiṃ katvā deti, purebhattaṃ sāmisaṃ vaṭṭati. Sace sayaṃ karoti, sattāhampi nirāmisameva	2856	
PA_atk-vin01_a:2856_9	vaṭṭati. Pacchābhattaṃ paṭiggahitanavanītena pana yena kenaci katasappi sattāhampi	2856	
PA_atk-vin01_a:2856_10	nirāmisameva vaṭṭati. Uggahitakena kate pubbe vuttasuddhasappinayeneva vinicchayo veditabbo.	28561	
PA_atk-vin01_a:2857_0	Purebhattaṃ paṭiggahitakhīrena vā dadhinā vā katasappi anupasampannena kataṃ sāmisampi	2857	
PA_atk-vin01_a:2857_1	tadahupurebhattaṃ vaṭṭati. Sayaṃkataṃ nirāmisameva vaṭṭati. Navanītaṃ tāpentassa	2857	
PA_atk-vin01_a:2857_2	hi sāmaṃpāko na hoti, sāmaṃpakkena pana tena saddhiṃ āmisaṃ na vaṭṭati. Pacchābhattato	2857	
PA_atk-vin01_a:2857_3	paṭṭhāya ca na vaṭṭatiyeva. Sattāhātikkamepi anāpatti, savatthukassa paṭiggahitattā,	2857	
PA_atk-vin01_a:2857_4	“tāni paṭiggahetvā”ti hi vuttaṃ. Pacchābhattaṃ paṭiggahitehi kataṃ pana abbhañjanādīsu	2857	
PA_atk-vin01_a:2857_5	upanetabbaṃ. Purebhattampi ca uggahitakehi kataṃ ubhayesampi sattāhātikkame anāpatti.	2857	
PA_atk-vin01_a:2857_6	Eseva nayo akappiyamaṃsasappimhi. Ayaṃ pana viseso – yattha pāḷiyaṃ āgatasappinā	2857	
PA_atk-vin01_a:2857_7	nissaggiyaṃ, tattha iminā dukkaṭaṃ. Andhakaṭṭhakathāyaṃ kāraṇapatirūpakaṃ vatvā manussasappi	2857	
PA_atk-vin01_a:2857_8	ca navanītañca paṭikkhittaṃ, taṃ duppaṭikkhittaṃ, sabbaaṭṭhakathāsu anuññātattā.	2857	
PA_atk-vin01_a:2857_9	Parato cassa vinicchayopi āgacchissati.	2857	
PA_atk-vin01_a:2858_0	Pāḷiyaṃ āgataṃ navanītampi purebhattaṃ paṭiggahitaṃ tadahupurebhattaṃ sāmisampi vaṭṭati,	2858	
PA_atk-vin01_a:2858_1	pacchābhattato paṭṭhāya nirāmisameva. Sattāhātikkame nānābhājanesu ṭhapite bhājanagaṇanāya	2858	
PA_atk-vin01_a:2858_2	ekabhājanepi amissetvā piṇḍapiṇḍavasena ṭhapite piṇḍagaṇanāya nissaggiyāni. Pacchābhattaṃ	2858	
PA_atk-vin01_a:2858_3	paṭiggahitaṃ sappinayeneva veditabbaṃ. Ettha pana dadhiguḷikāyopi takkabindūnipi	2858	
PA_atk-vin01_a:2858_4	honti, tasmā taṃ dhotaṃ vaṭṭatīti upaḍḍhattherā āhaṃsu. Mahāsīvatthero pana “bhagavatā	2858	
PA_atk-vin01_a:2858_5	anuññātakālato paṭṭhāya takkato uddhaṭamattameva khādiṃsū”ti āha. Tasmā navanītaṃ	2858	
PA_atk-vin01_a:2858_6	paribhuñjantena dhovitvā dadhitakkamakkhikākipillikādīni apanetvā paribhuñjitabbaṃ.	2858	
PA_atk-vin01_a:2858_7	Pacitvā sappiṃ katvā paribhuñjitukāmena adhotampi pacituṃ vaṭṭati. Yaṃ tattha dadhigataṃ	2858	
PA_atk-vin01_a:2858_8	vā takkagataṃ vā taṃ khayaṃ gamissati, ettāvatā hi savatthukapaṭiggahitaṃ nāma na	2858	
PA_atk-vin01_a:2858_9	hotīti ayamettha adhippāyo. Āmisena saddhiṃ pakkattā pana tasmimpi kukkuccāyanti	2858	
PA_atk-vin01_a:2858_10	kukkuccakā. Idāni uggahetvā ṭhapitanavanīte ca purebhattaṃ khīradadhīni paṭiggahetvā	28581	
PA_atk-vin01_a:2858_11	katanavanīte ca pacchābhattaṃ tāni paṭiggahetvā katanavanīte ca uggahitehi katanavavīte	28581	
PA_atk-vin01_a:2858_12	ca akappiyamaṃsanavanīte ca sabbo āpattānāpattiparibhogāparibhoganayo sappimhi vuttakkameneva gahetabbo.	28581	
PA_atk-vin01_a:2859_0	Telabhikkhāya paviṭṭhānaṃ pana bhikkhūnaṃ tattheva sappimpi navanītampi pakkatelampi	2859	
PA_atk-vin01_a:2859_1	apakkatelampi ākiranti, tattha takkadadhibindūnipi bhattasitthānipi taṇḍulakaṇāpi	2859	
PA_atk-vin01_a:2859_2	makkhikādayopi honti. Ādiccapākaṃ katvā parissāvetvā gahitaṃ sattāhakālikaṃ hoti,	2859	
PA_atk-vin01_a:2859_3	paṭiggahetvā ṭhapitabhesajjehi saddhiṃ pacitvā natthupānampi kātuṃ vaṭṭati. Sace	2859	
PA_atk-vin01_a:2859_4	vaddalisamaye lajji sāmaṇero yathā tattha patitataṇḍulakaṇādayo na paccanti, evaṃ	2859	
PA_atk-vin01_a:2859_5	sāmisapākaṃ mocento aggimhi vilīyāpetvā parissāvetvā puna pacitvā deti, purimanayeneva sattāhaṃ vaṭṭati.	2859	
PA_atk-vin01_a:2860_0	Telesu tilatelaṃ tāva purebhattaṃ paṭiggahitaṃ purebhattaṃ sāmisampi vaṭṭati, pacchābhattato	2860	
PA_atk-vin01_a:2860_1	paṭṭhāya nirāmisameva. Sattāhātikkame panassa bhājanagaṇanāya nissaggiyabhāvo veditabbo.	2860	
PA_atk-vin01_a:2860_2	Pacchābhattaṃ paṭiggahitaṃ sattāhaṃ nirāmisameva vaṭṭati. Uggahitakaṃ katvā nikkhittaṃ	2860	
PA_atk-vin01_a:2860_3	ajjhoharituṃ na vaṭṭati, sīsamakkhanādīsu upanetabbaṃ, sattāhātikkamepi anāpatti.	2860	
PA_atk-vin01_a:2860_4	Purebhattaṃ tile paṭiggahetvā katatelaṃ purebhattaṃ sāmisampi vaṭṭati, pacchābhattato	2860	
PA_atk-vin01_a:2860_5	paṭṭhāya anajjhoharaṇīyaṃ hoti, sīsamakkhanādīsu upanetabbaṃ, sattāhātikkamepi anāpatti.	2860	
PA_atk-vin01_a:2860_6	Pacchābhattaṃ tile paṭiggahetvā katatelaṃ anajjhoharaṇīyameva, savatthukapaṭiggahitattā,	2860	
PA_atk-vin01_a:2860_7	sattāhātikkamepi anāpatti, sīsamakkhanādīsu upanetabbaṃ. Purebhattaṃ vā pacchābhattaṃ	2860	
PA_atk-vin01_a:2860_8	vā uggahitakatilehi katatelepi eseva nayo.	2860	
PA_atk-vin01_a:2861_0	Purebhattaṃ paṭiggahitakatile bhajjitvā vā tilapiṭṭhaṃ vā sedetvā uṇhodakena vā temetvā	2861	
PA_atk-vin01_a:2861_1	katatelaṃ sace anupasampannena kataṃ purebhattaṃ sāmisampi vaṭṭati. Attanā katatelaṃ	2861	
PA_atk-vin01_a:2861_2	pana nibbaṭṭitattā purebhattaṃ nirāmisameva vaṭṭati. Sāmaṃpakkattā sāmisaṃ na vaṭṭati,	2861	
PA_atk-vin01_a:2861_3	savatthukapaṭiggahitattā pana pacchābhattato paṭṭhāya ubhayampi anajjhoharaṇīyaṃ,	2861	
PA_atk-vin01_a:2861_4	sīsamakkhanādīsu upanetabbaṃ, sattāhātikkamepi anāpatti. Yadi pana appaṃ uṇhodakaṃ	2861	
PA_atk-vin01_a:2861_5	hoti abbhukkiraṇamattaṃ, abbohārikaṃ hoti, sāmapākagaṇanaṃ na gacchati. Sāsapatelādīsupi	2861	
PA_atk-vin01_a:2861_6	avatthukapaṭiggahitesu avatthukatilatele vuttasadisova vinicchayo.	2861	
PA_atk-vin01_a:2862_0	Sace pana purebhattaṃ paṭiggahitānaṃ sāsapādīnaṃ cuṇṇehi ādiccapākena sakkā telaṃ	2862	
PA_atk-vin01_a:2862_1	kātuṃ, taṃ purebhattaṃ sāmisampi vaṭṭati, pacchābhattato paṭṭhāya nirāmisameva, sattāhātikkame	2862	
PA_atk-vin01_a:2862_2	nissaggiyaṃ. Yasmā pana sāsapamadhukacuṇṇādīni sedetvā eraṇḍakaṭṭhīni ca bhajjitvā	2862	
PA_atk-vin01_a:2862_3	eva telaṃ karonti, tasmā tesaṃ telaṃ anupasampannehi kataṃ purebhattaṃ sāmisampi	2862	
PA_atk-vin01_a:2862_4	vaṭṭati. Vatthūnaṃ yāvajīvikattā pana savatthukapaṭiggahaṇe doso natthīti. Attanā	2862	
PA_atk-vin01_a:2862_5	kataṃ sattāhaṃ nirāmisaparibhogeneva paribhuñjitabbaṃ. Uggahitakehi kataṃ anajjhoharaṇīyaṃ	2862	
PA_atk-vin01_a:2862_6	bāhiraparibhoge vaṭṭati, sattāhātikkamepi anāpatti.	2862	
PA_atk-vin01_a:2863_0	Telakaraṇatthāya sāsapamadhukaeraṇḍakaṭṭhīni vā paṭiggahetvā kataṃ telaṃ sattāhakālikaṃ.	2863	
PA_atk-vin01_a:2863_1	Dutiyadivase kataṃ chāhaṃ vaṭṭati. Tatiyadivase kataṃ pañcāhaṃ vaṭṭati. Catuttha-pañcama-chaṭṭhasattāmadivase	2863	
PA_atk-vin01_a:2863_2	kataṃ tadaheva vaṭṭati. Sace yāva aruṇassa uggamanā tiṭṭhati, nissaggiyaṃ. Aṭṭhame	2863	
PA_atk-vin01_a:2863_3	divase kataṃ anajjhoharaṇīyaṃ. Anissaggiyattā pana bāhiraparibhoge vaṭṭati. Sacepi	2863	
PA_atk-vin01_a:2863_4	na karoti, telatthāya gahitasāsapādīnaṃ sattāhātikkamane dukkaṭameva. Pāḷiyaṃ pana	2863	
PA_atk-vin01_a:2863_5	anāgatāni aññānipi nāḷikeranimbakosambakakaramandaatasīādīnaṃ telāni atthi, tāni	2863	
PA_atk-vin01_a:2863_6	paṭiggahetvā sattāhaṃ atikkāmayato dukkaṭaṃ hoti. Ayametesu viseso. Sesaṃ yāvakālikavatthuṃ	2863	
PA_atk-vin01_a:2863_7	yāvajīvikavatthuñca sallakkhetvā sāmaṃpākasavatthukapurebhattapacchābhattapaṭiggahitauggahitakavatthuvidhānaṃ	2863	
PA_atk-vin01_a:2863_8	sabbaṃ vuttanayeneva veditabbaṃ.	2863	
PA_atk-vin01_a:2864_0	623. Vasātelanti “anujānāmi, bhikkhave, vasāni bhesajjāni, acchavasaṃ, macchavasaṃ,	2864	
PA_atk-vin01_a:2864_1	susukāvasaṃ, sūkaravasaṃ, gadrabhavasa”nti evaṃ anuññātavasānaṃ telaṃ. Ettha ca “acchavasa”nti	2864	
PA_atk-vin01_a:2864_2	vacanena ṭhapetvā manussavasaṃ sabbesaṃ akappiyamaṃsāna vasā anuññātā. Macchaggahaṇena	2864	
PA_atk-vin01_a:2864_3	ca susukāpi gahitā honti, vāḷamacchattā pana visuṃ vuttaṃ. Macchādiggahaṇena cettha	2864	
PA_atk-vin01_a:2864_4	sabbesampi kappiyamaṃsānaṃ vasā anuññātā. Maṃsesu hi dasamanaussa-hatthi-assa-sunakha-ahi-sīha-byaggha-dīpi-accha-taracchānaṃ	2864	
PA_atk-vin01_a:2864_5	maṃsāni akappiyāni. Vasāsu ekā manussavasāva. Khīrādīsu akappiyaṃ nāma natthi.	2864	
PA_atk-vin01_a:2865_0	Anupasampannehi katanibbaṭṭitavasātelaṃ purebhattaṃ paṭiggahitaṃ purebhattaṃ sāmisampi	2865	
PA_atk-vin01_a:2865_1	vaṭṭati. Pacchābhattato paṭṭhāya sattāhaṃ nirāmisameva vaṭṭati. Yaṃ pana tattha sukhumarajasadisaṃ	2865	
PA_atk-vin01_a:2865_2	maṃsaṃ vā nhāru vā aṭṭhi vā lohitaṃ vā hoti, taṃ abbohārikaṃ. Sace pana vasaṃ paṭiggahetvā	2865	
PA_atk-vin01_a:2865_3	sayaṃ karoti, purebhattaṃ paṭiggahetvā pacitvā parissāvetvā sattāhaṃ nirāmisaparibhogena	2865	
PA_atk-vin01_a:2865_4	paribhuñjitabbaṃ. Nirāmisaparibhogañhi sandhāya idaṃ vuttaṃ – “kāle paṭiggahitaṃ	2865	
PA_atk-vin01_a:2865_5	kāle nippakkaṃ kāle saṃsaṭṭhaṃ telaparibhogena paribhuñjitu”nti. Tatrāpi abbohārikaṃ	2865	
PA_atk-vin01_a:2865_6	abbohārikameva. Pacchābhattaṃ pana paṭiggahituṃ vā kātuṃ vā na vaṭṭatiyeva. Vuttañhetaṃ –	2865	
PA_atk-vin01_a:2866_0	“Vikāle ce, bhikkhave, paṭiggahitaṃ vikāle nippakkaṃ vikāle saṃsaṭṭhaṃ, taṃ ce paribhuñjeyya,	2866	
PA_atk-vin01_a:2866_1	āpatti tiṇṇaṃ dukkaṭānaṃ. Kāle ce, bhikkhave, paṭiggahitaṃ vikāle nippakkaṃ vikāle	2866	
PA_atk-vin01_a:2866_2	saṃsaṭṭhaṃ, taṃ ce paribhuñjeyya, āpatti dvinnaṃ dukkaṭānaṃ. Kāle ce, bhikkhave,	2866	
PA_atk-vin01_a:2866_3	paṭiggahitaṃ kāle nippakkaṃ vikāle saṃsaṭṭhaṃ, taṃ ce paribhuñjeyya, āpatti dukkaṭassa.	2866	
PA_atk-vin01_a:2866_4	Kāle ce, bhikkhave, paṭiggahitaṃ kāle nippakkaṃ kāle saṃsaṭṭhaṃ, taṃ ce paribhuñjeyya, anāpattī”ti.	2866	
PA_atk-vin01_a:2867_0	Upatissattheraṃ pana antevāsikā pucchiṃsu – “bhante, sappinavanītavasāni ekato pacitvā	2867	
PA_atk-vin01_a:2867_1	nibbaṭṭitāni vaṭṭanti, na vaṭṭantī”ti? “Na vaṭṭanti, āvuso”ti. Thero kirettha pakkatelakasaṭe	2867	
PA_atk-vin01_a:2867_2	viya kukkuccāyati. Tato naṃ uttari pucchiṃsu – “bhante, navanīte dadhiguḷikā vā takkabindu	2867	
PA_atk-vin01_a:2867_3	vā hoti, etaṃ vaṭṭatī”ti? “Etampi, āvuso, na vaṭṭatī”ti. Tato naṃ āhaṃsu – “bhante,	2867	
PA_atk-vin01_a:2867_4	ekato pacitvā saṃsaṭṭhāni tejavantāni honti, rogaṃ niggaṇhantī”ti? “Sādhāvuso”ti thero sampaṭicchi.	2867	
PA_atk-vin01_a:2868_0	Mahāsumatthero panāha – “kappiyamaṃsavasā sāmisaparibhoge vaṭṭati, itarā nirāmisaparibhoge	2868	
PA_atk-vin01_a:2868_1	vaṭṭatī”ti. Mahāpadumatthero pana “idaṃ ki”nti paṭikkhipitvā “nanu vātābādhikā bhikkhū	2868	
PA_atk-vin01_a:2868_2	pañcamūlakasāvayāguyaṃ acchasūkaratelādīni pakkhipitvā yāguṃ pivanti, sā tejussadattā	2868	
PA_atk-vin01_a:2868_3	rogaṃ niggaṇhātī”ti vatvā “vaṭṭatī”ti āha.	2868	
PA_atk-vin01_a:2869_0	Madhu nāma makkhikāmadhūti madhukarīhi nāma madhumakkhikāhi khuddakamakkhikāhi bhamaramakkhikāhi	2869	
PA_atk-vin01_a:2869_1	ca kataṃ madhu. Taṃ purebhattaṃ paṭiggahitaṃ purebhattaṃ sāmisaparibhogampi vaṭṭati,	2869	
PA_atk-vin01_a:2869_2	pacchābhattato paṭṭhāya sattāhaṃ nirāmisaparibhogameva vaṭṭati. Sattāhātikkame sace	2869	
PA_atk-vin01_a:2869_3	silesasadisaṃ mahāmadhuṃ khaṇḍaṃ khaṇḍaṃ katvā ṭhapitaṃ, itaraṃ vā nānābhājanesu,	2869	
PA_atk-vin01_a:2869_4	vatthugaṇanāya nissaggiyāni. Sace ekameva khaṇḍaṃ, ekabhājane vā itaraṃ ekameva nissaggiyaṃ.	2869	
PA_atk-vin01_a:2869_5	Uggahitakaṃ vuttanayeneva veditabbaṃ, arumakkhanādīsu upanetabbaṃ. Madhupaṭalaṃ vā	2869	
PA_atk-vin01_a:2869_6	madhusitthakaṃ vā sace madhunā amakkhitaṃ parisuddhaṃ, yāvajīvikaṃ. Madhumakkhitaṃ	2869	
PA_atk-vin01_a:2869_7	pana madhugatikameva. Cīrikā nāma sapakkhā dīghamakkhikā, tumbalanāmikā ca aṭṭhipakkhā	2869	
PA_atk-vin01_a:2869_8	kāḷamahābhamarā honti, tesaṃ āsayesu niyyāsasadisaṃ madhu hoti, taṃ yāvajīvikaṃ.	2869	
PA_atk-vin01_a:2870_0	Phāṇitaṃ nāma ucchumhā nibbattanti ucchurasaṃ upādāya apakkā vā avatthukapakkā vā	2870	
PA_atk-vin01_a:2870_1	sabbāpi avatthukā ucchuvikati phāṇitanti veditabbā. Taṃ phāṇitaṃ purebhattaṃ paṭiggahitaṃ	2870	
PA_atk-vin01_a:2870_2	purebhattaṃ sāmisampi vaṭṭati, pacchābhattato paṭṭhāya sattāhaṃ nirāmisameva vaṭṭati.	2870	
PA_atk-vin01_a:2870_3	Sattāhātikkame vatthugaṇanāya nissaggiyaṃ. Bahū piṇḍā cuṇṇetvā ekabhājane pakkhittā	2870	
PA_atk-vin01_a:2870_4	honti ghanasannivesā, ekameva nissaggiyaṃ. Uggahitakaṃ vuttanayeneva veditabbaṃ,	2870	
PA_atk-vin01_a:2870_5	gharadhūpanādīsu upanetabbaṃ. Purebhattaṃ paṭiggahitena aparissāvitaucchurasena kataphāṇitaṃ	2870	
PA_atk-vin01_a:2870_6	sace anupasampannena kataṃ, sāmisampi vaṭṭati. Sayaṃkataṃ nirāmisameva vaṭṭati. Pacchābhattato	2870	
PA_atk-vin01_a:2870_7	paṭṭhāya pana savatthukapaṭiggahitattā anajjhoharaṇīyaṃ, sattāhātikkamepi anāpatti.	2870	
PA_atk-vin01_a:2870_8	Pacchābhattaṃ aparissāvitapaṭiggahitena katampi anajjhoharaṇīyameva, sattāhātikkamepi	2870	
PA_atk-vin01_a:2870_9	anāpatti. Esa nayo ucchuṃ paṭiggahetvā kataphāṇitepi. Purebhattaṃ pana parissāvitapaṭiggahitakena	2870	
PA_atk-vin01_a:2870_10	kataṃ sace anupasampannena kataṃ purebhattaṃ sāmisampi vaṭṭati, pacchābhattato paṭṭhāya	28701	
PA_atk-vin01_a:2870_11	sattāhaṃ nirāmisameva. Sayaṃkataṃ purebhattampi nirāmisameva. Pacchābhattaṃ parissāvitapaṭiggahitena	28701	
PA_atk-vin01_a:2870_12	kataṃ pana nirāmisameva sattāhaṃ vaṭṭati. Uggahitakakataṃ vuttanayameva. “Jhāmaucchuphāṇitaṃ	28701	
PA_atk-vin01_a:2870_13	vā koṭṭitaucchuphāṇitaṃ vā purebhattameva vaṭṭatī”ti mahāaṭṭhakathāyaṃ vuttaṃ.	28701	
PA_atk-vin01_a:2871_0	Mahāpaccariyaṃ pana “etaṃ savatthukapakkaṃ vaṭṭati, no vaṭṭatī”ti pucchaṃ katvā “ucchuphāṇitaṃ	2871	
PA_atk-vin01_a:2871_1	pacchābhattaṃ novaṭṭanakaṃ nāma natthī”ti vuttaṃ, taṃ yuttaṃ. Sītudakena kataṃ madhukapupphaphāṇitaṃ	2871	
PA_atk-vin01_a:2871_2	purebhattaṃ sāmisaṃ vaṭṭati, pacchābhattato paṭṭhāya sattāhaṃ nirāmisameva. Sattāhātikkame	2871	
PA_atk-vin01_a:2871_3	vatthugaṇanāya dukkaṭaṃ. Khīraṃ pakkhipitvā kataṃ madhukaphāṇitaṃ yāvakālikaṃ. Khaṇḍasakkharaṃ	2871	
PA_atk-vin01_a:2871_4	pana khīrajallikaṃ apanetvā sodhenti, tasmā vaṭṭati. Madhukapupphaṃ pana purebhattaṃ	2871	
PA_atk-vin01_a:2871_5	allaṃ vaṭṭati, bhajjitampi vaṭṭati. Bhajjitvā tilādīhi missaṃ vā amissaṃ vā katvā	2871	
PA_atk-vin01_a:2871_6	koṭṭitampi vaṭṭati. Yadi pana taṃ gahetvā merayatthāya yojenti, yojitaṃ bījato paṭṭhāya	2871	
PA_atk-vin01_a:2871_7	na vaṭṭati. Kadalī-khajjūrī-amba-labuja-panasa-ciñcādīnaṃ sabbesaṃ yāvakālikaphalānaṃ	2871	
PA_atk-vin01_a:2871_8	phāṇitaṃ yāvakālikameva. Maricapakkehi phāṇitaṃ karonti, taṃ yāvajīvikaṃ.	2871	
PA_atk-vin01_a:2872_0	Tāni paṭiggahetvāti sacepi sabbānipi paṭiggahetvā eka ghaṭe avinibbhogāni katvā nikkhipati,	2872	
PA_atk-vin01_a:2872_1	sattāhātikkame ekameva nissaggiyaṃ. Vinibhuttesu pañca nissaggiyāni. Sattāhaṃ pana	2872	
PA_atk-vin01_a:2872_2	anatikkāmetvā gilānenapi agilānenapi vuttanayeneva yathāsukhaṃ paribhuñjitabbaṃ.	2872	
PA_atk-vin01_a:2872_3	Sattavidhañhi odissaṃ nāma – byādhiodissaṃ, puggalodissaṃ, kālodissaṃ, samayodissaṃ,	2872	
PA_atk-vin01_a:2872_4	desodissaṃ, vasodissaṃ, bhesajjodissanti.	2872	
PA_atk-vin01_a:2873_0	Tattha byādhiodissaṃ nāma – “anujānāmi, bhikkhave, amanussikābādhe āmakamaṃsaṃ āmakalohita”nti	2873	
PA_atk-vin01_a:2873_1	evaṃ byādhiṃ uddissa anuññātaṃ, taṃ teneva ābādhena ābādhikassa vaṭṭati, na aññassa.	2873	
PA_atk-vin01_a:2873_2	Tañca kho kālepi vikālepi kappiyampi akappiyampi vaṭṭatiyeva.	2873	
PA_atk-vin01_a:2874_0	Puggalodissaṃ nāma – “anujānāmi, bhikkhave, romanthakassa romanthanaṃ. Na ca, bhikkhave,	2874	
PA_atk-vin01_a:2874_1	bahimukhadvāraṃ nīharitvā ajjhoharitabba”nti evaṃ puggalaṃ uddissa anuññātaṃ, taṃ	2874	
PA_atk-vin01_a:2874_2	tasseva vaṭṭati, na aññassa.	2874	
PA_atk-vin01_a:2875_0	Kālodissaṃ nāma – “anujānāmi, bhikkhave, cattāri mahāvikaṭāni dātuṃ – gūthaṃ, muttaṃ,	2875	
PA_atk-vin01_a:2875_1	chārikaṃ, mattika”nti evaṃ ahinā daṭṭhakālaṃ uddissa anuññātaṃ, taṃ tasmiṃyeva kāle	2875	
PA_atk-vin01_a:2875_2	appaṭiggahitakampi vaṭṭati, na aññasmiṃ.	2875	
PA_atk-vin01_a:2876	Samayodissaṃ nāma – “gaṇabhojane aññatra samayā”tiādinā nayena taṃ taṃ samayaṃ uddissa anuññātā anāpattiyo, tā tasmiṃ tasmiṃyeva samaye anāpattiyo honti, na aññadā.	287	
PA_atk-vin01_a:2877_0	Desodissaṃ nāma – “anujānāmi, bhikkhave, evarūpesu paccantimesu janapadesu vinayadharapañcamena	2877	
PA_atk-vin01_a:2877_1	gaṇena upasampada”nti evaṃ paccantadese uddissa anuññātāni upasampadādīni, tāni tattheva	2877	
PA_atk-vin01_a:2877_2	vaṭṭanti, na majjhimadese.	2877	
PA_atk-vin01_a:2878_0	Vasodissaṃ nāma – “anujānāmi, bhikkhave, vasāni bhesajjānī”ti evaṃ vasānāmena anuññātaṃ,	2878	
PA_atk-vin01_a:2878_1	taṃ ṭhapetvā manussavasaṃ sabbesaṃ kappiyākappiyavasānaṃ telaṃ taṃtadatthikānaṃ telaparibhogena	2878	
PA_atk-vin01_a:2878_2	paribhuñjituṃ vaṭṭati.	2878	
PA_atk-vin01_a:2879_0	Bhesajjodissaṃ nāma – “anujānāmi, bhikkhave, pañca bhesajjānī”ti evaṃ bhesajjanāmena	2879	
PA_atk-vin01_a:2879_1	anuññātāni āhāratthaṃ pharituṃ samatthāni sappinavanītatelamadhuphāṇitanti. Tāni	2879	
PA_atk-vin01_a:2879_2	paṭiggahetvā tadahupurebhattaṃ yathāsukhaṃ pacchābhattato paṭṭhāya sati paccaye vuttanayeneva	2879	
PA_atk-vin01_a:2879_3	sattāhaṃ paribhuñjitabbāni.	2879	
PA_atk-vin01_a:2880	624. Sattāhātikkante atikkantasaññī nissaggiyaṃ pācittiyanti sacepi sāsapamattaṃ hoti sakiṃ vā aṅguliyā gahetvā jivhāya sāyanamattaṃ nissajjitabbameva, pācittiyañca desetabbaṃ.	288	
PA_atk-vin01_a:2881_0	Na kāyikena paribhogena paribhuñjitabbanti kāyo vā kāye aru vā na makkhetabbaṃ. Tehi	2881	
PA_atk-vin01_a:2881_1	makkhitāni kāsāvakattarayaṭṭhiupāhanapādakathalikamañcapīṭhādīnipi aparibhogāni.	2881	
PA_atk-vin01_a:2881_2	“Dvāravātapānakavāṭesupi hatthena gahaṇaṭṭhānaṃ na makkhetabba”nti mahāpaccariyaṃ	2881	
PA_atk-vin01_a:2881_3	vuttaṃ. “Kasāve pana pakkhipitvā dvāravātapānakavāṭāni makkhetabbānī”ti mahāaṭṭhakathāyaṃ vuttaṃ.	2881	
PA_atk-vin01_a:2882_0	Anāpatti antosattāhaṃ adhiṭṭhetīti sattāhabbhantare sappiñca telañca vasañca muddhanitelaṃ	2882	
PA_atk-vin01_a:2882_1	vā abbhañjanaṃ vā madhuṃ arumakkhanaṃ phāṇitaṃ gharadhūpanaṃ adhiṭṭheti, anāpatti.	2882	
PA_atk-vin01_a:2882_2	Sace adhiṭṭhitatelaṃ anadhiṭṭhitatelabhājane ākiritukāmo hoti, bhājane ce sukhumaṃ	2882	
PA_atk-vin01_a:2882_3	chiddaṃ paviṭṭhaṃ paviṭṭhaṃ telaṃ purāṇatelena ajjhottharīyati, puna adhiṭṭhātabbaṃ.	2882	
PA_atk-vin01_a:2882_4	Atha mahāmukhaṃ hoti, sahasāva bahutelaṃ pavisitvā purāṇatelaṃ ajjhottharati, puna	2882	
PA_atk-vin01_a:2882_5	adhiṭṭhānakiccaṃ natthi. Adhiṭṭhitagatikameva hi taṃ hoti, etena nayena adhiṭṭhitatelabhājane	2882	
PA_atk-vin01_a:2882_6	anadhiṭṭhitatelākiraṇampi veditabbaṃ.	2882	
PA_atk-vin01_a:2883_0	625. Vissajjetīti ettha sace dvinnaṃ santakaṃ ekena paṭiggahitaṃ avibhattaṃ hoti,	2883	
PA_atk-vin01_a:2883_1	sattāhātikkame dvinnampi anāpatti, paribhuñjituṃ pana na vaṭṭati. Sace yena paṭiggahitaṃ,	2883	
PA_atk-vin01_a:2883_2	so itaraṃ bhaṇati – “āvuso, imaṃ telaṃ sattāhamattaṃ paribhuñja tva”nti. So ca paribhogaṃ	2883	
PA_atk-vin01_a:2883_3	na karoti, kassa āpatti? Na kassacipi āpatti. Kasmā? Yena paṭiggahitaṃ tena vissajjitattā,	2883	
PA_atk-vin01_a:2883_4	itarassa appaṭiggahitattā.	2883	
PA_atk-vin01_a:2884_0	Vinassatīti aparibhogaṃ hoti. Cattenātiādīsu yena cittena bhesajjaṃ cattañca vantañca	2884	
PA_atk-vin01_a:2884_1	muttañca hoti, taṃ cittaṃ cattaṃ vantaṃ muttanti vuccati. Tena cittena puggalo anapekkhoti	2884	
PA_atk-vin01_a:2884_2	vuccatti, evaṃ anapekkho sāmaṇerassa datvāti attho. Idaṃ kasmā vuttaṃ? “Evaṃ antosattāhe	2884	
PA_atk-vin01_a:2884_3	datvā pacchā labhitvā paribhuñjantassa anāpattidassanattha”nti mahāsumatthero āha.	2884	
PA_atk-vin01_a:2884_4	Mahāpadumatthero panāha – “nayidaṃ yācitabbaṃ, antosattāhe dinnassa hi puna paribhoge	2884	
PA_atk-vin01_a:2884_5	āpattiyeva natthi. Sattāhātikkantassa pana paribhoge anāpattidassanatthamidaṃ vutta”nti.	2884	
PA_atk-vin01_a:2884_6	Tasmā evaṃ dinnaṃ bhesajjaṃ sace sāmaṇero abhisaṅkharitvā vā anabhisaṅkharitvā vā	2884	
PA_atk-vin01_a:2884_7	tassa bhikkhuno natthukammatthaṃ dadeyya, gahetvā natthukammaṃ kātabbaṃ. Sace bālo	2884	
PA_atk-vin01_a:2884_8	hoti, dātuṃ na jānāti, aññena bhikkhunā vattabbo – “atthi te, sāmaṇera, tela”nti	2884	
PA_atk-vin01_a:2884_9	“āma, bhante, atthī”ti. “Āhara, therassa bhesajjaṃ karissāmā”ti. Evampi vaṭṭati.	2884	
PA_atk-vin01_a:2884_10	Sesaṃ uttānatthameva.	28841	
PA_atk-vin01_a:2885	Kathinasamuṭṭhānaṃ, akiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ,	288	
PA_atk-vin01_a:2886	Ticittaṃ, tivedananti.	288	
PA_atk-vin01_a:2887	Bhesajjasikkhāpadavaṇṇanā niṭṭhitā.	288	
PA_atk-vin01_a:2888	4. Vassikasāṭikasikkhāpadavaṇṇanā	288	
PA_atk-vin01_a:2889	626. Tena samayenāti vassikasāṭikasikkhāpadaṃ. Tattha vassikasāṭikā anuññātāti cīvarakkhandhake visākhāvatthusmiṃ anuññātā. Paṭikaccevāti pureyeva.	288	
PA_atk-vin01_a:2890_0	627. Māso seso gimhānanti catunnaṃ gimhamāsānaṃ eko pacchimamāso seso. Katvāti sibbanarajanakappapariyosānena	2890	
PA_atk-vin01_a:2890_1	niṭṭhapetvā. Karontena ca ekameva katvā samaye adhiṭṭhātabbaṃ, dve adhiṭṭhātuṃ na vaṭṭanti.	2890	
PA_atk-vin01_a:2891	Atirekamāse sese gimhāneti gimhānanāmake atirekamāse sese.	289	
PA_atk-vin01_a:2892_0	Atirekaddhamāse sese gimhāne katvā nivāsetīti ettha pana ṭhatvā vassikasāṭikāya pariyesanakkhettaṃ	2892	
PA_atk-vin01_a:2892_1	karaṇakkhettaṃ nivāsanakkhettaṃ adhiṭṭhānakkhettanti catubbidhaṃ khettaṃ, kucchisamayo	2892	
PA_atk-vin01_a:2892_2	piṭṭhisamayoti duvidho samayo, piṭṭhisamayacatukkaṃ kucchisamayacatukkanti dve catukkāni ca veditabbāni.	2892	
PA_atk-vin01_a:2893_0	Tattha jeṭṭhamūlapuṇṇamāsiyā pacchimapāṭipadadivasato paṭṭhāya yāva kāḷapakkhuposathā,	2893	
PA_atk-vin01_a:2893_1	ayameko addhamāso pariyesanakkhettañceva karaṇakkhettañca. Etasmiñhi antare vassikasāṭikaṃ	2893	
PA_atk-vin01_a:2893_2	aladdhaṃ pariyesituṃ laddhaṃ kātuñca vaṭṭati, nivāsetuṃ adhiṭṭhātuñca na vaṭṭati.	2893	
PA_atk-vin01_a:2893_3	Kāḷapakkhuposathassa pacchimapāṭipadadivasato paṭṭhāya yāva āsāḷhīpuṇṇamā, ayameko	2893	
PA_atk-vin01_a:2893_4	addhamāso pariyesanakaraṇanivāsanānaṃ tiṇṇampi khettaṃ. Etasmiñhi antare pariyesituṃ	2893	
PA_atk-vin01_a:2893_5	kātuṃ nivāsetuñca vaṭṭati, adhiṭṭhātuṃyeva na vaṭṭati. Āsāḷhīpuṇṇamāsiyā pacchimapāṭipadadivasato	2893	
PA_atk-vin01_a:2893_6	paṭṭhāya yāva kattikapuṇṇamā, ime cattāro māsā pariyesanakaraṇanivāsanādhiṭṭhānānaṃ	2893	
PA_atk-vin01_a:2893_7	catunnaṃ khettaṃ. Etasmiñhi antare aladdhaṃ pariyesituṃ laddhaṃ kātuṃ nivāsetuṃ adhiṭṭhātuñca	2893	
PA_atk-vin01_a:2893_8	vaṭṭati. Idaṃ tāva catubbidhaṃ khettaṃ veditabbaṃ.	2893	
PA_atk-vin01_a:2894_0	Kattikapuṇṇamāsiyā pana pacchimapāṭipadadivasato paṭṭhāya yāva jeṭṭhamūlapuṇṇamā,	2894	
PA_atk-vin01_a:2894_1	ime satta māsā piṭṭhisamayo nāma. Etasmiñhi antare “kālo vassikasāṭikāyā”tiādinā	2894	
PA_atk-vin01_a:2894_2	nayena satuppādaṃ katvā aññātakaappavāritaṭṭhānato vassikasāṭikacīvaraṃ nipphādentassa	2894	
PA_atk-vin01_a:2894_3	iminā sikkhāpadena nissaggiyaṃ pācittiyaṃ. “Detha me vassikasāṭikacīvara”ntiādinā	2894	
PA_atk-vin01_a:2894_4	nayena viññattiṃ katvā nipphādentassa aññātakaviññattisikkhāpadena nissaggiyaṃ pācittiyaṃ.	2894	
PA_atk-vin01_a:2894_5	Vuttanayeneva satuppādaṃ katvā ñātakapavāritaṭṭhānato nipphādentassa imināva sikkhāpadena	2894	
PA_atk-vin01_a:2894_6	nissaggiyaṃ pācittiyaṃ. Viññattiṃ katvā nipphādentassa aññātakaviññattisikkhāpadena	2894	
PA_atk-vin01_a:2894_7	anāpatti. Vuttañhetaṃ parivāre –	2894	
PA_atk-vin01_a:2895	“Mātaraṃ cīvaraṃ yāce, no ca saṅghe pariṇataṃ;	289	
PA_atk-vin01_a:2896	Kenassa hoti āpatti, anāpatti ca ñātake;	289	
PA_atk-vin01_a:2897	Pañhā mesā kusalehi cintitā”ti. ;	289	
PA_atk-vin01_a:2898	Ayañhi pañho imamatthaṃ sandhāya vuttoti. Evaṃ piṭṭhisamayacatukkaṃ veditabbaṃ.	289	
PA_atk-vin01_a:2899_0	Jeṭṭhamūlapuṇṇamāsiyā pana pacchimapāṭipadadivasato paṭṭhāya yāva kattikapuṇṇamā,	2899	
PA_atk-vin01_a:2899_1	ime pañca māsā kucchisamayo nāma. Etasmiñhi antare vuttanayena satuppādaṃ katvā aññātakaappavāritaṭṭhānato	2899	
PA_atk-vin01_a:2899_2	vassikasāṭikacīvaraṃ nipphādentassa vattabhede dukkaṭaṃ. Ye manussā pubbepi vassikasāṭikacīvaraṃ	2899	
PA_atk-vin01_a:2899_3	denti, ime pana sacepi attano aññātakaappavāritā honti, vattabhedo natthi, tesu satuppādakaraṇassa	2899	
PA_atk-vin01_a:2899_4	anuññātattā. Viññatiṃ katvā nipphādentassa aññātakaviññattisikkhāpadena nissaggiyaṃ	2899	
PA_atk-vin01_a:2899_5	pācittiyaṃ. Idaṃ pana pakatiyā vassikasāṭikadāyakesupi hotiyeva. Vuttanayeneva satuppādaṃ	2899	
PA_atk-vin01_a:2899_6	katvā ñātakapavāritaṭṭhānato nipphādentassa iminā sikkhāpadena anāpatti. Viññattiṃ	2899	
PA_atk-vin01_a:2899_7	katvā nipphādentassa aññātakaviññattisikkhāpadena anāpatti. “Na vattabbā detha me”ti	2899	
PA_atk-vin01_a:2899_8	idañhi pariyesanakāle aññātakaappavāriteyeva sandhāya vuttaṃ. Evaṃ kucchisamayacatukkaṃ veditabbaṃ.	2899	
PA_atk-vin01_a:2900_0	Naggo kāyaṃ ovassāpeti, āpatti dukkaṭassāti ettha udakaphusitagaṇanāya akatvā nhānapariyosānavasena	2900	
PA_atk-vin01_a:2900_1	payoge payoge dukkaṭena kāretabbo. So ca kho vivaṭaṅgaṇe ākāsato patitaudakeneva	2900	
PA_atk-vin01_a:2900_2	nhāyanto. Nhānakoṭṭhakavāpiādīsu ghaṭehi āsittaudakena vā nhāyantassa anāpatti.	2900	
PA_atk-vin01_a:2901_0	Vassaṃ ukkaḍḍhiyatīti ettha sace katapariyesitāya vassikasāṭikāya gimhānaṃ pacchima	2901	
PA_atk-vin01_a:2901_1	māsaṃ khepetvā puna vassānassa paṭhamamāsaṃ ukkaḍḍhitvā gimhānaṃ pacchimamāsameva	2901	
PA_atk-vin01_a:2901_2	karonti, vassikasāṭikā dhovitvā nikkhipitabbā. Anadhiṭṭhitā avikappitā dve māse parihāraṃ	2901	
PA_atk-vin01_a:2901_3	labhati, vassūpanāyikadivase adhiṭṭhātabbā. Sace satisammosena vā appahonakabhāvena	2901	
PA_atk-vin01_a:2901_4	vā akatā hoti, te ca dve māse vassānassa ca cātumāsanti cha māse parihāraṃ labhati.	2901	
PA_atk-vin01_a:2901_5	Sace pana kattikamāse kathinaṃ attharīyati, aparepi cattāro māse labhati, evaṃ dasa	2901	
PA_atk-vin01_a:2901_6	māsā honti. Tato parampi satiyā paccāsāya mūlacīvaraṃ katvā ṭhapentassa ekamāsanti	2901	
PA_atk-vin01_a:2901_7	evaṃ ekādasa māse parihāraṃ labhati. Sace pana ekāhadvīhādivasena yāva dasāhānāgatāya	2901	
PA_atk-vin01_a:2901_8	vassūpanāyikāya antovasse vā laddhā ceva niṭṭhitā ca, kadā adhiṭṭhātabbāti etaṃ aṭṭhakathāsu	2901	
PA_atk-vin01_a:2901_9	na vicāritaṃ. Laddhadivasato paṭṭhāya antodasāhe niṭṭhitā pana tasmiṃyeva antodasāhe	2901	
PA_atk-vin01_a:2901_10	adhiṭṭhātabbā. Dasāhātikkame niṭṭhitā tadaheva adhiṭṭhātabbā. Dasāhe appahonte cīvarakālaṃ	29011	
PA_atk-vin01_a:2901_11	nātikkametabbāti ayaṃ no attanomati. Kasmā? “Anujānāmi, bhikkhave, ticīvaraṃ adhiṭṭhātuṃ	29011	
PA_atk-vin01_a:2901_12	na vikappetuṃ; vassikasāṭikaṃ vassānaṃ cātumāsaṃ adhiṭṭhātuṃ, tato paraṃ vikappetu”nti	29011	
PA_atk-vin01_a:2901_13	hi vuttaṃ. Tasmā vassūpanāyikato pubbe dasāhātikkamepi anāpatti. “Dasāhaparamaṃ atirekacīvaraṃ	29011	
PA_atk-vin01_a:2901_14	dhāretabba”nti ca vuttaṃ. Tasmā ekāhadvīhādivasena yāva dasāhānāgatāya vassūpanāyikāya	29011	
PA_atk-vin01_a:2901_15	antovasse vā laddhā ceva niṭṭhitā ca vuttanayeneva antodasāhe vā tadahu vā adhiṭṭhātabbā,	29011	
PA_atk-vin01_a:2901_16	dasāhe appahonte cīvarakālaṃ nātikkametabbā.	29011	
PA_atk-vin01_a:2902_0	Tattha siyā “vassānaṃ cātumāsaṃ adhiṭṭhātu”nti vacanato “cātumāsabbhantare yadā vā	2902	
PA_atk-vin01_a:2902_1	tadā vā adhiṭṭhātuṃ vaṭṭatī”ti. Yadi evaṃ, “kaṇḍuppaṭicchādiṃ yāva ābādhā adhiṭṭhātu”nti	2902	
PA_atk-vin01_a:2902_2	vuttaṃ sāpi, ca dasāhaṃ atikkāmetabbā siyā. Evañca sati “dasāhaparamaṃ atirekacīvaraṃ	2902	
PA_atk-vin01_a:2902_3	dhāretabba”nti idaṃ virujjhati. Tasmā yathāvuttameva gahetabbaṃ, aññaṃ vā acalaṃ	2902	
PA_atk-vin01_a:2902_4	kāraṇaṃ labhitvā chaḍḍetabbaṃ. Apica kurundiyampi nissaggiyāvasāne vuttaṃ – “kadā	2902	
PA_atk-vin01_a:2902_5	adhiṭṭhātabbā? Laddhadivasato paṭṭhāya antodasāhe niṭṭhitā pana tasmiṃyeva antodasāhe	2902	
PA_atk-vin01_a:2902_6	adhiṭṭhātabbā. Yadi nappahoti yāva kattikapuṇṇamā parihāraṃ labhatī”ti.	2902	
PA_atk-vin01_a:2903_0	630. Acchinnacīvarassāti etaṃ vassikasāṭikameva sandhāya vuttaṃ. Tesañhi naggānaṃ	2903	
PA_atk-vin01_a:2903_1	kāyovassāpane anāpatti. Ettha ca mahagghavassikasāṭikaṃ nivāsetvā nhāyantassa corupaddavo	2903	
PA_atk-vin01_a:2903_2	āpadā nāma. Sesamettha uttānameva.	2903	
PA_atk-vin01_a:2904	Chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	290	
PA_atk-vin01_a:2905	Vassikasāṭikasikkhāpadavaṇṇanā niṭṭhitā.	290	
PA_atk-vin01_a:2906	5. Cīvaraacchindanasikkhāpadavaṇṇanā	290	
PA_atk-vin01_a:2907_0	631. Tena samayenāti cīvaraacchindanasikkhāpadaṃ. Tattha yampi tyāhanti yampi te	2907	
PA_atk-vin01_a:2907_1	ahaṃ. So kira “mama pattacīvaraupāhanapaccattharaṇāni vahanto mayā saddhiṃ cārikaṃ	2907	
PA_atk-vin01_a:2907_2	pakkamissatī”ti adāsi. Tenevamāha. Acchindīti balakkārena aggahesi, sakasaññāya gahitattā	2907	
PA_atk-vin01_a:2907_3	panassa pārājikaṃ natthi, kilametvā gahitattā āpatti paññattā.	2907	
PA_atk-vin01_a:2908_0	633. Sayaṃ acchindati nissaggiyaṃ pācittiyanti ekaṃ cīvaraṃ ekābaddhāni ca bahūni	2908	
PA_atk-vin01_a:2908_1	acchindato ekā āpatti. Ekato abaddhāni visuṃ visuṃ ṭhitāni ca bahūni acchindato “saṅghāṭiṃ	2908	
PA_atk-vin01_a:2908_2	āhara, uttarāsaṅgaṃ āharā”ti evaṃ āharāpayato ca vatthugaṇanāya āpattiyo. “Mayā dinnāni	2908	
PA_atk-vin01_a:2908_3	sabbāni āharā”ti vadatopi ekavacaneneva sambahulā āpattiyo.	2908	
PA_atk-vin01_a:2909_0	Aññaṃ āṇāpeti āpatti dukkaṭassāti “cīvaraṃ gaṇhā”ti āṇāpeti, ekaṃ dukkaṭaṃ. Āṇatto	2909	
PA_atk-vin01_a:2909_1	bahūni gaṇhāti, ekaṃ pācittiyaṃ “saṅghāṭiṃ gaṇha, uttarāsaṅgaṃ gaṇhā”ti vadato vācāya	2909	
PA_atk-vin01_a:2909_2	vācāya dukkaṭaṃ. “Mayā dinnāni sabbāni gaṇhā”ti vadato ekavācāya sambahulā āpattiyo.	2909	
PA_atk-vin01_a:2910_0	634. Aññaṃ parikkhāranti vikappanupagapacchimacīvaraṃ ṭhapetvā yaṃ kiñci antamaso	2910	
PA_atk-vin01_a:2910_1	sūcimpi. Veṭhetvā ṭhapitasūcīsupi vatthugaṇanāya dukkaṭāni. Sithilaveṭhitāsu evaṃ.	2910	
PA_atk-vin01_a:2910_2	Gāḷhaṃ katvā baddhāsu pana ekameva dukkaṭanti mahāpaccariyaṃ vuttaṃ. Sūcighare pakkhittāsupi	2910	
PA_atk-vin01_a:2910_3	eseva nayo. Thavikāya pakkhipitvā sithilabaddha gāḷhabaddhesu tikaṭukādīsu bhesajjesupi eseva nayo.	2910	
PA_atk-vin01_a:2911_0	635. So vā detīti “bhante, tumhākaṃyeva idaṃ sāruppa”nti evaṃ vā deti, atha vā pana	2911	
PA_atk-vin01_a:2911_1	“āvuso, mayaṃ tuyhaṃ ‘vattapaṭipattiṃ karissati, amhākaṃ santike upajjhaṃ gaṇhissati,	2911	
PA_atk-vin01_a:2911_2	dhammaṃ pariyāpuṇissatī’ti cīvaraṃ adamha, so dāni tvaṃ na vattaṃ karosi, na upajjhaṃ	2911	
PA_atk-vin01_a:2911_3	gaṇhāsi, na dhammaṃ pariyāpuṇāsī”ti evamādīni vutto “bhante, cīvaratthāya maññe bhaṇatha,	2911	
PA_atk-vin01_a:2911_4	idaṃ vo cīvara”nti deti, evampi so vā deti. Disāpakkantaṃ vā pana daharaṃ “nivattetha	2911	
PA_atk-vin01_a:2911_5	na”nti bhaṇati, so na nivattati. Cīvaraṃ gahetvā rundhathāti, evaṃ ce nivattati,	2911	
PA_atk-vin01_a:2911_6	sādhu. Sace “pattacīvaratthāya maññe tumhe bhaṇatha, gaṇhatha na”nti deti. Evampi	2911	
PA_atk-vin01_a:2911_7	so vā deti, vibbhantaṃ vā disvā “mayaṃ tuyhaṃ ‘vattaṃ karissatī’ti pattacīvaraṃ adamha,	2911	
PA_atk-vin01_a:2911_8	so dāni tvaṃ vibbhamitvā carasī”ti vadati. Itaro “gaṇhatha tumhākaṃ pattacīvara”nti	2911	
PA_atk-vin01_a:2911_9	deti, evampi so vā deti. “Mama santike upajjhaṃ gaṇhantasseva demi, aññattha gaṇhantassa	2911	
PA_atk-vin01_a:2911_10	na demi. Vattaṃ karontasseva demi, akarontassa na demi, dhammaṃ pariyāpuṇantasseva	29111	
PA_atk-vin01_a:2911_11	demi, apariyāpuṇantassa na demi, avibbhamantasseva demi, vibbhamantassa na demī”ti	29111	
PA_atk-vin01_a:2911_12	evaṃ pana dātuṃ na vaṭṭati, dadato dukkaṭaṃ. Āharāpetuṃ pana vaṭṭati. Cajitvā dinnaṃ	29111	
PA_atk-vin01_a:2911_13	acchinditvā gaṇhanto bhaṇḍagghena kāretabbo. Sesamettha uttānamevāti.	29111	
PA_atk-vin01_a:2912	Tisamuṭṭhānaṃ – kāyacittato vācācittato kāyavācācittato ca samuṭṭhāti, kiriyaṃ, saññāvimokkhaṃ, sacittakaṃ, lokavajjaṃ, kāyakammavacīkammaṃ, akusalacittaṃ, dukkhavedananti.	291	
PA_atk-vin01_a:2913	Cīvaraacchindanasikkhāpadavaṇṇanā niṭṭhitā.	291	
PA_atk-vin01_a:2914	6. Suttaviññattisikkhāpadavaṇṇanā	291	
PA_atk-vin01_a:2915_0	636. Tena samayenāti suttaviññattisikkhāpadaṃ. Tattha khomanti khomavākehi katasuttaṃ.	2915	
PA_atk-vin01_a:2915_1	Kappāsikanti kappāsato nibbattaṃ. Koseyyanti kosiyaṃsūhi kantitvā katasuttaṃ. Kambalanti	2915	
PA_atk-vin01_a:2915_2	eḷakalomasuttaṃ. Sāṇanti sāṇavākasuttaṃ. Bhaṅganti pāṭekkaṃ vākasuttamevāti eke.	2915	
PA_atk-vin01_a:2915_3	Etehi pañcahi missetvā katasuttaṃ pana “bhaṅga”nti veditabbaṃ.	2915	
PA_atk-vin01_a:2916_0	Vāyāpeti payoge payoge dukkaṭanti sace tantavāyassa turivemādīni natthi, tāni “araññato	2916	
PA_atk-vin01_a:2916_1	āharissāmī”ti vāsiṃ vā pharasuṃ vā niseti, tato paṭṭhāya yaṃ yaṃ upakaraṇatthāya	2916	
PA_atk-vin01_a:2916_2	vā cīvaravāyanatthāya vā karoti, sabbattha tantavāyassa payoge payoge bhikkhussa	2916	
PA_atk-vin01_a:2916_3	dukkaṭaṃ. Dīghato vidatthimatte tiriyañca hatthamatte vīte nissaggiyaṃ pācittiyaṃ.	2916	
PA_atk-vin01_a:2916_4	Mahāpaccariyaṃ pana “yāva pariyosānaṃ vāyāpentassa phalake phalake nissaggiyaṃ pācittiya”nti	2916	
PA_atk-vin01_a:2916_5	vuttaṃ. Tampi idameva pamāṇaṃ sandhāya vuttanti veditabbaṃ. Vikappanupagapacchimañhi	2916	
PA_atk-vin01_a:2916_6	cīvarasaṅkhyaṃ gacchatīti.	2916	
PA_atk-vin01_a:2917_0	Apicettha evaṃ vinicchayo veditabbo – suttaṃ tāva sāmaṃ viññāpitaṃ akappiyaṃ, sesaṃ	2917	
PA_atk-vin01_a:2917_1	ñātakādivasena uppannaṃ kappiyaṃ. Tantavāyopi aññātakaappavārito viññattiyā laddho	2917	
PA_atk-vin01_a:2917_2	akappiyo, seso kappiyo. Tattha akappiyasuttaṃ akappiyatantavāyena vāyāpentassa pubbe	2917	
PA_atk-vin01_a:2917_3	vuttanayena nissaggiyaṃ. Teneva pana kappiyasuttaṃ vāyāpentassa yathā pubbe nissaggiyaṃ,	2917	
PA_atk-vin01_a:2917_4	evaṃ dukkaṭaṃ. Teneva kappiyaṃ akappiyañca suttaṃ vāyāpentassa yadi pacchimacīvarappamāṇena	2917	
PA_atk-vin01_a:2917_5	eko paricchedo suddhakappiyasuttamayo, eko akappiyasuttamayoti evaṃ kedārabaddhaṃ	2917	
PA_atk-vin01_a:2917_6	viya cīvaraṃ hoti, akappiyasuttamaye paricchede pācittiyaṃ, itarasmiṃ tatheva dukkaṭaṃ.	2917	
PA_atk-vin01_a:2917_7	Yadi tato ūnaparicchedā honti, antamaso acchimaṇḍalappamāṇāpi, sabbaparicchedesu	2917	
PA_atk-vin01_a:2917_8	paricchedagaṇanāya dukkaṭaṃ. Atha ekantarikena vā suttena dīghato vā kappiyaṃ tiriyaṃ	2917	
PA_atk-vin01_a:2917_9	akappiyaṃ katvā vītaṃ hoti, phalake phalake dukkaṭaṃ. Kappiyatantavāyenapi akappiyasuttaṃ	2917	
PA_atk-vin01_a:2917_10	vāyāpentassa yathā pubbe nissaggiyaṃ, evaṃ dukkaṭaṃ. Teneva kappiyañca akappiyañca	29171	
PA_atk-vin01_a:2917_11	suttaṃ vāyāpentassa sace pacchimacīvarappamāṇā ūnakā vā akappiyasuttaparicchedā honti,	29171	
PA_atk-vin01_a:2917_12	tesu paricchedagaṇanāya dukkaṭaṃ. Kappiyasuttaparicchedesu anāpatti. Atha ekantarikena	29171	
PA_atk-vin01_a:2917_13	vā suttena dīghato vā kappiyaṃ tiriyaṃ akappiyaṃ katvā vītaṃ hoti, phalake phalake dukkaṭaṃ.	29171	
PA_atk-vin01_a:2918_0	Yadi pana dve tantavāyā honti, eko kappiyo eko akappiyo, suttañca akappiyaṃ, te ce	2918	
PA_atk-vin01_a:2918_1	vārena vinanti, akappiyatantavāyena vīte phalake phalake pācittiyaṃ, ūnatare dukkaṭaṃ.	2918	
PA_atk-vin01_a:2918_2	Itarena vīte ubhayattha dukkaṭaṃ. Sace dvepi vemaṃ gahetvā ekato vinanti, phalake	2918	
PA_atk-vin01_a:2918_3	phalake pācittiyaṃ. Atha suttaṃ kappiyaṃ, cīvarañca kedārabaddhādīhi saparicchedaṃ,	2918	
PA_atk-vin01_a:2918_4	akappiyatantavāyena vīte paricchede paricchede dukkaṭaṃ, itarena vīte anāpatti. Sace	2918	
PA_atk-vin01_a:2918_5	dvepi vemaṃ gahetvā ekato vinanti, phalake phalake dukkaṭaṃ. Atha suttampi kappiyañca	2918	
PA_atk-vin01_a:2918_6	akappiyañca, te ce vārena vinanti, akappiyatantavāyena akappiyasuttamayesu pacchimacīvarappamāṇesu	2918	
PA_atk-vin01_a:2918_7	paricchedesu vītesu paricchedagaṇanāya pācittiyaṃ. Ūnakataresu kappiyasuttamayesu	2918	
PA_atk-vin01_a:2918_8	ca dukkaṭaṃ. Kappiyatantavāyena akappiyasuttamayesu pamāṇayuttesu vā ūnakesu vā dukkaṭameva.	2918	
PA_atk-vin01_a:2918_9	Kappiyasuttamayesu anāpatti.	2918	
PA_atk-vin01_a:2919_0	Atha ekantarikena vā suttena dīghato vā akappiyaṃ tiriyaṃ kappiyaṃ katvā vinanti,	2919	
PA_atk-vin01_a:2919_1	ubhopi vā te vemaṃ gahetvā ekato vinanti, aparicchede cīvare phalake phalake dukkaṭaṃ,	2919	
PA_atk-vin01_a:2919_2	saparicchede paricchedavasena dukkaṭānīti. Ayaṃ pana attho mahāaṭṭhakathāyaṃ apākaṭo,	2919	
PA_atk-vin01_a:2919_3	mahāpaccariyādīsu pākaṭo. Idha sabbākāreneva pākaṭo.	2919	
PA_atk-vin01_a:2920_0	Sace suttampi kappiyaṃ, tantavāyopi kappiyo ñātakappavārito vā mūlena vā payojito,	2920	
PA_atk-vin01_a:2920_1	vāyāpanapaccayā anāpatti. Dasāhātikkamanapaccayā pana āpattiṃ rakkhantena vikappanupagappamāṇamatte	2920	
PA_atk-vin01_a:2920_2	vīte tante ṭhitaṃyeva adhiṭṭhātabbaṃ. Dasāhātikkamena niṭṭhāpiyamānañhi nissaggiyaṃ	2920	
PA_atk-vin01_a:2920_3	bhaveyyāti. Ñātakādīhi tantaṃ āropetvā “tumhākaṃ, bhante, idaṃ cīvaraṃ gaṇheyyāthā”ti	2920	
PA_atk-vin01_a:2920_4	niyyātitepi eseva nayo.	2920	
PA_atk-vin01_a:2921_0	Sace tantavāyo evaṃ payojito vā sayaṃ dātukāmo vā hutvā “ahaṃ, bhante, tumhākaṃ cīvaraṃ	2921	
PA_atk-vin01_a:2921_1	asukadivase nāma vāyitvā ṭhapessāmī”ti vadati, bhikkhu ca tena paricchinnadivasato	2921	
PA_atk-vin01_a:2921_2	dasāhaṃ atikkāmeti, nissaggiyaṃ pācittiyaṃ.	2921	
PA_atk-vin01_a:2922_0	Sace pana tantavāyo “ahaṃ tumhākaṃ cīvaraṃ vāyitvā sāsanaṃ pesessāmī”ti vatvā tatheva	2922	
PA_atk-vin01_a:2922_1	karoti, tena pesitabhikkhu pana tassa bhikkhuno na āroceti, añño disvā vā sutvā vā	2922	
PA_atk-vin01_a:2922_2	“tumhākaṃ, bhante, cīvaraṃ niṭṭhita”nti āroceti, etassa ārocanaṃ na pamāṇaṃ. Yadā	2922	
PA_atk-vin01_a:2922_3	pana tena pesitoyeva āroceti, tassa vacanaṃ sutadivasato paṭṭhāya dasāhaṃ atikkāmayato	2922	
PA_atk-vin01_a:2922_4	nissaggiyaṃ pācittiyaṃ.	2922	
PA_atk-vin01_a:2923_0	Sace tantavāyo “ahaṃ tumhākaṃ cīvaraṃ vāyitvā kassaci hatthe pahiṇissāmī”ti vatvā	2923	
PA_atk-vin01_a:2923_1	tatheva karoti, cīvaraṃ gahetvā gatabhikkhu pana attano pariveṇe ṭhapetvā tassa na	2923	
PA_atk-vin01_a:2923_2	āroceti, añño koci bhaṇati “api, bhante, adhunā ābhataṃ cīvaraṃ sundara”nti? “Kuhiṃ,	2923	
PA_atk-vin01_a:2923_3	āvuso, cīvara”nti? “Itthannāmassa hatthe pesita”nti. Etassapi vacanaṃ na pamāṇaṃ.	2923	
PA_atk-vin01_a:2923_4	Yadā pana so bhikkhu cīvaraṃ deti, laddhadivasato paṭṭhāya dasāhaṃ atikkāmayato nissaggiyaṃ	2923	
PA_atk-vin01_a:2923_5	pācittiyaṃ. Sace pana vāyāpanamūlaṃ adinnaṃ hoti, yāva kākaṇikamattampi avasiṭṭhaṃ, tāva rakkhati.	2923	
PA_atk-vin01_a:2924_0	640. Anāpatti cīvaraṃ sibbetunti cīvarasibbanatthāya suttaṃ viññāpentassa anāpattīti	2924	
PA_atk-vin01_a:2924_1	attho. Āyogetiādīsupi nimittatthe bhummavacanaṃ, āyogādinimittaṃ viññāpentassa anāpattīti	2924	
PA_atk-vin01_a:2924_2	vuttaṃ hoti. Sesamettha uttānatthamevāti.	2924	
PA_atk-vin01_a:2925	Chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	292	
PA_atk-vin01_a:2926	Suttaviññattisikkhāpadavaṇṇanā niṭṭhitā.	292	
PA_atk-vin01_a:2927	7. Mahāpesakārasikkhāpadavaṇṇanā	292	
PA_atk-vin01_a:2928_0	641. Tena samayenāti mahāpesakārasikkhāpadaṃ. Tattha suttaṃ dhārayitvāti suttaṃ tuletvā	2928	
PA_atk-vin01_a:2928_1	palaparicchedaṃ katvā. Appitanti ghanaṃ. Suvītanti suṭṭhu vītaṃ, sabbaṭṭhānesu samaṃ	2928	
PA_atk-vin01_a:2928_2	katvā vītaṃ. Suppavāyitanti suṭṭhu pavāyitaṃ sabbaṭṭhānesu samaṃ katvā tante pasāritaṃ.	2928	
PA_atk-vin01_a:2928_3	Suvilekhitanti lekhaniyā suṭṭhu vilikhitaṃ. Suvitacchitanti kocchena suṭṭhu vitacchitaṃ,	2928	
PA_atk-vin01_a:2928_4	suniddhotanti attho. Paṭibaddhanti vekallaṃ. Tanteti tante dīghato pasāraṇeyeva upanetvāti attho.	2928	
PA_atk-vin01_a:2929_0	642. Tatra ce so bhikkhūti yatra gāme vā nigame vā te tantavāyā tatra. Vikappaṃ āpajjeyyāti	2929	
PA_atk-vin01_a:2929_1	visiṭṭhaṃ kappaṃ adhikavidhānaṃ āpajjeyya. Pāḷiyaṃ pana yenākārena vikappaṃ āpanno	2929	
PA_atk-vin01_a:2929_2	hoti, taṃ dassetuṃ “idaṃ kho, āvuso”tiādi vuttaṃ.	2929	
PA_atk-vin01_a:2930	Dhammampi bhaṇatīti dhammakathampi katheti, “tassa vacanena āyataṃ vā vitthataṃ vā appitaṃ vā”ti suttavaḍḍhanaākārameva dasseti.	293	
PA_atk-vin01_a:2931	Pubbe appavāritoti cīvarasāmikehi pubbe appavārito hutvā. Sesaṃ uttānatthamevāti.	293	
PA_atk-vin01_a:2932	Chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ,	293	
PA_atk-vin01_a:2933	Ticittaṃ, tivedananti.	293	
PA_atk-vin01_a:2934	Mahāpesakārasikkhāpadavaṇṇanā niṭṭhitā.	293	
PA_atk-vin01_a:2935	8. Accekacīvarasikkhāpadavaṇṇanā	293	
PA_atk-vin01_a:2936_0	646-9. Tena samayenāti accekacīvarasikkhāpadaṃ. Tattha dasāhānāgatanti dasa ahāni	2936	
PA_atk-vin01_a:2936_1	dasāhaṃ, tena dasāhena anāgatā dasāhānāgatā, dasāhena asampattāti attho, taṃ dasāhānāgataṃ,	2936	
PA_atk-vin01_a:2936_2	accantasaṃyogavasena bhummatthe upayogavacanaṃ, tenevassa padabhājane “dasāhānāgatāyā”ti	2936	
PA_atk-vin01_a:2936_3	vuttaṃ. Pavāraṇāyāti idaṃ pana yā sā dasāhānāgatāti vuttā, taṃ sarūpato dassetuṃ	2936	
PA_atk-vin01_a:2936_4	asammohatthaṃ anupayogavacanaṃ.	2936	
PA_atk-vin01_a:2937_0	Kattikatemāsikapuṇṇamanti paṭhamakattikatemāsikapuṇṇamaṃ. Idhāpi paṭhamapadassa anupayogattā	2937	
PA_atk-vin01_a:2937_1	purimanayeneva bhummatthe upayogavacanaṃ. Idaṃ vuttaṃ hoti – “‘yato paṭṭhāya paṭhamamahāpavāraṇā	2937	
PA_atk-vin01_a:2937_2	dasāhānāgatā’ti vuccati, sacepi tāni divasāni accantameva bhikkhuno accekacīvaraṃ	2937	
PA_atk-vin01_a:2937_3	uppajjeyya, ‘accekaṃ ida’nti jānamānena bhikkhunā sabbampi paṭiggahetabba”nti. Tena	2937	
PA_atk-vin01_a:2937_4	pavāraṇāmāsassa juṇhapakkhapañcamito paṭhāya uppannassa cīvarassa nidhānakālo dassito	2937	
PA_atk-vin01_a:2937_5	hoti. Kāmañcesa “dasāhaparamaṃ atirekacīvaraṃ dhāretabba”nti imināva siddho, atthuppattivasena	2937	
PA_atk-vin01_a:2937_6	pana apubbaṃ viya atthaṃ dassetvā sikkhāpadaṃ ṭhapitaṃ.	2937	
PA_atk-vin01_a:2938_0	Accekacīvaranti accāyikacīvaraṃ vuccati, tassa pana accāyikabhāvaṃ dassetuṃ “senāya	2938	
PA_atk-vin01_a:2938_1	vā gantukāmo hotī”tiādi vuttaṃ. Tattha saddhāti iminā saddhāmattakameva dassitaṃ.	2938	
PA_atk-vin01_a:2938_2	Pasādoti iminā suppasannā balavasaddhā. Etaṃ accekacīvaraṃ nāmāti etaṃ imehi kāraṇehi	2938	
PA_atk-vin01_a:2938_3	dātukāmena dūtaṃ vā pesetvā sayaṃ vā āgantvā “vassāvāsikaṃ dassāmī”ti evaṃ ārocitaṃ	2938	
PA_atk-vin01_a:2938_4	cīvaraṃ accekacīvaraṃ nāma hotī. Chaṭṭhito paṭṭhāya pana uppannaṃ anaccekacīvarampi	2938	
PA_atk-vin01_a:2938_5	paccuddharitvā ṭhapitacīvarampi etaṃ parihāraṃ labhatiyeva.	2938	
PA_atk-vin01_a:2939_0	Saññāṇaṃ katvā nikkhipitabbanti kiñci nimittaṃ katvā ṭhapetabbaṃ. Kasmā etaṃ vuttaṃ?	2939	
PA_atk-vin01_a:2939_1	Yadi hi taṃ pure pavāraṇāya vibhajanti. Yena gahitaṃ, tena chinnavassena na bhavitabbaṃ.	2939	
PA_atk-vin01_a:2939_2	Sace pana hoti, taṃ cīvaraṃ saṅghikameva hoti. Tato sallakkhetvā sukhaṃ dātuṃ bhavissatīti.	2939	
PA_atk-vin01_a:2940_0	650. Accekacīvare accekacīvarasaññīti evamādi vibhajitvā gahitameva sandhāya vuttaṃ.	2940	
PA_atk-vin01_a:2940_1	Sace pana avibhattaṃ hoti, saṅghassa vā bhaṇḍāgāre, cīvarasamayātikkamepi anāpatti.	2940	
PA_atk-vin01_a:2940_2	Iti atirekacīvarassa dasāhaṃ parihāro. Akatassa vassikasāṭikacīvarassa anatthate	2940	
PA_atk-vin01_a:2940_3	kathine pañca māsā, vasse ukkaḍḍhite cha māsā, atthate kathine apare cattāro māsā.	2940	
PA_atk-vin01_a:2940_4	Hemantassa pacchime divase mūlacīvarādhiṭṭhānavasena aparopi eko māsoti ekādasa māsā	2940	
PA_atk-vin01_a:2940_5	parihāro. Satiyā paccāsāya mūlacīvarassa eko māso, accekacīvarassa anatthate kathine	2940	
PA_atk-vin01_a:2940_6	ekādasadivasādhiko māso, atthate kathine ekādasadivasādhikā pañca māsā, tato paraṃ	2940	
PA_atk-vin01_a:2940_7	ekadivasampi parihāro natthīti veditabbaṃ.	2940	
PA_atk-vin01_a:2941	Anaccekacīvareti accekacīvarasadise aññasmiṃ. Sesamettha uttānatthamevāti.	294	
PA_atk-vin01_a:2942	Kathinasamuṭṭhānaṃ – akiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	294	
PA_atk-vin01_a:2943	Accekacīvarasikkhāpadavaṇṇanā niṭṭhitā.	294	
PA_atk-vin01_a:2944	9. Sāsaṅkasikkhāpadavaṇṇanā	294	
PA_atk-vin01_a:2945_0	652. Tena samayenāti sāsaṅkasikkhāpadaṃ. Tattha vutthavassā āraññakesūti te pubbepi	2945	
PA_atk-vin01_a:2945_1	araññeyeva vihariṃsu. Dubbalacīvarattā pana paccayavasena gāmantasenāsane vassaṃ	2945	
PA_atk-vin01_a:2945_2	vasitvā niṭṭhitacīvarā hutvā “idāni nippalibodhā samaṇadhammaṃ karissāmā”ti āraññakesu	2945	
PA_atk-vin01_a:2945_3	senāsanesu viharanti. Kattikacorakāti kattikamāse corā. Paripātentīti upaddavanti,	2945	
PA_atk-vin01_a:2945_4	tattha tattha ādhāvitvā uttāsenti palāpenti. Antaraghare nikkhipitunti antogāme nikkhipituṃ.	2945	
PA_atk-vin01_a:2945_5	Bhagavā yasmā paccayā nāma dhammena samena dullabhā, sallekhavā hi bhikkhu mātarampi	2945	
PA_atk-vin01_a:2945_6	viññāpetuṃ na sakkoti. Tasmā cīvaraguttatthaṃ antaraghare nikkhipituṃ anujānāti.	2945	
PA_atk-vin01_a:2945_7	Bhikkhūnaṃ pana anurūpattā araññavāsaṃ na paṭikkhipi.	2945	
PA_atk-vin01_a:2946_0	653. Upavassaṃ kho panāti ettha upavassanti upavassa; upavasitvāti vuttaṃ hoti. Upasampajjantiādīsu	2946	
PA_atk-vin01_a:2946_1	viya hi ettha anunāsiko daṭṭhabbo. Vassaṃ upagantvā vasitvā cāti attho. Imassa ca	2946	
PA_atk-vin01_a:2946_2	padassa “tathārūpesu bhikkhu senāsanesu viharanto”ti iminā sambandho. Kiṃ vuttaṃ	2946	
PA_atk-vin01_a:2946_3	hoti? Vassaṃ upagantvā vasitvā ca tato paraṃ pacchimakattikapuṇṇamapariyosānakālaṃ	2946	
PA_atk-vin01_a:2946_4	yāni kho pana tāni āraññakāni senāsanāni sāsaṅkasammatāni sappaṭibhayāni; tathārūpesu	2946	
PA_atk-vin01_a:2946_5	bhikkhu senāsanesu viharanto ākaṅkhamāno tiṇṇaṃ cīvarānaṃ aññataraṃ cīvaraṃ antaraghare	2946	
PA_atk-vin01_a:2946_6	nikkhipeyyāti. Yasmā pana yo vassaṃ upagantvā yāva paṭhamakattikapuṇṇamaṃ vasati,	2946	
PA_atk-vin01_a:2946_7	so vuṭṭhavassānaṃ abbhantaro hoti, tasmā idaṃ atigahanaṃ byañjanavicāraṇaṃ akatvā	2946	
PA_atk-vin01_a:2946_8	padabhājane kevalaṃ cīvaranikkhepārahaṃ puggalaṃ dassetuṃ “vuṭṭhavassāna”nti vuttaṃ.	2946	
PA_atk-vin01_a:2946_9	Tassāpi “bhikkhu senāsanesu viharanto”ti iminā sambandho. Ayañhi ettha attho “vuṭṭhavassānaṃ	2946	
PA_atk-vin01_a:2946_10	bhikkhu senāsanesu viharanto”ti evarūpānaṃ bhikkhūnaṃ abbhantare yo koci bhikkhūti vuttaṃ hoti.	29461	
PA_atk-vin01_a:2947_0	Araññalakkhaṇaṃ adinnādānavaṇṇanāyaṃ vuttaṃ. Ayaṃ pana viseso – sace vihāro parikkhitto	2947	
PA_atk-vin01_a:2947_1	hoti, parikkhittassa gāmassa indakhīlato aparikkhittassa parikkhepārahaṭṭhānato paṭṭhāya	2947	
PA_atk-vin01_a:2947_2	yāva vihāraparikkhepā minitabbaṃ. Sace vihāro aparikkhitto hoti, yaṃ sabbapaṭhamaṃ	2947	
PA_atk-vin01_a:2947_3	senāsanaṃ vā bhattasālā vā dhuvasannipātaṭṭhānaṃ vā bodhivā cetiyaṃ vā dūre cepi	2947	
PA_atk-vin01_a:2947_4	senāsanato hoti, taṃ paricchedaṃ katvā minitabbaṃ. Sacepi āsanne gāmo hoti, vihāre	2947	
PA_atk-vin01_a:2947_5	ṭhitehi gharamānusakānaṃ saddo sūyati, pabbatanadīādīhi pana antaritattā na sakkā	2947	
PA_atk-vin01_a:2947_6	ujuṃ gantuṃ, yo cassa pakatimaggo hoti, sacepi nāvāya sañcaritabbo, tena maggena	2947	
PA_atk-vin01_a:2947_7	gāmato pañcadhanusatikaṃ gahetabbaṃ. Yo āsannagāmassa aṅgasampādanatthaṃ tato tato	2947	
PA_atk-vin01_a:2947_8	maggaṃ pidahati, ayaṃ “dhutaṅgacoro”ti veditabbo.	2947	
PA_atk-vin01_a:2948	Sāsaṅkasammatānīti “sāsaṅkānī”ti sammatāni; evaṃ saññātānīti attho. Padabhājane pana yena kāraṇena tāni sāsaṅkasammatāni, taṃ dassetuṃ “ārāme ārāmūpacāre”tiādi vuttaṃ.	294	
PA_atk-vin01_a:2949	Saha paṭibhayena sappaṭibhayāni, sannihitabalavabhayānīti attho. Padabhājane pana yena kāraṇena tāni sappaṭibhayāni; taṃ dassetuṃ “ārāme ārāmūpacāre”tiādi vuttaṃ.	294	
PA_atk-vin01_a:2950	Samantā gocaragāme nikkhipeyyāti āraññakassa senāsanassa samantā sabbadisābhāgesu attanā abhirucite gocaragāme satiyā aṅgasampattiyā nikkhipeyya.	295	
PA_atk-vin01_a:2951_0	Tatrāyaṃ aṅgasampatti – purimikāya upagantvā mahāpavāraṇāya pavārito hoti, idamekaṃ	2951	
PA_atk-vin01_a:2951_1	aṅgaṃ. Sace pacchimikāya vā upagato hoti chinnavasso vā, nikkhipituṃ na labhati.	2951	
PA_atk-vin01_a:2951_2	Kattikamāsoyeva hoti, idaṃ dutiyaṃ aṅgaṃ. Kattikamāsato paraṃ na labhati, pañcadhanusatikaṃ	2951	
PA_atk-vin01_a:2951_3	pacchimameva pamāṇayuttaṃ senāsanaṃ hoti, idaṃ tatiyaṃ aṅgaṃ. Ūnappamāṇe vā gāvutato	2951	
PA_atk-vin01_a:2951_4	atirekappamāṇe vā na labhati, yatra hi piṇḍāya caritvā puna vihāraṃ bhattavelāyaṃ	2951	
PA_atk-vin01_a:2951_5	sakkā āgantuṃ, tadeva idha adhippetaṃ. Nimantito pana addhayojanampi yojanampi gantvā	2951	
PA_atk-vin01_a:2951_6	vasituṃ pacceti, idamappamāṇaṃ. Sāsaṅkasappaṭibhayameva hoti, idaṃ catutthaṃ aṅgaṃ.	2951	
PA_atk-vin01_a:2951_7	Anāsaṅkaappaṭibhaye hi aṅgayuttepi senāsane vasanto nikkhipituṃ na labhatīti.	2951	
PA_atk-vin01_a:2952	Aññatra bhikkhusammutiyāti yā udositasikkhāpade kosambakasammuti anuññātā tassā sammutiyā aññatra; sace sā laddhā hoti, chārattātirekampi vippavasituṃ vaṭṭati.	295	
PA_atk-vin01_a:2953_0	Puna gāmasīmaṃ okkamitvāti sace gocaragāmato puratthimāya disāya senāsanaṃ; ayañca	2953	
PA_atk-vin01_a:2953_1	pacchimadisaṃ gato hoti, senāsanaṃ āgantvā sattamaṃ aruṇaṃ uṭṭhāpetuṃ asakkontena	2953	
PA_atk-vin01_a:2953_2	gāmasīmampi okkamitvā sabhāyaṃ vā yattha katthaci vā vasitvā cīvarappavattiṃ ñatvā	2953	
PA_atk-vin01_a:2953_3	pakkamituṃ vaṭṭatīti attho. Evaṃ asakkontena tattheva ṭhitena paccuddharitabbaṃ,	2953	
PA_atk-vin01_a:2953_4	atirekacīvaraṭṭhāne ṭhassatīti. Sesaṃ uttānameva.	2953	
PA_atk-vin01_a:2954	Kathinasamuṭṭhānaṃ – kāyavācato kāyavācācittato ca samuṭṭhāti, akiriyā, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ, ticittaṃ, tivedananti.	295	
PA_atk-vin01_a:2955	Sāsaṅkasikkhāpadavaṇṇanā niṭṭhitā.	295	
PA_atk-vin01_a:2956	10. Pariṇatasikkhāpadavaṇṇanā	295	
PA_atk-vin01_a:2957_0	657. Tena samayenāti pariṇatasikkhāpadaṃ. Tattha pūgassāti samūhassa; dhammagaṇassāti	2957	
PA_atk-vin01_a:2957_1	attho. Paṭiyattanti paṭiyāditaṃ. Bahū saṅghassa bhattāti saṅghassa bahūni bhattāni	2957	
PA_atk-vin01_a:2957_2	anekāni lābhamukhāni; na saṅghassa kenaci parihānīti dīpenti. Oṇojethāti detha. Kiṃ	2957	
PA_atk-vin01_a:2957_3	panevaṃ vattuṃ vaṭṭatīti kasmā na vaṭṭati? Ayañhi abhihaṭabhikkhā abhiharitvā ekasmiṃ	2957	
PA_atk-vin01_a:2957_4	okāse saṅghassatthāya paṭiyattā abhihaṭapaṭiyatte ca uddissa ṭhapitabhāge ca payuttavācā nāma natthi.	2957	
PA_atk-vin01_a:2958_0	658. Saṅghikanti saṅghassa santakaṃ. So hi saṅghassa pariṇatattā hatthaṃ anārūḷhopi	2958	
PA_atk-vin01_a:2958_1	ekena pariyāyena saṅghassa santako hoti, padabhājane pana “saṅghikaṃ nāma saṅghassa	2958	
PA_atk-vin01_a:2958_2	dinnaṃ hoti pariccatta”nti evaṃ atthuddhāravasena nippariyāyatova saṅghikaṃ dassitaṃ.	2958	
PA_atk-vin01_a:2958_3	Lābhanti paṭilabhitabbavatthuṃ āha. Tenevassa niddese “cīvarampī”tiādi vuttaṃ. Pariṇatanti	2958	
PA_atk-vin01_a:2958_4	saṅghassa ninnaṃ saṅghassa poṇaṃ saṅghassa pabbhāraṃ hutvā ṭhitaṃ. Yena pana kāraṇena	2958	
PA_atk-vin01_a:2958_5	so pariṇato hoti, taṃ dassetuṃ “dassāma karissāmāti vācā bhinnā hotī”ti padabhājanaṃ vuttaṃ.	2958	
PA_atk-vin01_a:2959_0	659. Payoge dukkaṭanti pariṇatalābhassa attano pariṇāmanapayoge dukkaṭaṃ, paṭilābhena	2959	
PA_atk-vin01_a:2959_1	tasmiṃ hatthaṃ ārūḷhe nissaggiyaṃ. Sace pana saṅghassa dinnaṃ hoti, taṃ gahetuṃ na	2959	
PA_atk-vin01_a:2959_2	vaṭṭati, saṅghasseva dātabbaṃ. Yopi ārāmikehi saddhiṃ ekato khādati, bhaṇḍaṃ agghāpetvā	2959	
PA_atk-vin01_a:2959_3	kāretabbo. Pariṇataṃ pana sahadhammikānaṃ vā gihīnaṃ vā antamaso mātusantakampi “idaṃ	2959	
PA_atk-vin01_a:2959_4	mayhaṃ dehī”ti saṅghassa pariṇatabhāvaṃ ñatvā attano pariṇāmetvā gaṇhantassa nissaggiyaṃ	2959	
PA_atk-vin01_a:2959_5	pācittiyaṃ. “Imassa bhikkhuno dehī”ti evaṃ aññassa pariṇāmentassa suddhikapācittiyaṃ.	2959	
PA_atk-vin01_a:2959_6	Ekaṃ pattaṃ vā cīvaraṃ vā attano, ekaṃ aññassa pariṇāmeti, nissaggiyaṃ pācittiyañceva	2959	
PA_atk-vin01_a:2959_7	suddhikapācittiyañca. Eseva nayo bahūsu. Vuttampi cetaṃ –	2959	
PA_atk-vin01_a:2960	“Nissaggiyena āpattiṃ, suddhikena pācittiyaṃ;	296	
PA_atk-vin01_a:2961	Āpajjeyya ekato;	296	
PA_atk-vin01_a:2962	Pañhā mesā kusalehi cintitā”ti. ;	296	
PA_atk-vin01_a:2963_0	Ayañhi pariṇāmanaṃ sandhāya vutto. Yopi vassikasāṭikasamaye mātugharepi saṅghassa	2963	
PA_atk-vin01_a:2963_1	pariṇataṃ vassikasāṭikaṃ ñatvā attano pariṇāmeti, nissaggiyaṃ pācittiyaṃ. Parassa	2963	
PA_atk-vin01_a:2963_2	pariṇāmeti, suddhikapācittiyaṃ. Manussā “saṅghabhattaṃ karissāmā”ti sappitelādīni	2963	
PA_atk-vin01_a:2963_3	āharanti, gilāno cepi bhikkhu saṅghassa pariṇatabhāvaṃ ñatvā kiñci yācati, nissaggiyaṃ	2963	
PA_atk-vin01_a:2963_4	pācittiyameva. Sace pana so “tumhākaṃ sappiādīni ābhaṭāni atthī”ti pucchitvā “āma,	2963	
PA_atk-vin01_a:2963_5	atthī”ti vutte “mayhampi dethā”ti vadati, vaṭṭati. Athāpi naṃ kukkuccāyantaṃ upāsakā	2963	
PA_atk-vin01_a:2963_6	vadanti – “saṅghopi amhehi dinnameva labhati; gaṇhatha, bhante”ti evampi vaṭṭati.	2963	
PA_atk-vin01_a:2964	660. Saṅghassa pariṇataṃ aññasaṅghassāti ekasmiṃ vihāre saṅghassa pariṇataṃ aññaṃ vihāraṃ uddisitvā “asukasmiṃ nāma mahāvihāre saṅghassa dethā”ti pariṇāmeti.	296	
PA_atk-vin01_a:2965	Cetiyassa vāti “kiṃ saṅghassa dinnena, cetiyassapūjaṃ karothā”ti evaṃ cetiyassa vā pariṇāmeti.	296	
PA_atk-vin01_a:2966_0	Cetiyassa pariṇatanti ettha niyametvā aññacetiyassatthāya ropitamālāvacchato aññacetiyamhi	2966	
PA_atk-vin01_a:2966_1	pupphampi āropetuṃ na vaṭṭati. Ekassa cetiyassa pana chattaṃ vā paṭākaṃ vā āropetvā	2966	
PA_atk-vin01_a:2966_2	ṭhitaṃ disvā sesaṃ aññassa cetiyassa dāpetuṃ vaṭṭati.	2966	
PA_atk-vin01_a:2967_0	Puggalassa pariṇatanti antamaso sunakhassāpi pariṇataṃ “imassa sunakhassa mā dehi,	2967	
PA_atk-vin01_a:2967_1	etassa dehī”ti evaṃ aññapuggalassa pariṇāmeti, dukkaṭaṃ. Sace pana dāyakā “mayaṃ	2967	
PA_atk-vin01_a:2967_2	saṅghassa bhattaṃ dātukāmā, cetiyassa pūjaṃ kātukāmā, ekassa bhikkhuno parikkhāraṃ	2967	
PA_atk-vin01_a:2967_3	dātukāmā, tumhākaṃ ruciyā dassāma; bhaṇatha, kattha demā”ti vadanti. Evaṃ vutte tena	2967	
PA_atk-vin01_a:2967_4	bhikkhunā “yattha icchatha, tattha dethā”ti vattabbā. Sace pana kevalaṃ “kattha demā”ti	2967	
PA_atk-vin01_a:2967_5	pucchanti, pāḷiyaṃ āgatanayeneva vattabbaṃ. Sesamettha uttānatthameva.	2967	
PA_atk-vin01_a:2968	Tisamuṭṭhānaṃ – kāyacittato vācācittato kāyavācācittato ca samuṭṭhāti, kiriyaṃ, saññāvimokkhaṃ, sacittakaṃ, lokavajjaṃ, kāyakammavacīkammaṃ, akusalacittaṃ, tivedananti.	296	
PA_atk-vin01_a:2969	Samantapāsādikāya vinayasaṃvaṇṇanāya	296	
PA_atk-vin01_a:2970	Pariṇatasikkhāpadavaṇṇanā niṭṭhitā.	297	
PA_atk-vin01_a:2971	Niṭṭhito pattavaggo tatiyo.	297	
PA_atk-vin01_a:2972	Nissaggiyavaṇṇanā niṭṭhitā.	297	
PA_atk-vin01_a:2973	Pārājikakaṇḍa-aṭṭhakathā niṭṭhitā.	297	
