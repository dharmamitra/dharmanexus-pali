segmentnr	original	folio	analyzed
PA_mn_9:0.1	Majjhima Nikāya 9	0	
PA_mn_9:0.2	Sammādiṭṭhisutta	0	
PA_mn_9:1.1	Evaṁ me sutaṁ—	1	
PA_mn_9:1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_mn_9:1.3	Tatra kho āyasmā sāriputto bhikkhū āmantesi:	1	
PA_mn_9:1.4	“āvuso bhikkhave”ti.	1	
PA_mn_9:1.5	“Āvuso”ti kho te bhikkhū āyasmato sāriputtassa paccassosuṁ.	1	
PA_mn_9:1.6	Āyasmā sāriputto etadavoca:	1	
PA_mn_9:2.1	“‘Sammādiṭṭhi sammādiṭṭhī’ti, āvuso, vuccati.	2	
PA_mn_9:2.2	Kittāvatā nu kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti?	2	
PA_mn_9:2.3	“Dūratopi kho mayaṁ, āvuso, āgaccheyyāma āyasmato sāriputtassa santike etassa bhāsitassa atthamaññātuṁ.	2	
PA_mn_9:2.4	Sādhu vatāyasmantaṁyeva sāriputtaṁ paṭibhātu etassa bhāsitassa attho.	2	
PA_mn_9:2.5	Āyasmato sāriputtassa sutvā bhikkhū dhāressantī”ti.	2	
PA_mn_9:2.6	“Tena hi, āvuso, suṇātha, sādhukaṁ manasi karotha, bhāsissāmī”ti.	2	
PA_mn_9:2.7	“Evamāvuso”ti kho te bhikkhū āyasmato sāriputtassa paccassosuṁ.	2	
PA_mn_9:2.8	Āyasmā sāriputto etadavoca:	2	
PA_mn_9:3.1	“Yato kho, āvuso, ariyasāvako akusalañca pajānāti, akusalamūlañca pajānāti, kusalañca pajānāti, kusalamūlañca pajānāti—	3	
PA_mn_9:3.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	3	
PA_mn_9:4.1	Katamaṁ panāvuso, akusalaṁ, katamaṁ akusalamūlaṁ, katamaṁ kusalaṁ, katamaṁ kusalamūlaṁ?	4	
PA_mn_9:4.2_0	Pāṇātipāto kho, āvuso, akusalaṁ, adinnādānaṁ akusalaṁ, kāmesumicchācāro akusalaṁ,	4	
PA_mn_9:4.2_1	musāvādo akusalaṁ, pisuṇā vācā akusalaṁ, pharusā vācā akusalaṁ, samphappalāpo akusalaṁ,	4	
PA_mn_9:4.2_2	abhijjhā akusalaṁ, byāpādo akusalaṁ, micchādiṭṭhi akusalaṁ—	4	
PA_mn_9:4.3	idaṁ vuccatāvuso akusalaṁ.	4	
PA_mn_9:5.1	Katamañcāvuso, akusalamūlaṁ?	5	
PA_mn_9:5.2	Lobho akusalamūlaṁ, doso akusalamūlaṁ, moho akusalamūlaṁ—	5	
PA_mn_9:5.3	idaṁ vuccatāvuso, akusalamūlaṁ.	5	
PA_mn_9:6.1	Katamañcāvuso, kusalaṁ?	6	
PA_mn_9:6.2_0	Pāṇātipātā veramaṇī kusalaṁ, adinnādānā veramaṇī kusalaṁ, kāmesumicchācārā veramaṇī	6	
PA_mn_9:6.2_1	kusalaṁ, musāvādā veramaṇī kusalaṁ, pisuṇāya vācāya veramaṇī kusalaṁ, pharusāya vācāya	6	
PA_mn_9:6.2_2	veramaṇī kusalaṁ, samphappalāpā veramaṇī kusalaṁ, anabhijjhā kusalaṁ, abyāpādo kusalaṁ,	6	
PA_mn_9:6.2_3	sammādiṭṭhi kusalaṁ—	6	
PA_mn_9:6.3	idaṁ vuccatāvuso, kusalaṁ.	6	
PA_mn_9:7.1	Katamañcāvuso, kusalamūlaṁ?	7	
PA_mn_9:7.2	Alobho kusalamūlaṁ, adoso kusalamūlaṁ, amoho kusalamūlaṁ—	7	
PA_mn_9:7.3	idaṁ vuccatāvuso, kusalamūlaṁ.	7	
PA_mn_9:8.1_0	Yato kho, āvuso, ariyasāvako evaṁ akusalaṁ pajānāti, evaṁ akusalamūlaṁ pajānāti,	8	
PA_mn_9:8.1_1	evaṁ kusalaṁ pajānāti, evaṁ kusalamūlaṁ pajānāti, so sabbaso rāgānusayaṁ pahāya,	8	
PA_mn_9:8.1_2	paṭighānusayaṁ paṭivinodetvā, ‘asmī’ti diṭṭhimānānusayaṁ samūhanitvā, avijjaṁ pahāya	8	
PA_mn_9:8.1_3	vijjaṁ uppādetvā, diṭṭheva dhamme dukkhassantakaro hoti—	8	
PA_mn_9:8.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	8	
PA_mn_9:9.1	“Sādhāvuso”ti kho te bhikkhū āyasmato sāriputtassa bhāsitaṁ abhinanditvā anumoditvā āyasmantaṁ sāriputtaṁ uttari pañhaṁ apucchuṁ:	9	
PA_mn_9:9.2	“siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti?	9	
PA_mn_9:10.1	“Siyā, āvuso.	10	
PA_mn_9:10.2	Yato kho, āvuso, ariyasāvako āhārañca pajānāti, āhārasamudayañca pajānāti, āhāranirodhañca pajānāti, āhāranirodhagāminiṁ paṭipadañca pajānāti—	10	
PA_mn_9:10.3	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	10	
PA_mn_9:11.1	Katamo panāvuso, āhāro, katamo āhārasamudayo, katamo āhāranirodho, katamā āhāranirodhagāminī paṭipadā?	11	
PA_mn_9:11.2	Cattārome, āvuso, āhārā bhūtānaṁ vā sattānaṁ ṭhitiyā, sambhavesīnaṁ vā anuggahāya.	11	
PA_mn_9:11.3	Katame cattāro?	11	
PA_mn_9:11.4	Kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṁ catutthaṁ.	11	
PA_mn_9:11.5	Taṇhāsamudayā āhārasamudayo, taṇhānirodhā āhāranirodho, ayameva ariyo aṭṭhaṅgiko maggo āhāranirodhagāminī paṭipadā, seyyathidaṁ—	11	
PA_mn_9:11.6	sammādiṭṭhi sammāsaṅkappo sammāvācā sammākammanto, sammāājīvo sammāvāyāmo sammāsati sammāsamādhi.	11	
PA_mn_9:12.1_0	Yato kho, āvuso, ariyasāvako evaṁ āhāraṁ pajānāti, evaṁ āhārasamudayaṁ pajānāti,	12	
PA_mn_9:12.1_1	evaṁ āhāranirodhaṁ pajānāti, evaṁ āhāranirodhagāminiṁ paṭipadaṁ pajānāti, so sabbaso	12	
PA_mn_9:12.1_2	rāgānusayaṁ pahāya, paṭighānusayaṁ paṭivinodetvā, ‘asmī’ti diṭṭhimānānusayaṁ samūhanitvā,	12	
PA_mn_9:12.1_3	avijjaṁ pahāya vijjaṁ uppādetvā, diṭṭheva dhamme dukkhassantakaro hoti—	12	
PA_mn_9:12.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	12	
PA_mn_9:13.1	“Sādhāvuso”ti kho te bhikkhū āyasmato sāriputtassa bhāsitaṁ abhinanditvā anumoditvā āyasmantaṁ sāriputtaṁ uttari pañhaṁ apucchuṁ:	13	
PA_mn_9:13.2	“siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti?	13	
PA_mn_9:14-18.1	“Siyā, āvuso.	14-18	
PA_mn_9:14-18.2	Yato kho, āvuso, ariyasāvako dukkhañca pajānāti, dukkhasamudayañca pajānāti, dukkhanirodhañca pajānāti, dukkhanirodhagāminiṁ paṭipadañca pajānāti—	14-18	
PA_mn_9:14-18.3	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	14-18	
PA_mn_9:14-18.4	Katamaṁ panāvuso, dukkhaṁ, katamo dukkhasamudayo, katamo dukkhanirodho, katamā dukkhanirodhagāminī paṭipadā?	14-18	
PA_mn_9:14-18.5_0	Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi	14-18	
PA_mn_9:14-18.5_1	dukkhā, appiyehi sampayogopi dukkho, piyehi vippayogopi dukkho, yampicchaṁ na labhati	14-18	
PA_mn_9:14-18.5_2	tampi dukkhaṁ, saṅkhittena pañcupādānakkhandhā dukkhā—	14-18	
PA_mn_9:14-18.6	idaṁ vuccatāvuso, dukkhaṁ.	14-18	
PA_mn_9:14-18.7	Katamo cāvuso, dukkhasamudayo?	14-18	
PA_mn_9:14-18.8	Yāyaṁ taṇhā ponobbhavikā nandīrāgasahagatā tatratatrābhinandinī, seyyathidaṁ—	14-18	
PA_mn_9:14-18.9	kāmataṇhā bhavataṇhā vibhavataṇhā—	14-18	
PA_mn_9:14-18.10	ayaṁ vuccatāvuso, dukkhasamudayo.	14-18	
PA_mn_9:14-18.11	Katamo cāvuso, dukkhanirodho?	14-18	
PA_mn_9:14-18.12	Yo tassāyeva taṇhāya asesavirāganirodho cāgo paṭinissaggo mutti anālayo—	14-18	
PA_mn_9:14-18.13	ayaṁ vuccatāvuso, dukkhanirodho.	14-18	
PA_mn_9:14-18.14	Katamā cāvuso, dukkhanirodhagāminī paṭipadā?	14-18	
PA_mn_9:14-18.15	Ayameva ariyo aṭṭhaṅgiko maggo, seyyathidaṁ—	14-18	
PA_mn_9:14-18.16	sammādiṭṭhi …pe… sammāsamādhi—	14-18	
PA_mn_9:14-18.17	ayaṁ vuccatāvuso, dukkhanirodhagāminī paṭipadā.	14-18	
PA_mn_9:19.1_0	Yato kho, āvuso, ariyasāvako evaṁ dukkhaṁ pajānāti, evaṁ dukkhasamudayaṁ pajānāti,	19	
PA_mn_9:19.1_1	evaṁ dukkhanirodhaṁ pajānāti, evaṁ dukkhanirodhagāminiṁ paṭipadaṁ pajānāti, so sabbaso	19	
PA_mn_9:19.1_2	rāgānusayaṁ pahāya, paṭighānusayaṁ paṭivinodetvā, ‘asmī’ti diṭṭhimānānusayaṁ samūhanitvā,	19	
PA_mn_9:19.1_3	avijjaṁ pahāya vijjaṁ uppādetvā, diṭṭheva dhamme dukkhassantakaro hoti—	19	
PA_mn_9:19.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	19	
PA_mn_9:20.1	“Sādhāvuso”ti kho te bhikkhū āyasmato sāriputtassa bhāsitaṁ abhinanditvā anumoditvā āyasmantaṁ sāriputtaṁ uttari pañhaṁ apucchuṁ:	20	
PA_mn_9:20.2	“siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti?	20	
PA_mn_9:21-22.1	“Siyā, āvuso.	21-22	
PA_mn_9:21-22.2	Yato kho, āvuso, ariyasāvako jarāmaraṇañca pajānāti, jarāmaraṇasamudayañca pajānāti, jarāmaraṇanirodhañca pajānāti, jarāmaraṇanirodhagāminiṁ paṭipadañca pajānāti—	21-22	
PA_mn_9:21-22.3	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	21-22	
PA_mn_9:21-22.4	Katamaṁ panāvuso, jarāmaraṇaṁ, katamo jarāmaraṇasamudayo, katamo jarāmaraṇanirodho, katamā jarāmaraṇanirodhagāminī paṭipadā?	21-22	
PA_mn_9:21-22.5	Yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko—	21-22	
PA_mn_9:21-22.6	ayaṁ vuccatāvuso, jarā.	21-22	
PA_mn_9:21-22.7	Katamañcāvuso, maraṇaṁ?	21-22	
PA_mn_9:21-22.8	Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālaṅkiriyā khandhānaṁ bhedo, kaḷevarassa nikkhepo, jīvitindriyassupacchedo—	21-22	
PA_mn_9:21-22.9	idaṁ vuccatāvuso, maraṇaṁ.	21-22	
PA_mn_9:21-22.10	Iti ayañca jarā idañca maraṇaṁ—	21-22	
PA_mn_9:21-22.11	idaṁ vuccatāvuso, jarāmaraṇaṁ.	21-22	
PA_mn_9:21-22.12	Jātisamudayā jarāmaraṇasamudayo, jātinirodhā jarāmaraṇanirodho, ayameva ariyo aṭṭhaṅgiko maggo jarāmaraṇanirodhagāminī paṭipadā, seyyathidaṁ—	21-22	
PA_mn_9:21-22.13	sammādiṭṭhi …pe… sammāsamādhi.	21-22	
PA_mn_9:23.1_0	Yato kho, āvuso, ariyasāvako evaṁ jarāmaraṇaṁ pajānāti, evaṁ jarāmaraṇasamudayaṁ	23	
PA_mn_9:23.1_1	pajānāti, evaṁ jarāmaraṇanirodhaṁ pajānāti, evaṁ jarāmaraṇanirodhagāminiṁ paṭipadaṁ	23	
PA_mn_9:23.1_2	pajānāti, so sabbaso rāgānusayaṁ pahāya …pe… dukkhassantakaro hoti—	23	
PA_mn_9:23.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	23	
PA_mn_9:24-26.1	“Sādhāvuso”ti kho …pe… apucchuṁ—	24-26	
PA_mn_9:24-26.2	siyā panāvuso …pe…	24-26	
PA_mn_9:24-26.3	“siyā, āvuso.	24-26	
PA_mn_9:24-26.4	Yato kho, āvuso, ariyasāvako jātiñca pajānāti, jātisamudayañca pajānāti, jātinirodhañca pajānāti, jātinirodhagāminiṁ paṭipadañca pajānāti—	24-26	
PA_mn_9:24-26.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	24-26	
PA_mn_9:24-26.6	Katamā panāvuso, jāti, katamo jātisamudayo, katamo jātinirodho, katamā jātinirodhagāminī paṭipadā?	24-26	
PA_mn_9:24-26.7	Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo, āyatanānaṁ paṭilābho—	24-26	
PA_mn_9:24-26.8	ayaṁ vuccatāvuso, jāti.	24-26	
PA_mn_9:24-26.9	Bhavasamudayā jātisamudayo, bhavanirodhā jātinirodho, ayameva ariyo aṭṭhaṅgiko maggo jātinirodhagāminī paṭipadā, seyyathidaṁ—	24-26	
PA_mn_9:24-26.10	sammādiṭṭhi …pe… sammāsamādhi.	24-26	
PA_mn_9:27.1_0	Yato kho, āvuso, ariyasāvako evaṁ jātiṁ pajānāti, evaṁ jātisamudayaṁ pajānāti, evaṁ	27	
PA_mn_9:27.1_1	jātinirodhaṁ pajānāti, evaṁ jātinirodhagāminiṁ paṭipadaṁ pajānāti, so sabbaso rāgānusayaṁ	27	
PA_mn_9:27.1_2	pahāya …pe… dukkhassantakaro hoti—	27	
PA_mn_9:27.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	27	
PA_mn_9:28-30.1	“Sādhāvuso”ti kho …pe… apucchuṁ—	28-30	
PA_mn_9:28-30.2	siyā panāvuso …pe…	28-30	
PA_mn_9:28-30.3	“siyā, āvuso.	28-30	
PA_mn_9:28-30.4	Yato kho, āvuso, ariyasāvako bhavañca pajānāti, bhavasamudayañca pajānāti, bhavanirodhañca pajānāti, bhavanirodhagāminiṁ paṭipadañca pajānāti—	28-30	
PA_mn_9:28-30.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	28-30	
PA_mn_9:28-30.6	Katamo panāvuso, bhavo, katamo bhavasamudayo, katamo bhavanirodho, katamā bhavanirodhagāminī paṭipadā?	28-30	
PA_mn_9:28-30.7	Tayome, āvuso, bhavā—	28-30	
PA_mn_9:28-30.8	kāmabhavo, rūpabhavo, arūpabhavo.	28-30	
PA_mn_9:28-30.9	Upādānasamudayā bhavasamudayo, upādānanirodhā bhavanirodho, ayameva ariyo aṭṭhaṅgiko maggo bhavanirodhagāminī paṭipadā, seyyathidaṁ—	28-30	
PA_mn_9:28-30.10	sammādiṭṭhi …pe… sammāsamādhi.	28-30	
PA_mn_9:31.1_0	Yato kho, āvuso, ariyasāvako evaṁ bhavaṁ pajānāti, evaṁ bhavasamudayaṁ pajānāti,	31	
PA_mn_9:31.1_1	evaṁ bhavanirodhaṁ pajānāti, evaṁ bhavanirodhagāminiṁ paṭipadaṁ pajānāti, so sabbaso	31	
PA_mn_9:31.1_2	rāgānusayaṁ pahāya …pe… dukkhassantakaro hoti.	31	
PA_mn_9:31.2	Ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	31	
PA_mn_9:32-34.1	“Sādhāvuso”ti kho …pe… apucchuṁ—	32-34	
PA_mn_9:32-34.2	siyā panāvuso …pe…	32-34	
PA_mn_9:32-34.3	“siyā, āvuso.	32-34	
PA_mn_9:32-34.4	Yato kho, āvuso, ariyasāvako upādānañca pajānāti, upādānasamudayañca pajānāti, upādānanirodhañca pajānāti, upādānanirodhagāminiṁ paṭipadañca pajānāti—	32-34	
PA_mn_9:32-34.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	32-34	
PA_mn_9:32-34.6	Katamaṁ panāvuso, upādānaṁ, katamo upādānasamudayo, katamo upādānanirodho, katamā upādānanirodhagāminī paṭipadā?	32-34	
PA_mn_9:32-34.7	Cattārimāni, āvuso, upādānāni—	32-34	
PA_mn_9:32-34.8	kāmupādānaṁ, diṭṭhupādānaṁ, sīlabbatupādānaṁ, attavādupādānaṁ.	32-34	
PA_mn_9:32-34.9	Taṇhāsamudayā upādānasamudayo, taṇhānirodhā upādānanirodho, ayameva ariyo aṭṭhaṅgiko maggo upādānanirodhagāminī paṭipadā, seyyathidaṁ—	32-34	
PA_mn_9:32-34.10	sammādiṭṭhi …pe… sammāsamādhi.	32-34	
PA_mn_9:35.1_0	Yato kho, āvuso, ariyasāvako evaṁ upādānaṁ pajānāti, evaṁ upādānasamudayaṁ pajānāti,	35	
PA_mn_9:35.1_1	evaṁ upādānanirodhaṁ pajānāti, evaṁ upādānanirodhagāminiṁ paṭipadaṁ pajānāti, so	35	
PA_mn_9:35.1_2	sabbaso rāgānusayaṁ pahāya …pe… dukkhassantakaro hoti—	35	
PA_mn_9:35.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	35	
PA_mn_9:36-38.1	“Sādhāvuso”ti kho …pe… apucchuṁ—	36-38	
PA_mn_9:36-38.2	siyā panāvuso …pe…	36-38	
PA_mn_9:36-38.3	“siyā, āvuso.	36-38	
PA_mn_9:36-38.4	Yato kho, āvuso, ariyasāvako taṇhañca pajānāti, taṇhāsamudayañca pajānāti, taṇhānirodhañca pajānāti, taṇhānirodhagāminiṁ paṭipadañca pajānāti—	36-38	
PA_mn_9:36-38.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	36-38	
PA_mn_9:36-38.6	Katamā panāvuso, taṇhā, katamo taṇhāsamudayo, katamo taṇhānirodho, katamā taṇhānirodhagāminī paṭipadā?	36-38	
PA_mn_9:36-38.7	Chayime, āvuso, taṇhākāyā—	36-38	
PA_mn_9:36-38.8	rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā.	36-38	
PA_mn_9:36-38.9	Vedanāsamudayā taṇhāsamudayo, vedanānirodhā taṇhānirodho, ayameva ariyo aṭṭhaṅgiko maggo taṇhānirodhagāminī paṭipadā, seyyathidaṁ—	36-38	
PA_mn_9:36-38.10	sammādiṭṭhi …pe… sammāsamādhi.	36-38	
PA_mn_9:39.1_0	Yato kho, āvuso, ariyasāvako evaṁ taṇhaṁ pajānāti, evaṁ taṇhāsamudayaṁ pajānāti,	39	
PA_mn_9:39.1_1	evaṁ taṇhānirodhaṁ pajānāti, evaṁ taṇhānirodhagāminiṁ paṭipadaṁ pajānāti, so sabbaso	39	
PA_mn_9:39.1_2	rāgānusayaṁ pahāya …pe… dukkhassantakaro hoti—	39	
PA_mn_9:39.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	39	
PA_mn_9:40-42.1	“Sādhāvuso”ti kho …pe… apucchuṁ—	40-42	
PA_mn_9:40-42.2	siyā panāvuso …pe…	40-42	
PA_mn_9:40-42.3	“siyā, āvuso.	40-42	
PA_mn_9:40-42.4	Yato kho, āvuso, ariyasāvako vedanañca pajānāti, vedanāsamudayañca pajānāti, vedanānirodhañca pajānāti, vedanānirodhagāminiṁ paṭipadañca pajānāti—	40-42	
PA_mn_9:40-42.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	40-42	
PA_mn_9:40-42.6	Katamā panāvuso, vedanā, katamo vedanāsamudayo, katamo vedanānirodho, katamā vedanānirodhagāminī paṭipadā?	40-42	
PA_mn_9:40-42.7	Chayime, āvuso, vedanākāyā—	40-42	
PA_mn_9:40-42.8	cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manosamphassajā vedanā.	40-42	
PA_mn_9:40-42.9	Phassasamudayā vedanāsamudayo, phassanirodhā vedanānirodho, ayameva ariyo aṭṭhaṅgiko maggo vedanānirodhagāminī paṭipadā, seyyathidaṁ—	40-42	
PA_mn_9:40-42.10	sammādiṭṭhi …pe… sammāsamādhi.	40-42	
PA_mn_9:43.1_0	Yato kho, āvuso, ariyasāvako evaṁ vedanaṁ pajānāti, evaṁ vedanāsamudayaṁ pajānāti,	43	
PA_mn_9:43.1_1	evaṁ vedanānirodhaṁ pajānāti, evaṁ vedanānirodhagāminiṁ paṭipadaṁ pajānāti, so sabbaso	43	
PA_mn_9:43.1_2	rāgānusayaṁ pahāya …pe… dukkhassantakaro hoti—	43	
PA_mn_9:43.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	43	
PA_mn_9:44-46.1	“Sādhāvuso”ti kho …pe… apucchuṁ—	44-46	
PA_mn_9:44-46.2	siyā panāvuso …pe…	44-46	
PA_mn_9:44-46.3	“siyā, āvuso.	44-46	
PA_mn_9:44-46.4	Yato kho, āvuso, ariyasāvako phassañca pajānāti, phassasamudayañca pajānāti, phassanirodhañca pajānāti, phassanirodhagāminiṁ paṭipadañca pajānāti—	44-46	
PA_mn_9:44-46.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	44-46	
PA_mn_9:44-46.6	Katamo panāvuso, phasso, katamo phassasamudayo, katamo phassanirodho, katamā phassanirodhagāminī paṭipadā?	44-46	
PA_mn_9:44-46.7	Chayime, āvuso, phassakāyā—	44-46	
PA_mn_9:44-46.8	cakkhusamphasso, sotasamphasso, ghānasamphasso, jivhāsamphasso, kāyasamphasso, manosamphasso.	44-46	
PA_mn_9:44-46.9	Saḷāyatanasamudayā phassasamudayo, saḷāyatananirodhā phassanirodho, ayameva ariyo aṭṭhaṅgiko maggo phassanirodhagāminī paṭipadā, seyyathidaṁ—	44-46	
PA_mn_9:44-46.10	sammādiṭṭhi …pe… sammāsamādhi.	44-46	
PA_mn_9:47.1_0	Yato kho, āvuso, ariyasāvako evaṁ phassaṁ pajānāti, evaṁ phassasamudayaṁ pajānāti,	47	
PA_mn_9:47.1_1	evaṁ phassanirodhaṁ pajānāti, evaṁ phassanirodhagāminiṁ paṭipadaṁ pajānāti, so sabbaso	47	
PA_mn_9:47.1_2	rāgānusayaṁ pahāya …pe… dukkhassantakaro hoti—	47	
PA_mn_9:47.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	47	
PA_mn_9:48-50.1	“Sādhāvuso”ti kho …pe… apucchuṁ—	48-50	
PA_mn_9:48-50.2	siyā panāvuso …pe…	48-50	
PA_mn_9:48-50.3	“siyā, āvuso.	48-50	
PA_mn_9:48-50.4	Yato kho, āvuso, ariyasāvako saḷāyatanañca pajānāti, saḷāyatanasamudayañca pajānāti, saḷāyatananirodhañca pajānāti, saḷāyatananirodhagāminiṁ paṭipadañca pajānāti—	48-50	
PA_mn_9:48-50.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	48-50	
PA_mn_9:48-50.6	Katamaṁ panāvuso, saḷāyatanaṁ, katamo saḷāyatanasamudayo, katamo saḷāyatananirodho, katamā saḷāyatananirodhagāminī paṭipadā?	48-50	
PA_mn_9:48-50.7	Chayimāni, āvuso, āyatanāni—	48-50	
PA_mn_9:48-50.8	cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ.	48-50	
PA_mn_9:48-50.9	Nāmarūpasamudayā saḷāyatanasamudayo, nāmarūpanirodhā saḷāyatananirodho, ayameva ariyo aṭṭhaṅgiko maggo saḷāyatananirodhagāminī paṭipadā, seyyathidaṁ—	48-50	
PA_mn_9:48-50.10	sammādiṭṭhi …pe… sammāsamādhi.	48-50	
PA_mn_9:51.1_0	Yato kho, āvuso, ariyasāvako evaṁ saḷāyatanaṁ pajānāti, evaṁ saḷāyatanasamudayaṁ	51	
PA_mn_9:51.1_1	pajānāti, evaṁ saḷāyatananirodhaṁ pajānāti, evaṁ saḷāyatananirodhagāminiṁ paṭipadaṁ	51	
PA_mn_9:51.1_2	pajānāti, so sabbaso rāgānusayaṁ pahāya …pe… dukkhassantakaro hoti—	51	
PA_mn_9:51.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	51	
PA_mn_9:52-54.1	“Sādhāvuso”ti kho …pe… apucchuṁ—	52-54	
PA_mn_9:52-54.2	siyā panāvuso …pe…	52-54	
PA_mn_9:52-54.3	“siyā, āvuso.	52-54	
PA_mn_9:52-54.4	Yato kho, āvuso, ariyasāvako nāmarūpañca pajānāti, nāmarūpasamudayañca pajānāti, nāmarūpanirodhañca pajānāti, nāmarūpanirodhagāminiṁ paṭipadañca pajānāti—	52-54	
PA_mn_9:52-54.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	52-54	
PA_mn_9:52-54.6	Katamaṁ panāvuso, nāmarūpaṁ, katamo nāmarūpasamudayo, katamo nāmarūpanirodho, katamā nāmarūpanirodhagāminī paṭipadā?	52-54	
PA_mn_9:52-54.7	Vedanā, saññā, cetanā, phasso, manasikāro—	52-54	
PA_mn_9:52-54.8	idaṁ vuccatāvuso, nāmaṁ;	52-54	
PA_mn_9:52-54.9	cattāri ca mahābhūtāni, catunnañca mahābhūtānaṁ upādāyarūpaṁ—	52-54	
PA_mn_9:52-54.10	idaṁ vuccatāvuso, rūpaṁ.	52-54	
PA_mn_9:52-54.11	Iti idañca nāmaṁ idañca rūpaṁ—	52-54	
PA_mn_9:52-54.12	idaṁ vuccatāvuso, nāmarūpaṁ.	52-54	
PA_mn_9:52-54.13	Viññāṇasamudayā nāmarūpasamudayo, viññāṇanirodhā nāmarūpanirodho, ayameva ariyo aṭṭhaṅgiko maggo nāmarūpanirodhagāminī paṭipadā, seyyathidaṁ—	52-54	
PA_mn_9:52-54.14	sammādiṭṭhi …pe… sammāsamādhi.	52-54	
PA_mn_9:55.1_0	Yato kho, āvuso, ariyasāvako evaṁ nāmarūpaṁ pajānāti, evaṁ nāmarūpasamudayaṁ pajānāti,	55	
PA_mn_9:55.1_1	evaṁ nāmarūpanirodhaṁ pajānāti, evaṁ nāmarūpanirodhagāminiṁ paṭipadaṁ pajānāti, so	55	
PA_mn_9:55.1_2	sabbaso rāgānusayaṁ pahāya …pe… dukkhassantakaro hoti—	55	
PA_mn_9:55.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	55	
PA_mn_9:56-58.1	“Sādhāvuso”ti kho …pe… apucchuṁ—	56-58	
PA_mn_9:56-58.2	siyā panāvuso …pe…	56-58	
PA_mn_9:56-58.3	“siyā, āvuso.	56-58	
PA_mn_9:56-58.4	Yato kho, āvuso, ariyasāvako viññāṇañca pajānāti, viññāṇasamudayañca pajānāti, viññāṇanirodhañca pajānāti, viññāṇanirodhagāminiṁ paṭipadañca pajānāti—	56-58	
PA_mn_9:56-58.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	56-58	
PA_mn_9:56-58.6	Katamaṁ panāvuso, viññāṇaṁ, katamo viññāṇasamudayo, katamo viññāṇanirodho, katamā viññāṇanirodhagāminī paṭipadā?	56-58	
PA_mn_9:56-58.7	Chayime, āvuso, viññāṇakāyā—	56-58	
PA_mn_9:56-58.8	cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manoviññāṇaṁ.	56-58	
PA_mn_9:56-58.9	Saṅkhārasamudayā viññāṇasamudayo, saṅkhāranirodhā viññāṇanirodho, ayameva ariyo aṭṭhaṅgiko maggo viññāṇanirodhagāminī paṭipadā, seyyathidaṁ—	56-58	
PA_mn_9:56-58.10	sammādiṭṭhi …pe… sammāsamādhi.	56-58	
PA_mn_9:59.1_0	Yato kho, āvuso, ariyasāvako evaṁ viññāṇaṁ pajānāti, evaṁ viññāṇasamudayaṁ pajānāti,	59	
PA_mn_9:59.1_1	evaṁ viññāṇanirodhaṁ pajānāti, evaṁ viññāṇanirodhagāminiṁ paṭipadaṁ pajānāti, so	59	
PA_mn_9:59.1_2	sabbaso rāgānusayaṁ pahāya …pe… dukkhassantakaro hoti—	59	
PA_mn_9:60-62.1	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	60-62	
PA_mn_9:60-62.2	“Sādhāvuso”ti kho …pe… apucchuṁ—	60-62	
PA_mn_9:60-62.3	siyā panāvuso …pe…	60-62	
PA_mn_9:60-62.4	“siyā, āvuso.	60-62	
PA_mn_9:60-62.5	Yato kho, āvuso, ariyasāvako saṅkhāre ca pajānāti, saṅkhārasamudayañca pajānāti, saṅkhāranirodhañca pajānāti, saṅkhāranirodhagāminiṁ paṭipadañca pajānāti—	60-62	
PA_mn_9:60-62.6	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	60-62	
PA_mn_9:60-62.7	Katame panāvuso, saṅkhārā, katamo saṅkhārasamudayo, katamo saṅkhāranirodho, katamā saṅkhāranirodhagāminī paṭipadā?	60-62	
PA_mn_9:60-62.8	Tayome, āvuso, saṅkhārā—	60-62	
PA_mn_9:60-62.9	kāyasaṅkhāro, vacīsaṅkhāro, cittasaṅkhāro.	60-62	
PA_mn_9:60-62.10	Avijjāsamudayā saṅkhārasamudayo, avijjānirodhā saṅkhāranirodho, ayameva ariyo aṭṭhaṅgiko maggo saṅkhāranirodhagāminī paṭipadā, seyyathidaṁ—	60-62	
PA_mn_9:60-62.11	sammādiṭṭhi …pe… sammāsamādhi.	60-62	
PA_mn_9:63.1_0	Yato kho, āvuso, ariyasāvako evaṁ saṅkhāre pajānāti, evaṁ saṅkhārasamudayaṁ pajānāti,	63	
PA_mn_9:63.1_1	evaṁ saṅkhāranirodhaṁ pajānāti, evaṁ saṅkhāranirodhagāminiṁ paṭipadaṁ pajānāti, so	63	
PA_mn_9:63.1_2	sabbaso rāgānusayaṁ pahāya, paṭighānusayaṁ paṭivinodetvā, ‘asmī’ti diṭṭhimānānusayaṁ	63	
PA_mn_9:63.1_3	samūhanitvā, avijjaṁ pahāya vijjaṁ uppādetvā, diṭṭheva dhamme dukkhassantakaro hoti—	63	
PA_mn_9:63.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	63	
PA_mn_9:64-66.1	“Sādhāvuso”ti kho …pe… apucchuṁ—	64-66	
PA_mn_9:64-66.2	siyā panāvuso …pe…	64-66	
PA_mn_9:64-66.3	“siyā, āvuso.	64-66	
PA_mn_9:64-66.4	Yato kho, āvuso, ariyasāvako avijjañca pajānāti, avijjāsamudayañca pajānāti, avijjānirodhañca pajānāti, avijjānirodhagāminiṁ paṭipadañca pajānāti—	64-66	
PA_mn_9:64-66.5	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	64-66	
PA_mn_9:64-66.6	Katamā panāvuso, avijjā, katamo avijjāsamudayo, katamo avijjānirodho, katamā avijjānirodhagāminī paṭipadā?	64-66	
PA_mn_9:64-66.7	Yaṁ kho, āvuso, dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā paṭipadāya aññāṇaṁ—	64-66	
PA_mn_9:64-66.8	ayaṁ vuccatāvuso, avijjā.	64-66	
PA_mn_9:64-66.9	Āsavasamudayā avijjāsamudayo, āsavanirodhā avijjānirodho, ayameva ariyo aṭṭhaṅgiko maggo avijjānirodhagāminī paṭipadā, seyyathidaṁ—	64-66	
PA_mn_9:64-66.10	sammādiṭṭhi …pe… sammāsamādhi.	64-66	
PA_mn_9:67.1_0	Yato kho, āvuso, ariyasāvako evaṁ avijjaṁ pajānāti, evaṁ avijjāsamudayaṁ pajānāti,	67	
PA_mn_9:67.1_1	evaṁ avijjānirodhaṁ pajānāti, evaṁ avijjānirodhagāminiṁ paṭipadaṁ pajānāti, so sabbaso	67	
PA_mn_9:67.1_2	rāgānusayaṁ pahāya, paṭighānusayaṁ paṭivinodetvā, ‘asmī’ti diṭṭhimānānusayaṁ samūhanitvā,	67	
PA_mn_9:67.1_3	avijjaṁ pahāya vijjaṁ uppādetvā, diṭṭheva dhamme dukkhassantakaro hoti—	67	
PA_mn_9:67.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	67	
PA_mn_9:68.1	“Sādhāvuso”ti kho te bhikkhū āyasmato sāriputtassa bhāsitaṁ abhinanditvā anumoditvā āyasmantaṁ sāriputtaṁ uttari pañhaṁ apucchuṁ:	68	
PA_mn_9:68.2	“siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti?	68	
PA_mn_9:69.1	“Siyā, āvuso.	69	
PA_mn_9:69.2	Yato kho, āvuso, ariyasāvako āsavañca pajānāti, āsavasamudayañca pajānāti, āsavanirodhañca pajānāti, āsavanirodhagāminiṁ paṭipadañca pajānāti—	69	
PA_mn_9:69.3	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhammaṁ.	69	
PA_mn_9:70.1	Katamo panāvuso, āsavo, katamo āsavasamudayo, katamo āsavanirodho, katamā āsavanirodhagāminī paṭipadāti?	70	
PA_mn_9:70.2	Tayome, āvuso, āsavā—	70	
PA_mn_9:70.3	kāmāsavo, bhavāsavo, avijjāsavo.	70	
PA_mn_9:70.4	Avijjāsamudayā āsavasamudayo, avijjānirodhā āsavanirodho, ayameva ariyo aṭṭhaṅgiko maggo āsavanirodhagāminī paṭipadā, seyyathidaṁ—	70	
PA_mn_9:70.5	sammādiṭṭhi …pe… sammāsamādhi.	70	
PA_mn_9:71.1_0	Yato kho, āvuso, ariyasāvako evaṁ āsavaṁ pajānāti, evaṁ āsavasamudayaṁ pajānāti,	71	
PA_mn_9:71.1_1	evaṁ āsavanirodhaṁ pajānāti, evaṁ āsavanirodhagāminiṁ paṭipadaṁ pajānāti, so sabbaso	71	
PA_mn_9:71.1_2	rāgānusayaṁ pahāya, paṭighānusayaṁ paṭivinodetvā, ‘asmī’ti diṭṭhimānānusayaṁ samūhanitvā,	71	
PA_mn_9:71.1_3	avijjaṁ pahāya vijjaṁ uppādetvā, diṭṭheva dhamme dukkhassantakaro hoti—	71	
PA_mn_9:71.2	ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṁ saddhamman”ti.	71	
PA_mn_9:71.3	Idamavocāyasmā sāriputto.	71	
PA_mn_9:71.4	Attamanā te bhikkhū āyasmato sāriputtassa bhāsitaṁ abhinandunti.	71	
PA_mn_9:71.5	Sammādiṭṭhisuttaṁ niṭṭhitaṁ navamaṁ.	71	
