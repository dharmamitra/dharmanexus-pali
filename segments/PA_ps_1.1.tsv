segmentnr	original	folio	analyzed
PA_ps_1.1:0.1	Paṭisambhidāmagga	0	
PA_ps_1.1:0.2	1 Mahāvagga	0	
PA_ps_1.1:0.3	1.1. Ñāṇakathā	0	
PA_ps_1.1:1.0	1.1.1. Sutamayañāṇaniddesa	1	
PA_ps_1.1:1.1	Kathaṁ sotāvadhāne paññā sutamaye ñāṇaṁ?	1	
PA_ps_1.1:2.1	“Ime dhammā abhiññeyyā”ti sotāvadhānaṁ, taṁpajānanā paññā sutamaye ñāṇaṁ.	2	
PA_ps_1.1:3.1	“Ime dhammā pariññeyyā”ti sotāvadhānaṁ, taṁpajānanā paññā sutamaye ñāṇaṁ.	3	
PA_ps_1.1:4.1	“Ime dhammā pahātabbā”ti sotāvadhānaṁ, taṁpajānanā paññā sutamaye ñāṇaṁ.	4	
PA_ps_1.1:5.1	“Ime dhammā bhāvetabbā”ti sotāvadhānaṁ, taṁpajānanā paññā sutamaye ñāṇaṁ.	5	
PA_ps_1.1:6.1	“Ime dhammā sacchikātabbā”ti sotāvadhānaṁ, taṁpajānanā paññā sutamaye ñāṇaṁ.	6	
PA_ps_1.1:7.1	“Ime dhammā hānabhāgiyā”ti sotāvadhānaṁ, taṁpajānanā paññā sutamaye ñāṇaṁ.	7	
PA_ps_1.1:8.1	“Ime dhammā ṭhitibhāgiyā”ti sotāvadhānaṁ, taṁpajānanā paññā sutamaye ñāṇaṁ.	8	
PA_ps_1.1:9.1	“Ime dhammā visesabhāgiyā”ti sotāvadhānaṁ, taṁpajānanā paññā sutamaye ñāṇaṁ.	9	
PA_ps_1.1:10.1	“Ime dhammā nibbedhabhāgiyā”ti sotāvadhānaṁ, taṁpajānanā paññā sutamaye ñāṇaṁ.	10	
PA_ps_1.1:11.1	“Sabbe saṅkhārā aniccā”ti sotāvadhānaṁ, taṁpajānanā paññā sutamaye ñāṇaṁ.	11	
PA_ps_1.1:12.1	“Sabbe saṅkhārā dukkhā”ti sotāvadhānaṁ, taṁpajānanā paññā sutamaye ñāṇaṁ.	12	
PA_ps_1.1:13.1	“Sabbe dhammā anattā”ti sotāvadhānaṁ, taṁpajānanā paññā sutamaye ñāṇaṁ.	13	
PA_ps_1.1:14.1	“Idaṁ dukkhaṁ ariyasaccan”ti sotāvadhānaṁ, taṁpajānanā paññā sutamaye ñāṇaṁ.	14	
PA_ps_1.1:15.1	“Idaṁ dukkhasamudayaṁ ariyasaccan”ti sotāvadhānaṁ, taṁpajānanā paññā sutamaye ñāṇaṁ.	15	
PA_ps_1.1:16.1	“Idaṁ dukkhanirodhaṁ ariyasaccan”ti sotāvadhānaṁ, taṁpajānanā paññā sutamaye ñāṇaṁ.	16	
PA_ps_1.1:17.1	“Idaṁ dukkhanirodhagāminī paṭipadā ariyasaccan”ti sotāvadhānaṁ, taṁpajānanā paññā sutamaye ñāṇaṁ.	17	
PA_ps_1.1:18.1	Kathaṁ “ime dhammā abhiññeyyā”ti sotāvadhānaṁ, taṁpajānanā paññā sutamaye ñāṇaṁ?	18	
PA_ps_1.1:19.1	Eko dhammo abhiññeyyo—	19	
PA_ps_1.1:19.2	sabbe sattā āhāraṭṭhitikā.	19	
PA_ps_1.1:20.1	Dve dhammā abhiññeyyā—	20	
PA_ps_1.1:20.2	dve dhātuyo.	20	
PA_ps_1.1:21.1	Tayo dhammā abhiññeyyā—	21	
PA_ps_1.1:21.2	tisso dhātuyo.	21	
PA_ps_1.1:22.1	Cattāro dhammā abhiññeyyā—	22	
PA_ps_1.1:22.2	cattāri ariyasaccāni.	22	
PA_ps_1.1:23.1	Pañca dhammā abhiññeyyā—	23	
PA_ps_1.1:23.2	pañca vimuttāyatanāni.	23	
PA_ps_1.1:24.1	Cha dhammā abhiññeyyā—	24	
PA_ps_1.1:24.2	cha anuttariyāni.	24	
PA_ps_1.1:25.1	Satta dhammā abhiññeyyā—	25	
PA_ps_1.1:25.2	satta niddasavatthūni.	25	
PA_ps_1.1:26.1	Aṭṭha dhammā abhiññeyyā—	26	
PA_ps_1.1:26.2	aṭṭha abhibhāyatanāni.	26	
PA_ps_1.1:27.1	Nava dhammā abhiññeyyā—	27	
PA_ps_1.1:27.2	nava anupubbavihārā.	27	
PA_ps_1.1:28.1	Dasa dhammā abhiññeyyā—	28	
PA_ps_1.1:28.2	dasa nijjaravatthūni. [10]	28	
PA_ps_1.1:29.1	“Sabbaṁ, bhikkhave, abhiññeyyaṁ.	29	
PA_ps_1.1:29.2	Kiñca, bhikkhave, sabbaṁ abhiññeyyaṁ?	29	
PA_ps_1.1:29.3	Cakkhu, bhikkhave, abhiññeyyaṁ;	29	
PA_ps_1.1:29.4	rūpā abhiññeyyā;	29	
PA_ps_1.1:29.5	cakkhuviññāṇaṁ abhiññeyyaṁ;	29	
PA_ps_1.1:29.6	cakkhusamphasso abhiññeyyo;	29	
PA_ps_1.1:29.7	yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi abhiññeyyaṁ.	29	
PA_ps_1.1:29.8	Sotaṁ abhiññeyyaṁ;	29	
PA_ps_1.1:29.9	saddā abhiññeyyā …	29	
PA_ps_1.1:29.10	ghānaṁ abhiññeyyaṁ;	29	
PA_ps_1.1:29.11	gandhā abhiññeyyā …	29	
PA_ps_1.1:29.12	jivhā abhiññeyyā;	29	
PA_ps_1.1:29.13	rasā abhiññeyyā …	29	
PA_ps_1.1:29.14	kāyo abhiññeyyo;	29	
PA_ps_1.1:29.15	phoṭṭhabbā abhiññeyyā …	29	
PA_ps_1.1:29.16	mano abhiññeyyo;	29	
PA_ps_1.1:29.17	dhammā abhiññeyyā;	29	
PA_ps_1.1:29.18	manoviññāṇaṁ abhiññeyyaṁ,	29	
PA_ps_1.1:29.19	manosamphasso abhiññeyyo;	29	
PA_ps_1.1:29.20	yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi abhiññeyyaṁ”. [30]	29	
PA_ps_1.1:30.1	Rūpaṁ abhiññeyyaṁ;	30	
PA_ps_1.1:30.2	vedanā abhiññeyyā;	30	
PA_ps_1.1:30.3	saññā abhiññeyyā;	30	
PA_ps_1.1:30.4	saṅkhārā abhiññeyyā;	30	
PA_ps_1.1:30.5	viññāṇaṁ abhiññeyyaṁ. [5]	30	
PA_ps_1.1:31.1	Cakkhu abhiññeyyaṁ;	31	
PA_ps_1.1:31.2	sotaṁ abhiññeyyaṁ;	31	
PA_ps_1.1:31.3	ghānaṁ abhiññeyyaṁ;	31	
PA_ps_1.1:31.4	jivhā abhiññeyyā;	31	
PA_ps_1.1:31.5	kāyo abhiññeyyo;	31	
PA_ps_1.1:31.6	mano abhiññeyyo.	31	
PA_ps_1.1:31.7	Rūpā abhiññeyyā;	31	
PA_ps_1.1:31.8	saddā abhiññeyyā;	31	
PA_ps_1.1:31.9	gandhā abhiññeyyā;	31	
PA_ps_1.1:31.10	rasā abhiññeyyā;	31	
PA_ps_1.1:31.11	phoṭṭhabbā abhiññeyyā;	31	
PA_ps_1.1:31.12	dhammā abhiññeyyā.	31	
PA_ps_1.1:31.13	Cakkhuviññāṇaṁ abhiññeyyaṁ;	31	
PA_ps_1.1:31.14	sotaviññāṇaṁ abhiññeyyaṁ;	31	
PA_ps_1.1:31.15	ghānaviññāṇaṁ abhiññeyyaṁ;	31	
PA_ps_1.1:31.16	jivhāviññāṇaṁ abhiññeyyaṁ;	31	
PA_ps_1.1:31.17	kāyaviññāṇaṁ abhiññeyyaṁ;	31	
PA_ps_1.1:31.18	manoviññāṇaṁ abhiññeyyaṁ.	31	
PA_ps_1.1:31.19	Cakkhusamphasso abhiññeyyo;	31	
PA_ps_1.1:31.20	sotasamphasso abhiññeyyo;	31	
PA_ps_1.1:31.21	ghānasamphasso abhiññeyyo;	31	
PA_ps_1.1:31.22	jivhāsamphasso abhiññeyyo;	31	
PA_ps_1.1:31.23	kāyasamphasso abhiññeyyo;	31	
PA_ps_1.1:31.24	manosamphasso abhiññeyyo;	31	
PA_ps_1.1:31.25	cakkhusamphassajā vedanā abhiññeyyā;	31	
PA_ps_1.1:31.26	sotasamphassajā vedanā abhiññeyyā;	31	
PA_ps_1.1:31.27	ghānasamphassajā vedanā abhiññeyyā;	31	
PA_ps_1.1:31.28	jivhāsamphassajā vedanā abhiññeyyā;	31	
PA_ps_1.1:31.29	kāyasamphassajā vedanā abhiññeyyā;	31	
PA_ps_1.1:31.30	manosamphassajā vedanā abhiññeyyā.	31	
PA_ps_1.1:31.31	Rūpasaññā abhiññeyyā;	31	
PA_ps_1.1:31.32	saddasaññā abhiññeyyā;	31	
PA_ps_1.1:31.33	gandhasaññā abhiññeyyā;	31	
PA_ps_1.1:31.34	rasasaññā abhiññeyyā;	31	
PA_ps_1.1:31.35	phoṭṭhabbasaññā abhiññeyyā;	31	
PA_ps_1.1:31.36	dhammasaññā abhiññeyyā.	31	
PA_ps_1.1:31.37	Rūpasañcetanā abhiññeyyā;	31	
PA_ps_1.1:31.38	saddasañcetanā abhiññeyyā;	31	
PA_ps_1.1:31.39	gandhasañcetanā abhiññeyyā;	31	
PA_ps_1.1:31.40	rasasañcetanā abhiññeyyā;	31	
PA_ps_1.1:31.41	phoṭṭhabbasañcetanā abhiññeyyā;	31	
PA_ps_1.1:31.42	dhammasañcetanā abhiññeyyā.	31	
PA_ps_1.1:31.43	Rūpataṇhā abhiññeyyā;	31	
PA_ps_1.1:31.44	saddataṇhā abhiññeyyā;	31	
PA_ps_1.1:31.45	gandhataṇhā abhiññeyyā;	31	
PA_ps_1.1:31.46	rasataṇhā abhiññeyyā;	31	
PA_ps_1.1:31.47	phoṭṭhabbataṇhā abhiññeyyā;	31	
PA_ps_1.1:31.48	dhammataṇhā abhiññeyyā.	31	
PA_ps_1.1:31.49	Rūpavitakko abhiññeyyo;	31	
PA_ps_1.1:31.50	saddavitakko abhiññeyyo;	31	
PA_ps_1.1:31.51	gandhavitakko abhiññeyyo;	31	
PA_ps_1.1:31.52	rasavitakko abhiññeyyo;	31	
PA_ps_1.1:31.53	phoṭṭhabbavitakko abhiññeyyo;	31	
PA_ps_1.1:31.54	dhammavitakko abhiññeyyo.	31	
PA_ps_1.1:31.55	Rūpavicāro abhiññeyyo;	31	
PA_ps_1.1:31.56	saddavicāro abhiññeyyo;	31	
PA_ps_1.1:31.57	gandhavicāro abhiññeyyo;	31	
PA_ps_1.1:31.58	rasavicāro abhiññeyyo;	31	
PA_ps_1.1:31.59	phoṭṭhabbavicāro abhiññeyyo;	31	
PA_ps_1.1:31.60	dhammavicāro abhiññeyyo. [60]	31	
PA_ps_1.1:32.1	Pathavīdhātu abhiññeyyā;	32	
PA_ps_1.1:32.2	āpodhātu abhiññeyyā;	32	
PA_ps_1.1:32.3	tejodhātu abhiññeyyā;	32	
PA_ps_1.1:32.4	vāyodhātu abhiññeyyā;	32	
PA_ps_1.1:32.5	ākāsadhātu abhiññeyyā;	32	
PA_ps_1.1:32.6	viññāṇadhātu abhiññeyyā. [6]	32	
PA_ps_1.1:33.1	Pathavīkasiṇaṁ abhiññeyyaṁ;	33	
PA_ps_1.1:33.2	āpokasiṇaṁ abhiññeyyaṁ;	33	
PA_ps_1.1:33.3	tejokasiṇaṁ abhiññeyyaṁ;	33	
PA_ps_1.1:33.4	vāyokasiṇaṁ abhiññeyyaṁ;	33	
PA_ps_1.1:33.5	nīlakasiṇaṁ abhiññeyyaṁ;	33	
PA_ps_1.1:33.6	pītakasiṇaṁ abhiññeyyaṁ;	33	
PA_ps_1.1:33.7	lohitakasiṇaṁ abhiññeyyaṁ;	33	
PA_ps_1.1:33.8	odātakasiṇaṁ abhiññeyyaṁ;	33	
PA_ps_1.1:33.9	ākāsakasiṇaṁ abhiññeyyaṁ;	33	
PA_ps_1.1:33.10	viññāṇakasiṇaṁ abhiññeyyaṁ. [10]	33	
PA_ps_1.1:34.1	Kesā abhiññeyyā;	34	
PA_ps_1.1:34.2	lomā abhiññeyyā;	34	
PA_ps_1.1:34.3	nakhā abhiññeyyā;	34	
PA_ps_1.1:34.4	dantā abhiññeyyā;	34	
PA_ps_1.1:34.5	taco abhiññeyyo, maṁsaṁ abhiññeyyaṁ;	34	
PA_ps_1.1:34.6	nhārū abhiññeyyā;	34	
PA_ps_1.1:34.7	aṭṭhī abhiññeyyā;	34	
PA_ps_1.1:34.8	aṭṭhimiñjā abhiññeyyā;	34	
PA_ps_1.1:34.9	vakkaṁ abhiññeyyaṁ;	34	
PA_ps_1.1:34.10	hadayaṁ abhiññeyyaṁ;	34	
PA_ps_1.1:34.11	yakanaṁ abhiññeyyaṁ;	34	
PA_ps_1.1:34.12	kilomakaṁ abhiññeyyaṁ;	34	
PA_ps_1.1:34.13	pihakaṁ abhiññeyyaṁ;	34	
PA_ps_1.1:34.14	papphāsaṁ abhiññeyyaṁ;	34	
PA_ps_1.1:34.15	antaṁ abhiññeyyaṁ antaguṇaṁ abhiññeyyaṁ;	34	
PA_ps_1.1:34.16	udariyaṁ abhiññeyyaṁ;	34	
PA_ps_1.1:34.17	karīsaṁ abhiññeyyaṁ;	34	
PA_ps_1.1:34.18	pittaṁ abhiññeyyaṁ;	34	
PA_ps_1.1:34.19	semhaṁ abhiññeyyaṁ;	34	
PA_ps_1.1:34.20	pubbo abhiññeyyo;	34	
PA_ps_1.1:34.21	lohitaṁ abhiññeyyaṁ;	34	
PA_ps_1.1:34.22	sedo abhiññeyyo;	34	
PA_ps_1.1:34.23	medo abhiññeyyo;	34	
PA_ps_1.1:34.24	assu abhiññeyyaṁ;	34	
PA_ps_1.1:34.25	vasā abhiññeyyā;	34	
PA_ps_1.1:34.26	kheḷo abhiññeyyo;	34	
PA_ps_1.1:34.27	siṅghāṇikā abhiññeyyā;	34	
PA_ps_1.1:34.28	lasikā abhiññeyyā;	34	
PA_ps_1.1:34.29	muttaṁ abhiññeyyaṁ;	34	
PA_ps_1.1:34.30	matthaluṅgaṁ abhiññeyyaṁ. [32]	34	
PA_ps_1.1:35.1	Cakkhāyatanaṁ abhiññeyyaṁ;	35	
PA_ps_1.1:35.2	rūpāyatanaṁ abhiññeyyaṁ.	35	
PA_ps_1.1:35.3	Sotāyatanaṁ abhiññeyyaṁ;	35	
PA_ps_1.1:35.4	saddāyatanaṁ abhiññeyyaṁ.	35	
PA_ps_1.1:35.5	Ghānāyatanaṁ abhiññeyyaṁ;	35	
PA_ps_1.1:35.6	gandhāyatanaṁ abhiññeyyaṁ.	35	
PA_ps_1.1:35.7	Jivhāyatanaṁ abhiññeyyaṁ;	35	
PA_ps_1.1:35.8	rasāyatanaṁ abhiññeyyaṁ.	35	
PA_ps_1.1:35.9	Kāyāyatanaṁ abhiññeyyaṁ;	35	
PA_ps_1.1:35.10	phoṭṭhabbāyatanaṁ abhiññeyyaṁ.	35	
PA_ps_1.1:35.11	Manāyatanaṁ abhiññeyyaṁ;	35	
PA_ps_1.1:35.12	dhammāyatanaṁ abhiññeyyaṁ. [12]	35	
PA_ps_1.1:36.1	Cakkhudhātu abhiññeyyā;	36	
PA_ps_1.1:36.2	rūpadhātu abhiññeyyā;	36	
PA_ps_1.1:36.3	cakkhuviññāṇadhātu abhiññeyyā.	36	
PA_ps_1.1:36.4	Sotadhātu abhiññeyyā;	36	
PA_ps_1.1:36.5	saddadhātu abhiññeyyā;	36	
PA_ps_1.1:36.6	sotaviññāṇadhātu abhiññeyyā.	36	
PA_ps_1.1:36.7	Ghānadhātu abhiññeyyā;	36	
PA_ps_1.1:36.8	gandhadhātu abhiññeyyā;	36	
PA_ps_1.1:36.9	ghānaviññāṇadhātu abhiññeyyā.	36	
PA_ps_1.1:36.10	Jivhādhātu abhiññeyyā;	36	
PA_ps_1.1:36.11	rasadhātu abhiññeyyā;	36	
PA_ps_1.1:36.12	jivhāviññāṇadhātu abhiññeyyā.	36	
PA_ps_1.1:36.13	Kāyadhātu abhiññeyyā;	36	
PA_ps_1.1:36.14	phoṭṭhabbadhātu abhiññeyyā;	36	
PA_ps_1.1:36.15	kāyaviññāṇadhātu abhiññeyyā.	36	
PA_ps_1.1:36.16	Manodhātu abhiññeyyā;	36	
PA_ps_1.1:36.17	dhammadhātu abhiññeyyā;	36	
PA_ps_1.1:36.18	manoviññāṇadhātu abhiññeyyā. [18]	36	
PA_ps_1.1:37.1	Cakkhundriyaṁ abhiññeyyaṁ;	37	
PA_ps_1.1:37.2	sotindriyaṁ abhiññeyyaṁ;	37	
PA_ps_1.1:37.3	ghānindriyaṁ abhiññeyyaṁ;	37	
PA_ps_1.1:37.4	jivhindriyaṁ abhiññeyyaṁ;	37	
PA_ps_1.1:37.5	kāyindriyaṁ abhiññeyyaṁ;	37	
PA_ps_1.1:37.6	manindriyaṁ abhiññeyyaṁ;	37	
PA_ps_1.1:37.7	jīvitindriyaṁ abhiññeyyaṁ;	37	
PA_ps_1.1:37.8	itthindriyaṁ abhiññeyyaṁ;	37	
PA_ps_1.1:37.9	purisindriyaṁ abhiññeyyaṁ;	37	
PA_ps_1.1:37.10	sukhindriyaṁ abhiññeyyaṁ;	37	
PA_ps_1.1:37.11	dukkhindriyaṁ abhiññeyyaṁ;	37	
PA_ps_1.1:37.12	somanassindriyaṁ abhiññeyyaṁ;	37	
PA_ps_1.1:37.13	domanassindriyaṁ abhiññeyyaṁ;	37	
PA_ps_1.1:37.14	upekkhindriyaṁ abhiññeyyaṁ;	37	
PA_ps_1.1:37.15	saddhindriyaṁ abhiññeyyaṁ;	37	
PA_ps_1.1:37.16	vīriyindriyaṁ abhiññeyyaṁ;	37	
PA_ps_1.1:37.17	satindriyaṁ abhiññeyyaṁ;	37	
PA_ps_1.1:37.18	samādhindriyaṁ abhiññeyyaṁ;	37	
PA_ps_1.1:37.19	paññindriyaṁ abhiññeyyaṁ;	37	
PA_ps_1.1:37.20	anaññātaññassāmītindriyaṁ abhiññeyyaṁ;	37	
PA_ps_1.1:37.21	aññindriyaṁ abhiññeyyaṁ;	37	
PA_ps_1.1:37.22	aññātāvindriyaṁ abhiññeyyaṁ. [22]	37	
PA_ps_1.1:38.1	Kāmadhātu abhiññeyyā;	38	
PA_ps_1.1:38.2	rūpadhātu abhiññeyyā;	38	
PA_ps_1.1:38.3	arūpadhātu abhiññeyyā.	38	
PA_ps_1.1:38.4	Kāmabhavo abhiññeyyo;	38	
PA_ps_1.1:38.5	rūpabhavo abhiññeyyo;	38	
PA_ps_1.1:38.6	arūpabhavo abhiññeyyo.	38	
PA_ps_1.1:38.7	Saññābhavo abhiññeyyo;	38	
PA_ps_1.1:38.8	asaññābhavo abhiññeyyo;	38	
PA_ps_1.1:38.9	nevasaññānāsaññābhavo abhiññeyyo.	38	
PA_ps_1.1:38.10	Ekavokārabhavo abhiññeyyo;	38	
PA_ps_1.1:38.11	catuvokārabhavo abhiññeyyo;	38	
PA_ps_1.1:38.12	pañcavokārabhavo abhiññeyyo. [12]	38	
PA_ps_1.1:39.1	Paṭhamaṁ jhānaṁ abhiññeyyaṁ;	39	
PA_ps_1.1:39.2	dutiyaṁ jhānaṁ abhiññeyyaṁ;	39	
PA_ps_1.1:39.3	tatiyaṁ jhānaṁ abhiññeyyaṁ;	39	
PA_ps_1.1:39.4	catutthaṁ jhānaṁ abhiññeyyaṁ.	39	
PA_ps_1.1:39.5	Mettācetovimutti abhiññeyyā;	39	
PA_ps_1.1:39.6	karuṇācetovimutti abhiññeyyā;	39	
PA_ps_1.1:39.7	muditācetovimutti abhiññeyyā;	39	
PA_ps_1.1:39.8	upekkhācetovimutti abhiññeyyā.	39	
PA_ps_1.1:39.9	Ākāsānañcāyatanasamāpatti abhiññeyyā;	39	
PA_ps_1.1:39.10	viññāṇañcāyatanasamāpatti abhiññeyyā;	39	
PA_ps_1.1:39.11	ākiñcaññāyatanasamāpatti abhiññeyyā;	39	
PA_ps_1.1:39.12	nevasaññānāsaññāyatanasamāpatti abhiññeyyā. [12]	39	
PA_ps_1.1:40.1	Avijjā abhiññeyyā;	40	
PA_ps_1.1:40.2	saṅkhārā abhiññeyyā;	40	
PA_ps_1.1:40.3	viññāṇaṁ abhiññeyyaṁ;	40	
PA_ps_1.1:40.4	nāmarūpaṁ abhiññeyyaṁ;	40	
PA_ps_1.1:40.5	saḷāyatanaṁ abhiññeyyaṁ;	40	
PA_ps_1.1:40.6	phasso abhiññeyyo;	40	
PA_ps_1.1:40.7	vedanā abhiññeyyā;	40	
PA_ps_1.1:40.8	taṇhā abhiññeyyā;	40	
PA_ps_1.1:40.9	upādānaṁ abhiññeyyaṁ;	40	
PA_ps_1.1:40.10	bhavo abhiññeyyo;	40	
PA_ps_1.1:40.11	jāti abhiññeyyā;	40	
PA_ps_1.1:40.12	jarāmaraṇaṁ abhiññeyyaṁ. [12]	40	
PA_ps_1.1:41.1	Dukkhaṁ abhiññeyyaṁ;	41	
PA_ps_1.1:41.2	dukkhasamudayo abhiññeyyo;	41	
PA_ps_1.1:41.3	dukkhanirodho abhiññeyyo;	41	
PA_ps_1.1:41.4	dukkhanirodhagāminī paṭipadā abhiññeyyā.	41	
PA_ps_1.1:41.5	Rūpaṁ abhiññeyyaṁ;	41	
PA_ps_1.1:41.6	rūpasamudayo abhiññeyyo;	41	
PA_ps_1.1:41.7	rūpanirodho abhiññeyyo;	41	
PA_ps_1.1:41.8	rūpanirodhagāminī paṭipadā abhiññeyyā.	41	
PA_ps_1.1:41.9	Vedanā abhiññeyyā …pe…	41	
PA_ps_1.1:41.10	saññā abhiññeyyā …pe…	41	
PA_ps_1.1:41.11	saṅkhārā abhiññeyyā …pe…	41	
PA_ps_1.1:41.12	viññāṇaṁ abhiññeyyaṁ.	41	
PA_ps_1.1:41.13	Cakkhu abhiññeyyaṁ …pe…	41	
PA_ps_1.1:41.14	jarāmaraṇaṁ abhiññeyyaṁ;	41	
PA_ps_1.1:41.15	jarāmaraṇasamudayo abhiññeyyo;	41	
PA_ps_1.1:41.16	jarāmaraṇanirodho abhiññeyyo;	41	
PA_ps_1.1:41.17	jarāmaraṇanirodhagāminī paṭipadā abhiññeyyā. [808]	41	
PA_ps_1.1:42.1	Dukkhassa pariññaṭṭho abhiññeyyo;	42	
PA_ps_1.1:42.2	dukkhasamudayassa pahānaṭṭho abhiññeyyo;	42	
PA_ps_1.1:42.3	dukkhanirodhassa sacchikiriyaṭṭho abhiññeyyo;	42	
PA_ps_1.1:42.4	dukkhanirodhagāminiyā paṭipadāya bhāvanaṭṭho abhiññeyyo.	42	
PA_ps_1.1:42.5	Rūpassa pariññaṭṭho abhiññeyyo;	42	
PA_ps_1.1:42.6	rūpasamudayassa pahānaṭṭho abhiññeyyo;	42	
PA_ps_1.1:42.7	rūpanirodhassa sacchikiriyaṭṭho abhiññeyyo;	42	
PA_ps_1.1:42.8	rūpanirodhagāminiyā paṭipadāya bhāvanaṭṭho abhiññeyyo.	42	
PA_ps_1.1:42.9	Vedanāya …pe…	42	
PA_ps_1.1:42.10	saññāya …	42	
PA_ps_1.1:42.11	saṅkhārānaṁ …	42	
PA_ps_1.1:42.12	viññāṇassa …	42	
PA_ps_1.1:42.13	cakkhussa …pe…	42	
PA_ps_1.1:42.14	jarāmaraṇassa pariññaṭṭho abhiññeyyo;	42	
PA_ps_1.1:42.15	jarāmaraṇasamudayassa pahānaṭṭho abhiññeyyo;	42	
PA_ps_1.1:42.16	jarāmaraṇanirodhassa sacchikiriyaṭṭho abhiññeyyo;	42	
PA_ps_1.1:42.17	jarāmaraṇanirodhagāminiyā paṭipadāya bhāvanaṭṭho abhiññeyyo. [808]	42	
PA_ps_1.1:43.1	Dukkhassa pariññāpaṭivedhaṭṭho abhiññeyyo;	43	
PA_ps_1.1:43.2	dukkhasamudayassa pahānapaṭivedhaṭṭho abhiññeyyo;	43	
PA_ps_1.1:43.3	dukkhanirodhassa sacchikiriyāpaṭivedhaṭṭho abhiññeyyo;	43	
PA_ps_1.1:43.4	dukkhanirodhagāminiyā paṭipadāya bhāvanāpaṭivedhaṭṭho abhiññeyyo.	43	
PA_ps_1.1:43.5	Rūpassa pariññāpaṭivedhaṭṭho abhiññeyyo;	43	
PA_ps_1.1:43.6	rūpasamudayassa pahānapaṭivedhaṭṭho abhiññeyyo;	43	
PA_ps_1.1:43.7	rūpanirodhassa sacchikiriyāpaṭivedhaṭṭho abhiññeyyo;	43	
PA_ps_1.1:43.8	rūpanirodhagāminiyā paṭipadāya bhāvanāpaṭivedhaṭṭho abhiññeyyo.	43	
PA_ps_1.1:43.9	Vedanāya …pe…	43	
PA_ps_1.1:43.10	saññāya …	43	
PA_ps_1.1:43.11	saṅkhārānaṁ …	43	
PA_ps_1.1:43.12	viññāṇassa …	43	
PA_ps_1.1:43.13	cakkhussa …pe…	43	
PA_ps_1.1:43.14	jarāmaraṇassa pariññāpaṭivedhaṭṭho abhiññeyyo;	43	
PA_ps_1.1:43.15	jarāmaraṇasamudayassa pahānapaṭivedhaṭṭho abhiññeyyo;	43	
PA_ps_1.1:43.16	jarāmaraṇanirodhassa sacchikiriyāpaṭivedhaṭṭho abhiññeyyo;	43	
PA_ps_1.1:43.17	jarāmaraṇanirodhagāminiyā paṭipadāya bhāvanāpaṭivedhaṭṭho abhiññeyyo. [808]	43	
PA_ps_1.1:44.1	Dukkhaṁ abhiññeyyaṁ;	44	
PA_ps_1.1:44.2	dukkhasamudayo abhiññeyyo;	44	
PA_ps_1.1:44.3	dukkhanirodho abhiññeyyo;	44	
PA_ps_1.1:44.4	dukkhassa samudayanirodho abhiññeyyo;	44	
PA_ps_1.1:44.5	dukkhassa chandarāganirodho abhiññeyyo;	44	
PA_ps_1.1:44.6	dukkhassa assādo abhiññeyyo;	44	
PA_ps_1.1:44.7	dukkhassa ādīnavo abhiññeyyo;	44	
PA_ps_1.1:44.8	dukkhassa nissaraṇaṁ abhiññeyyaṁ.	44	
PA_ps_1.1:44.9	Rūpaṁ abhiññeyyaṁ;	44	
PA_ps_1.1:44.10	rūpasamudayo abhiññeyyo;	44	
PA_ps_1.1:44.11	rūpanirodho abhiññeyyo;	44	
PA_ps_1.1:44.12	rūpassa samudayanirodho abhiññeyyo;	44	
PA_ps_1.1:44.13	rūpassa chandarāganirodho abhiññeyyo;	44	
PA_ps_1.1:44.14	rūpassa assādo abhiññeyyo;	44	
PA_ps_1.1:44.15	rūpassa ādīnavo abhiññeyyo;	44	
PA_ps_1.1:44.16	rūpassa nissaraṇaṁ abhiññeyyaṁ.	44	
PA_ps_1.1:44.17	Vedanā abhiññeyyā …pe…	44	
PA_ps_1.1:44.18	saññā abhiññeyyā …	44	
PA_ps_1.1:44.19	saṅkhārā abhiññeyyā …	44	
PA_ps_1.1:44.20	viññāṇaṁ abhiññeyyaṁ …	44	
PA_ps_1.1:44.21	cakkhu abhiññeyyaṁ …pe…	44	
PA_ps_1.1:44.22	jarāmaraṇaṁ abhiññeyyaṁ;	44	
PA_ps_1.1:44.23	jarāmaraṇasamudayo abhiññeyyo;	44	
PA_ps_1.1:44.24	jarāmaraṇanirodho abhiññeyyo;	44	
PA_ps_1.1:44.25	jarāmaraṇassa samudayanirodho abhiññeyyo;	44	
PA_ps_1.1:44.26	jarāmaraṇassa chandarāganirodho abhiññeyyo;	44	
PA_ps_1.1:44.27	jarāmaraṇassa assādo abhiññeyyo;	44	
PA_ps_1.1:44.28	jarāmaraṇassa ādīnavo abhiññeyyo;	44	
PA_ps_1.1:44.29	jarāmaraṇassa nissaraṇaṁ abhiññeyyaṁ. [1616]	44	
PA_ps_1.1:45.1	Dukkhaṁ abhiññeyyaṁ;	45	
PA_ps_1.1:45.2	dukkhasamudayo abhiññeyyo;	45	
PA_ps_1.1:45.3	dukkhanirodho abhiññeyyo;	45	
PA_ps_1.1:45.4	dukkhanirodhagāminī paṭipadā abhiññeyyā;	45	
PA_ps_1.1:45.5	dukkhassa assādo abhiññeyyo;	45	
PA_ps_1.1:45.6	dukkhassa ādīnavo abhiññeyyo;	45	
PA_ps_1.1:45.7	dukkhassa nissaraṇaṁ abhiññeyyaṁ.	45	
PA_ps_1.1:45.8	Rūpaṁ abhiññeyyaṁ;	45	
PA_ps_1.1:45.9	rūpasamudayo abhiññeyyo;	45	
PA_ps_1.1:45.10	rūpanirodho abhiññeyyo;	45	
PA_ps_1.1:45.11	rūpanirodhagāminī paṭipadā abhiññeyyā;	45	
PA_ps_1.1:45.12	rūpassa assādo abhiññeyyo;	45	
PA_ps_1.1:45.13	rūpassa ādīnavo abhiññeyyo;	45	
PA_ps_1.1:45.14	rūpassa nissaraṇaṁ abhiññeyyaṁ.	45	
PA_ps_1.1:45.15	Vedanā abhiññeyyā …pe…	45	
PA_ps_1.1:45.16	saññā abhiññeyyā …	45	
PA_ps_1.1:45.17	saṅkhārā abhiññeyyā …	45	
PA_ps_1.1:45.18	viññāṇaṁ abhiññeyyaṁ …	45	
PA_ps_1.1:45.19	cakkhu abhiññeyyaṁ …pe…	45	
PA_ps_1.1:45.20	jarāmaraṇaṁ abhiññeyyaṁ;	45	
PA_ps_1.1:45.21	jarāmaraṇasamudayo abhiññeyyo;	45	
PA_ps_1.1:45.22	jarāmaraṇanirodho abhiññeyyo;	45	
PA_ps_1.1:45.23	jarāmaraṇanirodhagāminī paṭipadā abhiññeyyā;	45	
PA_ps_1.1:45.24	jarāmaraṇassa assādo abhiññeyyo;	45	
PA_ps_1.1:45.25	jarāmaraṇassa ādīnavo abhiññeyyo;	45	
PA_ps_1.1:45.26	jarāmaraṇassa nissaraṇaṁ abhiññeyyaṁ. [1414]	45	
PA_ps_1.1:46.1	Aniccānupassanā abhiññeyyā;	46	
PA_ps_1.1:46.2	dukkhānupassanā abhiññeyyā;	46	
PA_ps_1.1:46.3	anattānupassanā abhiññeyyā;	46	
PA_ps_1.1:46.4	nibbidānupassanā abhiññeyyā;	46	
PA_ps_1.1:46.5	virāgānupassanā abhiññeyyā;	46	
PA_ps_1.1:46.6	nirodhānupassanā abhiññeyyā;	46	
PA_ps_1.1:46.7	paṭinissaggānupassanā abhiññeyyā.	46	
PA_ps_1.1:46.8	Rūpe aniccānupassanā abhiññeyyā;	46	
PA_ps_1.1:46.9	rūpe dukkhānupassanā abhiññeyyā;	46	
PA_ps_1.1:46.10	rūpe anattānupassanā abhiññeyyā;	46	
PA_ps_1.1:46.11	rūpe nibbidānupassanā abhiññeyyā;	46	
PA_ps_1.1:46.12	rūpe virāgānupassanā abhiññeyyā;	46	
PA_ps_1.1:46.13	rūpe nirodhānupassanā abhiññeyyā;	46	
PA_ps_1.1:46.14	rūpe paṭinissaggānupassanā abhiññeyyā.	46	
PA_ps_1.1:46.15	Vedanāya …pe…	46	
PA_ps_1.1:46.16	saññāya …	46	
PA_ps_1.1:46.17	saṅkhāresu …	46	
PA_ps_1.1:46.18	viññāṇe …	46	
PA_ps_1.1:46.19	cakkhusmiṁ …pe…	46	
PA_ps_1.1:46.20	jarāmaraṇe aniccānupassanā abhiññeyyā;	46	
PA_ps_1.1:46.21	jarāmaraṇe dukkhānupassanā abhiññeyyā;	46	
PA_ps_1.1:46.22	jarāmaraṇe anattānupassanā abhiññeyyā;	46	
PA_ps_1.1:46.23	jarāmaraṇe nibbidānupassanā abhiññeyyā;	46	
PA_ps_1.1:46.24	jarāmaraṇe virāgānupassanā abhiññeyyā;	46	
PA_ps_1.1:46.25	jarāmaraṇe nirodhānupassanā abhiññeyyā;	46	
PA_ps_1.1:46.26	jarāmaraṇe paṭinissaggānupassanā abhiññeyyā. [1414]	46	
PA_ps_1.1:47.1	Uppādo abhiññeyyo;	47	
PA_ps_1.1:47.2	pavattaṁ abhiññeyyaṁ;	47	
PA_ps_1.1:47.3	nimittaṁ abhiññeyyaṁ;	47	
PA_ps_1.1:47.4	āyūhanā abhiññeyyā;	47	
PA_ps_1.1:47.5	paṭisandhi abhiññeyyā;	47	
PA_ps_1.1:47.6	gati abhiññeyyā;	47	
PA_ps_1.1:47.7	nibbatti abhiññeyyā;	47	
PA_ps_1.1:47.8	upapatti abhiññeyyā;	47	
PA_ps_1.1:47.9	jāti abhiññeyyā;	47	
PA_ps_1.1:47.10	jarā abhiññeyyā;	47	
PA_ps_1.1:47.11	byādhi abhiññeyyo, maraṇaṁ abhiññeyyaṁ;	47	
PA_ps_1.1:47.12	soko abhiññeyyo;	47	
PA_ps_1.1:47.13	paridevo abhiññeyyo;	47	
PA_ps_1.1:47.14	upāyāso abhiññeyyo. [15]	47	
PA_ps_1.1:48.1	Anuppādo abhiññeyyo;	48	
PA_ps_1.1:48.2	appavattaṁ abhiññeyyaṁ;	48	
PA_ps_1.1:48.3	animittaṁ abhiññeyyaṁ;	48	
PA_ps_1.1:48.4	anāyūhanā abhiññeyyā;	48	
PA_ps_1.1:48.5	appaṭisandhi abhiññeyyā;	48	
PA_ps_1.1:48.6	agati abhiññeyyā;	48	
PA_ps_1.1:48.7	anibbatti abhiññeyyā;	48	
PA_ps_1.1:48.8	anupapatti abhiññeyyā;	48	
PA_ps_1.1:48.9	ajāti abhiññeyyā;	48	
PA_ps_1.1:48.10	ajarā abhiññeyyā;	48	
PA_ps_1.1:48.11	abyādhi abhiññeyyo;	48	
PA_ps_1.1:48.12	amataṁ abhiññeyyaṁ;	48	
PA_ps_1.1:48.13	asoko abhiññeyyo;	48	
PA_ps_1.1:48.14	aparidevo abhiññeyyo;	48	
PA_ps_1.1:48.15	anupāyāso abhiññeyyo. [15]	48	
PA_ps_1.1:49.1	Uppādo abhiññeyyo;	49	
PA_ps_1.1:49.2	anuppādo abhiññeyyo;	49	
PA_ps_1.1:49.3	pavattaṁ abhiññeyyaṁ;	49	
PA_ps_1.1:49.4	appavattaṁ abhiññeyyaṁ.	49	
PA_ps_1.1:49.5	Nimittaṁ abhiññeyyaṁ;	49	
PA_ps_1.1:49.6	animittaṁ abhiññeyyaṁ.	49	
PA_ps_1.1:49.7	Āyūhanā abhiññeyyā;	49	
PA_ps_1.1:49.8	anāyūhanā abhiññeyyā.	49	
PA_ps_1.1:49.9	Paṭisandhi abhiññeyyā;	49	
PA_ps_1.1:49.10	appaṭisandhi abhiññeyyā.	49	
PA_ps_1.1:49.11	Gati abhiññeyyā;	49	
PA_ps_1.1:49.12	agati abhiññeyyā.	49	
PA_ps_1.1:49.13	Nibbatti abhiññeyyā;	49	
PA_ps_1.1:49.14	anibbatti abhiññeyyā.	49	
PA_ps_1.1:49.15	Upapatti abhiññeyyā;	49	
PA_ps_1.1:49.16	anupapatti abhiññeyyā.	49	
PA_ps_1.1:49.17	Jāti abhiññeyyā;	49	
PA_ps_1.1:49.18	ajāti abhiññeyyā.	49	
PA_ps_1.1:49.19	Jarā abhiññeyyā;	49	
PA_ps_1.1:49.20	ajarā abhiññeyyā.	49	
PA_ps_1.1:49.21	Byādhi abhiññeyyo;	49	
PA_ps_1.1:49.22	abyādhi abhiññeyyo.	49	
PA_ps_1.1:49.23	Maraṇaṁ abhiññeyyaṁ;	49	
PA_ps_1.1:49.24	amataṁ abhiññeyyaṁ.	49	
PA_ps_1.1:49.25	Soko abhiññeyyo;	49	
PA_ps_1.1:49.26	asoko abhiññeyyo.	49	
PA_ps_1.1:49.27	Paridevo abhiññeyyo;	49	
PA_ps_1.1:49.28	aparidevo abhiññeyyo.	49	
PA_ps_1.1:49.29	Upāyāso abhiññeyyo;	49	
PA_ps_1.1:49.30	anupāyāso abhiññeyyo. [30]	49	
PA_ps_1.1:50.1	Uppādo dukkhanti abhiññeyyaṁ.	50	
PA_ps_1.1:50.2	Pavattaṁ dukkhanti abhiññeyyaṁ.	50	
PA_ps_1.1:50.3	Nimittaṁ dukkhanti abhiññeyyaṁ.	50	
PA_ps_1.1:50.4	Āyūhanā dukkhanti abhiññeyyaṁ.	50	
PA_ps_1.1:50.5	Paṭisandhi dukkhanti abhiññeyyaṁ.	50	
PA_ps_1.1:50.6	Gati dukkhanti abhiññeyyaṁ.	50	
PA_ps_1.1:50.7	Nibbatti dukkhanti abhiññeyyaṁ.	50	
PA_ps_1.1:50.8	Upapatti dukkhanti abhiññeyyaṁ.	50	
PA_ps_1.1:50.9	Jāti dukkhanti abhiññeyyaṁ.	50	
PA_ps_1.1:50.10	Jarā dukkhanti abhiññeyyaṁ.	50	
PA_ps_1.1:50.11	Byādhi dukkhanti abhiññeyyaṁ.	50	
PA_ps_1.1:50.12	Maraṇaṁ dukkhanti abhiññeyyaṁ.	50	
PA_ps_1.1:50.13	Soko dukkhanti abhiññeyyaṁ.	50	
PA_ps_1.1:50.14	Paridevo dukkhanti abhiññeyyaṁ.	50	
PA_ps_1.1:50.15	Upāyāso dukkhanti abhiññeyyaṁ. [15]	50	
PA_ps_1.1:51.1	Anuppādo sukhanti abhiññeyyaṁ.	51	
PA_ps_1.1:51.2	Appavattaṁ sukhanti abhiññeyyaṁ.	51	
PA_ps_1.1:51.3	Animittaṁ sukhanti abhiññeyyaṁ.	51	
PA_ps_1.1:51.4	Anāyūhanā sukhanti abhiññeyyaṁ.	51	
PA_ps_1.1:51.5	Appaṭisandhi sukhanti abhiññeyyaṁ.	51	
PA_ps_1.1:51.6	Agati sukhanti abhiññeyyaṁ.	51	
PA_ps_1.1:51.7	Anibbatti sukhanti abhiññeyyaṁ.	51	
PA_ps_1.1:51.8	Anupapatti sukhanti abhiññeyyaṁ.	51	
PA_ps_1.1:51.9	Ajāti sukhanti abhiññeyyaṁ.	51	
PA_ps_1.1:51.10	Ajarā sukhanti abhiññeyyaṁ.	51	
PA_ps_1.1:51.11	Abyādhi sukhanti abhiññeyyaṁ.	51	
PA_ps_1.1:51.12	Amataṁ sukhanti abhiññeyyaṁ.	51	
PA_ps_1.1:51.13	Asoko sukhanti abhiññeyyaṁ.	51	
PA_ps_1.1:51.14	Aparidevo sukhanti abhiññeyyaṁ.	51	
PA_ps_1.1:51.15	Anupāyāso sukhanti abhiññeyyaṁ. [15]	51	
PA_ps_1.1:52.1	Uppādo dukkhaṁ, anuppādo sukhanti abhiññeyyaṁ.	52	
PA_ps_1.1:52.2	Pavattaṁ dukkhaṁ, appavattaṁ sukhanti abhiññeyyaṁ.	52	
PA_ps_1.1:52.3	Nimittaṁ dukkhaṁ, animittaṁ sukhanti abhiññeyyaṁ.	52	
PA_ps_1.1:52.4	Āyūhanā dukkhaṁ, anāyūhanā sukhanti abhiññeyyaṁ.	52	
PA_ps_1.1:52.5	Paṭisandhi dukkhaṁ, appaṭisandhi sukhanti abhiññeyyaṁ.	52	
PA_ps_1.1:52.6	Gati dukkhaṁ, agati sukhanti abhiññeyyaṁ.	52	
PA_ps_1.1:52.7	Nibbatti dukkhaṁ, anibbatti sukhanti abhiññeyyaṁ.	52	
PA_ps_1.1:52.8	Upapatti dukkhaṁ, anupapatti sukhanti abhiññeyyaṁ.	52	
PA_ps_1.1:52.9	Jāti dukkhaṁ, ajāti sukhanti abhiññeyyaṁ.	52	
PA_ps_1.1:52.10	Jarā dukkhaṁ, ajarā sukhanti abhiññeyyaṁ.	52	
PA_ps_1.1:52.11	Byādhi dukkhaṁ, abyādhi sukhanti abhiññeyyaṁ.	52	
PA_ps_1.1:52.12	Maraṇaṁ dukkhaṁ, amataṁ sukhanti abhiññeyyaṁ.	52	
PA_ps_1.1:52.13	Soko dukkhaṁ, asoko sukhanti abhiññeyyaṁ.	52	
PA_ps_1.1:52.14	Paridevo dukkhaṁ, aparidevo sukhanti abhiññeyyaṁ.	52	
PA_ps_1.1:52.15	Upāyāso dukkhaṁ, anupāyāso sukhanti abhiññeyyaṁ. [30]	52	
PA_ps_1.1:53.1	Uppādo bhayanti abhiññeyyaṁ.	53	
PA_ps_1.1:53.2	Pavattaṁ bhayanti abhiññeyyaṁ.	53	
PA_ps_1.1:53.3	Nimittaṁ bhayanti abhiññeyyaṁ.	53	
PA_ps_1.1:53.4	Āyūhanā bhayanti abhiññeyyaṁ.	53	
PA_ps_1.1:53.5	Paṭisandhi bhayanti abhiññeyyaṁ.	53	
PA_ps_1.1:53.6	Gati bhayanti abhiññeyyaṁ.	53	
PA_ps_1.1:53.7	Nibbatti bhayanti abhiññeyyaṁ.	53	
PA_ps_1.1:53.8	Upapatti bhayanti abhiññeyyaṁ.	53	
PA_ps_1.1:53.9	Jāti bhayanti abhiññeyyaṁ.	53	
PA_ps_1.1:53.10	Jarā bhayanti abhiññeyyaṁ.	53	
PA_ps_1.1:53.11	Byādhi bhayanti abhiññeyyaṁ.	53	
PA_ps_1.1:53.12	Maraṇaṁ bhayanti abhiññeyyaṁ.	53	
PA_ps_1.1:53.13	Soko bhayanti abhiññeyyaṁ.	53	
PA_ps_1.1:53.14	Paridevo bhayanti abhiññeyyaṁ.	53	
PA_ps_1.1:53.15	Upāyāso bhayanti abhiññeyyaṁ. [15]	53	
PA_ps_1.1:54.1	Anuppādo khemanti abhiññeyyaṁ.	54	
PA_ps_1.1:54.2	Appavattaṁ khemanti abhiññeyyaṁ.	54	
PA_ps_1.1:54.3	Animittaṁ khemanti abhiññeyyaṁ.	54	
PA_ps_1.1:54.4	Anāyūhanā khemanti abhiññeyyaṁ.	54	
PA_ps_1.1:54.5	Appaṭisandhi khemanti abhiññeyyaṁ.	54	
PA_ps_1.1:54.6	Agati khemanti abhiññeyyaṁ.	54	
PA_ps_1.1:54.7	Anibbatti khemanti abhiññeyyaṁ.	54	
PA_ps_1.1:54.8	Anupapatti khemanti abhiññeyyaṁ.	54	
PA_ps_1.1:54.9	Ajāti khemanti abhiññeyyaṁ.	54	
PA_ps_1.1:54.10	Ajarā khemanti abhiññeyyaṁ.	54	
PA_ps_1.1:54.11	Abyādhi khemanti abhiññeyyaṁ.	54	
PA_ps_1.1:54.12	Amataṁ khemanti abhiññeyyaṁ.	54	
PA_ps_1.1:54.13	Asoko khemanti abhiññeyyaṁ.	54	
PA_ps_1.1:54.14	Aparidevo khemanti abhiññeyyaṁ.	54	
PA_ps_1.1:54.15	Anupāyāso khemanti abhiññeyyaṁ. [15]	54	
PA_ps_1.1:55.1	Uppādo bhayaṁ, anuppādo khemanti abhiññeyyaṁ.	55	
PA_ps_1.1:55.2	Pavattaṁ bhayaṁ, appavattaṁ khemanti abhiññeyyaṁ.	55	
PA_ps_1.1:55.3	Nimittaṁ bhayaṁ, animittaṁ khemanti abhiññeyyaṁ.	55	
PA_ps_1.1:55.4	Āyūhanā bhayaṁ, anāyūhanā khemanti abhiññeyyaṁ.	55	
PA_ps_1.1:55.5	Paṭisandhi bhayaṁ, appaṭisandhi khemanti abhiññeyyaṁ.	55	
PA_ps_1.1:55.6	Gati bhayaṁ, agati khemanti abhiññeyyaṁ.	55	
PA_ps_1.1:55.7	Nibbatti bhayaṁ, anibbatti khemanti abhiññeyyaṁ.	55	
PA_ps_1.1:55.8	Upapatti bhayaṁ, anupapatti khemanti abhiññeyyaṁ.	55	
PA_ps_1.1:55.9	Jāti bhayaṁ, ajāti khemanti abhiññeyyaṁ.	55	
PA_ps_1.1:55.10	Jarā bhayaṁ, ajarā khemanti abhiññeyyaṁ.	55	
PA_ps_1.1:55.11	Byādhi bhayaṁ, abyādhi khemanti abhiññeyyaṁ.	55	
PA_ps_1.1:55.12	Maraṇaṁ bhayaṁ, amataṁ khemanti abhiññeyyaṁ.	55	
PA_ps_1.1:55.13	Soko bhayaṁ, asoko khemanti abhiññeyyaṁ.	55	
PA_ps_1.1:55.14	Paridevo bhayaṁ, aparidevo khemanti abhiññeyyaṁ.	55	
PA_ps_1.1:55.15	Upāyāso bhayaṁ, anupāyāso khemanti abhiññeyyaṁ. [30]	55	
PA_ps_1.1:56.1	Uppādo sāmisanti abhiññeyyaṁ.	56	
PA_ps_1.1:56.2	Pavattaṁ sāmisanti abhiññeyyaṁ.	56	
PA_ps_1.1:56.3	Nimittaṁ sāmisanti abhiññeyyaṁ.	56	
PA_ps_1.1:56.4	Āyūhanā sāmisanti abhiññeyyaṁ.	56	
PA_ps_1.1:56.5	Paṭisandhi sāmisanti abhiññeyyaṁ.	56	
PA_ps_1.1:56.6	Gati sāmisanti abhiññeyyaṁ.	56	
PA_ps_1.1:56.7	Nibbatti sāmisanti abhiññeyyaṁ.	56	
PA_ps_1.1:56.8	Upapatti sāmisanti abhiññeyyaṁ.	56	
PA_ps_1.1:56.9	Jāti sāmisanti abhiññeyyaṁ.	56	
PA_ps_1.1:56.10	Jarā sāmisanti abhiññeyyaṁ.	56	
PA_ps_1.1:56.11	Byādhi sāmisanti abhiññeyyaṁ.	56	
PA_ps_1.1:56.12	Maraṇaṁ sāmisanti abhiññeyyaṁ.	56	
PA_ps_1.1:56.13	Soko sāmisanti abhiññeyyaṁ.	56	
PA_ps_1.1:56.14	Paridevo sāmisanti abhiññeyyaṁ.	56	
PA_ps_1.1:56.15	Upāyāso sāmisanti abhiññeyyaṁ. [15]	56	
PA_ps_1.1:57.1	Anuppādo nirāmisanti abhiññeyyaṁ.	57	
PA_ps_1.1:57.2	Appavattaṁ nirāmisanti abhiññeyyaṁ.	57	
PA_ps_1.1:57.3	Animittaṁ nirāmisanti abhiññeyyaṁ.	57	
PA_ps_1.1:57.4	Anāyūhanā nirāmisanti abhiññeyyaṁ.	57	
PA_ps_1.1:57.5	Appaṭisandhi nirāmisanti abhiññeyyaṁ.	57	
PA_ps_1.1:57.6	Agati nirāmisanti abhiññeyyaṁ.	57	
PA_ps_1.1:57.7	Anibbatti nirāmisanti abhiññeyyaṁ.	57	
PA_ps_1.1:57.8	Anupapatti nirāmisanti abhiññeyyaṁ.	57	
PA_ps_1.1:57.9	Ajāti nirāmisanti abhiññeyyaṁ.	57	
PA_ps_1.1:57.10	Ajarā nirāmisanti abhiññeyyaṁ.	57	
PA_ps_1.1:57.11	Abyādhi nirāmisanti abhiññeyyaṁ.	57	
PA_ps_1.1:57.12	Amataṁ nirāmisanti abhiññeyyaṁ.	57	
PA_ps_1.1:57.13	Asoko nirāmisanti abhiññeyyaṁ.	57	
PA_ps_1.1:57.14	Aparidevo nirāmisanti abhiññeyyaṁ.	57	
PA_ps_1.1:57.15	Anupāyāso nirāmisanti abhiññeyyaṁ. [15]	57	
PA_ps_1.1:58.1	Uppādo sāmisaṁ, anuppādo nirāmisanti abhiññeyyaṁ.	58	
PA_ps_1.1:58.2	Pavattaṁ sāmisaṁ, appavattaṁ nirāmisanti abhiññeyyaṁ.	58	
PA_ps_1.1:58.3	Nimittaṁ sāmisaṁ, animittaṁ nirāmisanti abhiññeyyaṁ.	58	
PA_ps_1.1:58.4	Āyūhanā sāmisaṁ, anāyūhanā nirāmisanti abhiññeyyaṁ.	58	
PA_ps_1.1:58.5	Paṭisandhi sāmisaṁ, appaṭisandhi nirāmisanti abhiññeyyaṁ.	58	
PA_ps_1.1:58.6	Gati sāmisaṁ, agati nirāmisanti abhiññeyyaṁ.	58	
PA_ps_1.1:58.7	Nibbatti sāmisaṁ, anibbatti nirāmisanti abhiññeyyaṁ.	58	
PA_ps_1.1:58.8	Upapatti sāmisaṁ, anupapatti nirāmisanti abhiññeyyaṁ.	58	
PA_ps_1.1:58.9	Jāti sāmisaṁ, ajāti nirāmisanti abhiññeyyaṁ.	58	
PA_ps_1.1:58.10	Jarā sāmisaṁ, ajarā nirāmisanti abhiññeyyaṁ.	58	
PA_ps_1.1:58.11	Byādhi sāmisaṁ, abyādhi nirāmisanti abhiññeyyaṁ.	58	
PA_ps_1.1:58.12	Maraṇaṁ sāmisaṁ, amataṁ nirāmisanti abhiññeyyaṁ.	58	
PA_ps_1.1:58.13	Soko sāmisaṁ, asoko nirāmisanti abhiññeyyaṁ.	58	
PA_ps_1.1:58.14	Paridevo sāmisaṁ, aparidevo nirāmisanti abhiññeyyaṁ.	58	
PA_ps_1.1:58.15	Upāyāso sāmisaṁ, anupāyāso nirāmisanti abhiññeyyaṁ. [30]	58	
PA_ps_1.1:59.1	Uppādo saṅkhārāti abhiññeyyaṁ.	59	
PA_ps_1.1:59.2	Pavattaṁ saṅkhārāti abhiññeyyaṁ.	59	
PA_ps_1.1:59.3	Nimittaṁ saṅkhārāti abhiññeyyaṁ.	59	
PA_ps_1.1:59.4	Āyūhanā saṅkhārāti abhiññeyyaṁ.	59	
PA_ps_1.1:59.5	Paṭisandhi saṅkhārāti abhiññeyyaṁ.	59	
PA_ps_1.1:59.6	Gati saṅkhārāti abhiññeyyaṁ.	59	
PA_ps_1.1:59.7	Nibbatti saṅkhārāti abhiññeyyaṁ.	59	
PA_ps_1.1:59.8	Upapatti saṅkhārāti abhiññeyyaṁ.	59	
PA_ps_1.1:59.9	Jāti saṅkhārāti abhiññeyyaṁ.	59	
PA_ps_1.1:59.10	Jarā saṅkhārāti abhiññeyyaṁ.	59	
PA_ps_1.1:59.11	Byādhi saṅkhārāti abhiññeyyaṁ.	59	
PA_ps_1.1:59.12	Maraṇaṁ saṅkhārāti abhiññeyyaṁ.	59	
PA_ps_1.1:59.13	Soko saṅkhārāti abhiññeyyaṁ.	59	
PA_ps_1.1:59.14	Paridevo saṅkhārāti abhiññeyyaṁ.	59	
PA_ps_1.1:59.15	Upāyāso saṅkhārāti abhiññeyyaṁ. [15]	59	
PA_ps_1.1:60.1	Anuppādo nibbānanti abhiññeyyaṁ.	60	
PA_ps_1.1:60.2	Appavattaṁ nibbānanti abhiññeyyaṁ.	60	
PA_ps_1.1:60.3	Animittaṁ nibbānanti abhiññeyyaṁ.	60	
PA_ps_1.1:60.4	Anāyūhanā nibbānanti abhiññeyyaṁ.	60	
PA_ps_1.1:60.5	Appaṭisandhi nibbānanti abhiññeyyaṁ.	60	
PA_ps_1.1:60.6	Agati nibbānanti abhiññeyyaṁ.	60	
PA_ps_1.1:60.7	Anibbatti nibbānanti abhiññeyyaṁ.	60	
PA_ps_1.1:60.8	Anupapatti nibbānanti abhiññeyyaṁ.	60	
PA_ps_1.1:60.9	Ajāti nibbānanti abhiññeyyaṁ.	60	
PA_ps_1.1:60.10	Ajaraṁ nibbānanti abhiññeyyaṁ.	60	
PA_ps_1.1:60.11	Abyādhi nibbānanti abhiññeyyaṁ.	60	
PA_ps_1.1:60.12	Amataṁ nibbānanti abhiññeyyaṁ.	60	
PA_ps_1.1:60.13	Asoko nibbānanti abhiññeyyaṁ.	60	
PA_ps_1.1:60.14	Aparidevo nibbānanti abhiññeyyaṁ.	60	
PA_ps_1.1:60.15	Anupāyāso nibbānanti abhiññeyyaṁ. [15]	60	
PA_ps_1.1:61.1	Uppādo saṅkhārā, anuppādo nibbānanti abhiññeyyaṁ.	61	
PA_ps_1.1:61.2	Pavattaṁ saṅkhārā, appavattaṁ nibbānanti abhiññeyyaṁ.	61	
PA_ps_1.1:61.3	Nimittaṁ saṅkhārā, animittaṁ nibbānanti abhiññeyyaṁ.	61	
PA_ps_1.1:61.4	Āyūhanā saṅkhārā, anāyūhanā nibbānanti abhiññeyyaṁ.	61	
PA_ps_1.1:61.5	Paṭisandhi saṅkhārā, appaṭisandhi nibbānanti abhiññeyyaṁ.	61	
PA_ps_1.1:61.6	Gati saṅkhārā, agati nibbānanti abhiññeyyaṁ.	61	
PA_ps_1.1:61.7	Nibbatti saṅkhārā, anibbatti nibbānanti abhiññeyyaṁ.	61	
PA_ps_1.1:61.8	Upapatti saṅkhārā, anupapatti nibbānanti abhiññeyyaṁ.	61	
PA_ps_1.1:61.9	Jāti saṅkhārā, ajāti nibbānanti abhiññeyyaṁ.	61	
PA_ps_1.1:61.10	Jarā saṅkhārā, ajarā nibbānanti abhiññeyyaṁ.	61	
PA_ps_1.1:61.11	Byādhi saṅkhārā, abyādhi nibbānanti abhiññeyyaṁ.	61	
PA_ps_1.1:61.12	Maraṇaṁ saṅkhārā, amataṁ nibbānanti abhiññeyyaṁ.	61	
PA_ps_1.1:61.13	Soko saṅkhārā, asoko nibbānanti abhiññeyyaṁ.	61	
PA_ps_1.1:61.14	Paridevo saṅkhārā, aparidevo nibbānanti abhiññeyyaṁ.	61	
PA_ps_1.1:61.15	Upāyāso saṅkhārā, anupāyāso nibbānanti abhiññeyyaṁ. [30]	61	
PA_ps_1.1:61.16	Paṭhamabhāṇavāro.	61	
PA_ps_1.1:62.1	Pariggahaṭṭho abhiññeyyo;	62	
PA_ps_1.1:62.2	parivāraṭṭho abhiññeyyo;	62	
PA_ps_1.1:62.3	paripūraṭṭho abhiññeyyo;	62	
PA_ps_1.1:62.4	ekaggaṭṭho abhiññeyyo;	62	
PA_ps_1.1:62.5	avikkhepaṭṭho abhiññeyyo;	62	
PA_ps_1.1:62.6	paggahaṭṭho abhiññeyyo;	62	
PA_ps_1.1:62.7	avisāraṭṭho abhiññeyyo;	62	
PA_ps_1.1:62.8	anāvilaṭṭho abhiññeyyo;	62	
PA_ps_1.1:62.9	aniñjanaṭṭho abhiññeyyo;	62	
PA_ps_1.1:62.10	ekattupaṭṭhānavasena cittassa ṭhitaṭṭho abhiññeyyo;	62	
PA_ps_1.1:62.11	ārammaṇaṭṭho abhiññeyyo;	62	
PA_ps_1.1:62.12	gocaraṭṭho abhiññeyyo;	62	
PA_ps_1.1:62.13	pahānaṭṭho abhiññeyyo;	62	
PA_ps_1.1:62.14	pariccāgaṭṭho abhiññeyyo;	62	
PA_ps_1.1:62.15	vuṭṭhānaṭṭho abhiññeyyo;	62	
PA_ps_1.1:62.16	vivaṭṭanaṭṭho abhiññeyyo;	62	
PA_ps_1.1:62.17	santaṭṭho abhiññeyyo;	62	
PA_ps_1.1:62.18	paṇītaṭṭho abhiññeyyo;	62	
PA_ps_1.1:62.19	vimuttaṭṭho abhiññeyyo;	62	
PA_ps_1.1:62.20	anāsavaṭṭho abhiññeyyo;	62	
PA_ps_1.1:62.21	taraṇaṭṭho abhiññeyyo;	62	
PA_ps_1.1:62.22	animittaṭṭho abhiññeyyo;	62	
PA_ps_1.1:62.23	appaṇihitaṭṭho abhiññeyyo;	62	
PA_ps_1.1:62.24	suññataṭṭho abhiññeyyo;	62	
PA_ps_1.1:62.25	ekarasaṭṭho abhiññeyyo;	62	
PA_ps_1.1:62.26	anativattanaṭṭho abhiññeyyo;	62	
PA_ps_1.1:62.27	yuganaddhaṭṭho abhiññeyyo;	62	
PA_ps_1.1:62.28	niyyānaṭṭho abhiññeyyo;	62	
PA_ps_1.1:62.29	hetuṭṭho abhiññeyyo;	62	
PA_ps_1.1:62.30	dassanaṭṭho abhiññeyyo;	62	
PA_ps_1.1:62.31	ādhipateyyaṭṭho abhiññeyyo. [31]	62	
PA_ps_1.1:63.1	Samathassa avikkhepaṭṭho abhiññeyyo;	63	
PA_ps_1.1:63.2	vipassanāya anupassanaṭṭho abhiññeyyo;	63	
PA_ps_1.1:63.3	samathavipassanānaṁ ekarasaṭṭho abhiññeyyo;	63	
PA_ps_1.1:63.4	yuganaddhassa anativattanaṭṭho abhiññeyyo. [4]	63	
PA_ps_1.1:64.1	Sikkhāya samādānaṭṭho abhiññeyyo;	64	
PA_ps_1.1:64.2	ārammaṇassa gocaraṭṭho abhiññeyyo;	64	
PA_ps_1.1:64.3	līnassa cittassa paggahaṭṭho abhiññeyyo;	64	
PA_ps_1.1:64.4	uddhatassa cittassa niggahaṭṭho abhiññeyyo;	64	
PA_ps_1.1:64.5	ubhovisuddhānaṁ ajjhupekkhanaṭṭho abhiññeyyo;	64	
PA_ps_1.1:64.6	visesādhigamaṭṭho abhiññeyyo;	64	
PA_ps_1.1:64.7	uttari paṭivedhaṭṭho abhiññeyyo;	64	
PA_ps_1.1:64.8	saccābhisamayaṭṭho abhiññeyyo;	64	
PA_ps_1.1:64.9	nirodhe patiṭṭhāpakaṭṭho abhiññeyyo. [9]	64	
PA_ps_1.1:65.1	Saddhindriyassa adhimokkhaṭṭho abhiññeyyo;	65	
PA_ps_1.1:65.2	vīriyindriyassa paggahaṭṭho abhiññeyyo;	65	
PA_ps_1.1:65.3	satindriyassa upaṭṭhānaṭṭho abhiññeyyo;	65	
PA_ps_1.1:65.4	samādhindriyassa avikkhepaṭṭho abhiññeyyo;	65	
PA_ps_1.1:65.5	paññindriyassa dassanaṭṭho abhiññeyyo. [5]	65	
PA_ps_1.1:66.1	Saddhābalassa assaddhiye akampiyaṭṭho abhiññeyyo;	66	
PA_ps_1.1:66.2	vīriyabalassa kosajje akampiyaṭṭho abhiññeyyo;	66	
PA_ps_1.1:66.3	satibalassa pamāde akampiyaṭṭho abhiññeyyo;	66	
PA_ps_1.1:66.4	samādhibalassa uddhacce akampiyaṭṭho abhiññeyyo;	66	
PA_ps_1.1:66.5	paññābalassa avijjāya akampiyaṭṭho abhiññeyyo. [5]	66	
PA_ps_1.1:67.1	Satisambojjhaṅgassa upaṭṭhānaṭṭho abhiññeyyo;	67	
PA_ps_1.1:67.2	dhammavicayasambojjhaṅgassa pavicayaṭṭho abhiññeyyo;	67	
PA_ps_1.1:67.3	vīriyasambojjhaṅgassa paggahaṭṭho abhiññeyyo;	67	
PA_ps_1.1:67.4	pītisambojjhaṅgassa pharaṇaṭṭho abhiññeyyo;	67	
PA_ps_1.1:67.5	passaddhisambojjhaṅgassa upasamaṭṭho abhiññeyyo;	67	
PA_ps_1.1:67.6	samādhisambojjhaṅgassa avikkhepaṭṭho abhiññeyyo;	67	
PA_ps_1.1:67.7	upekkhāsambojjhaṅgassa paṭisaṅkhānaṭṭho abhiññeyyo. [7]	67	
PA_ps_1.1:68.1	Sammādiṭṭhiyā dassanaṭṭho abhiññeyyo;	68	
PA_ps_1.1:68.2	sammāsaṅkappassa abhiniropanaṭṭho abhiññeyyo;	68	
PA_ps_1.1:68.3	sammāvācāya pariggahaṭṭho abhiññeyyo;	68	
PA_ps_1.1:68.4	sammākammantassa samuṭṭhānaṭṭho abhiññeyyo;	68	
PA_ps_1.1:68.5	sammāājīvassa vodānaṭṭho abhiññeyyo;	68	
PA_ps_1.1:68.6	sammāvāyāmassa paggahaṭṭho abhiññeyyo;	68	
PA_ps_1.1:68.7	sammāsatiyā upaṭṭhānaṭṭho abhiññeyyo;	68	
PA_ps_1.1:68.8	sammāsamādhissa avikkhepaṭṭho abhiññeyyo. [8]	68	
PA_ps_1.1:69.1	Indriyānaṁ ādhipateyyaṭṭho abhiññeyyo;	69	
PA_ps_1.1:69.2	balānaṁ akampiyaṭṭho abhiññeyyo;	69	
PA_ps_1.1:69.3	bojjhaṅgānaṁ niyyānaṭṭho abhiññeyyo;	69	
PA_ps_1.1:69.4	maggassa hetuṭṭho abhiññeyyo;	69	
PA_ps_1.1:69.5	satipaṭṭhānānaṁ upaṭṭhānaṭṭho abhiññeyyo;	69	
PA_ps_1.1:69.6	sammappadhānānaṁ padahanaṭṭho abhiññeyyo;	69	
PA_ps_1.1:69.7	iddhipādānaṁ ijjhanaṭṭho abhiññeyyo;	69	
PA_ps_1.1:69.8	saccānaṁ tathaṭṭho abhiññeyyo;	69	
PA_ps_1.1:69.9	payogānaṁ paṭippassaddhaṭṭho abhiññeyyo;	69	
PA_ps_1.1:69.10	phalānaṁ sacchikiriyaṭṭho abhiññeyyo. [10]	69	
PA_ps_1.1:70.1	Vitakkassa abhiniropanaṭṭho abhiññeyyo;	70	
PA_ps_1.1:70.2	vicārassa upavicāraṭṭho abhiññeyyo;	70	
PA_ps_1.1:70.3	pītiyā pharaṇaṭṭho abhiññeyyo;	70	
PA_ps_1.1:70.4	sukhassa abhisandanaṭṭho abhiññeyyo.	70	
PA_ps_1.1:70.5	Cittassa ekaggaṭṭho abhiññeyyo. [50]	70	
PA_ps_1.1:71.1	Āvajjanaṭṭho abhiññeyyo;	71	
PA_ps_1.1:71.2	vijānanaṭṭho abhiññeyyo;	71	
PA_ps_1.1:71.3	pajānanaṭṭho abhiññeyyo;	71	
PA_ps_1.1:71.4	sañjānanaṭṭho abhiññeyyo;	71	
PA_ps_1.1:71.5	ekodaṭṭho abhiññeyyo.	71	
PA_ps_1.1:71.6	Abhiññāya ñātaṭṭho abhiññeyyo;	71	
PA_ps_1.1:71.7	pariññāya tīraṇaṭṭho abhiññeyyo;	71	
PA_ps_1.1:71.8	pahānassa pariccāgaṭṭho abhiññeyyo;	71	
PA_ps_1.1:71.9	bhāvanāya ekarasaṭṭho abhiññeyyo;	71	
PA_ps_1.1:71.10	sacchikiriyāya phassanaṭṭho abhiññeyyo;	71	
PA_ps_1.1:71.11	khandhānaṁ khandhaṭṭho abhiññeyyo;	71	
PA_ps_1.1:71.12	dhātūnaṁ dhātuṭṭho abhiññeyyo;	71	
PA_ps_1.1:71.13	āyatanānaṁ āyatanaṭṭho abhiññeyyo;	71	
PA_ps_1.1:71.14	saṅkhatānaṁ saṅkhataṭṭho abhiññeyyo;	71	
PA_ps_1.1:71.15	asaṅkhatassa asaṅkhataṭṭho abhiññeyyo. [15]	71	
PA_ps_1.1:72.1	Cittaṭṭho abhiññeyyo;	72	
PA_ps_1.1:72.2	cittānantariyaṭṭho abhiññeyyo;	72	
PA_ps_1.1:72.3	cittassa vuṭṭhānaṭṭho abhiññeyyo;	72	
PA_ps_1.1:72.4	cittassa vivaṭṭanaṭṭho abhiññeyyo;	72	
PA_ps_1.1:72.5	cittassa hetuṭṭho abhiññeyyo;	72	
PA_ps_1.1:72.6	cittassa paccayaṭṭho abhiññeyyo;	72	
PA_ps_1.1:72.7	cittassa vatthuṭṭho abhiññeyyo;	72	
PA_ps_1.1:72.8	cittassa bhūmaṭṭho abhiññeyyo;	72	
PA_ps_1.1:72.9	cittassa ārammaṇaṭṭho abhiññeyyo;	72	
PA_ps_1.1:72.10	cittassa gocaraṭṭho abhiññeyyo;	72	
PA_ps_1.1:72.11	cittassa cariyaṭṭho abhiññeyyo;	72	
PA_ps_1.1:72.12	cittassa gataṭṭho abhiññeyyo;	72	
PA_ps_1.1:72.13	cittassa abhinīhāraṭṭho abhiññeyyo;	72	
PA_ps_1.1:72.14	cittassa niyyānaṭṭho abhiññeyyo;	72	
PA_ps_1.1:72.15	cittassa nissaraṇaṭṭho abhiññeyyo. [15]	72	
PA_ps_1.1:73.1	Ekatte āvajjanaṭṭho abhiññeyyo;	73	
PA_ps_1.1:73.2	ekatte vijānanaṭṭho abhiññeyyo;	73	
PA_ps_1.1:73.3	ekatte pajānanaṭṭho abhiññeyyo;	73	
PA_ps_1.1:73.4	ekatte sañjānanaṭṭho abhiññeyyo;	73	
PA_ps_1.1:73.5	ekatte ekodaṭṭho abhiññeyyo;	73	
PA_ps_1.1:73.6	(…) ekatte pakkhandanaṭṭho abhiññeyyo;	73	
PA_ps_1.1:73.7	ekatte pasīdanaṭṭho abhiññeyyo;	73	
PA_ps_1.1:73.8	ekatte santiṭṭhanaṭṭho abhiññeyyo;	73	
PA_ps_1.1:73.9	ekatte vimuccanaṭṭho abhiññeyyo;	73	
PA_ps_1.1:73.10	ekatte “etaṁ santan”ti passanaṭṭho abhiññeyyo;	73	
PA_ps_1.1:73.11	ekatte yānīkataṭṭho abhiññeyyo;	73	
PA_ps_1.1:73.12	ekatte vatthukataṭṭho abhiññeyyo;	73	
PA_ps_1.1:73.13	ekatte anuṭṭhitaṭṭho abhiññeyyo;	73	
PA_ps_1.1:73.14	ekatte paricitaṭṭho abhiññeyyo;	73	
PA_ps_1.1:73.15	ekatte susamāraddhaṭṭho abhiññeyyo;	73	
PA_ps_1.1:73.16	ekatte pariggahaṭṭho abhiññeyyo;	73	
PA_ps_1.1:73.17	ekatte parivāraṭṭho abhiññeyyo;	73	
PA_ps_1.1:73.18	ekatte paripūraṭṭho abhiññeyyo;	73	
PA_ps_1.1:73.19	ekatte samodhānaṭṭho abhiññeyyo;	73	
PA_ps_1.1:73.20	ekatte adhiṭṭhānaṭṭho abhiññeyyo;	73	
PA_ps_1.1:73.21	ekatte āsevanaṭṭho abhiññeyyo;	73	
PA_ps_1.1:73.22	ekatte bhāvanaṭṭho abhiññeyyo;	73	
PA_ps_1.1:73.23	ekatte bahulīkammaṭṭho abhiññeyyo;	73	
PA_ps_1.1:73.24	ekatte susamuggataṭṭho abhiññeyyo;	73	
PA_ps_1.1:73.25	ekatte suvimuttaṭṭho abhiññeyyo;	73	
PA_ps_1.1:73.26	ekatte bujjhanaṭṭho abhiññeyyo;	73	
PA_ps_1.1:73.27	ekatte anubujjhanaṭṭho abhiññeyyo;	73	
PA_ps_1.1:73.28	ekatte paṭibujjhanaṭṭho abhiññeyyo;	73	
PA_ps_1.1:73.29	ekatte sambujjhanaṭṭho abhiññeyyo;	73	
PA_ps_1.1:73.30	ekatte bodhanaṭṭho abhiññeyyo;	73	
PA_ps_1.1:73.31	ekatte anubodhanaṭṭho abhiññeyyo;	73	
PA_ps_1.1:73.32	ekatte paṭibodhanaṭṭho abhiññeyyo;	73	
PA_ps_1.1:73.33	ekatte sambodhanaṭṭho abhiññeyyo;	73	
PA_ps_1.1:73.34	ekatte bodhipakkhiyaṭṭho abhiññeyyo;	73	
PA_ps_1.1:73.35	ekatte anubodhipakkhiyaṭṭho abhiññeyyo;	73	
PA_ps_1.1:73.36	ekatte paṭibodhipakkhiyaṭṭho abhiññeyyo;	73	
PA_ps_1.1:73.37	ekatte sambodhipakkhiyaṭṭho abhiññeyyo;	73	
PA_ps_1.1:73.38	ekatte jotanaṭṭho abhiññeyyo;	73	
PA_ps_1.1:73.39	ekatte ujjotanaṭṭho abhiññeyyo;	73	
PA_ps_1.1:73.40	ekatte anujotanaṭṭho abhiññeyyo;	73	
PA_ps_1.1:73.41	ekatte paṭijotanaṭṭho abhiññeyyo;	73	
PA_ps_1.1:73.42	ekatte sañjotanaṭṭho abhiññeyyo. [42]	73	
PA_ps_1.1:74.1	Patāpanaṭṭho abhiññeyyo;	74	
PA_ps_1.1:74.2	virocanaṭṭho abhiññeyyo;	74	
PA_ps_1.1:74.3	kilesānaṁ santāpanaṭṭho abhiññeyyo;	74	
PA_ps_1.1:74.4	amalaṭṭho abhiññeyyo;	74	
PA_ps_1.1:74.5	vimalaṭṭho abhiññeyyo;	74	
PA_ps_1.1:74.6	nimmalaṭṭho abhiññeyyo;	74	
PA_ps_1.1:74.7	samaṭṭho abhiññeyyo;	74	
PA_ps_1.1:74.8	samayaṭṭho abhiññeyyo;	74	
PA_ps_1.1:74.9	vivekaṭṭho abhiññeyyo;	74	
PA_ps_1.1:74.10	vivekacariyaṭṭho abhiññeyyo;	74	
PA_ps_1.1:74.11	virāgaṭṭho abhiññeyyo;	74	
PA_ps_1.1:74.12	virāgacariyaṭṭho abhiññeyyo;	74	
PA_ps_1.1:74.13	nirodhaṭṭho abhiññeyyo;	74	
PA_ps_1.1:74.14	nirodhacariyaṭṭho abhiññeyyo;	74	
PA_ps_1.1:74.15	vosaggaṭṭho abhiññeyyo;	74	
PA_ps_1.1:74.16	vosaggacariyaṭṭho abhiññeyyo;	74	
PA_ps_1.1:74.17	vimuttaṭṭho abhiññeyyo;	74	
PA_ps_1.1:74.18	vimutticariyaṭṭho abhiññeyyo. [18]	74	
PA_ps_1.1:75.1	Chandaṭṭho abhiññeyyo;	75	
PA_ps_1.1:75.2	chandassa mūlaṭṭho abhiññeyyo;	75	
PA_ps_1.1:75.3	chandassa pādaṭṭho abhiññeyyo;	75	
PA_ps_1.1:75.4	chandassa padhānaṭṭho abhiññeyyo;	75	
PA_ps_1.1:75.5	chandassa ijjhanaṭṭho abhiññeyyo;	75	
PA_ps_1.1:75.6	chandassa adhimokkhaṭṭho abhiññeyyo;	75	
PA_ps_1.1:75.7	chandassa paggahaṭṭho abhiññeyyo;	75	
PA_ps_1.1:75.8	chandassa upaṭṭhānaṭṭho abhiññeyyo;	75	
PA_ps_1.1:75.9	chandassa avikkhepaṭṭho abhiññeyyo;	75	
PA_ps_1.1:75.10	chandassa dassanaṭṭho abhiññeyyo. [10]	75	
PA_ps_1.1:76.1	Vīriyaṭṭho abhiññeyyo;	76	
PA_ps_1.1:76.2	vīriyassa mūlaṭṭho abhiññeyyo;	76	
PA_ps_1.1:76.3	vīriyassa pādaṭṭho abhiññeyyo;	76	
PA_ps_1.1:76.4	vīriyassa padhānaṭṭho abhiññeyyo;	76	
PA_ps_1.1:76.5	vīriyassa ijjhanaṭṭho abhiññeyyo;	76	
PA_ps_1.1:76.6	vīriyassa adhimokkhaṭṭho abhiññeyyo;	76	
PA_ps_1.1:76.7	vīriyassa paggahaṭṭho abhiññeyyo;	76	
PA_ps_1.1:76.8	vīriyassa upaṭṭhānaṭṭho abhiññeyyo;	76	
PA_ps_1.1:76.9	vīriyassa avikkhepaṭṭho abhiññeyyo;	76	
PA_ps_1.1:76.10	vīriyassa dassanaṭṭho abhiññeyyo. [10]	76	
PA_ps_1.1:77.1	Cittaṭṭho abhiññeyyo;	77	
PA_ps_1.1:77.2	cittassa mūlaṭṭho abhiññeyyo;	77	
PA_ps_1.1:77.3	cittassa pādaṭṭho abhiññeyyo;	77	
PA_ps_1.1:77.4	cittassa padhānaṭṭho abhiññeyyo;	77	
PA_ps_1.1:77.5	cittassa ijjhanaṭṭho abhiññeyyo;	77	
PA_ps_1.1:77.6	cittassa adhimokkhaṭṭho abhiññeyyo;	77	
PA_ps_1.1:77.7	cittassa paggahaṭṭho abhiññeyyo;	77	
PA_ps_1.1:77.8	cittassa upaṭṭhānaṭṭho abhiññeyyo;	77	
PA_ps_1.1:77.9	cittassa avikkhepaṭṭho abhiññeyyo;	77	
PA_ps_1.1:77.10	cittassa dassanaṭṭho abhiññeyyo. [10]	77	
PA_ps_1.1:78.1	Vīmaṁsaṭṭho abhiññeyyo;	78	
PA_ps_1.1:78.2	vīmaṁsāya mūlaṭṭho abhiññeyyo;	78	
PA_ps_1.1:78.3	vīmaṁsāya pādaṭṭho abhiññeyyo;	78	
PA_ps_1.1:78.4	vīmaṁsāya padhānaṭṭho abhiññeyyo;	78	
PA_ps_1.1:78.5	vīmaṁsāya ijjhanaṭṭho abhiññeyyo;	78	
PA_ps_1.1:78.6	vīmaṁsāya adhimokkhaṭṭho abhiññeyyo;	78	
PA_ps_1.1:78.7	vīmaṁsāya paggahaṭṭho abhiññeyyo;	78	
PA_ps_1.1:78.8	vīmaṁsāya upaṭṭhānaṭṭho abhiññeyyo;	78	
PA_ps_1.1:78.9	vīmaṁsāya avikkhepaṭṭho abhiññeyyo;	78	
PA_ps_1.1:78.10	vīmaṁsāya dassanaṭṭho abhiññeyyo. [10]	78	
PA_ps_1.1:79.1	Dukkhaṭṭho abhiññeyyo;	79	
PA_ps_1.1:79.2	dukkhassa pīḷanaṭṭho abhiññeyyo;	79	
PA_ps_1.1:79.3	dukkhassa saṅkhataṭṭho abhiññeyyo;	79	
PA_ps_1.1:79.4	dukkhassa santāpaṭṭho abhiññeyyo;	79	
PA_ps_1.1:79.5	dukkhassa vipariṇāmaṭṭho abhiññeyyo.	79	
PA_ps_1.1:79.6	Samudayaṭṭho abhiññeyyo;	79	
PA_ps_1.1:79.7	samudayassa āyūhanaṭṭho abhiññeyyo;	79	
PA_ps_1.1:79.8	samudayassa nidānaṭṭho abhiññeyyo;	79	
PA_ps_1.1:79.9	samudayassa saññogaṭṭho abhiññeyyo;	79	
PA_ps_1.1:79.10	samudayassa palibodhaṭṭho abhiññeyyo;	79	
PA_ps_1.1:79.11	nirodhaṭṭho abhiññeyyo;	79	
PA_ps_1.1:79.12	nirodhassa nissaraṇaṭṭho abhiññeyyo;	79	
PA_ps_1.1:79.13	nirodhassa vivekaṭṭho abhiññeyyo;	79	
PA_ps_1.1:79.14	nirodhassa asaṅkhataṭṭho abhiññeyyo;	79	
PA_ps_1.1:79.15	nirodhassa amataṭṭho abhiññeyyo.	79	
PA_ps_1.1:79.16	Maggaṭṭho abhiññeyyo;	79	
PA_ps_1.1:79.17	maggassa niyyānaṭṭho abhiññeyyo;	79	
PA_ps_1.1:79.18	maggassa hetuṭṭho abhiññeyyo;	79	
PA_ps_1.1:79.19	maggassa dassanaṭṭho abhiññeyyo;	79	
PA_ps_1.1:79.20	maggassa ādhipateyyaṭṭho abhiññeyyo. [16]	79	
PA_ps_1.1:80.1	Tathaṭṭho abhiññeyyo;	80	
PA_ps_1.1:80.2	anattaṭṭho abhiññeyyo;	80	
PA_ps_1.1:80.3	saccaṭṭho abhiññeyyo;	80	
PA_ps_1.1:80.4	paṭivedhaṭṭho abhiññeyyo;	80	
PA_ps_1.1:80.5	abhijānanaṭṭho abhiññeyyo;	80	
PA_ps_1.1:80.6	parijānanaṭṭho abhiññeyyo;	80	
PA_ps_1.1:80.7	dhammaṭṭho abhiññeyyo;	80	
PA_ps_1.1:80.8	dhātuṭṭho abhiññeyyo;	80	
PA_ps_1.1:80.9	ñātaṭṭho abhiññeyyo;	80	
PA_ps_1.1:80.10	sacchikiriyaṭṭho abhiññeyyo;	80	
PA_ps_1.1:80.11	phassanaṭṭho abhiññeyyo;	80	
PA_ps_1.1:80.12	abhisamayaṭṭho abhiññeyyo. [12]	80	
PA_ps_1.1:81.1	Nekkhammaṁ abhiññeyyaṁ;	81	
PA_ps_1.1:81.2	abyāpādo abhiññeyyo;	81	
PA_ps_1.1:81.3	ālokasaññā abhiññeyyā;	81	
PA_ps_1.1:81.4	avikkhepo abhiññeyyo;	81	
PA_ps_1.1:81.5	dhammavavatthānaṁ abhiññeyyaṁ;	81	
PA_ps_1.1:81.6	ñāṇaṁ abhiññeyyaṁ;	81	
PA_ps_1.1:81.7	pāmojjaṁ abhiññeyyaṁ.	81	
PA_ps_1.1:82.1	Paṭhamaṁ jhānaṁ abhiññeyyaṁ;	82	
PA_ps_1.1:82.2	dutiyaṁ jhānaṁ abhiññeyyaṁ;	82	
PA_ps_1.1:82.3	tatiyaṁ jhānaṁ abhiññeyyaṁ;	82	
PA_ps_1.1:82.4	catutthaṁ jhānaṁ abhiññeyyaṁ.	82	
PA_ps_1.1:82.5	Ākāsānañcāyatanasamāpatti abhiññeyyā;	82	
PA_ps_1.1:82.6	viññāṇañcāyatanasamāpatti abhiññeyyā;	82	
PA_ps_1.1:82.7	ākiñcaññāyatanasamāpatti abhiññeyyā;	82	
PA_ps_1.1:82.8	nevasaññānāsaññāyatanasamāpatti abhiññeyyā. [8]	82	
PA_ps_1.1:83.1	Aniccānupassanā abhiññeyyā;	83	
PA_ps_1.1:83.2	dukkhānupassanā abhiññeyyā;	83	
PA_ps_1.1:83.3	anattānupassanā abhiññeyyā;	83	
PA_ps_1.1:83.4	nibbidānupassanā abhiññeyyā;	83	
PA_ps_1.1:83.5	virāgānupassanā abhiññeyyā;	83	
PA_ps_1.1:83.6	nirodhānupassanā abhiññeyyā;	83	
PA_ps_1.1:83.7	paṭinissaggānupassanā abhiññeyyā;	83	
PA_ps_1.1:83.8	khayānupassanā abhiññeyyā;	83	
PA_ps_1.1:83.9	vayānupassanā abhiññeyyā;	83	
PA_ps_1.1:83.10	vipariṇāmānupassanā abhiññeyyā;	83	
PA_ps_1.1:83.11	animittānupassanā abhiññeyyā;	83	
PA_ps_1.1:83.12	appaṇihitānupassanā abhiññeyyā;	83	
PA_ps_1.1:83.13	suññatānupassanā abhiññeyyā;	83	
PA_ps_1.1:83.14	adhipaññādhammavipassanā abhiññeyyā;	83	
PA_ps_1.1:83.15	yathābhūtañāṇadassanaṁ abhiññeyyaṁ;	83	
PA_ps_1.1:83.16	ādīnavānupassanā abhiññeyyā;	83	
PA_ps_1.1:83.17	paṭisaṅkhānupassanā abhiññeyyā;	83	
PA_ps_1.1:83.18	vivaṭṭanānupassanā abhiññeyyā. [18]	83	
PA_ps_1.1:84.1	Sotāpattimaggo abhiññeyyo;	84	
PA_ps_1.1:84.2	sotāpattiphalasamāpatti abhiññeyyā;	84	
PA_ps_1.1:84.3	sakadāgāmimaggo abhiññeyyo;	84	
PA_ps_1.1:84.4	sakadāgāmiphalasamāpatti abhiññeyyā;	84	
PA_ps_1.1:84.5	anāgāmimaggo abhiññeyyo;	84	
PA_ps_1.1:84.6	anāgāmiphalasamāpatti abhiññeyyā;	84	
PA_ps_1.1:84.7	arahattamaggo abhiññeyyo;	84	
PA_ps_1.1:84.8	arahattaphalasamāpatti abhiññeyyā. [8]	84	
PA_ps_1.1:85.1	Adhimokkhaṭṭhena saddhindriyaṁ abhiññeyyaṁ;	85	
PA_ps_1.1:85.2	paggahaṭṭhena vīriyindriyaṁ abhiññeyyaṁ;	85	
PA_ps_1.1:85.3	upaṭṭhānaṭṭhena satindriyaṁ abhiññeyyaṁ;	85	
PA_ps_1.1:85.4	avikkhepaṭṭhena samādhindriyaṁ abhiññeyyaṁ;	85	
PA_ps_1.1:85.5	dassanaṭṭhena paññindriyaṁ abhiññeyyaṁ.	85	
PA_ps_1.1:86.1	Assaddhiye akampiyaṭṭhena saddhābalaṁ abhiññeyyaṁ;	86	
PA_ps_1.1:86.2	kosajje akampiyaṭṭhena vīriyabalaṁ abhiññeyyaṁ;	86	
PA_ps_1.1:86.3	pamāde akampiyaṭṭhena satibalaṁ abhiññeyyaṁ;	86	
PA_ps_1.1:86.4	uddhacce akampiyaṭṭhena samādhibalaṁ abhiññeyyaṁ;	86	
PA_ps_1.1:86.5	avijjāya akampiyaṭṭhena paññābalaṁ abhiññeyyaṁ;	86	
PA_ps_1.1:86.6	upaṭṭhānaṭṭhena satisambojjhaṅgo abhiññeyyo;	86	
PA_ps_1.1:86.7	pavicayaṭṭhena dhammavicayasambojjhaṅgo abhiññeyyo;	86	
PA_ps_1.1:86.8	paggahaṭṭhena vīriyasambojjhaṅgo abhiññeyyo;	86	
PA_ps_1.1:86.9	pharaṇaṭṭhena pītisambojjhaṅgo abhiññeyyo;	86	
PA_ps_1.1:86.10	upasamaṭṭhena passaddhisambojjhaṅgo abhiññeyyo;	86	
PA_ps_1.1:86.11	avikkhepaṭṭhena samādhisambojjhaṅgo abhiññeyyo;	86	
PA_ps_1.1:86.12	paṭisaṅkhānaṭṭhena upekkhāsambojjhaṅgo abhiññeyyo.	86	
PA_ps_1.1:87.1	Dassanaṭṭhena sammādiṭṭhi abhiññeyyā;	87	
PA_ps_1.1:87.2	abhiniropanaṭṭhena sammāsaṅkappo abhiññeyyo;	87	
PA_ps_1.1:87.3	pariggahaṭṭhena sammāvācā abhiññeyyā;	87	
PA_ps_1.1:87.4	samuṭṭhānaṭṭhena sammākammanto abhiññeyyo;	87	
PA_ps_1.1:87.5	vodānaṭṭhena sammāājīvo abhiññeyyo;	87	
PA_ps_1.1:87.6	paggahaṭṭhena sammāvāyāmo abhiññeyyo;	87	
PA_ps_1.1:87.7	upaṭṭhānaṭṭhena sammāsati abhiññeyyā;	87	
PA_ps_1.1:87.8	avikkhepaṭṭhena sammāsamādhi abhiññeyyo.	87	
PA_ps_1.1:88.1	Ādhipateyyaṭṭhena indriyā abhiññeyyā;	88	
PA_ps_1.1:88.2	akampiyaṭṭhena balā abhiññeyyā;	88	
PA_ps_1.1:88.3	niyyānaṭṭhena bojjhaṅgā abhiññeyyā;	88	
PA_ps_1.1:88.4	hetuṭṭhena maggo abhiññeyyo;	88	
PA_ps_1.1:88.5	upaṭṭhānaṭṭhena satipaṭṭhānā abhiññeyyā;	88	
PA_ps_1.1:88.6	padahanaṭṭhena sammappadhānā abhiññeyyā;	88	
PA_ps_1.1:88.7	ijjhanaṭṭhena iddhipādā abhiññeyyā;	88	
PA_ps_1.1:88.8	tathaṭṭhena saccā abhiññeyyā. [33]	88	
PA_ps_1.1:89.1	Avikkhepaṭṭhena samatho abhiññeyyo;	89	
PA_ps_1.1:89.2	anupassanaṭṭhena vipassanā abhiññeyyā;	89	
PA_ps_1.1:89.3	ekarasaṭṭhena samathavipassanā abhiññeyyā;	89	
PA_ps_1.1:89.4	anativattanaṭṭhena yuganaddhaṁ abhiññeyyaṁ. [4]	89	
PA_ps_1.1:90.1	Saṁvaraṭṭhena sīlavisuddhi abhiññeyyā;	90	
PA_ps_1.1:90.2	avikkhepaṭṭhena cittavisuddhi abhiññeyyā;	90	
PA_ps_1.1:90.3	dassanaṭṭhena diṭṭhivisuddhi abhiññeyyā;	90	
PA_ps_1.1:90.4	muttaṭṭhena vimokkho abhiññeyyo;	90	
PA_ps_1.1:90.5	paṭivedhaṭṭhena vijjā abhiññeyyā;	90	
PA_ps_1.1:90.6	pariccāgaṭṭhena vimutti abhiññeyyā;	90	
PA_ps_1.1:90.7	samucchedaṭṭhena khaye ñāṇaṁ abhiññeyyaṁ;	90	
PA_ps_1.1:90.8	paṭippassaddhaṭṭhena anuppāde ñāṇaṁ abhiññeyyaṁ. [8]	90	
PA_ps_1.1:91.1	Chando mūlaṭṭhena abhiññeyyo;	91	
PA_ps_1.1:91.2	manasikāro samuṭṭhānaṭṭhena abhiññeyyo;	91	
PA_ps_1.1:91.3	phasso samodhānaṭṭhena abhiññeyyo;	91	
PA_ps_1.1:91.4	vedanā samosaraṇaṭṭhena abhiññeyyā;	91	
PA_ps_1.1:91.5	samādhi pamukhaṭṭhena abhiññeyyo;	91	
PA_ps_1.1:91.6	sati ādhipateyyaṭṭhena abhiññeyyā;	91	
PA_ps_1.1:91.7	paññā taduttaraṭṭhena abhiññeyyā;	91	
PA_ps_1.1:91.8	vimutti sāraṭṭhena abhiññeyyā;	91	
PA_ps_1.1:91.9	amatogadhaṁ nibbānaṁ pariyosānaṭṭhena abhiññeyyaṁ. [9]	91	
PA_ps_1.1:92.1	Ye ye dhammā abhiññātā honti te te dhammā ñātā honti.	92	
PA_ps_1.1:92.2	Taṁñātaṭṭhena ñāṇaṁ, pajānanaṭṭhena paññā.	92	
PA_ps_1.1:92.3	Tena vuccati—	92	
PA_ps_1.1:92.4	“ime dhammā abhiññeyyāti sotāvadhānaṁ, taṁpajānanā paññā sutamaye ñāṇan”ti. [1]	92	
PA_ps_1.1:92.5	Abhiññeyyaniddeso.	92	
PA_ps_1.1:92.6	Dutiyabhāṇavāro.	92	
PA_ps_1.1:93.1	Kathaṁ “ime dhammā pariññeyyā”ti sotāvadhānaṁ, taṁpajānanā paññā sutamaye ñāṇaṁ?	93	
PA_ps_1.1:94.1	Eko dhammo pariññeyyo—	94	
PA_ps_1.1:94.2	phasso sāsavo upādāniyo.	94	
PA_ps_1.1:95.1	Dve dhammā pariññeyyā—	95	
PA_ps_1.1:95.2	nāmañca rūpañca.	95	
PA_ps_1.1:96.1	Tayo dhammā pariññeyyā—	96	
PA_ps_1.1:96.2	tisso vedanā.	96	
PA_ps_1.1:97.1	Cattāro dhammā pariññeyyā—	97	
PA_ps_1.1:97.2	cattāro āhārā.	97	
PA_ps_1.1:98.1	Pañca dhammā pariññeyyā—	98	
PA_ps_1.1:98.2	pañcupādānakkhandhā.	98	
PA_ps_1.1:99.1	Cha dhammā pariññeyyā—	99	
PA_ps_1.1:99.2	cha ajjhattikāni āyatanāni.	99	
PA_ps_1.1:100.1	Satta dhammā pariññeyyā—	100	
PA_ps_1.1:100.2	satta viññāṇaṭṭhitiyo.	100	
PA_ps_1.1:101.1	Aṭṭha dhammā pariññeyyā—	101	
PA_ps_1.1:101.2	aṭṭha lokadhammā.	101	
PA_ps_1.1:102.1	Nava dhammā pariññeyyā—	102	
PA_ps_1.1:102.2	nava sattāvāsā.	102	
PA_ps_1.1:103.1	Dasa dhammā pariññeyyā—	103	
PA_ps_1.1:103.2	dasāyatanāni. [10]	103	
PA_ps_1.1:104.1	“Sabbaṁ, bhikkhave, pariññeyyaṁ.	104	
PA_ps_1.1:104.2	Kiñca, bhikkhave, sabbaṁ pariññeyyaṁ?	104	
PA_ps_1.1:104.3	Cakkhu, bhikkhave, pariññeyyaṁ;	104	
PA_ps_1.1:104.4	rūpā pariññeyyā;	104	
PA_ps_1.1:104.5	cakkhuviññāṇaṁ pariññeyyaṁ;	104	
PA_ps_1.1:104.6	cakkhusamphasso pariññeyyo;	104	
PA_ps_1.1:104.7	yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pariññeyyaṁ.	104	
PA_ps_1.1:104.8	Sotaṁ pariññeyyaṁ;	104	
PA_ps_1.1:104.9	saddā pariññeyyā …pe…	104	
PA_ps_1.1:104.10	ghānaṁ pariññeyyaṁ, gandhā pariññeyyā …	104	
PA_ps_1.1:104.11	jivhā pariññeyyā;	104	
PA_ps_1.1:104.12	rasā pariññeyyā …	104	
PA_ps_1.1:104.13	kāyo pariññeyyo;	104	
PA_ps_1.1:104.14	phoṭṭhabbā pariññeyyā …pe…	104	
PA_ps_1.1:104.15	mano pariññeyyo;	104	
PA_ps_1.1:104.16	dhammā pariññeyyā …	104	
PA_ps_1.1:104.17	manoviññāṇaṁ pariññeyyaṁ;	104	
PA_ps_1.1:104.18	manosamphasso pariññeyyo;	104	
PA_ps_1.1:104.19	yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pariññeyyaṁ”.	104	
PA_ps_1.1:104.20	Rūpaṁ pariññeyyaṁ …	104	
PA_ps_1.1:104.21	vedanā pariññeyyā …	104	
PA_ps_1.1:104.22	saññā pariññeyyā …	104	
PA_ps_1.1:104.23	saṅkhārā pariññeyyā …	104	
PA_ps_1.1:104.24	viññāṇaṁ pariññeyyaṁ …	104	
PA_ps_1.1:104.25	cakkhu pariññeyyaṁ …pe…	104	
PA_ps_1.1:104.26	jarāmaraṇaṁ pariññeyyaṁ …pe…	104	
PA_ps_1.1:104.27	amatogadhaṁ nibbānaṁ pariyosānaṭṭhena pariññeyyaṁ.	104	
PA_ps_1.1:104.28	Yesaṁ yesaṁ dhammānaṁ paṭilābhatthāya vāyamantassa te te dhammā paṭiladdhā honti, evaṁ te dhammā pariññātā ceva honti tīritā ca.	104	
PA_ps_1.1:105.1	Nekkhammaṁ paṭilābhatthāya vāyamantassa nekkhammaṁ paṭiladdhaṁ hoti.	105	
PA_ps_1.1:105.2	Evaṁ so dhammo pariññāto ceva hoti tīrito ca.	105	
PA_ps_1.1:105.3	Abyāpādaṁ paṭilābhatthāya vāyamantassa abyāpādo paṭiladdho hoti.	105	
PA_ps_1.1:105.4	Evaṁ so dhammo pariññāto ceva hoti tīrito ca.	105	
PA_ps_1.1:105.5	Ālokasaññaṁ paṭilābhatthāya vāyamantassa ālokasaññā paṭiladdhā hoti.	105	
PA_ps_1.1:105.6	Evaṁ so dhammo pariññāto ceva hoti tīrito ca.	105	
PA_ps_1.1:105.7	Avikkhepaṁ paṭilābhatthāya vāyamantassa avikkhepo paṭiladdho hoti.	105	
PA_ps_1.1:105.8	Evaṁ so dhammo pariññāto ceva hoti tīrito ca.	105	
PA_ps_1.1:105.9	Dhammavavatthānaṁ paṭilābhatthāya vāyamantassa dhammavavatthānaṁ paṭiladdhaṁ hoti.	105	
PA_ps_1.1:105.10	Evaṁ so dhammo pariññāto ceva hoti tīrito ca.	105	
PA_ps_1.1:105.11	Ñāṇaṁ paṭilābhatthāya vāyamantassa ñāṇaṁ paṭiladdhaṁ hoti.	105	
PA_ps_1.1:105.12	Evaṁ so dhammo pariññāto ceva hoti tīrito ca.	105	
PA_ps_1.1:105.13	Pāmojjaṁ paṭilābhatthāya vāyamantassa pāmojjaṁ paṭiladdhaṁ hoti.	105	
PA_ps_1.1:105.14	Evaṁ so dhammo pariññāto ceva hoti tīrito ca. [7]	105	
PA_ps_1.1:106.1	Paṭhamaṁ jhānaṁ paṭilābhatthāya vāyamantassa paṭhamaṁ jhānaṁ paṭiladdhaṁ hoti.	106	
PA_ps_1.1:106.2	Evaṁ so dhammo pariññāto ceva hoti tīrito ca.	106	
PA_ps_1.1:106.3	Dutiyaṁ jhānaṁ …pe…	106	
PA_ps_1.1:106.4	tatiyaṁ jhānaṁ …	106	
PA_ps_1.1:106.5	catutthaṁ jhānaṁ paṭilābhatthāya vāyamantassa catutthaṁ jhānaṁ paṭiladdhaṁ hoti.	106	
PA_ps_1.1:106.6	Evaṁ so dhammo pariññāto ceva hoti tīrito ca.	106	
PA_ps_1.1:106.7	Ākāsānañcāyatanasamāpattiṁ paṭilābhatthāya vāyamantassa ākāsānañcāyatanasamāpatti paṭiladdhā hoti.	106	
PA_ps_1.1:106.8	Evaṁ so dhammo pariññāto ceva hoti tīrito ca.	106	
PA_ps_1.1:106.9	Viññāṇañcāyatanasamāpattiṁ paṭilābhatthāya vāyamantassa viññāṇañcāyatanasamāpatti paṭiladdhā hoti.	106	
PA_ps_1.1:106.10	Evaṁ so dhammo pariññāto ceva hoti tīrito ca.	106	
PA_ps_1.1:106.11	Ākiñcaññāyatanasamāpattiṁ paṭilābhatthāya vāyamantassa ākiñcaññāyatanasamāpatti paṭiladdhā hoti.	106	
PA_ps_1.1:106.12	Evaṁ so dhammo pariññāto ceva hoti tīrito ca.	106	
PA_ps_1.1:106.13	Nevasaññānāsaññāyatanasamāpattiṁ paṭilābhatthāya vāyamantassa nevasaññānāsaññāyatanasamāpatti paṭiladdhā hoti.	106	
PA_ps_1.1:106.14	Evaṁ so dhammo pariññāto ceva hoti tīrito ca. [8]	106	
PA_ps_1.1:107.1	Aniccānupassanaṁ paṭilābhatthāya vāyamantassa aniccānupassanā paṭiladdhā hoti.	107	
PA_ps_1.1:107.2	Evaṁ so dhammo pariññāto ceva hoti tīrito ca.	107	
PA_ps_1.1:107.3	Dukkhānupassanaṁ paṭilābhatthāya vāyamantassa dukkhānupassanā paṭiladdhā hoti.	107	
PA_ps_1.1:107.4	Evaṁ so dhammo pariññāto ceva hoti tīrito ca.	107	
PA_ps_1.1:107.5	Anattānupassanaṁ paṭilābhatthāya vāyamantassa anattānupassanā paṭiladdhā hoti.	107	
PA_ps_1.1:107.6	Evaṁ so dhammo pariññāto ceva hoti tīrito ca.	107	
PA_ps_1.1:107.7	Nibbidānupassanaṁ paṭilābhatthāya vāyamantassa nibbidānupassanā paṭiladdhā hoti.	107	
PA_ps_1.1:107.8	Evaṁ so dhammo pariññāto ceva hoti tīrito ca.	107	
PA_ps_1.1:107.9	Virāgānupassanaṁ paṭilābhatthāya vāyamantassa virāgānupassanā paṭiladdhā hoti.	107	
PA_ps_1.1:107.10	Evaṁ so dhammo pariññāto ceva hoti tīrito ca.	107	
PA_ps_1.1:107.11	Nirodhānupassanaṁ paṭilābhatthāya vāyamantassa nirodhānupassanā paṭiladdhā hoti.	107	
PA_ps_1.1:107.12	Evaṁ so dhammo pariññāto ceva hoti tīrito ca.	107	
PA_ps_1.1:107.13	Paṭinissaggānupassanaṁ paṭilābhatthāya vāyamantassa paṭinissaggānupassanā paṭiladdhā hoti.	107	
PA_ps_1.1:107.14	Evaṁ so dhammo pariññāto ceva hoti tīrito ca.	107	
PA_ps_1.1:107.15	Khayānupassanaṁ paṭilābhatthāya vāyamantassa khayānupassanā paṭiladdhā hoti.	107	
PA_ps_1.1:107.16	Evaṁ so dhammo pariññāto ceva hoti tīrito ca.	107	
PA_ps_1.1:107.17	Vayānupassanaṁ paṭilābhatthāya vāyamantassa vayānupassanā paṭiladdhā hoti.	107	
PA_ps_1.1:107.18	Evaṁ so dhammo pariññāto ceva hoti tīrito ca.	107	
PA_ps_1.1:107.19	Vipariṇāmānupassanaṁ paṭilābhatthāya vāyamantassa vipariṇāmānupassanā paṭiladdhā hoti.	107	
PA_ps_1.1:107.20	Evaṁ so dhammo pariññāto ceva hoti tīrito ca.	107	
PA_ps_1.1:107.21	Animittānupassanaṁ paṭilābhatthāya vāyamantassa animittānupassanā paṭiladdhā hoti.	107	
PA_ps_1.1:107.22	Evaṁ so dhammo pariññāto ceva hoti tīrito ca.	107	
PA_ps_1.1:107.23	Appaṇihitānupassanaṁ paṭilābhatthāya vāyamantassa appaṇihitānupassanā paṭiladdhā hoti.	107	
PA_ps_1.1:107.24	Evaṁ so dhammo pariññāto ceva hoti tīrito ca.	107	
PA_ps_1.1:107.25	Suññatānupassanaṁ paṭilābhatthāya vāyamantassa suññatānupassanā paṭiladdhā hoti.	107	
PA_ps_1.1:107.26	Evaṁ so dhammo pariññāto ceva hoti tīrito ca.	107	
PA_ps_1.1:108.1	Adhipaññādhammavipassanaṁ paṭilābhatthāya vāyamantassa adhipaññādhammavipassanā paṭiladdhā hoti.	108	
PA_ps_1.1:108.2	Evaṁ so dhammo pariññāto ceva hoti tīrito ca.	108	
PA_ps_1.1:108.3	Yathābhūtañāṇadassanaṁ paṭilābhatthāya vāyamantassa yathābhūtañāṇadassanaṁ paṭiladdhaṁ hoti.	108	
PA_ps_1.1:108.4	Evaṁ so dhammo pariññāto ceva hoti tīrito ca.	108	
PA_ps_1.1:108.5	Ādīnavānupassanaṁ paṭilābhatthāya vāyamantassa ādīnavānupassanā paṭiladdhā hoti.	108	
PA_ps_1.1:108.6	Evaṁ so dhammo pariññāto ceva hoti tīrito ca.	108	
PA_ps_1.1:108.7	Paṭisaṅkhānupassanaṁ paṭilābhatthāya vāyamantassa paṭisaṅkhānupassanā paṭiladdhā hoti.	108	
PA_ps_1.1:108.8	Evaṁ so dhammo pariññāto ceva hoti tīrito ca.	108	
PA_ps_1.1:108.9	Vivaṭṭanānupassanaṁ paṭilābhatthāya vāyamantassa vivaṭṭanānupassanā paṭiladdhā hoti.	108	
PA_ps_1.1:108.10	Evaṁ so dhammo pariññāto ceva hoti tīrito ca. [18]	108	
PA_ps_1.1:109.1	Sotāpattimaggaṁ paṭilābhatthāya vāyamantassa sotāpattimaggo paṭiladdho hoti.	109	
PA_ps_1.1:109.2	Evaṁ so dhammo pariññāto ceva hoti tīrito ca.	109	
PA_ps_1.1:109.3	Sakadāgāmimaggaṁ paṭilābhatthāya vāyamantassa sakadāgāmimaggo paṭiladdho hoti.	109	
PA_ps_1.1:109.4	Evaṁ so dhammo pariññāto ceva hoti tīrito ca.	109	
PA_ps_1.1:109.5	Anāgāmimaggaṁ paṭilābhatthāya vāyamantassa anāgāmimaggo paṭiladdho hoti.	109	
PA_ps_1.1:109.6	Evaṁ so dhammo pariññāto ceva hoti tīrito ca.	109	
PA_ps_1.1:109.7	Arahattamaggaṁ paṭilābhatthāya vāyamantassa arahattamaggo paṭiladdho hoti.	109	
PA_ps_1.1:109.8	Evaṁ so dhammo pariññāto ceva hoti tīrito ca. [4]	109	
PA_ps_1.1:110.1	Yesaṁ yesaṁ dhammānaṁ paṭilābhatthāya vāyamantassa te te dhammā paṭiladdhā honti.	110	
PA_ps_1.1:110.2	Evaṁ te dhammā pariññātā ceva honti tīritā ca.	110	
PA_ps_1.1:110.3	Taṁ ñātaṭṭhena ñāṇaṁ, pajānanaṭṭhena paññā.	110	
PA_ps_1.1:110.4	Tena vuccati—	110	
PA_ps_1.1:110.5	“ime dhammā pariññeyyāti sotāvadhānaṁ, taṁpajānanā paññā sutamaye ñāṇan”ti. [2]	110	
PA_ps_1.1:110.6	Pariññeyyaniddeso.	110	
PA_ps_1.1:111.1	Kathaṁ “ime dhammā pahātabbā”ti sotāvadhānaṁ, taṁpajānanā paññā sutamaye ñāṇaṁ?	111	
PA_ps_1.1:112.1	Eko dhammo pahātabbo—	112	
PA_ps_1.1:112.2	asmimāno.	112	
PA_ps_1.1:113.1	Dve dhammā pahātabbā—	113	
PA_ps_1.1:113.2	avijjā ca bhavataṇhā ca.	113	
PA_ps_1.1:114.1	Tayo dhammā pahātabbā—	114	
PA_ps_1.1:114.2	tisso taṇhā.	114	
PA_ps_1.1:115.1	Cattāro dhammā pahātabbā—	115	
PA_ps_1.1:115.2	cattāro oghā.	115	
PA_ps_1.1:116.1	Pañca dhammā pahātabbā—	116	
PA_ps_1.1:116.2	pañca nīvaraṇāni.	116	
PA_ps_1.1:117.1	Cha dhammā pahātabbā—	117	
PA_ps_1.1:117.2	cha taṇhākāyā.	117	
PA_ps_1.1:118.1	Satta dhammā pahātabbā—	118	
PA_ps_1.1:118.2	sattānusayā.	118	
PA_ps_1.1:119.1	Aṭṭha dhammā pahātabbā—	119	
PA_ps_1.1:119.2	aṭṭha micchattā.	119	
PA_ps_1.1:120.1	Nava dhammā pahātabbā—	120	
PA_ps_1.1:120.2	nava taṇhāmūlakā.	120	
PA_ps_1.1:121.1	Dasa dhammā pahātabbā—	121	
PA_ps_1.1:121.2	dasa micchattā.	121	
PA_ps_1.1:122.1	Dve pahānāni—	122	
PA_ps_1.1:122.2	samucchedappahānaṁ, paṭippassaddhippahānaṁ.	122	
PA_ps_1.1:122.3	Samucchedappahānañca lokuttaraṁ khayagāmimaggaṁ bhāvayato;	122	
PA_ps_1.1:122.4	paṭippassaddhippahānañca phalakkhaṇe.	122	
PA_ps_1.1:123.1	Tīṇi pahānāni—	123	
PA_ps_1.1:123.2	kāmānametaṁ nissaraṇaṁ yadidaṁ nekkhammaṁ;	123	
PA_ps_1.1:123.3	rūpānametaṁ nissaraṇaṁ yadidaṁ āruppaṁ;	123	
PA_ps_1.1:123.4	yaṁ kho pana kiñci bhūtaṁ saṅkhataṁ paṭiccasamuppannaṁ, nirodho tassa nissaraṇaṁ.	123	
PA_ps_1.1:123.5	Nekkhammaṁ paṭiladdhassa kāmā pahīnā ceva honti pariccattā ca.	123	
PA_ps_1.1:123.6	Āruppaṁ paṭiladdhassa rūpā pahīnā ceva honti pariccattā ca.	123	
PA_ps_1.1:123.7	Nirodhaṁ paṭiladdhassa saṅkhārā pahīnā ceva honti pariccattā ca.	123	
PA_ps_1.1:124.1	Cattāri pahānāni dukkhasaccaṁ pariññāpaṭivedhaṁ paṭivijjhanto pajahati;	124	
PA_ps_1.1:124.2	samudayasaccaṁ pahānapaṭivedhaṁ paṭivijjhanto pajahati;	124	
PA_ps_1.1:124.3	nirodhasaccaṁ sacchikiriyāpaṭivedhaṁ paṭivijjhanto pajahati;	124	
PA_ps_1.1:124.4	maggasaccaṁ bhāvanāpaṭivedhaṁ paṭivijjhanto pajahati.	124	
PA_ps_1.1:125.1	Pañca pahānāni—	125	
PA_ps_1.1:125.2	vikkhambhanappahānaṁ, tadaṅgappahānaṁ, samucchedappahānaṁ, paṭippassaddhippahānaṁ, nissaraṇappahānaṁ.	125	
PA_ps_1.1:125.3	Vikkhambhanappahānañca nīvaraṇānaṁ paṭhamaṁ jhānaṁ bhāvayato;	125	
PA_ps_1.1:125.4	tadaṅgappahānañca diṭṭhigatānaṁ nibbedhabhāgiyaṁ samādhiṁ bhāvayato;	125	
PA_ps_1.1:125.5	samucchedappahānañca lokuttaraṁ khayagāmimaggaṁ bhāvayato;	125	
PA_ps_1.1:125.6	paṭippassaddhippahānañca phalakkhaṇe;	125	
PA_ps_1.1:125.7	nissaraṇappahānañca nirodho nibbānaṁ.	125	
PA_ps_1.1:126.1	“Sabbaṁ, bhikkhave, pahātabbaṁ.	126	
PA_ps_1.1:126.2	Kiñca, bhikkhave, sabbaṁ pahātabbaṁ?	126	
PA_ps_1.1:126.3	Cakkhu, bhikkhave, pahātabbaṁ;	126	
PA_ps_1.1:126.4	rūpā pahātabbā;	126	
PA_ps_1.1:126.5	cakkhuviññāṇaṁ pahātabbaṁ;	126	
PA_ps_1.1:126.6	cakkhusamphasso pahātabbo;	126	
PA_ps_1.1:126.7	yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pahātabbaṁ.	126	
PA_ps_1.1:126.8	Sotaṁ pahātabbaṁ;	126	
PA_ps_1.1:126.9	saddā pahātabbā …pe…	126	
PA_ps_1.1:126.10	ghānaṁ pahātabbaṁ;	126	
PA_ps_1.1:126.11	gandhā pahātabbā …	126	
PA_ps_1.1:126.12	jivhā pahātabbā;	126	
PA_ps_1.1:126.13	rasā pahātabbā …	126	
PA_ps_1.1:126.14	kāyo pahātabbo;	126	
PA_ps_1.1:126.15	phoṭṭhabbā pahātabbā …	126	
PA_ps_1.1:126.16	mano pahātabbo;	126	
PA_ps_1.1:126.17	dhammā pahātabbā …	126	
PA_ps_1.1:126.18	manoviññāṇaṁ pahātabbaṁ;	126	
PA_ps_1.1:126.20	manosamphasso pahātabbo;	126	
PA_ps_1.1:126.21	yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pahātabbaṁ”.	126	
PA_ps_1.1:126.22	Rūpaṁ passanto pajahati, vedanaṁ passanto pajahati, saññaṁ passanto pajahati, saṅkhāre passanto pajahati, viññāṇaṁ passanto pajahati.	126	
PA_ps_1.1:126.23	Cakkhuṁ …pe…	126	
PA_ps_1.1:126.24	jarāmaraṇaṁ …pe…	126	
PA_ps_1.1:126.25	amatogadhaṁ nibbānaṁ pariyosānaṭṭhena passanto pajahati.	126	
PA_ps_1.1:126.26	Ye ye dhammā pahīnā honti te te dhammā pariccattā honti.	126	
PA_ps_1.1:126.27	Taṁ ñātaṭṭhena ñāṇaṁ, pajānanaṭṭhena paññā.	126	
PA_ps_1.1:126.28	Tena vuccati—	126	
PA_ps_1.1:126.29	“ime dhammā pahātabbāti sotāvadhānaṁ, taṁ pajānanā paññā sutamaye ñāṇan”ti. [3]	126	
PA_ps_1.1:126.30	Tatiyabhāṇavāro.	126	
PA_ps_1.1:127.1	Kathaṁ “ime dhammā bhāvetabbā”ti sotāvadhānaṁ, taṁpajānanā paññā sutamaye ñāṇaṁ?	127	
PA_ps_1.1:128.1	Eko dhammo bhāvetabbo—	128	
PA_ps_1.1:128.2	kāyagatāsati sātasahagatā.	128	
PA_ps_1.1:129.1	Dve dhammā bhāvetabbā—	129	
PA_ps_1.1:129.2	samatho ca vipassanā ca.	129	
PA_ps_1.1:130.1	Tayo dhammā bhāvetabbā—	130	
PA_ps_1.1:130.2	tayo samādhī.	130	
PA_ps_1.1:131.1	Cattāro dhammā bhāvetabbā—	131	
PA_ps_1.1:131.2	cattāro satipaṭṭhānā.	131	
PA_ps_1.1:132.1	Pañca dhammā bhāvetabbā—	132	
PA_ps_1.1:132.2	pañcaṅgiko samādhi.	132	
PA_ps_1.1:133.1	Cha dhammā bhāvetabbā—	133	
PA_ps_1.1:133.2	cha anussatiṭṭhānāni.	133	
PA_ps_1.1:134.1	Satta dhammā bhāvetabbā—	134	
PA_ps_1.1:134.2	satta bojjhaṅgā.	134	
PA_ps_1.1:135.1	Aṭṭha dhammā bhāvetabbā—	135	
PA_ps_1.1:135.2	ariyo aṭṭhaṅgiko maggo.	135	
PA_ps_1.1:136.1	Nava dhammā bhāvetabbā—	136	
PA_ps_1.1:136.2	nava pārisuddhipadhāniyaṅgāni.	136	
PA_ps_1.1:137.1	Dasa dhammā bhāvetabbā—	137	
PA_ps_1.1:137.2	dasa kasiṇāyatanāni.	137	
PA_ps_1.1:138.1	Dve bhāvanā—	138	
PA_ps_1.1:138.2	lokiyā ca bhāvanā, lokuttarā ca bhāvanā.	138	
PA_ps_1.1:139.1	Tisso bhāvanā—	139	
PA_ps_1.1:139.2	rūpāvacarakusalānaṁ dhammānaṁ bhāvanā, arūpāvacarakusalānaṁ dhammānaṁ bhāvanā, apariyāpannakusalānaṁ dhammānaṁ bhāvanā.	139	
PA_ps_1.1:139.3	Rūpāvacarakusalānaṁ dhammānaṁ bhāvanā atthi hīnā, atthi majjhā, atthi paṇītā.	139	
PA_ps_1.1:139.4	Arūpāvacarakusalānaṁ dhammānaṁ bhāvanā atthi hīnā, atthi majjhā, atthi paṇītā.	139	
PA_ps_1.1:139.5	Apariyāpannakusalānaṁ dhammānaṁ bhāvanā paṇītā.	139	
PA_ps_1.1:140.1	Catasso bhāvanā—	140	
PA_ps_1.1:140.2_0	dukkhasaccaṁ pariññāpaṭivedhaṁ paṭivijjhanto bhāveti, samudayasaccaṁ pahānappaṭivedhaṁ	140	
PA_ps_1.1:140.2_1	paṭivijjhanto bhāveti, nirodhasaccaṁ sacchikiriyāpaṭivedhaṁ paṭivijjhanto bhāveti,	140	
PA_ps_1.1:140.2_2	maggasaccaṁ bhāvanāpaṭivedhaṁ paṭivijjhanto bhāveti.	140	
PA_ps_1.1:140.3	Imā catasso bhāvanā. [4]	140	
PA_ps_1.1:141.1	Aparāpi catasso bhāvanā—	141	
PA_ps_1.1:141.2	esanābhāvanā, paṭilābhabhāvanā, ekarasabhāvanā, āsevanābhāvanā.	141	
PA_ps_1.1:142.1	Katamā esanābhāvanā?	142	
PA_ps_1.1:142.2	Sabbesaṁ samādhiṁ samāpajjantānaṁ tattha jātā dhammā ekarasā hontīti—	142	
PA_ps_1.1:142.3	ayaṁ esanābhāvanā.	142	
PA_ps_1.1:143.1	Katamā paṭilābhabhāvanā?	143	
PA_ps_1.1:143.2	Sabbesaṁ samādhiṁ samāpannānaṁ tattha jātā dhammā aññamaññaṁ nātivattantīti—	143	
PA_ps_1.1:143.3	ayaṁ paṭilābhabhāvanā.	143	
PA_ps_1.1:144.1	Katamā ekarasabhāvanā?	144	
PA_ps_1.1:144.2	Adhimokkhaṭṭhena saddhindriyaṁ bhāvayato saddhindriyassa vasena cattāri indriyāni ekarasā hontīti—	144	
PA_ps_1.1:144.3	indriyānaṁ ekarasaṭṭhena bhāvanā.	144	
PA_ps_1.1:144.4	Paggahaṭṭhena vīriyindriyaṁ bhāvayato vīriyindriyassa vasena cattāri indriyāni ekarasā hontīti—	144	
PA_ps_1.1:144.5	indriyānaṁ ekarasaṭṭhena bhāvanā.	144	
PA_ps_1.1:144.6	Upaṭṭhānaṭṭhena satindriyaṁ bhāvayato satindriyassa vasena cattāri indriyāni ekarasā hontīti—	144	
PA_ps_1.1:144.7	indriyānaṁ ekarasaṭṭhena bhāvanā.	144	
PA_ps_1.1:144.8	Avikkhepaṭṭhena samādhindriyaṁ bhāvayato samādhindriyassa vasena cattāri indriyāni ekarasā hontīti—	144	
PA_ps_1.1:144.9	indriyānaṁ ekarasaṭṭhena bhāvanā.	144	
PA_ps_1.1:144.10	Dassanaṭṭhena paññindriyaṁ bhāvayato paññindriyassa vasena cattāri indriyāni ekarasā hontīti—	144	
PA_ps_1.1:144.11	indriyānaṁ ekarasaṭṭhena bhāvanā.	144	
PA_ps_1.1:145.1	Assaddhiye akampiyaṭṭhena saddhābalaṁ bhāvayato saddhābalassa vasena cattāri balāni ekarasā hontīti—	145	
PA_ps_1.1:145.2	balānaṁ ekarasaṭṭhena bhāvanā.	145	
PA_ps_1.1:145.3	Kosajje akampiyaṭṭhena vīriyabalaṁ bhāvayato vīriyabalassa vasena cattāri balāni ekarasā hontīti—	145	
PA_ps_1.1:145.4	balānaṁ ekarasaṭṭhena bhāvanā.	145	
PA_ps_1.1:145.5	Pamāde akampiyaṭṭhena satibalaṁ bhāvayato satibalassa vasena cattāri balāni ekarasā hontīti—	145	
PA_ps_1.1:145.6	balānaṁ ekarasaṭṭhena bhāvanā.	145	
PA_ps_1.1:145.7	Uddhacce akampiyaṭṭhena samādhibalaṁ bhāvayato samādhibalassa vasena cattāri balāni ekarasā hontīti—	145	
PA_ps_1.1:145.8	balānaṁ ekarasaṭṭhena bhāvanā.	145	
PA_ps_1.1:145.9	Avijjāya akampiyaṭṭhena paññābalaṁ bhāvayato paññābalassa vasena cattāri balāni ekarasā hontīti—	145	
PA_ps_1.1:145.10	balānaṁ ekarasaṭṭhena bhāvanā.	145	
PA_ps_1.1:146.1	Upaṭṭhānaṭṭhena satisambojjhaṅgaṁ bhāvayato satisambojjhaṅgassa vasena cha bojjhaṅgā ekarasā hontīti—	146	
PA_ps_1.1:146.2	bojjhaṅgānaṁ ekarasaṭṭhena bhāvanā.	146	
PA_ps_1.1:146.3	Pavicayaṭṭhena dhammavicayasambojjhaṅgaṁ bhāvayato dhammavicayasambojjhaṅgassa vasena cha bojjhaṅgā ekarasā hontīti—	146	
PA_ps_1.1:146.4	bojjhaṅgānaṁ ekarasaṭṭhena bhāvanā.	146	
PA_ps_1.1:146.5	Paggahaṭṭhena vīriyasambojjhaṅgaṁ bhāvayato vīriyasambojjhaṅgassa vasena cha bojjhaṅgā ekarasā hontīti—	146	
PA_ps_1.1:146.6	bojjhaṅgānaṁ ekarasaṭṭhena bhāvanā.	146	
PA_ps_1.1:146.7	Pharaṇaṭṭhena pītisambojjhaṅgaṁ bhāvayato pītisambojjhaṅgassa vasena cha bojjhaṅgā ekarasā hontīti—	146	
PA_ps_1.1:146.8	bojjhaṅgānaṁ ekarasaṭṭhena bhāvanā.	146	
PA_ps_1.1:146.9	Upasamaṭṭhena passaddhisambojjhaṅgaṁ bhāvayato passaddhisambojjhaṅgassa vasena cha bojjhaṅgā ekarasā hontīti—	146	
PA_ps_1.1:146.10	bojjhaṅgānaṁ ekarasaṭṭhena bhāvanā.	146	
PA_ps_1.1:146.11	Avikkhepaṭṭhena samādhisambojjhaṅgaṁ bhāvayato samādhisambojjhaṅgassa vasena cha bojjhaṅgā ekarasā hontīti—	146	
PA_ps_1.1:146.12	bojjhaṅgānaṁ ekarasaṭṭhena bhāvanā.	146	
PA_ps_1.1:146.13	Paṭisaṅkhānaṭṭhena upekkhāsambojjhaṅgaṁ bhāvayato upekkhāsambojjhaṅgassa vasena cha bojjhaṅgā ekarasā hontīti—	146	
PA_ps_1.1:146.14	bojjhaṅgānaṁ ekarasaṭṭhena bhāvanā.	146	
PA_ps_1.1:147.1	Dassanaṭṭhena sammādiṭṭhiṁ bhāvayato sammādiṭṭhiyā vasena satta maggaṅgā ekarasā hontīti—	147	
PA_ps_1.1:147.2	maggaṅgānaṁ ekarasaṭṭhena bhāvanā.	147	
PA_ps_1.1:147.3	Abhiniropanaṭṭhena sammāsaṅkappaṁ bhāvayato sammāsaṅkappassa vasena satta maggaṅgā ekarasā hontīti—	147	
PA_ps_1.1:147.4	maggaṅgānaṁ ekarasaṭṭhena bhāvanā.	147	
PA_ps_1.1:147.5	Pariggahaṭṭhena sammāvācaṁ bhāvayato sammāvācāya vasena satta maggaṅgā ekarasā hontīti—	147	
PA_ps_1.1:147.6	maggaṅgānaṁ ekarasaṭṭhena bhāvanā.	147	
PA_ps_1.1:147.7	Samuṭṭhānaṭṭhena sammākammantaṁ bhāvayato sammākammantassa vasena satta maggaṅgā ekarasā hontīti—	147	
PA_ps_1.1:147.8	maggaṅgānaṁ ekarasaṭṭhena bhāvanā.	147	
PA_ps_1.1:147.9	Vodānaṭṭhena sammāājīvaṁ bhāvayato sammāājīvassa vasena satta maggaṅgā ekarasā hontīti—	147	
PA_ps_1.1:147.10	maggaṅgānaṁ ekarasaṭṭhena bhāvanā.	147	
PA_ps_1.1:147.11	Paggahaṭṭhena sammāvāyāmaṁ bhāvayato sammāvāyāmassa vasena satta maggaṅgā ekarasā hontīti—	147	
PA_ps_1.1:147.12	maggaṅgānaṁ ekarasaṭṭhena bhāvanā.	147	
PA_ps_1.1:147.13	Upaṭṭhānaṭṭhena sammāsatiṁ bhāvayato sammāsatiyā vasena satta maggaṅgā ekarasā hontīti—	147	
PA_ps_1.1:147.14	maggaṅgānaṁ ekarasaṭṭhena bhāvanā.	147	
PA_ps_1.1:147.15	Avikkhepaṭṭhena sammāsamādhiṁ bhāvayato sammāsamādhissa vasena satta maggaṅgā ekarasā hontīti—	147	
PA_ps_1.1:147.16	maggaṅgānaṁ ekarasaṭṭhena bhāvanā.	147	
PA_ps_1.1:147.17	Ayaṁ ekarasabhāvanā.	147	
PA_ps_1.1:148.1	Katamā āsevanābhāvanā?	148	
PA_ps_1.1:148.2_0	Idha bhikkhu pubbaṇhasamayaṁ āsevati, majjhanhikasamayampi āsevati, sāyanhasamayampi	148	
PA_ps_1.1:148.2_1	āsevati, purebhattampi āsevati, pacchābhattampi āsevati, purimepi yāme āsevati, majjhimepi	148	
PA_ps_1.1:148.2_2	yāme āsevati, pacchimepi yāme āsevati, rattimpi āsevati, divāpi āsevati, rattindivāpi	148	
PA_ps_1.1:148.2_3	āsevati, kāḷepi āsevati, juṇhepi āsevati, vassepi āsevati, hemantepi āsevati, gimhepi	148	
PA_ps_1.1:148.2_4	āsevati, purimepi vayokhandhe āsevati, majjhimepi vayokhandhe āsevati, pacchimepi	148	
PA_ps_1.1:148.2_5	vayokhandhe āsevati—	148	
PA_ps_1.1:148.3	ayaṁ āsevanābhāvanā.	148	
PA_ps_1.1:148.4	Imā catasso bhāvanā.	148	
PA_ps_1.1:149.1	Aparāpi catasso bhāvanā—	149	
PA_ps_1.1:149.2	tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.	149	
PA_ps_1.1:150.1	Kathaṁ tattha jātānaṁ dhammānaṁ anativattanaṭṭhena bhāvanā?	150	
PA_ps_1.1:150.2	Kāmacchandaṁ pajahato nekkhammavasena jātā dhammā aññamaññaṁ nātivattantīti—	150	
PA_ps_1.1:150.3	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.4	Byāpādaṁ pajahato abyāpādavasena jātā dhammā aññamaññaṁ nātivattantīti—	150	
PA_ps_1.1:150.5	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.6	Thinamiddhaṁ pajahato ālokasaññāvasena jātā dhammā aññamaññaṁ nātivattantīti—	150	
PA_ps_1.1:150.7	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.8	Uddhaccaṁ pajahato avikkhepavasena jātā dhammā aññamaññaṁ nātivattantīti—	150	
PA_ps_1.1:150.9	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.10	Vicikicchaṁ pajahato dhammavavatthānavasena jātā dhammā aññamaññaṁ nātivattantīti—	150	
PA_ps_1.1:150.11	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.12	Avijjaṁ pajahato ñāṇavasena jātā dhammā aññamaññaṁ nātivattantīti—	150	
PA_ps_1.1:150.13	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.14	Aratiṁ pajahato pāmojjavasena jātā dhammā aññamaññaṁ nātivattantīti—	150	
PA_ps_1.1:150.15	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.16	Nīvaraṇe pajahato paṭhamajjhānavasena jātā dhammā aññamaññaṁ nātivattantīti—	150	
PA_ps_1.1:150.17	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.18	Vitakkavicāre pajahato dutiyajjhānavasena jātā dhammā aññamaññaṁ nātivattantīti—	150	
PA_ps_1.1:150.19	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.20	Pītiṁ pajahato tatiyajjhānavasena jātā dhammā aññamaññaṁ nātivattantīti—	150	
PA_ps_1.1:150.21	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:150.22	Sukhadukkhe pajahato catutthajjhānavasena jātā dhammā aññamaññaṁ nātivattantīti—	150	
PA_ps_1.1:150.23	tattha jātānaṁ dhammānaṁ anativattanaṭṭhena bhāvanā.	150	
PA_ps_1.1:151.1	Rūpasaññaṁ paṭighasaññaṁ nānattasaññaṁ pajahato ākāsānañcāyatanasamāpattivasena jātā dhammā aññamaññaṁ nātivattantīti—	151	
PA_ps_1.1:151.2	tattha jātānaṁ dhammānaṁ anativattanaṭṭhena bhāvanā.	151	
PA_ps_1.1:151.3	Ākāsānañcāyatanasaññaṁ pajahato viññāṇañcāyatanasamāpattivasena jātā dhammā aññamaññaṁ nātivattantīti—	151	
PA_ps_1.1:151.4	tattha jātānaṁ dhammānaṁ anativattanaṭṭhena bhāvanā.	151	
PA_ps_1.1:151.5	Viññāṇañcāyatanasaññaṁ pajahato ākiñcaññāyatanasamāpattivasena jātā dhammā aññamaññaṁ nātivattantīti—	151	
PA_ps_1.1:151.6	tattha jātānaṁ dhammānaṁ anativattanaṭṭhena bhāvanā.	151	
PA_ps_1.1:151.7	Ākiñcaññāyatanasaññaṁ pajahato nevasaññānāsaññāyatanasamāpattivasena jātā dhammā aññamaññaṁ nātivattantīti—	151	
PA_ps_1.1:151.8	tattha jātānaṁ dhammānaṁ anativattanaṭṭhena bhāvanā.	151	
PA_ps_1.1:152.1	Niccasaññaṁ pajahato aniccānupassanāvasena jātā dhammā aññamaññaṁ nātivattantīti—	152	
PA_ps_1.1:152.2	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.3	Sukhasaññaṁ pajahato dukkhānupassanāvasena jātā dhammā aññamaññaṁ nātivattantīti—	152	
PA_ps_1.1:152.4	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.5	Attasaññaṁ pajahato anattānupassanāvasena jātā dhammā aññamaññaṁ nātivattantīti—	152	
PA_ps_1.1:152.6	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.7	Nandiṁ pajahato nibbidānupassanāvasena jātā dhammā aññamaññaṁ nātivattantīti—	152	
PA_ps_1.1:152.8	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.9	Rāgaṁ pajahato virāgānupassanāvasena jātā dhammā aññamaññaṁ nātivattantīti—	152	
PA_ps_1.1:152.10	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.11	Samudayaṁ pajahato nirodhānupassanāvasena jātā dhammā aññamaññaṁ nātivattantīti—	152	
PA_ps_1.1:152.12	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.13	Ādānaṁ pajahato paṭinissaggānupassanāvasena jātā dhammā aññamaññaṁ nātivattantīti—	152	
PA_ps_1.1:152.14	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.15	Ghanasaññaṁ pajahato khayānupassanāvasena jātā dhammā aññamaññaṁ nātivattantīti—	152	
PA_ps_1.1:152.16	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.17	Āyūhanaṁ pajahato vayānupassanāvasena jātā dhammā aññamaññaṁ nātivattantīti—	152	
PA_ps_1.1:152.18	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.19	Dhuvasaññaṁ pajahato vipariṇāmānupassanāvasena jātā dhammā aññamaññaṁ nātivattantīti—	152	
PA_ps_1.1:152.20	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.21	Nimittaṁ pajahato animittānupassanāvasena jātā dhammā aññamaññaṁ nātivattantīti—	152	
PA_ps_1.1:152.22	tattha jātānaṁ dhammānaṁ anativattanaṭṭhena bhāvanā. paṇidhiṁ pajahato appaṇihitānupassanāvasena jātā dhammā aññamaññaṁ nātivattantīti—	152	
PA_ps_1.1:152.23	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.24	Abhinivesaṁ pajahato suññatānupassanāvasena jātā dhammā aññamaññaṁ nātivattantīti—	152	
PA_ps_1.1:152.25	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.26	Sārādānābhinivesaṁ pajahato adhipaññā dhammavipassanāvasena jātā dhammā aññamaññaṁ nātivattantīti—	152	
PA_ps_1.1:152.27	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.28	Sammohābhinivesaṁ pajahato yathābhūtañāṇadassanavasena jātā dhammā aññamaññaṁ nātivattantīti—	152	
PA_ps_1.1:152.29	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.30	Ālayābhinivesaṁ pajahato ādīnavānupassanāvasena jātā dhammā aññamaññaṁ nātivattantīti—	152	
PA_ps_1.1:152.31	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.32	Appaṭisaṅkhaṁ pajahato paṭisaṅkhānupassanāvasena jātā dhammā aññamaññaṁ nātivattantīti—	152	
PA_ps_1.1:152.33	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:152.34	Saññogābhinivesaṁ pajahato vivaṭṭanānupassanāvasena jātā dhammā aññamaññaṁ nātivattantīti—	152	
PA_ps_1.1:152.35	tattha jātānaṁ dhammānaṁ anativattanaṭṭhena bhāvanā.	152	
PA_ps_1.1:153.1	Diṭṭhekaṭṭhe kilese pajahato sotāpattimaggavasena jātā dhammā aññamaññaṁ nātivattantīti—	153	
PA_ps_1.1:153.2	tattha jātānaṁ dhammānaṁ anativattanaṭṭhena bhāvanā.	153	
PA_ps_1.1:153.3	Oḷārike kilese pajahato sakadāgāmimaggavasena jātā dhammā aññamaññaṁ nātivattantīti—	153	
PA_ps_1.1:153.4	tattha jātānaṁ dhammānaṁ anativattanaṭṭhena bhāvanā.	153	
PA_ps_1.1:153.5	Anusahagate kilese pajahato anāgāmimaggavasena jātā dhammā aññamaññaṁ nātivattantīti—	153	
PA_ps_1.1:153.6	tattha jātānaṁ dhammānaṁ anativattanaṭṭhena bhāvanā.	153	
PA_ps_1.1:153.7	Sabbakilese pajahato arahattamaggavasena jātā dhammā aññamaññaṁ nātivattantīti—	153	
PA_ps_1.1:153.8	tattha jātānaṁ dhammānaṁ anativattanaṭṭhena bhāvanā.	153	
PA_ps_1.1:153.9	Evaṁ tattha jātānaṁ dhammānaṁ anativattanaṭṭhena bhāvanā.	153	
PA_ps_1.1:154.1	Kathaṁ indriyānaṁ ekarasaṭṭhena bhāvanā?	154	
PA_ps_1.1:154.2	Kāmacchandaṁ pajahato nekkhammavasena pañcindriyāni ekarasā hontīti—	154	
PA_ps_1.1:154.3	indriyānaṁ ekarasaṭṭhena bhāvanā.	154	
PA_ps_1.1:154.4	Byāpādaṁ pajahato abyāpādavasena pañcindriyāni ekarasā hontīti—	154	
PA_ps_1.1:154.5	indriyānaṁ ekarasaṭṭhena bhāvanā …pe…	154	
PA_ps_1.1:154.6	sabbakilese pajahato arahattamaggavasena pañcindriyāni ekarasā hontīti—	154	
PA_ps_1.1:154.7	indriyānaṁ ekarasaṭṭhena bhāvanā.	154	
PA_ps_1.1:154.8	Evaṁ indriyānaṁ ekarasaṭṭhena bhāvanā.	154	
PA_ps_1.1:155.1	Kathaṁ tadupagavīriyavāhanaṭṭhena bhāvanā?	155	
PA_ps_1.1:155.2	Kāmacchandaṁ pajahato nekkhammavasena vīriyaṁ vāhetīti—	155	
PA_ps_1.1:155.3	tadupagavīriyavāhanaṭṭhena bhāvanā.	155	
PA_ps_1.1:155.4	Byāpādaṁ pajahato abyāpādavasena vīriyaṁ vāhetīti—	155	
PA_ps_1.1:155.5	tadupagavīriyavāhanaṭṭhena bhāvanā …pe…	155	
PA_ps_1.1:155.6	sabbakilese pajahato arahattamaggavasena vīriyaṁ vāhetīti—	155	
PA_ps_1.1:155.7	tadupagavīriyavāhanaṭṭhena bhāvanā.	155	
PA_ps_1.1:155.8	Evaṁ tadupagavīriyavāhanaṭṭhena bhāvanā.	155	
PA_ps_1.1:156.1	Kathaṁ āsevanaṭṭhena bhāvanā?	156	
PA_ps_1.1:156.2	Kāmacchandaṁ pajahanto nekkhammaṁ āsevatīti—	156	
PA_ps_1.1:156.3	āsevanaṭṭhena bhāvanā.	156	
PA_ps_1.1:156.4	Byāpādaṁ pajahanto abyāpādaṁ āsevatīti—	156	
PA_ps_1.1:156.5	āsevanaṭṭhena bhāvanā …pe…	156	
PA_ps_1.1:156.6	sabbakilese pajahanto arahattamaggaṁ āsevatīti—	156	
PA_ps_1.1:156.7	āsevanaṭṭhena bhāvanā.	156	
PA_ps_1.1:156.8	Evaṁ āsevanaṭṭhena bhāvanā.	156	
PA_ps_1.1:157.1	Imā catasso bhāvanā rūpaṁ passanto bhāveti, vedanaṁ passanto bhāveti, saññaṁ passanto bhāveti, saṅkhāre passanto bhāveti, viññāṇaṁ passanto bhāveti, cakkhuṁ …pe…	157	
PA_ps_1.1:157.2	jarāmaraṇaṁ …pe…	157	
PA_ps_1.1:157.3	amatogadhaṁ nibbānaṁ pariyosānaṭṭhena passanto bhāveti.	157	
PA_ps_1.1:157.4	Ye ye dhammā bhāvitā honti te te dhammā ekarasā honti.	157	
PA_ps_1.1:157.5	Taṁ ñātaṭṭhena ñāṇaṁ, pajānanaṭṭhena paññā.	157	
PA_ps_1.1:157.6	Tena vuccati—	157	
PA_ps_1.1:157.7	“ime dhammā bhāvetabbāti sotāvadhānaṁ, taṁpajānanā paññā sutamaye ñāṇan”ti. [4]	157	
PA_ps_1.1:157.8	Bhāvetabbaniddeso.	157	
PA_ps_1.1:157.9	Catutthabhāṇavāro.	157	
PA_ps_1.1:158.1	Kathaṁ “ime dhammā sacchikātabbā”ti sotāvadhānaṁ, taṁpajānanā paññā sutamaye ñāṇaṁ?	158	
PA_ps_1.1:159.1	Eko dhammo sacchikātabbo—	159	
PA_ps_1.1:159.2	akuppā cetovimutti.	159	
PA_ps_1.1:160.1	Dve dhammā sacchikātabbā—	160	
PA_ps_1.1:160.2	vijjā ca vimutti ca.	160	
PA_ps_1.1:161.1	Tayo dhammā sacchikātabbā—	161	
PA_ps_1.1:161.2	tisso vijjā.	161	
PA_ps_1.1:162.1	Cattāro dhammā sacchikātabbā—	162	
PA_ps_1.1:162.2	cattāri sāmaññaphalāni.	162	
PA_ps_1.1:163.1	Pañca dhammā sacchikātabbā—	163	
PA_ps_1.1:163.2	pañca dhammakkhandhā.	163	
PA_ps_1.1:164.1	Cha dhammā sacchikātabbā—	164	
PA_ps_1.1:164.2	cha abhiññā.	164	
PA_ps_1.1:165.1	Satta dhammā sacchikātabbā—	165	
PA_ps_1.1:165.2	satta khīṇāsavabalāni.	165	
PA_ps_1.1:166.1	Aṭṭha dhammā sacchikātabbā—	166	
PA_ps_1.1:166.2	aṭṭha vimokkhā.	166	
PA_ps_1.1:167.1	Nava dhammā sacchikātabbā—	167	
PA_ps_1.1:167.2	nava anupubbanirodhā.	167	
PA_ps_1.1:168.1	Dasa dhammā sacchikātabbā—	168	
PA_ps_1.1:168.2	dasa asekkhā dhammā.	168	
PA_ps_1.1:169.1	“Sabbaṁ, bhikkhave, sacchikātabbaṁ.	169	
PA_ps_1.1:169.2	Kiñca, bhikkhave, sabbaṁ sacchikātabbaṁ?	169	
PA_ps_1.1:169.3	Cakkhu, bhikkhave, sacchikātabbaṁ;	169	
PA_ps_1.1:169.4	rūpā sacchikātabbā;	169	
PA_ps_1.1:169.5	cakkhuviññāṇaṁ sacchikātabbaṁ;	169	
PA_ps_1.1:169.6	cakkhusamphasso sacchikātabbo;	169	
PA_ps_1.1:169.7	yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi sacchikātabbaṁ.	169	
PA_ps_1.1:169.8	Sotaṁ sacchikātabbaṁ;	169	
PA_ps_1.1:169.9	saddā sacchikātabbā …pe…	169	
PA_ps_1.1:169.10	ghānaṁ sacchikātabbaṁ;	169	
PA_ps_1.1:169.11	gandhā sacchikātabbā …	169	
PA_ps_1.1:169.12	jivhā sacchikātabbā;	169	
PA_ps_1.1:169.13	rasā sacchikātabbā …	169	
PA_ps_1.1:169.14	kāyo sacchikātabbo;	169	
PA_ps_1.1:169.15	phoṭṭhabbā sacchikātabbā …	169	
PA_ps_1.1:169.16	mano sacchikātabbo;	169	
PA_ps_1.1:169.17	dhammā sacchikātabbā;	169	
PA_ps_1.1:169.18	manoviññāṇaṁ sacchikātabbaṁ;	169	
PA_ps_1.1:169.19	manosamphasso sacchikātabbo;	169	
PA_ps_1.1:169.20	yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi sacchikātabbaṁ”.	169	
PA_ps_1.1:169.21	Rūpaṁ passanto sacchikaroti,	169	
PA_ps_1.1:169.22	vedanaṁ passanto sacchikaroti,	169	
PA_ps_1.1:169.23	saññaṁ passanto sacchikaroti,	169	
PA_ps_1.1:169.24	saṅkhāre passanto sacchikaroti,	169	
PA_ps_1.1:169.25	viññāṇaṁ passanto sacchikaroti.	169	
PA_ps_1.1:169.26	Cakkhuṁ …pe…	169	
PA_ps_1.1:169.27	jarāmaraṇaṁ …pe…	169	
PA_ps_1.1:169.28	amatogadhaṁ nibbānaṁ pariyosānaṭṭhena passanto sacchikaroti.	169	
PA_ps_1.1:169.29	Ye ye dhammā sacchikatā honti te te dhammā phassitā honti.	169	
PA_ps_1.1:169.30	Taṁ ñātaṭṭhena ñāṇaṁ, pajānanaṭṭhena paññā.	169	
PA_ps_1.1:169.31	Tena vuccati—	169	
PA_ps_1.1:169.32	“ime dhammā sacchikātabbāti sotāvadhānaṁ, taṁpajānanā paññā sutamaye ñāṇan”ti.	169	
PA_ps_1.1:170.1	Kathaṁ “ime dhammā hānabhāgiyā, ime dhammā ṭhitibhāgiyā, ime dhammā visesabhāgiyā, ime dhammā nibbedhabhāgiyā”ti sotāvadhānaṁ, taṁpajānanā paññā sutamaye ñāṇaṁ?	170	
PA_ps_1.1:171.1	Paṭhamassa jhānassa lābhiṁ kāmasahagatā saññāmanasikārā samudācaranti—	171	
PA_ps_1.1:171.2	hānabhāgiyo dhammo.	171	
PA_ps_1.1:171.3	Tadanudhammatā sati santiṭṭhati—	171	
PA_ps_1.1:171.4	ṭhitibhāgiyo dhammo.	171	
PA_ps_1.1:171.5	Avitakkasahagatā saññāmanasikārā samudācaranti—	171	
PA_ps_1.1:171.6	visesabhāgiyo dhammo.	171	
PA_ps_1.1:171.7	Nibbidāsahagatā saññāmanasikārā samudācaranti virāgūpasaṁhitā—	171	
PA_ps_1.1:171.8	nibbedhabhāgiyo dhammo.	171	
PA_ps_1.1:172.1	Dutiyassa jhānassa lābhiṁ vitakkasahagatā saññāmanasikārā samudācaranti—	172	
PA_ps_1.1:172.2	hānabhāgiyo dhammo.	172	
PA_ps_1.1:172.3	Tadanudhammatā sati santiṭṭhati—	172	
PA_ps_1.1:172.4	ṭhitibhāgiyo dhammo.	172	
PA_ps_1.1:172.5	Upekkhāsukhasahagatā saññāmanasikārā samudācaranti—	172	
PA_ps_1.1:172.6	visesabhāgiyo dhammo.	172	
PA_ps_1.1:172.7	Nibbidāsahagatā saññāmanasikārā samudācaranti virāgūpasaṁhitā—	172	
PA_ps_1.1:172.8	nibbedhabhāgiyo dhammo.	172	
PA_ps_1.1:173.1	Tatiyassa jhānassa lābhiṁ pītisukhasahagatā saññāmanasikārā samudācaranti—	173	
PA_ps_1.1:173.2	hānabhāgiyo dhammo.	173	
PA_ps_1.1:173.3	Tadanudhammatā sati santiṭṭhati—	173	
PA_ps_1.1:173.4	ṭhitibhāgiyo dhammo.	173	
PA_ps_1.1:173.5	Adukkhamasukhasahagatā saññāmanasikārā samudācaranti—	173	
PA_ps_1.1:173.6	visesabhāgiyo dhammo.	173	
PA_ps_1.1:173.7	Nibbidāsahagatā saññāmanasikārā samudācaranti virāgūpasaṁhitā—	173	
PA_ps_1.1:173.8	nibbedhabhāgiyo dhammo.	173	
PA_ps_1.1:174.1	Catutthassa jhānassa lābhiṁ upekkhāsahagatā saññāmanasikārā samudācaranti—	174	
PA_ps_1.1:174.2	hānabhāgiyo dhammo.	174	
PA_ps_1.1:174.3	Tadanudhammatā sati santiṭṭhati—	174	
PA_ps_1.1:174.4	ṭhitibhāgiyo dhammo.	174	
PA_ps_1.1:174.5	Ākāsānañcāyatanasahagatā saññāmanasikārā samudācaranti—	174	
PA_ps_1.1:174.6	visesabhāgiyo dhammo.	174	
PA_ps_1.1:174.7	Nibbidāsahagatā saññāmanasikārā samudācaranti virāgūpasaṁhitā—	174	
PA_ps_1.1:174.8	nibbedhabhāgiyo dhammo.	174	
PA_ps_1.1:175.1	Ākāsānañcāyatanassa lābhiṁ rūpasahagatā saññāmanasikārā samudācaranti—	175	
PA_ps_1.1:175.2	hānabhāgiyo dhammo.	175	
PA_ps_1.1:175.3	Tadanudhammatā sati santiṭṭhati—	175	
PA_ps_1.1:175.4	ṭhitibhāgiyo dhammo.	175	
PA_ps_1.1:175.5	Viññāṇañcāyatanasahagatā saññāmanasikārā samudācaranti—	175	
PA_ps_1.1:175.6	visesabhāgiyo dhammo.	175	
PA_ps_1.1:175.7	Nibbidāsahagatā saññāmanasikārā samudācaranti virāgūpasaṁhitā—	175	
PA_ps_1.1:175.8	nibbedhabhāgiyo dhammo.	175	
PA_ps_1.1:176.1	Viññāṇañcāyatanassa lābhiṁ ākāsānañcāyatanasahagatā saññāmanasikārā samudācaranti—	176	
PA_ps_1.1:176.2	hānabhāgiyo dhammo.	176	
PA_ps_1.1:176.3	Tadanudhammatā sati santiṭṭhati—	176	
PA_ps_1.1:176.4	ṭhitibhāgiyo dhammo.	176	
PA_ps_1.1:176.5	Ākiñcaññāyatanasahagatā saññāmanasikārā samudācaranti—	176	
PA_ps_1.1:176.6	visesabhāgiyo dhammo.	176	
PA_ps_1.1:176.7	Nibbidāsahagatā saññāmanasikārā samudācaranti virāgūpasaṁhitā—	176	
PA_ps_1.1:176.8	nibbedhabhāgiyo dhammo.	176	
PA_ps_1.1:177.1	Ākiñcaññāyatanassa lābhiṁ viññāṇañcāyatanasahagatā saññāmanasikārā samudācaranti—	177	
PA_ps_1.1:177.2	hānabhāgiyo dhammo.	177	
PA_ps_1.1:177.3	Tadanudhammatā sati santiṭṭhati—	177	
PA_ps_1.1:177.4	ṭhitibhāgiyo dhammo.	177	
PA_ps_1.1:177.5	Nevasaññānāsaññāyatanasahagatā saññāmanasikārā samudācaranti—	177	
PA_ps_1.1:177.6	visesabhāgiyo dhammo.	177	
PA_ps_1.1:177.7	Nibbidāsahagatā saññāmanasikārā samudācaranti virāgūpasaṁhitā—	177	
PA_ps_1.1:177.8	nibbedhabhāgiyo dhammo.	177	
PA_ps_1.1:177.9	Taṁ ñātaṭṭhena ñāṇaṁ, pajānanaṭṭhena paññā.	177	
PA_ps_1.1:177.10	Tena vuccati—	177	
PA_ps_1.1:177.11	“ime dhammā hānabhāgiyā, ime dhammā ṭhitibhāgiyā, ime dhammā visesabhāgiyā, ime dhammā nibbedhabhāgiyāti sotāvadhānaṁ, taṁpajānanā paññā sutamaye ñāṇaṁ”.	177	
PA_ps_1.1:178.1	Kathaṁ “sabbe saṅkhārā aniccā, sabbe saṅkhārā dukkhā, sabbe dhammā anattā”ti sotāvadhānaṁ, taṁpajānanā paññā sutamaye ñāṇaṁ?	178	
PA_ps_1.1:178.2	“Rūpaṁ aniccaṁ khayaṭṭhena, dukkhaṁ bhayaṭṭhena, anattā asārakaṭṭhenā”ti sotāvadhānaṁ, taṁpajānanā paññā sutamaye ñāṇaṁ.	178	
PA_ps_1.1:178.3	“Vedanā …	178	
PA_ps_1.1:178.4	saññā …	178	
PA_ps_1.1:178.5	saṅkhārā …	178	
PA_ps_1.1:178.6	viññāṇaṁ …	178	
PA_ps_1.1:178.7	cakkhu …pe…	178	
PA_ps_1.1:178.8	jarāmaraṇaṁ aniccaṁ khayaṭṭhena, dukkhaṁ bhayaṭṭhena, anattā asārakaṭṭhenā”ti sotāvadhānaṁ, taṁpajānanā paññā sutamaye ñāṇaṁ.	178	
PA_ps_1.1:178.9	Taṁ ñātaṭṭhena ñāṇaṁ, pajānanaṭṭhena paññā.	178	
PA_ps_1.1:178.10	Tena vuccati—	178	
PA_ps_1.1:178.11	“sabbe saṅkhārā aniccā, sabbe saṅkhārā dukkhā, sabbe dhammā anattā”ti sotāvadhānaṁ, taṁpajānanā paññā sutamaye ñāṇaṁ.	178	
PA_ps_1.1:179.1_0	Kathaṁ “idaṁ dukkhaṁ ariyasaccaṁ, idaṁ dukkhasamudayaṁ ariyasaccaṁ, idaṁ dukkhanirodhaṁ	179	
PA_ps_1.1:179.1_1	ariyasaccaṁ, idaṁ dukkhanirodhagāminī paṭipadā ariyasaccan”ti sotāvadhānaṁ, taṁpajānanā	179	
PA_ps_1.1:179.1_2	paññā sutamaye ñāṇaṁ?	179	
PA_ps_1.1:180.1	Tattha katamaṁ dukkhaṁ ariyasaccaṁ?	180	
PA_ps_1.1:180.2_0	Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi	180	
PA_ps_1.1:180.2_1	dukkhā, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ;	180	
PA_ps_1.1:180.3	saṅkhittena pañcupādānakkhandhā dukkhā.	180	
PA_ps_1.1:181.1	Tattha katamā jāti?	181	
PA_ps_1.1:181.2	Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho—	181	
PA_ps_1.1:181.3	ayaṁ vuccati jāti.	181	
PA_ps_1.1:182.1	Tattha katamā jarā yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko—	182	
PA_ps_1.1:182.2	ayaṁ vuccati jarā.	182	
PA_ps_1.1:183.1	Tattha katamaṁ maraṇaṁ?	183	
PA_ps_1.1:183.2	Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālakiriyā khandhānaṁ bhedo kaḷevarassa nikkhepo jīvitindriyassupacchedo—	183	
PA_ps_1.1:183.3	idaṁ vuccati maraṇaṁ.	183	
PA_ps_1.1:184.1	Tattha katamo soko?	184	
PA_ps_1.1:184.2_0	Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa,	184	
PA_ps_1.1:184.2_1	sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena	184	
PA_ps_1.1:184.2_2	samannāgatassa, aññataraññatarena dukkhadhammena phuṭṭhassa soko socanā socitattaṁ	184	
PA_ps_1.1:184.2_3	antosoko antoparisoko cetaso parijjhāyanā domanassaṁ sokasallaṁ—	184	
PA_ps_1.1:184.3	ayaṁ vuccati soko.	184	
PA_ps_1.1:185.1	Tattha katamo paridevo?	185	
PA_ps_1.1:185.2_0	Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa,	185	
PA_ps_1.1:185.2_1	sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena	185	
PA_ps_1.1:185.2_2	samannāgatassa, aññataraññatarena dukkhadhammena phuṭṭhassa ādevo paridevo ādevanā,	185	
PA_ps_1.1:185.2_3	paridevanā ādevitattaṁ paridevitattaṁ vācā palāpo vippalāpo lālappo lālappanā lālappitattaṁ—	185	
PA_ps_1.1:185.3	ayaṁ vuccati paridevo.	185	
PA_ps_1.1:186.1	Tattha katamaṁ dukkhaṁ?	186	
PA_ps_1.1:186.2	Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ, kāyasamphassajā asātā dukkhā vedanā—	186	
PA_ps_1.1:186.3	idaṁ vuccati dukkhaṁ.	186	
PA_ps_1.1:187.1	Tattha katamaṁ domanassaṁ?	187	
PA_ps_1.1:187.2	Yaṁ cetasikaṁ asātaṁ cetasikaṁ dukkhaṁ, cetosamphassajaṁ asātaṁ dukkhaṁ vedayitaṁ, cetosamphassajā asātā dukkhā vedanā—	187	
PA_ps_1.1:187.3	idaṁ vuccati domanassaṁ.	187	
PA_ps_1.1:188.1	Tattha katamo upāyāso?	188	
PA_ps_1.1:188.2_0	Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa,	188	
PA_ps_1.1:188.2_1	sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena	188	
PA_ps_1.1:188.2_2	samannāgatassa, aññataraññatarena dukkhadhammena phuṭṭhassa āyāso upāyāso āyāsanā	188	
PA_ps_1.1:188.2_3	upāyāsanā āyāsitattaṁ upāyāsitattaṁ—	188	
PA_ps_1.1:188.3	ayaṁ vuccati upāyāso.	188	
PA_ps_1.1:189.1	Tattha katamo appiyehi sampayogo dukkho?	189	
PA_ps_1.1:189.2_0	Idha yassa te honti aniṭṭhā akantā amanāpā rūpā saddā gandhā rasā phoṭṭhabbā, ye	189	
PA_ps_1.1:189.2_1	vā panassa te honti anatthakāmā ahitakāmā aphāsukāmā ayogakkhemakāmā, yā tehi saddhiṁ	189	
PA_ps_1.1:189.2_2	saṅgati samāgamo samodhānaṁ missībhāvo—	189	
PA_ps_1.1:189.3	ayaṁ vuccati appiyehi sampayogo dukkho.	189	
PA_ps_1.1:190.1	Tattha katamo piyehi vippayogo dukkho?	190	
PA_ps_1.1:190.2_0	Idha yassa te honti iṭṭhā kantā manāpā rūpā saddā gandhā rasā phoṭṭhabbā, ye vā panassa	190	
PA_ps_1.1:190.2_1	te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī	190	
PA_ps_1.1:190.2_2	vā mittā vā amaccā vā ñātī vā sālohitā vā, yā tehi saddhiṁ asaṅgati asamāgamo asamodhānaṁ amissībhāvo—	190	
PA_ps_1.1:190.3	ayaṁ vuccati piyehi vippayogo dukkho.	190	
PA_ps_1.1:191.1	Tattha katamaṁ yampicchaṁ na labhati tampi dukkhaṁ?	191	
PA_ps_1.1:191.2	Jātidhammānaṁ sattānaṁ evaṁ icchā uppajjati—	191	
PA_ps_1.1:191.3	“aho vata mayaṁ na jātidhammā assāma, na ca vata no jāti āgaccheyyā”ti.	191	
PA_ps_1.1:191.4	Na kho panetaṁ icchāya pattabbaṁ—	191	
PA_ps_1.1:191.5	idampi yampicchaṁ na labhati tampi dukkhaṁ.	191	
PA_ps_1.1:191.6	Jarādhammānaṁ sattānaṁ …pe…	191	
PA_ps_1.1:191.7	byādhidhammānaṁ sattānaṁ …	191	
PA_ps_1.1:191.8	maraṇadhammānaṁ sattānaṁ …	191	
PA_ps_1.1:191.9	sokaparidevadukkhadomanassupāyāsadhammānaṁ sattānaṁ evaṁ icchā uppajjati—	191	
PA_ps_1.1:191.10	“aho vata mayaṁ na sokaparidevadukkhadomanassupāyāsadhammā assāma, na ca vata no sokaparidevadukkhadomanassupāyāsā āgaccheyyun”ti.	191	
PA_ps_1.1:191.11	Na kho panetaṁ icchāya pattabbaṁ—	191	
PA_ps_1.1:191.12	idampi yampicchaṁ na labhati tampi dukkhaṁ.	191	
PA_ps_1.1:192.1	Tattha katame saṅkhittena pañcupādānakkhandhā dukkhā?	192	
PA_ps_1.1:192.2	Seyyathidaṁ—	192	
PA_ps_1.1:192.3	rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho—	192	
PA_ps_1.1:192.4	ime vuccanti saṅkhittena pañcupādānakkhandhā dukkhā.	192	
PA_ps_1.1:192.5	Idaṁ vuccati dukkhaṁ ariyasaccaṁ.	192	
PA_ps_1.1:193.1	Tattha katamaṁ dukkhasamudayaṁ ariyasaccaṁ?	193	
PA_ps_1.1:193.2	Yāyaṁ taṇhā ponobhavikā nandirāgasahagatā tatratatrābhinandinī, seyyathidaṁ—	193	
PA_ps_1.1:193.3	kāmataṇhā bhavataṇhā vibhavataṇhā, sā kho panesā taṇhā kattha uppajjamānā uppajjati, kattha nivisamānā nivisati?	193	
PA_ps_1.1:193.4	Yaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	193	
PA_ps_1.1:193.5	Kiñca loke piyarūpaṁ sātarūpaṁ?	193	
PA_ps_1.1:193.6	Cakkhu loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	193	
PA_ps_1.1:193.7	Sotaṁ loke …pe…	193	
PA_ps_1.1:193.8	ghānaṁ loke …	193	
PA_ps_1.1:193.9	jivhā loke …	193	
PA_ps_1.1:193.10	kāyo loke …	193	
PA_ps_1.1:193.11	mano loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	193	
PA_ps_1.1:193.12	Rūpā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	193	
PA_ps_1.1:193.13	Saddā loke piyarūpaṁ sātarūpaṁ …pe…	193	
PA_ps_1.1:193.14	dhammā loke …	193	
PA_ps_1.1:193.15	cakkhuviññāṇaṁ loke …pe…	193	
PA_ps_1.1:193.16	manoviññāṇaṁ loke …	193	
PA_ps_1.1:193.17	cakkhusamphasso loke …pe…	193	
PA_ps_1.1:193.18	manosamphasso loke …	193	
PA_ps_1.1:193.19	cakkhusamphassajā vedanā loke …pe…	193	
PA_ps_1.1:193.20	manosamphassajā vedanā loke …	193	
PA_ps_1.1:193.21	rūpasaññā loke …pe…	193	
PA_ps_1.1:193.22	dhammasaññā loke …	193	
PA_ps_1.1:193.23	rūpasañcetanā loke …pe…	193	
PA_ps_1.1:193.24	dhammasañcetanā loke …	193	
PA_ps_1.1:193.25	rūpataṇhā loke …pe…	193	
PA_ps_1.1:193.26	dhammataṇhā loke …	193	
PA_ps_1.1:193.27	rūpavitakko loke …pe…	193	
PA_ps_1.1:193.28	dhammavitakko loke …	193	
PA_ps_1.1:193.29	rūpavicāro loke …pe…	193	
PA_ps_1.1:193.30	dhammavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.	193	
PA_ps_1.1:193.31	Idaṁ vuccati dukkhasamudayaṁ ariyasaccaṁ.	193	
PA_ps_1.1:194.1	Tattha katamaṁ dukkhanirodhaṁ ariyasaccaṁ?	194	
PA_ps_1.1:194.2	Yo tassāyeva taṇhāya asesavirāganirodho cāgo paṭinissaggo mutti anālayo, sā kho panesā taṇhā kattha pahīyamānā pahīyati, kattha nirujjhamānā nirujjhati?	194	
PA_ps_1.1:194.3	Yaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	194	
PA_ps_1.1:194.4	Kiñca loke piyarūpaṁ sātarūpaṁ?	194	
PA_ps_1.1:194.5	Cakkhuloke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati …pe…	194	
PA_ps_1.1:194.6	dhammavicāro loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.	194	
PA_ps_1.1:194.7	Idaṁ vuccati dukkhanirodhaṁ ariyasaccaṁ.	194	
PA_ps_1.1:195.1	Tattha katamaṁ dukkhanirodhagāminī paṭipadā ariyasaccaṁ?	195	
PA_ps_1.1:195.2	Ayameva ariyo aṭṭhaṅgiko maggo, seyyathidaṁ—	195	
PA_ps_1.1:195.3	sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.	195	
PA_ps_1.1:195.4	Tattha katamā sammādiṭṭhi?	195	
PA_ps_1.1:195.5	Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ—	195	
PA_ps_1.1:195.6	ayaṁ vuccati sammādiṭṭhi.	195	
PA_ps_1.1:196.1	Tattha katamo sammāsaṅkappo?	196	
PA_ps_1.1:196.2	Nekkhammasaṅkappo, abyāpādasaṅkappo, avihiṁsāsaṅkappo—	196	
PA_ps_1.1:196.3	ayaṁ vuccati sammāsaṅkappo.	196	
PA_ps_1.1:197.1	Tattha katamā sammāvācā?	197	
PA_ps_1.1:197.2	Musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—	197	
PA_ps_1.1:197.3	ayaṁ vuccati sammāvācā.	197	
PA_ps_1.1:198.1	Tattha katamo sammākammanto?	198	
PA_ps_1.1:198.2	Pāṇātipātā veramaṇī, adinnādānā veramaṇī, kāmesumicchācārā veramaṇī—	198	
PA_ps_1.1:198.3	ayaṁ vuccati sammākammanto.	198	
PA_ps_1.1:199.1	Tattha katamo sammāājīvo?	199	
PA_ps_1.1:199.2	Idha ariyasāvako micchāājīvaṁ pahāya sammāājīvena jīvikaṁ kappeti—	199	
PA_ps_1.1:199.3	ayaṁ vuccati sammāājīvo.	199	
PA_ps_1.1:200.1	Tattha katamo sammāvāyāmo?	200	
PA_ps_1.1:200.2_0	Idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti	200	
PA_ps_1.1:200.2_1	vāyamati vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ	200	
PA_ps_1.1:200.2_2	dhammānaṁ pahānāya …pe…	200	
PA_ps_1.1:200.3	anuppannānaṁ kusalānaṁ dhammānaṁ uppādāya …pe…	200	
PA_ps_1.1:200.4	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati—	200	
PA_ps_1.1:200.5	ayaṁ vuccati sammāvāyāmo.	200	
PA_ps_1.1:201.1	Tattha katamā sammāsati?	201	
PA_ps_1.1:201.2	Idha bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ.	201	
PA_ps_1.1:201.3	Vedanāsu …pe…	201	
PA_ps_1.1:201.4	citte …pe…	201	
PA_ps_1.1:201.5	dhammesu dhammānupassī viharati ātāpī sampajāno satimā vineyya loke abhijjhādomanassaṁ—	201	
PA_ps_1.1:201.6	ayaṁ vuccati sammāsati.	201	
PA_ps_1.1:202.1	Tattha katamo sammāsamādhi?	202	
PA_ps_1.1:202.2	Idha bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	202	
PA_ps_1.1:202.3	Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.	202	
PA_ps_1.1:202.4_0	Pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti,	202	
PA_ps_1.1:202.4_1	yaṁ taṁ ariyā ācikkhanti—“upekkhako satimā sukhavihārī”ti tatiyaṁ jhānaṁ upasampajja viharati.	202	
PA_ps_1.1:202.5	Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.	202	
PA_ps_1.1:202.6	Ayaṁ vuccati sammāsamādhi.	202	
PA_ps_1.1:202.7	Idaṁ vuccati dukkhanirodhagāminī paṭipadā ariyasaccaṁ.	202	
PA_ps_1.1:202.8	Taṁ ñātaṭṭhena ñāṇaṁ, pajānanaṭṭhena paññā.	202	
PA_ps_1.1:202.9	Tena vuccati—	202	
PA_ps_1.1:202.10_0	“idaṁ dukkhaṁ ariyasaccaṁ, idaṁ dukkhasamudayaṁ ariyasaccaṁ, idaṁ dukkhanirodhaṁ	202	
PA_ps_1.1:202.10_1	ariyasaccaṁ, idaṁ dukkhanirodhagāminī paṭipadā ariyasaccan”ti sotāvadhānaṁ, taṁpajānanā	202	
PA_ps_1.1:202.10_2	paññā sutamaye ñāṇaṁ.	202	
PA_ps_1.1:202.11	Evaṁ sotāvadhāne paññā sutamaye ñāṇaṁ.	202	
PA_ps_1.1:202.12	Sutamayañāṇaniddeso paṭhamo.	202	
PA_ps_1.1:203.0	1.1.2. Sīlamayañāṇaniddesa	203	
PA_ps_1.1:203.1	Kathaṁ sutvāna saṁvare paññā sīlamaye ñāṇaṁ?	203	
PA_ps_1.1:203.2	Pañca sīlāni—	203	
PA_ps_1.1:203.3	pariyantapārisuddhisīlaṁ, apariyantapārisuddhisīlaṁ, paripuṇṇapārisuddhisīlaṁ, aparāmaṭṭhapārisuddhisīlaṁ, paṭippassaddhipārisuddhisīlanti.	203	
PA_ps_1.1:204.1	Tattha katamaṁ pariyantapārisuddhisīlaṁ?	204	
PA_ps_1.1:204.2	Anupasampannānaṁ pariyantasikkhāpadānaṁ—	204	
PA_ps_1.1:204.3	idaṁ pariyantapārisuddhisīlaṁ.	204	
PA_ps_1.1:205.1	Katamaṁ apariyantapārisuddhisīlaṁ?	205	
PA_ps_1.1:205.2	Upasampannānaṁ apariyantasikkhāpadānaṁ—	205	
PA_ps_1.1:205.3	idaṁ apariyantapārisuddhisīlaṁ.	205	
PA_ps_1.1:206.1	Katamaṁ paripuṇṇapārisuddhisīlaṁ?	206	
PA_ps_1.1:206.2	Puthujjanakalyāṇakānaṁ kusaladhamme yuttānaṁ sekkhapariyante paripūrakārīnaṁ kāye ca jīvite ca anapekkhānaṁ pariccattajīvitānaṁ—	206	
PA_ps_1.1:206.3	idaṁ paripuṇṇapārisuddhisīlaṁ.	206	
PA_ps_1.1:207.1	Katamaṁ aparāmaṭṭhapārisuddhisīlaṁ?	207	
PA_ps_1.1:207.2	Sattannaṁ sekkhānaṁ—	207	
PA_ps_1.1:207.3	idaṁ aparāmaṭṭhapārisuddhisīlaṁ.	207	
PA_ps_1.1:208.1	Katamaṁ paṭippassaddhipārisuddhisīlaṁ?	208	
PA_ps_1.1:208.2	Tathāgatasāvakānaṁ khīṇāsavānaṁ paccekabuddhānaṁ tathāgatānaṁ arahantānaṁ sammāsambuddhānaṁ—	208	
PA_ps_1.1:208.3	idaṁ paṭippassaddhipārisuddhisīlaṁ.	208	
PA_ps_1.1:209.1	Atthi sīlaṁ pariyantaṁ, atthi sīlaṁ apariyantaṁ.	209	
PA_ps_1.1:210.1	Tattha katamaṁ taṁ sīlaṁ pariyantaṁ?	210	
PA_ps_1.1:210.2	Atthi sīlaṁ lābhapariyantaṁ, atthi sīlaṁ yasapariyantaṁ, atthi sīlaṁ ñātipariyantaṁ, atthi sīlaṁ aṅgapariyantaṁ, atthi sīlaṁ jīvitapariyantaṁ.	210	
PA_ps_1.1:211.1	Katamaṁ taṁ sīlaṁ lābhapariyantaṁ?	211	
PA_ps_1.1:211.2	Idhekacco lābhahetu lābhapaccayā lābhakāraṇā yathāsamādinnaṁ sikkhāpadaṁ vītikkamati—	211	
PA_ps_1.1:211.3	idaṁ taṁ sīlaṁ lābhapariyantaṁ.	211	
PA_ps_1.1:212.1	Katamaṁ taṁ sīlaṁ yasapariyantaṁ?	212	
PA_ps_1.1:212.2	Idhekacco yasahetu yasapaccayā yasakāraṇā yathāsamādinnaṁ sikkhāpadaṁ vītikkamati—	212	
PA_ps_1.1:212.3	idaṁ taṁ sīlaṁ yasapariyantaṁ.	212	
PA_ps_1.1:213.1	Katamaṁ taṁ sīlaṁ ñātipariyantaṁ?	213	
PA_ps_1.1:213.2	Idhekacco ñātihetu ñātipaccayā ñātikāraṇā yathāsamādinnaṁ sikkhāpadaṁ vītikkamati—	213	
PA_ps_1.1:213.3	idaṁ taṁ sīlaṁ ñātipariyantaṁ.	213	
PA_ps_1.1:214.1	Katamaṁ taṁ sīlaṁ aṅgapariyantaṁ?	214	
PA_ps_1.1:214.2	Idhekacco aṅgahetu aṅgapaccayā aṅgakāraṇā yathāsamādinnaṁ sikkhāpadaṁ vītikkamati—	214	
PA_ps_1.1:214.3	idaṁ taṁ sīlaṁ aṅgapariyantaṁ.	214	
PA_ps_1.1:215.1	Katamaṁ taṁ sīlaṁ jīvitapariyantaṁ?	215	
PA_ps_1.1:215.2	Idhekacco jīvitahetu jīvitapaccayā jīvitakāraṇā yathāsamādinnaṁ sikkhāpadaṁ vītikkamati—	215	
PA_ps_1.1:215.3	idaṁ taṁ sīlaṁ jīvitapariyantaṁ.	215	
PA_ps_1.1:215.4_0	Evarūpāni sīlāni khaṇḍāni chiddāni sabalāni kammāsāni na bhujissāni na viññuppasatthāni	215	
PA_ps_1.1:215.4_1	parāmaṭṭhāni asamādhisaṁvattanikāni na avippaṭisāravatthukāni na pāmojjavatthukāni	215	
PA_ps_1.1:215.4_2	na pītivatthukāni na passaddhivatthukāni na sukhavatthukāni na samādhivatthukāni	215	
PA_ps_1.1:215.4_3	na yathābhūtañāṇadassanavatthukāni na ekantanibbidāya na virāgāya na nirodhāya na	215	
PA_ps_1.1:215.4_4	upasamāya na abhiññāya na sambodhāya na nibbānāya saṁvattanti—	215	
PA_ps_1.1:215.5	idaṁ taṁ sīlaṁ pariyantaṁ.	215	
PA_ps_1.1:216.1	Katamaṁ taṁ sīlaṁ apariyantaṁ?	216	
PA_ps_1.1:216.2	Atthi sīlaṁ na lābhapariyantaṁ, atthi sīlaṁ na yasapariyantaṁ, atthi sīlaṁ na ñātipariyantaṁ, atthi sīlaṁ na aṅgapariyantaṁ, atthi sīlaṁ na jīvitapariyantaṁ.	216	
PA_ps_1.1:217.1	Katamaṁ taṁ sīlaṁ na lābhapariyantaṁ?	217	
PA_ps_1.1:217.2	Idhekacco lābhahetu lābhapaccayā lābhakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.	217	
PA_ps_1.1:217.3	Idaṁ taṁ sīlaṁ na lābhapariyantaṁ.	217	
PA_ps_1.1:218.1	Katamaṁ taṁ sīlaṁ na yasapariyantaṁ?	218	
PA_ps_1.1:218.2	Idhekacco yasahetu yasapaccayā yasakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.	218	
PA_ps_1.1:218.3	Idaṁ taṁ sīlaṁ na yasapariyantaṁ.	218	
PA_ps_1.1:219.1	Katamaṁ taṁ sīlaṁ na ñātipariyantaṁ?	219	
PA_ps_1.1:219.2	Idhekacco ñātihetu ñātipaccayā ñātikāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.	219	
PA_ps_1.1:219.3	Idaṁ taṁ sīlaṁ na ñātipariyantaṁ.	219	
PA_ps_1.1:220.1	Katamaṁ taṁ sīlaṁ na aṅgapariyantaṁ?	220	
PA_ps_1.1:220.2	Idhekacco aṅgahetu aṅgapaccayā aṅgakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.	220	
PA_ps_1.1:220.3	Idaṁ taṁ sīlaṁ na aṅgapariyantaṁ.	220	
PA_ps_1.1:221.1	Katamaṁ taṁ sīlaṁ na jīvitapariyantaṁ?	221	
PA_ps_1.1:221.2	Idhekacco jīvitahetu jīvitapaccayā jīvitakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.	221	
PA_ps_1.1:221.3	Idaṁ taṁ sīlaṁ na jīvitapariyantaṁ.	221	
PA_ps_1.1:221.4_0	Evarūpāni sīlāni akhaṇḍāni acchiddāni asabalāni akammāsāni bhujissāni viññuppasatthāni	221	
PA_ps_1.1:221.4_1	aparāmaṭṭhāni samādhisaṁvattanikāni avippaṭisāravatthukāni pāmojjavatthukāni pītivatthukāni	221	
PA_ps_1.1:221.4_2	passaddhivatthukāni sukhavatthukāni samādhivatthukāni yathābhūtañāṇadassanavatthukāni	221	
PA_ps_1.1:221.4_3	ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti—	221	
PA_ps_1.1:221.5	idaṁ taṁ sīlaṁ apariyantaṁ.	221	
PA_ps_1.1:222.1	Kiṁ sīlaṁ?	222	
PA_ps_1.1:222.2	Kati sīlāni?	222	
PA_ps_1.1:222.3	Kiṁ samuṭṭhānaṁ sīlaṁ?	222	
PA_ps_1.1:222.4	Kati dhammasamodhānaṁ sīlaṁ?	222	
PA_ps_1.1:223.1	Kiṁ sīlanti cetanā sīlaṁ, cetasikaṁ sīlaṁ, saṁvaro sīlaṁ, avītikkamo sīlaṁ.	223	
PA_ps_1.1:224.1	Kati sīlānīti tīṇi sīlāni—	224	
PA_ps_1.1:224.2	kusalasīlaṁ, akusalasīlaṁ, abyākatasīlaṁ.	224	
PA_ps_1.1:225.1	Kiṁ samuṭṭhānaṁ sīlanti kusalacittasamuṭṭhānaṁ kusalasīlaṁ, akusalacittasamuṭṭhānaṁ akusalasīlaṁ, abyākatacittasamuṭṭhānaṁ abyākatasīlaṁ.	225	
PA_ps_1.1:226.1	Kati dhammasamodhānaṁ sīlanti saṁvarasamodhānaṁ sīlaṁ, avītikkamasamodhānaṁ sīlaṁ, tathābhāve jātacetanāsamodhānaṁ sīlaṁ.	226	
PA_ps_1.1:227.1	Pāṇātipātaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.2	Adinnādānaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.3	Kāmesumicchācāraṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.4	Musāvādaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.5	Pisuṇaṁ vācaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.6	Pharusaṁ vācaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.7	Samphappalāpaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.8	Abhijjhaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.9	Byāpādaṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:227.10	Micchādiṭṭhiṁ saṁvaraṭṭhena sīlaṁ, avītikkamaṭṭhena sīlaṁ.	227	
PA_ps_1.1:228.1	Nekkhammena kāmacchandaṁ saṁvaraṭṭhena sīlaṁ, avītikkamaṭṭhena sīlaṁ.	228	
PA_ps_1.1:228.2	Abyāpādena byāpādaṁ saṁvaraṭṭhena sīlaṁ, avītikkamaṭṭhena sīlaṁ.	228	
PA_ps_1.1:228.3	Ālokasaññāya thinamiddhaṁ …	228	
PA_ps_1.1:228.4	avikkhepaṭṭhena uddhaccaṁ …	228	
PA_ps_1.1:228.5	dhammavavatthānena vicikicchaṁ …	228	
PA_ps_1.1:228.6	ñāṇena avijjaṁ …	228	
PA_ps_1.1:228.7	pāmojjena aratiṁ ….	228	
PA_ps_1.1:229.1	Paṭhamena jhānena nīvaraṇe …	229	
PA_ps_1.1:229.2	dutiyena jhānena vitakkavicāre …	229	
PA_ps_1.1:229.3	tatiyena jhānena pītiṁ …	229	
PA_ps_1.1:229.4	catutthena jhānena sukhadukkhaṁ …	229	
PA_ps_1.1:229.5	ākāsānañcāyatanasamāpattiyā rūpasaññaṁ paṭighasaññaṁ nānattasaññaṁ …	229	
PA_ps_1.1:229.6	viññāṇañcāyatanasamāpattiyā ākāsānañcāyatanasaññaṁ …	229	
PA_ps_1.1:229.7	ākiñcaññāyatanasamāpattiyā viññāṇañcāyatanasaññaṁ …	229	
PA_ps_1.1:229.8	nevasaññānāsaññāyatanasamāpattiyā ākiñcaññāyatanasaññaṁ.	229	
PA_ps_1.1:230.1	Aniccānupassanāya niccasaññaṁ …	230	
PA_ps_1.1:230.2	dukkhānupassanāya sukhasaññaṁ …	230	
PA_ps_1.1:230.3	anattā anupassanāya attasaññaṁ …	230	
PA_ps_1.1:230.4	nibbidānupassanāya nandiṁ …	230	
PA_ps_1.1:230.5	virāgānupassanāya rāgaṁ …	230	
PA_ps_1.1:230.6	nirodhānupassanāya samudayaṁ …	230	
PA_ps_1.1:230.7	paṭinissaggānupassanāya ādānaṁ …	230	
PA_ps_1.1:230.8	khayānupassanāya ghanasaññaṁ …	230	
PA_ps_1.1:230.9	vayānupassanāya āyūhanaṁ …	230	
PA_ps_1.1:230.10	vipariṇāmānupassanāya dhuvasaññaṁ …	230	
PA_ps_1.1:230.11	animittānupassanāya nimittaṁ …	230	
PA_ps_1.1:230.12	appaṇihitānupassanāya paṇidhiṁ …	230	
PA_ps_1.1:230.13	suññatānupassanāya abhinivesaṁ …	230	
PA_ps_1.1:230.14	adhipaññādhammavipassanāya sārādānābhinivesaṁ …	230	
PA_ps_1.1:230.15	yathābhūtañāṇadassanena sammohābhinivesaṁ …	230	
PA_ps_1.1:230.16	ādīnavānupassanāya ālayābhinivesaṁ …	230	
PA_ps_1.1:230.17	paṭisaṅkhānupassanāya appaṭisaṅkhaṁ …	230	
PA_ps_1.1:230.18	vivaṭṭanānupassanāya saññogābhinivesaṁ ….	230	
PA_ps_1.1:231.1	Sotāpattimaggena diṭṭhekaṭṭhe kilese …	231	
PA_ps_1.1:231.2	sakadāgāmimaggena oḷārike kilese …	231	
PA_ps_1.1:231.3	anāgāmimaggena aṇusahagate kilese …	231	
PA_ps_1.1:231.4	arahattamaggena sabbakilese saṁvaraṭṭhena sīlaṁ, avītikkamaṭṭhena sīlaṁ.	231	
PA_ps_1.1:232.1	Pañca sīlāni—	232	
PA_ps_1.1:232.2	pāṇātipātassa pahānaṁ sīlaṁ, veramaṇī sīlaṁ, cetanā sīlaṁ, saṁvaro sīlaṁ, avītikkamo sīlaṁ.	232	
PA_ps_1.1:232.3_0	Evarūpāni sīlāni cittassa avippaṭisārāya saṁvattanti, pāmojjāya saṁvattanti, pītiyā	232	
PA_ps_1.1:232.3_1	saṁvattanti, passaddhiyā saṁvattanti, somanassāya saṁvattanti, āsevanāya saṁvattanti,	232	
PA_ps_1.1:232.3_2	bhāvanāya saṁvattanti, bahulīkammāya saṁvattanti, alaṅkārāya saṁvattanti, parikkhārāya	232	
PA_ps_1.1:232.3_3	saṁvattanti, parivārāya saṁvattanti, pāripūriyā saṁvattanti, ekantanibbidāya virāgāya	232	
PA_ps_1.1:232.3_4	nirodhāya upasamāya abhiññāya sambodhāya nibbānāya saṁvattanti.	232	
PA_ps_1.1:233.1_0	Evarūpānaṁ sīlānaṁ saṁvarapārisuddhi adhisīlaṁ, saṁvarapārisuddhiyā ṭhitaṁ cittaṁ	233	
PA_ps_1.1:233.1_1	na vikkhepaṁ gacchati, avikkhepapārisuddhi adhicittaṁ saṁvarapārisuddhiṁ sammā passati,	233	
PA_ps_1.1:233.1_2	avikkhepapārisuddhiṁ sammā passati.	233	
PA_ps_1.1:233.2	Dassanapārisuddhi adhipaññā.	233	
PA_ps_1.1:233.3	Yo tattha saṁvaraṭṭho, ayaṁ adhisīlasikkhā.	233	
PA_ps_1.1:233.4	Yo tattha avikkhepaṭṭho, ayaṁ adhicittasikkhā.	233	
PA_ps_1.1:233.5	Yo tattha dassanaṭṭho, ayaṁ adhipaññāsikkhā.	233	
PA_ps_1.1:234.1_0	Imā tisso sikkhāyo āvajjanto sikkhati, jānanto sikkhati, passanto sikkhati, paccavekkhanto	234	
PA_ps_1.1:234.1_1	sikkhati, cittaṁ adhiṭṭhahanto sikkhati, saddhāya adhimuccanto sikkhati, vīriyaṁ	234	
PA_ps_1.1:234.1_2	paggaṇhanto sikkhati, satiṁ upaṭṭhapento sikkhati, cittaṁ samādahanto sikkhati, paññāya	234	
PA_ps_1.1:234.1_3	pajānanto sikkhati, abhiññeyyaṁ abhijānanto sikkhati, pariññeyyaṁ parijānanto sikkhati,	234	
PA_ps_1.1:234.1_4	pahātabbaṁ pajahanto sikkhati, sacchikātabbaṁ sacchikaronto sikkhati, bhāvetabbaṁ bhāvento sikkhati.	234	
PA_ps_1.1:235.1	Pañca sīlāni—	235	
PA_ps_1.1:235.2	adinnādānassa …	235	
PA_ps_1.1:235.3	kāmesumicchācārassa …	235	
PA_ps_1.1:235.4	musāvādassa …	235	
PA_ps_1.1:235.5	pisuṇāya vācāya …	235	
PA_ps_1.1:235.6	pharusāya vācāya …	235	
PA_ps_1.1:235.7	samphappalāpassa …	235	
PA_ps_1.1:235.8	abhijjhāya …	235	
PA_ps_1.1:235.9	byāpādassa …	235	
PA_ps_1.1:235.10	micchādiṭṭhiyā …	235	
PA_ps_1.1:236.1	Nekkhammena kāmacchandassa …	236	
PA_ps_1.1:236.2	abyāpādena byāpādassa …	236	
PA_ps_1.1:236.3	ālokasaññāya thinamiddhassa …	236	
PA_ps_1.1:236.4	avikkhepena uddhaccassa …	236	
PA_ps_1.1:236.5	dhammavavatthānena vicikicchāya …	236	
PA_ps_1.1:236.6	ñāṇena avijjāya …	236	
PA_ps_1.1:236.7	pāmojjena aratiyā …	236	
PA_ps_1.1:237.1	Paṭhamena jhānena nīvaraṇānaṁ …	237	
PA_ps_1.1:237.2	dutiyena jhānena vitakkavicārānaṁ …	237	
PA_ps_1.1:237.3	tatiyena jhānena pītiyā …	237	
PA_ps_1.1:237.4	catutthena jhānena sukhadukkhānaṁ …	237	
PA_ps_1.1:237.5	ākāsānañcāyatanasamāpattiyā rūpasaññāya paṭighasaññāya nānattasaññāya …	237	
PA_ps_1.1:237.6	viññāṇañcāyatanasamāpattiyā ākāsānañcāyatanasaññāya …	237	
PA_ps_1.1:237.7	ākiñcaññāyatanasamāpattiyā viññāṇañcāyatanasaññāya …	237	
PA_ps_1.1:237.8	nevasaññānāsaññāyatanasamāpattiyā ākiñcaññāyatanasaññāya …	237	
PA_ps_1.1:238.1	Aniccānupassanāya niccasaññāya …	238	
PA_ps_1.1:238.2	dukkhānupassanāya sukhasaññāya …	238	
PA_ps_1.1:238.3	anattānupassanāya attasaññāya …	238	
PA_ps_1.1:238.4	nibbidānupassanāya nandiyā …	238	
PA_ps_1.1:238.5	virāgānupassanāya rāgassa …	238	
PA_ps_1.1:238.6	nirodhānupassanāya samudayassa …	238	
PA_ps_1.1:238.7	paṭinissaggānupassanāya ādānassa …	238	
PA_ps_1.1:238.8	khayānupassanāya ghanasaññāya …	238	
PA_ps_1.1:238.9	vayānupassanāya āyūhanassa …	238	
PA_ps_1.1:238.10	vipariṇāmānupassanāya dhuvasaññāya …	238	
PA_ps_1.1:238.11	animittānupassanāya nimittassa …	238	
PA_ps_1.1:238.12	appaṇihitānupassanāya paṇidhiyā …	238	
PA_ps_1.1:238.13	suññatānupassanāya abhinivesassa …	238	
PA_ps_1.1:238.14	adhipaññādhammavipassanāya sārāgābhinivesassa …	238	
PA_ps_1.1:238.15	yathābhūtañāṇadassanena sammohābhinivesassa …	238	
PA_ps_1.1:238.16	ādīnavānupassanāya ālayābhinivesassa …	238	
PA_ps_1.1:238.17	paṭisaṅkhānupassanāya appaṭisaṅkhāya …	238	
PA_ps_1.1:238.18	vivaṭṭanānupassanāya saññogābhinivesassa.	238	
PA_ps_1.1:239.1	Sotāpattimaggena diṭṭhekaṭṭhānaṁ kilesānaṁ …	239	
PA_ps_1.1:239.2	sakadāgāmimaggena oḷārikānaṁ kilesānaṁ …	239	
PA_ps_1.1:239.3	anāgāmimaggena anusahagatānaṁ kilesānaṁ …	239	
PA_ps_1.1:239.4	arahattamaggena sabbakilesānaṁ pahānaṁ sīlaṁ, veramaṇī sīlaṁ, cetanā sīlaṁ, saṁvaro sīlaṁ, avītikkamo sīlaṁ.	239	
PA_ps_1.1:239.5_0	Evarūpāni sīlāni cittassa avippaṭisārāya saṁvattanti, pāmojjāya saṁvattanti, pītiyā	239	
PA_ps_1.1:239.5_1	saṁvattanti, passaddhiyā saṁvattanti, somanassāya saṁvattanti, āsevanāya saṁvattanti,	239	
PA_ps_1.1:239.5_2	bhāvanāya saṁvattanti, bahulīkammāya saṁvattanti, alaṅkārāya saṁvattanti, parikkhārāya	239	
PA_ps_1.1:239.5_3	saṁvattanti, parivārāya saṁvattanti, pāripūriyā saṁvattanti, ekantanibbidāya virāgāya	239	
PA_ps_1.1:239.5_4	nirodhāya upasamāya abhiññāya sambodhāya nibbānāya saṁvattanti.	239	
PA_ps_1.1:240.1	Evarūpānaṁ sīlānaṁ saṁvarapārisuddhi adhisīlaṁ.	240	
PA_ps_1.1:240.2	Saṁvarapārisuddhiyā ṭhitaṁ cittaṁ avikkhepaṁ gacchati, avikkhepapārisuddhi adhicittaṁ.	240	
PA_ps_1.1:240.3	Saṁvarapārisuddhiṁ sammā passati, avikkhepapārisuddhiṁ sammā passati.	240	
PA_ps_1.1:240.4	Dassanapārisuddhi adhipaññā.	240	
PA_ps_1.1:240.5	Yo tattha saṁvaraṭṭho, ayaṁ adhisīlasikkhā.	240	
PA_ps_1.1:240.6	Yo tattha avikkhepaṭṭho, ayaṁ adhicittasikkhā.	240	
PA_ps_1.1:240.7	Yo tattha dassanaṭṭho, ayaṁ adhipaññāsikkhā.	240	
PA_ps_1.1:240.8_0	Imā tisso sikkhāyo āvajjanto sikkhati, jānanto sikkhati, passanto sikkhati, paccavekkhanto	240	
PA_ps_1.1:240.8_1	sikkhati, cittaṁ adhiṭṭhahanto sikkhati, saddhāya adhimuccanto sikkhati, vīriyaṁ	240	
PA_ps_1.1:240.8_2	paggaṇhanto sikkhati, satiṁ upaṭṭhapento sikkhati, cittaṁ samādahanto sikkhati, paññāya	240	
PA_ps_1.1:240.8_3	pajānanto sikkhati, abhiññeyyaṁ abhijānanto sikkhati, pariññeyyaṁ parijānanto sikkhati	240	
PA_ps_1.1:240.8_4	pahātabbaṁ pajahanto sikkhati, sacchikātabbaṁ sacchikaronto sikkhati, bhāvetabbaṁ bhāvento sikkhati.	240	
PA_ps_1.1:240.9	Taṁ ñātaṭṭhena ñāṇaṁ pajānanaṭṭhena paññā.	240	
PA_ps_1.1:240.10	Tena vuccati—	240	
PA_ps_1.1:240.11	“sutvāna saṁvare paññā sīlamaye ñāṇaṁ”.	240	
PA_ps_1.1:240.12	Sīlamayañāṇaniddeso dutiyo.	240	
PA_ps_1.1:241.0	1.1.3. Samādhibhāvanāmayañāṇaniddesa	241	
PA_ps_1.1:241.1	Kathaṁ saṁvaritvā samādahane paññā samādhibhāvanāmaye ñāṇaṁ?	241	
PA_ps_1.1:242.1	Eko samādhi—	242	
PA_ps_1.1:242.2	cittassa ekaggatā.	242	
PA_ps_1.1:243.1	Dve samādhī—	243	
PA_ps_1.1:243.2	lokiyo samādhi, lokuttaro samādhi.	243	
PA_ps_1.1:244.1	Tayo samādhī—	244	
PA_ps_1.1:244.2	savitakkasavicāro samādhi, avitakkavicāramatto samādhi, avitakkaavicāro samādhi.	244	
PA_ps_1.1:245.1	Cattāro samādhī—	245	
PA_ps_1.1:245.2	hānabhāgiyo samādhi, ṭhitibhāgiyo samādhi, visesabhāgiyo samādhi, nibbedhabhāgiyo samādhi.	245	
PA_ps_1.1:246.1	Pañca samādhī—	246	
PA_ps_1.1:246.2	pītipharaṇatā, sukhapharaṇatā, cetopharaṇatā, ālokapharaṇatā, paccavekkhaṇānimittaṁ.	246	
PA_ps_1.1:247.1	Cha samādhī—	247	
PA_ps_1.1:247.2_0	buddhānussativasena cittassa ekaggatā avikkhepo samādhi, dhammānussativasena cittassa	247	
PA_ps_1.1:247.2_1	ekaggatā avikkhepo samādhi, saṅghānussativasena cittassa ekaggatā avikkhepo samādhi,	247	
PA_ps_1.1:247.2_2	sīlānussativasena cittassa ekaggatā avikkhepo samādhi, cāgānussativasena cittassa	247	
PA_ps_1.1:247.2_3	ekaggatā avikkhepo samādhi, devatānussativasena cittassa ekaggatā avikkhepo samādhi.	247	
PA_ps_1.1:248.1	Satta samādhī—	248	
PA_ps_1.1:248.2_0	samādhikusalatā, samādhissa samāpattikusalatā, samādhissa ṭhitikusalatā, samādhissa	248	
PA_ps_1.1:248.2_1	vuṭṭhānakusalatā, samādhissa kallatākusalatā, samādhissa gocarakusalatā, samādhissa abhinīhārakusalatā.	248	
PA_ps_1.1:249.1	Aṭṭha samādhī—	249	
PA_ps_1.1:249.2	pathavīkasiṇavasena cittassa ekaggatā avikkhepo samādhi, āpokasiṇavasena …pe…	249	
PA_ps_1.1:249.3	tejokasiṇavasena …	249	
PA_ps_1.1:249.4	vāyokasiṇavasena …	249	
PA_ps_1.1:249.5	nīlakasiṇavasena …	249	
PA_ps_1.1:249.6	pītakasiṇavasena …	249	
PA_ps_1.1:249.7	lohitakasiṇavasena …	249	
PA_ps_1.1:249.8	odātakasiṇavasena cittassa ekaggatā avikkhepo samādhi.	249	
PA_ps_1.1:250.1	Nava samādhī—	250	
PA_ps_1.1:250.2	rūpāvacaro samādhi atthi hīno, atthi majjho, atthi paṇīto;	250	
PA_ps_1.1:250.3	arūpāvacaro samādhi atthi hīno, atthi majjho, atthi paṇīto;	250	
PA_ps_1.1:250.4	suññato samādhi, animitto samādhi, appaṇihito samādhi.	250	
PA_ps_1.1:251.1	Dasa samādhī—	251	
PA_ps_1.1:251.2	uddhumātakasaññāvasena cittassa ekaggatā avikkhepo samādhi, vinīlakasaññāvasena …	251	
PA_ps_1.1:251.3	vipubbakasaññāvasena …	251	
PA_ps_1.1:251.4	vicchiddakasaññāvasena …	251	
PA_ps_1.1:251.5	vikkhāyitakasaññāvasena …	251	
PA_ps_1.1:251.6	vikkhittakasaññāvasena …	251	
PA_ps_1.1:251.7	hatavikkhittakasaññāvasena …	251	
PA_ps_1.1:251.8	lohitakasaññāvasena …	251	
PA_ps_1.1:251.9	puḷavakasaññāvasena …	251	
PA_ps_1.1:251.10	aṭṭhikasaññāvasena cittassa ekaggatā avikkhepo samādhi.	251	
PA_ps_1.1:251.11	Ime pañcapaññāsa samādhī.	251	
PA_ps_1.1:252.1	Api ca pañcavīsati samādhissa samādhiṭṭhā—	252	
PA_ps_1.1:252.2_0	pariggahaṭṭhena samādhi, parivāraṭṭhena samādhi, paripūraṭṭhena samādhi, ekaggaṭṭhena	252	
PA_ps_1.1:252.2_1	samādhi, avikkhepaṭṭhena samādhi, avisāraṭṭhena samādhi, anāvilaṭṭhena samādhi, aniñjanaṭṭhena	252	
PA_ps_1.1:252.2_2	samādhi, vimuttaṭṭhena samādhi, ekattupaṭṭhānavasena cittassa ṭhitattā samādhi, samaṁ	252	
PA_ps_1.1:252.2_3	esatīti samādhi, visamaṁ nesatīti samādhi, samaṁ esitattā samādhi, visamaṁ nesitattā	252	
PA_ps_1.1:252.2_4	samādhi, samaṁ ādiyatīti samādhi, visamaṁ nādiyatīti samādhi, samaṁ ādinnattā samādhi,	252	
PA_ps_1.1:252.2_5	visamaṁ anādinnattā samādhi, samaṁ paṭipajjatīti samādhi, visamaṁ nappaṭipajjatīti	252	
PA_ps_1.1:252.2_6	samādhi, samaṁ paṭipannattā samādhi, visamaṁ nappaṭipannattā samādhi, samaṁ jhāyatīti	252	
PA_ps_1.1:252.2_7	samādhi, visamaṁ jhāpetīti samādhi, samaṁ jhātattā samādhi, visamaṁ jhāpitattā samādhi,	252	
PA_ps_1.1:252.2_8	samo ca hito ca sukho cāti samādhi.	252	
PA_ps_1.1:252.3	Ime pañcavīsati samādhissa samādhiṭṭhā.	252	
PA_ps_1.1:252.4	Taṁ ñātaṭṭhena ñāṇaṁ, pajānanaṭṭhena paññā.	252	
PA_ps_1.1:252.5	Tena vuccati—	252	
PA_ps_1.1:252.6	“saṁvaritvā samādahane paññā samādhibhāvanāmaye ñāṇaṁ”.	252	
PA_ps_1.1:252.7	Samādhibhāvanāmayañāṇaniddeso tatiyo.	252	
PA_ps_1.1:253.0	1.1.4. Dhammaṭṭhitiñāṇaniddesa	253	
PA_ps_1.1:253.1	Kathaṁ paccayapariggahe paññā dhammaṭṭhitiñāṇaṁ?	253	
PA_ps_1.1:253.2	Avijjā saṅkhārānaṁ uppādaṭṭhiti ca pavattaṭṭhiti ca nimittaṭṭhiti ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti ca paccayaṭṭhiti ca.	253	
PA_ps_1.1:253.3	Imehi navahākārehi avijjā paccayo, saṅkhārā paccayasamuppannā.	253	
PA_ps_1.1:253.4	Ubhopete dhammā paccayasamuppannāti—	253	
PA_ps_1.1:253.5	paccayapariggahe paññā dhammaṭṭhitiñāṇaṁ.	253	
PA_ps_1.1:253.6	Atītampi addhānaṁ …	253	
PA_ps_1.1:253.7_0	anāgatampi addhānaṁ avijjā saṅkhārānaṁ uppādaṭṭhiti ca pavattaṭṭhiti ca nimittaṭṭhiti	253	
PA_ps_1.1:253.7_1	ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti	253	
PA_ps_1.1:253.7_2	ca paccayaṭṭhiti ca.	253	
PA_ps_1.1:253.8	Imehi navahākārehi avijjā paccayo, saṅkhārā paccayasamuppannā.	253	
PA_ps_1.1:253.9	Ubhopete dhammā paccayasamuppannāti—	253	
PA_ps_1.1:253.10	paccayapariggahe paññā dhammaṭṭhitiñāṇaṁ.	253	
PA_ps_1.1:254.1	Saṅkhārā viññāṇassa …pe…	254	
PA_ps_1.1:254.2	viññāṇaṁ nāmarūpassa …	254	
PA_ps_1.1:254.3	nāmarūpaṁ saḷāyatanassa …	254	
PA_ps_1.1:254.4	saḷāyatanaṁ phassassa …	254	
PA_ps_1.1:254.5	phasso vedanāya …	254	
PA_ps_1.1:254.6	vedanā taṇhāya …	254	
PA_ps_1.1:254.7	taṇhā upādānassa …	254	
PA_ps_1.1:254.8	upādānaṁ bhavassa …	254	
PA_ps_1.1:254.9	bhavo jātiyā …	254	
PA_ps_1.1:254.10	jāti jarāmaraṇassa uppādaṭṭhiti ca pavattaṭṭhiti ca nimittaṭṭhiti ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti ca paccayaṭṭhiti ca.	254	
PA_ps_1.1:254.11	Imehi navahākārehi jāti paccayo, jarāmaraṇaṁ paccayasamuppannaṁ.	254	
PA_ps_1.1:254.12	Ubhopete dhammā paccayasamuppannāti—	254	
PA_ps_1.1:254.13	paccayapariggahe paññā dhammaṭṭhitiñāṇaṁ.	254	
PA_ps_1.1:254.14	Atītampi addhānaṁ …	254	
PA_ps_1.1:254.15_0	anāgatampi addhānaṁ jāti jarāmaraṇassa uppādaṭṭhiti ca pavattaṭṭhiti ca nimittaṭṭhiti	254	
PA_ps_1.1:254.15_1	ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti	254	
PA_ps_1.1:254.15_2	ca paccayaṭṭhiti ca.	254	
PA_ps_1.1:254.16	Imehi navahākārehi jāti paccayo, jarāmaraṇaṁ paccayasamuppannaṁ.	254	
PA_ps_1.1:254.17	Ubhopete dhammā paccayasamuppannāti—	254	
PA_ps_1.1:254.18	paccayapariggahe paññā dhammaṭṭhitiñāṇaṁ.	254	
PA_ps_1.1:255.1	Avijjā hetu, saṅkhārā hetusamuppannā.	255	
PA_ps_1.1:255.2	Ubhopete dhammā hetusamuppannāti—	255	
PA_ps_1.1:255.3	paccayapariggahe paññā dhammaṭṭhitiñāṇaṁ.	255	
PA_ps_1.1:255.4	Atītampi addhānaṁ …	255	
PA_ps_1.1:255.5	anāgatampi addhānaṁ avijjā hetu, saṅkhārā hetusamuppannā.	255	
PA_ps_1.1:255.6	Ubhopete dhammā hetusamuppannāti—	255	
PA_ps_1.1:255.7	paccayapariggahe paññā dhammaṭṭhitiñāṇaṁ.	255	
PA_ps_1.1:256.1	Saṅkhārā hetu, viññāṇaṁ hetusamuppannaṁ …pe…	256	
PA_ps_1.1:256.2	viññāṇaṁ hetu, nāmarūpaṁ hetusamuppannaṁ …	256	
PA_ps_1.1:256.3	nāmarūpaṁ hetu, saḷāyatanaṁ hetusamuppannaṁ …	256	
PA_ps_1.1:256.4	saḷāyatanaṁ hetu, phasso hetusamuppanno …	256	
PA_ps_1.1:256.5	phasso hetu, vedanā hetusamuppannā …	256	
PA_ps_1.1:256.6	vedanā hetu, taṇhā hetusamuppannā …	256	
PA_ps_1.1:256.7	taṇhā hetu, upādānaṁ hetusamuppannaṁ …	256	
PA_ps_1.1:256.8	upādānaṁ hetu, bhavo hetusamuppanno …	256	
PA_ps_1.1:256.9	bhavo hetu, jāti hetusamuppannā …	256	
PA_ps_1.1:256.10	jāti hetu, jarāmaraṇaṁ hetusamuppannaṁ.	256	
PA_ps_1.1:256.11	Ubhopete dhammā hetusamuppannāti—	256	
PA_ps_1.1:256.12	paccayapariggahe paññā dhammaṭṭhitiñāṇaṁ.	256	
PA_ps_1.1:256.13	Atītampi addhānaṁ …	256	
PA_ps_1.1:256.14	anāgatampi addhānaṁ jāti hetu, jarāmaraṇaṁ hetusamuppannaṁ.	256	
PA_ps_1.1:256.15	Ubhopete dhammā hetusamuppannāti—	256	
PA_ps_1.1:256.16	paccayapariggahe paññā dhammaṭṭhitiñāṇaṁ.	256	
PA_ps_1.1:257.1	Avijjā paṭiccā, saṅkhārā paṭiccasamuppannā.	257	
PA_ps_1.1:257.2	Ubhopete dhammā paṭiccasamuppannāti—	257	
PA_ps_1.1:257.3	paccayapariggahe paññā dhammaṭṭhitiñāṇaṁ.	257	
PA_ps_1.1:257.4	Atītampi addhānaṁ …	257	
PA_ps_1.1:257.5	anāgatampi addhānaṁ avijjā paṭiccā, saṅkhārā paṭiccasamuppannā.	257	
PA_ps_1.1:257.6	Ubhopete dhammā paṭiccasamuppannāti—	257	
PA_ps_1.1:257.7	paccayapariggahe paññā dhammaṭṭhitiñāṇaṁ.	257	
PA_ps_1.1:258.1	Saṅkhārā paṭiccā, viññāṇaṁ paṭiccasamuppannaṁ …pe…	258	
PA_ps_1.1:258.2	viññāṇaṁ paṭiccaṁ, nāmarūpaṁ paṭiccasamuppannaṁ …	258	
PA_ps_1.1:258.3	nāmarūpaṁ paṭiccaṁ, saḷāyatanaṁ paṭiccasamuppannaṁ …	258	
PA_ps_1.1:258.4	saḷāyatanaṁ paṭiccaṁ, phasso paṭiccasamuppanno …	258	
PA_ps_1.1:258.5	phasso paṭicco, vedanā paṭiccasamuppannā …	258	
PA_ps_1.1:258.6	vedanā paṭiccā, taṇhā paṭiccasamuppannā …	258	
PA_ps_1.1:258.7	taṇhā paṭiccā, upādānaṁ paṭiccasamuppannaṁ …	258	
PA_ps_1.1:258.8	upādānaṁ paṭiccaṁ, bhavo paṭiccasamuppanno …	258	
PA_ps_1.1:258.9	bhavo paṭicco, jāti paṭiccasamuppannā …	258	
PA_ps_1.1:258.10	jāti paṭiccā, jarāmaraṇaṁ paṭiccasamuppannaṁ.	258	
PA_ps_1.1:258.11	Ubhopete dhammā paṭiccasamuppannāti—	258	
PA_ps_1.1:258.12	paccayapariggahe paññā dhammaṭṭhitiñāṇaṁ.	258	
PA_ps_1.1:258.13	Atītampi addhānaṁ …	258	
PA_ps_1.1:258.14	anāgatampi addhānaṁ jāti paṭiccā, jarāmaraṇaṁ paṭiccasamuppannaṁ.	258	
PA_ps_1.1:258.15	Ubhopete dhammā paṭiccasamuppannāti—	258	
PA_ps_1.1:258.16	paccayapariggahe paññā dhammaṭṭhitiñāṇaṁ.	258	
PA_ps_1.1:259.1	Avijjā paccayo, saṅkhārā paccayasamuppannā.	259	
PA_ps_1.1:259.2	Ubhopete dhammā paccayasamuppannāti—	259	
PA_ps_1.1:259.3	paccayapariggahe paññā dhammaṭṭhitiñāṇaṁ.	259	
PA_ps_1.1:259.4	Atītampi addhānaṁ …	259	
PA_ps_1.1:259.5	anāgatampi addhānaṁ avijjā paccayo, saṅkhārā paccayasamuppannā.	259	
PA_ps_1.1:259.6	Ubhopete dhammā paccayasamuppannāti—	259	
PA_ps_1.1:259.7	paccayapariggahe paññā dhammaṭṭhitiñāṇaṁ.	259	
PA_ps_1.1:260.1	Saṅkhārā paccayā, viññāṇaṁ paccayasamuppannaṁ …pe…	260	
PA_ps_1.1:260.2	viññāṇaṁ paccayo, nāmarūpaṁ paccayasamuppannaṁ …	260	
PA_ps_1.1:260.3	nāmarūpaṁ paccayo, saḷāyatanaṁ paccayasamuppannaṁ …	260	
PA_ps_1.1:260.4	saḷāyatanaṁ paccayo, phasso paccayasamuppanno …	260	
PA_ps_1.1:260.5	phasso paccayo, vedanā paccayasamuppannā …	260	
PA_ps_1.1:260.6	vedanā paccayo, taṇhā paccayasamuppannā …	260	
PA_ps_1.1:260.7	taṇhā paccayo, upādānaṁ paccayasamuppannaṁ …	260	
PA_ps_1.1:260.8	upādānaṁ paccayo, bhavo paccayasamuppanno …	260	
PA_ps_1.1:260.9	bhavo paccayo, jāti paccayasamuppannā …	260	
PA_ps_1.1:260.10	jāti paccayo, jarāmaraṇaṁ paccayasamuppannaṁ.	260	
PA_ps_1.1:260.11	Ubhopete dhammā paccayasamuppannāti—	260	
PA_ps_1.1:260.12	paccayapariggahe paññā dhammaṭṭhitiñāṇaṁ.	260	
PA_ps_1.1:260.13	Atītampi addhānaṁ …	260	
PA_ps_1.1:260.14	anāgatampi addhānaṁ jāti paccayo, jarāmaraṇaṁ paccayasamuppannaṁ.	260	
PA_ps_1.1:260.15	Ubhopete dhammā paccayasamuppannāti—	260	
PA_ps_1.1:260.16	paccayapariggahe paññā dhammaṭṭhitiñāṇaṁ.	260	
PA_ps_1.1:261.1	Purimakammabhavasmiṁ moho avijjā, āyūhanā saṅkhārā, nikanti taṇhā, upagamanaṁ upādānaṁ, cetanā bhavo.	261	
PA_ps_1.1:261.2	Ime pañca dhammā purimakammabhavasmiṁ idha paṭisandhiyā paccayā.	261	
PA_ps_1.1:261.3	Idha paṭisandhi viññāṇaṁ, okkanti nāmarūpaṁ, pasādo āyatanaṁ, phuṭṭho phasso, vedayitaṁ vedanā.	261	
PA_ps_1.1:261.4	Ime pañca dhammā idhupapattibhavasmiṁ purekatassa kammassa paccayā.	261	
PA_ps_1.1:261.5	Idha paripakkattā āyatanānaṁ moho avijjā, āyūhanā saṅkhārā, nikanti taṇhā upagamanaṁ upādānaṁ, cetanā bhavo.	261	
PA_ps_1.1:261.6	Ime pañca dhammā idha kammabhavasmiṁ āyatiṁ paṭisandhiyā paccayā.	261	
PA_ps_1.1:261.7	Āyatiṁ paṭisandhi viññāṇaṁ, okkanti nāmarūpaṁ, pasādo āyatanaṁ, phuṭṭho phasso, vedayitaṁ vedanā.	261	
PA_ps_1.1:261.8	Ime pañca dhammā āyatiṁ upapattibhavasmiṁ idha katassa kammassa paccayā.	261	
PA_ps_1.1:261.9	Itime catusaṅkhepe tayo addhe tisandhiṁ vīsatiyā ākārehi paṭiccasamuppādaṁ jānāti passati aññāti paṭivijjhati.	261	
PA_ps_1.1:261.10	Taṁ ñātaṭṭhena ñāṇaṁ, pajānanaṭṭhena paññā.	261	
PA_ps_1.1:261.11	Tena vuccati—	261	
PA_ps_1.1:261.12	“paccayapariggahe paññā dhammaṭṭhitiñāṇaṁ”.	261	
PA_ps_1.1:261.13	Dhammaṭṭhitiñāṇaniddeso catuttho.	261	
PA_ps_1.1:262.0	1.1.5. Sammasanañāṇaniddesa	262	
PA_ps_1.1:262.1	Kathaṁ atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ?	262	
PA_ps_1.1:263.1_0	Yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ	263	
PA_ps_1.1:263.1_1	vā hīnaṁ vā paṇītaṁ vā yaṁ dūre santike vā, sabbaṁ rūpaṁ aniccato vavattheti ekaṁ	263	
PA_ps_1.1:263.1_2	sammasanaṁ, dukkhato vavattheti ekaṁ sammasanaṁ, anattato vavattheti ekaṁ sammasanaṁ.	263	
PA_ps_1.1:264.1	Yā kāci vedanā …pe…	264	
PA_ps_1.1:264.2	yā kāci saññā …	264	
PA_ps_1.1:264.3	ye keci saṅkhārā …	264	
PA_ps_1.1:264.4_0	yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ	264	
PA_ps_1.1:264.4_1	vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ aniccato vavattheti ekaṁ	264	
PA_ps_1.1:264.4_2	sammasanaṁ, dukkhato vavattheti ekaṁ sammasanaṁ, anattato vavattheti ekaṁ sammasanaṁ.	264	
PA_ps_1.1:265.1	Cakkhuṁ …pe…	265	
PA_ps_1.1:265.2	jarāmaraṇaṁ atītānāgatapaccuppannaṁ aniccato vavattheti ekaṁ sammasanaṁ, dukkhato vavattheti ekaṁ sammasanaṁ, anattato vavattheti ekaṁ sammasanaṁ.	265	
PA_ps_1.1:266.1	Rūpaṁ atītānāgatapaccuppannaṁ aniccaṁ khayaṭṭhena, dukkhaṁ bhayaṭṭhena anattā asārakaṭṭhenāti saṅkhipitvā vavatthāne paññā sammasane ñāṇaṁ.	266	
PA_ps_1.1:266.2	Vedanā …pe…	266	
PA_ps_1.1:266.3	saññā …pe…	266	
PA_ps_1.1:266.4	saṅkhārā …pe…	266	
PA_ps_1.1:266.5	viññāṇaṁ …pe…	266	
PA_ps_1.1:266.6	cakkhu …pe…	266	
PA_ps_1.1:266.7	jarāmaraṇaṁ atītānāgatapaccuppannaṁ aniccaṁ khayaṭṭhena, dukkhaṁ bhayaṭṭhena, anattā asārakaṭṭhenāti saṅkhipitvā vavatthāne paññā sammasane ñāṇaṁ.	266	
PA_ps_1.1:267.1	Rūpaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti saṅkhipitvā vavatthāne paññā sammasane ñāṇaṁ.	267	
PA_ps_1.1:267.2	Vedanā …pe…	267	
PA_ps_1.1:267.3	saññā …	267	
PA_ps_1.1:267.4	saṅkhārā …	267	
PA_ps_1.1:267.5	viññāṇaṁ …	267	
PA_ps_1.1:267.6	cakkhu …pe…	267	
PA_ps_1.1:267.7	jarāmaraṇaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti saṅkhipitvā vavatthāne paññā sammasane ñāṇaṁ.	267	
PA_ps_1.1:268.1	Jātipaccayā jarāmaraṇaṁ, asati jātiyā natthi jarāmaraṇanti saṅkhipitvā vavatthāne paññā sammasane ñāṇaṁ.	268	
PA_ps_1.1:268.2	Atītampi addhānaṁ …	268	
PA_ps_1.1:268.3	anāgatampi addhānaṁ jātipaccayā jarāmaraṇaṁ, asati jātiyā natthi jarāmaraṇanti saṅkhipitvā vavatthāne paññā sammasane ñāṇaṁ.	268	
PA_ps_1.1:268.4	Bhavapaccayā jāti, asati …pe…	268	
PA_ps_1.1:268.5	upādānapaccayā bhavo, asati …pe…	268	
PA_ps_1.1:268.6	taṇhāpaccayā upādānaṁ, asati …pe…	268	
PA_ps_1.1:268.7	vedanāpaccayā taṇhā, asati …pe…	268	
PA_ps_1.1:268.8	phassapaccayā vedanā, asati …pe…	268	
PA_ps_1.1:268.9	saḷāyatanapaccayā phasso, asati …pe…	268	
PA_ps_1.1:268.10	nāmarūpapaccayā saḷāyatanaṁ, asati …pe…	268	
PA_ps_1.1:268.11	viññāṇapaccayā nāmarūpaṁ, asati …pe…	268	
PA_ps_1.1:268.12	saṅkhārapaccayā viññāṇaṁ, asati …pe…	268	
PA_ps_1.1:268.13	avijjāpaccayā saṅkhārā, asati avijjāya natthi saṅkhārāti saṅkhipitvā vavatthāne paññā sammasane ñāṇaṁ.	268	
PA_ps_1.1:268.14	Atītampi addhānaṁ …	268	
PA_ps_1.1:268.15	anāgatampi addhānaṁ avijjāpaccayā saṅkhārā, asati avijjāya natthi saṅkhārāti saṅkhipitvā vavatthāne paññā sammasane ñāṇaṁ.	268	
PA_ps_1.1:268.16	Taṁ ñātaṭṭhena ñāṇaṁ, pajānanaṭṭhena paññā.	268	
PA_ps_1.1:268.17	Tena vuccati—	268	
PA_ps_1.1:268.18	“atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ”.	268	
PA_ps_1.1:268.19	Sammasanañāṇaniddeso pañcamo.	268	
PA_ps_1.1:269.0	1.1.6. Udayabbayañāṇaniddesa	269	
PA_ps_1.1:269.1	Kathaṁ paccuppannānaṁ dhammānaṁ vipariṇāmānupassane paññā udayabbayānupassane ñāṇaṁ?	269	
PA_ps_1.1:269.2	Jātaṁ rūpaṁ paccuppannaṁ, tassa nibbattilakkhaṇaṁ udayo, vipariṇāmalakkhaṇaṁ vayo, anupassanā ñāṇaṁ.	269	
PA_ps_1.1:269.3	Jātā vedanā …	269	
PA_ps_1.1:269.4	jātā saññā …	269	
PA_ps_1.1:269.5	jātā saṅkhārā …	269	
PA_ps_1.1:269.6	jātaṁ viññāṇaṁ …	269	
PA_ps_1.1:269.7	jātaṁ cakkhu …pe…	269	
PA_ps_1.1:269.8	jāto bhavo paccuppanno, tassa nibbattilakkhaṇaṁ udayo, vipariṇāmalakkhaṇaṁ vayo, anupassanā ñāṇaṁ.	269	
PA_ps_1.1:270.1	Pañcannaṁ khandhānaṁ udayaṁ passanto kati lakkhaṇāni passati, vayaṁ passanto kati lakkhaṇāni passati, udayabbayaṁ passanto kati lakkhaṇāni passati?	270	
PA_ps_1.1:270.2	Pañcannaṁ khandhānaṁ udayaṁ passanto pañcavīsati lakkhaṇāni passati, vayaṁ passanto pañcavīsati lakkhaṇāni passati;	270	
PA_ps_1.1:270.3	udayabbayaṁ passanto paññāsa lakkhaṇāni passati.	270	
PA_ps_1.1:271.1	Rūpakkhandhassa udayaṁ passanto kati lakkhaṇāni passati, vayaṁ passanto kati lakkhaṇāni passati, udayabbayaṁ passanto kati lakkhaṇāni passati?	271	
PA_ps_1.1:271.2	Vedanākkhandhassa …pe…	271	
PA_ps_1.1:271.3	saññākkhandhassa …pe…	271	
PA_ps_1.1:271.4	saṅkhārakkhandhassa …pe…	271	
PA_ps_1.1:271.5	viññāṇakkhandhassa udayaṁ passanto kati lakkhaṇāni passati, vayaṁ passanto kati lakkhaṇāni passati, udayabbayaṁ passanto kati lakkhaṇāni passati?	271	
PA_ps_1.1:271.6	Rūpakkhandhassa udayaṁ passanto pañca lakkhaṇāni passati, vayaṁ passanto pañca lakkhaṇāni passati;	271	
PA_ps_1.1:271.7	udayabbayaṁ passanto dasa lakkhaṇāni passati.	271	
PA_ps_1.1:271.8	Vedanākkhandhassa …pe…	271	
PA_ps_1.1:271.9	saññākkhandhassa …	271	
PA_ps_1.1:271.10	saṅkhārakkhandhassa …	271	
PA_ps_1.1:271.11	viññāṇakkhandhassa udayaṁ passanto pañca lakkhaṇāni passati, vayaṁ passanto pañca lakkhaṇāni passati;	271	
PA_ps_1.1:271.12	udayabbayaṁ passanto dasa lakkhaṇāni passati.	271	
PA_ps_1.1:272.1	Rūpakkhandhassa udayaṁ passanto katamāni pañca lakkhaṇāni passati?	272	
PA_ps_1.1:272.2	Avijjāsamudayā rūpasamudayoti—	272	
PA_ps_1.1:272.3	paccayasamudayaṭṭhena rūpakkhandhassa udayaṁ passati.	272	
PA_ps_1.1:272.4	Taṇhāsamudayā rūpasamudayoti—	272	
PA_ps_1.1:272.5	paccayasamudayaṭṭhena rūpakkhandhassa udayaṁ passati.	272	
PA_ps_1.1:272.6	Kammasamudayā rūpasamudayoti—	272	
PA_ps_1.1:272.7	paccayasamudayaṭṭhena rūpakkhandhassa udayaṁ passati.	272	
PA_ps_1.1:272.8	Āhārasamudayā rūpasamudayoti—	272	
PA_ps_1.1:272.9	paccayasamudayaṭṭhena rūpakkhandhassa udayaṁ passati.	272	
PA_ps_1.1:272.10	Nibbattilakkhaṇaṁ passantopi rūpakkhandhassa udayaṁ passati.	272	
PA_ps_1.1:272.11	Rūpakkhandhassa udayaṁ passanto imāni pañca lakkhaṇāni passati.	272	
PA_ps_1.1:273.1	Vayaṁ passanto katamāni pañca lakkhaṇāni passati?	273	
PA_ps_1.1:273.2	Avijjānirodhā rūpanirodhoti—	273	
PA_ps_1.1:273.3	paccayanirodhaṭṭhena rūpakkhandhassa vayaṁ passati.	273	
PA_ps_1.1:273.4	Taṇhānirodhā rūpanirodhoti—	273	
PA_ps_1.1:273.5	paccayanirodhaṭṭhena rūpakkhandhassa vayaṁ passati.	273	
PA_ps_1.1:273.6	Kammanirodhā rūpanirodhoti—	273	
PA_ps_1.1:273.7	paccayanirodhaṭṭhena rūpakkhandhassa vayaṁ passati.	273	
PA_ps_1.1:273.8	Āhāranirodhā rūpanirodhoti—	273	
PA_ps_1.1:273.9	paccayanirodhaṭṭhena rūpakkhandhassa vayaṁ passati.	273	
PA_ps_1.1:273.10	Vipariṇāmalakkhaṇaṁ passantopi rūpakkhandhassa vayaṁ passati.	273	
PA_ps_1.1:273.11	Rūpakkhandhassa vayaṁ passanto imāni pañca lakkhaṇāni passati.	273	
PA_ps_1.1:273.12	Udayabbayaṁ passanto imāni dasa lakkhaṇāni passati.	273	
PA_ps_1.1:274.1	Vedanākkhandhassa udayaṁ passanto katamāni pañca lakkhaṇāni passati?	274	
PA_ps_1.1:274.2	Avijjāsamudayā vedanāsamudayoti—	274	
PA_ps_1.1:274.3	paccayasamudayaṭṭhena vedanākkhandhassa udayaṁ passati.	274	
PA_ps_1.1:274.4	Taṇhāsamudayā vedanāsamudayoti—	274	
PA_ps_1.1:274.5	paccayasamudayaṭṭhena vedanākkhandhassa udayaṁ passati.	274	
PA_ps_1.1:274.6	Kammasamudayā vedanāsamudayoti—	274	
PA_ps_1.1:274.7	paccayasamudayaṭṭhena vedanākkhandhassa udayaṁ passati.	274	
PA_ps_1.1:274.8	Phassasamudayā vedanāsamudayoti—	274	
PA_ps_1.1:274.9	paccayasamudayaṭṭhena vedanākkhandhassa udayaṁ passati.	274	
PA_ps_1.1:274.10	Nibbattilakkhaṇaṁ passantopi vedanākkhandhassa udayaṁ passati.	274	
PA_ps_1.1:274.11	Vedanākkhandhassa udayaṁ passanto imāni pañca lakkhaṇāni passati.	274	
PA_ps_1.1:275.1	Vayaṁ passanto katamāni pañca lakkhaṇāni passati?	275	
PA_ps_1.1:275.2	Avijjānirodhā vedanānirodhoti—	275	
PA_ps_1.1:275.3	paccayanirodhaṭṭhena vedanākkhandhassa vayaṁ passati.	275	
PA_ps_1.1:275.4	Taṇhānirodhā vedanānirodhoti—	275	
PA_ps_1.1:275.5	paccayanirodhaṭṭhena vedanākkhandhassa vayaṁ passati.	275	
PA_ps_1.1:275.6	Kammanirodhā vedanānirodhoti—	275	
PA_ps_1.1:275.7	paccayanirodhaṭṭhena vedanākkhandhassa vayaṁ passati.	275	
PA_ps_1.1:275.8	Phassanirodhā vedanānirodhoti—	275	
PA_ps_1.1:275.9	paccayanirodhaṭṭhena vedanākkhandhassa vayaṁ passati.	275	
PA_ps_1.1:275.10	Vipariṇāmalakkhaṇaṁ passantopi vedanākkhandhassa vayaṁ passati.	275	
PA_ps_1.1:275.11	Vedanākkhandhassa vayaṁ passanto imāni pañca lakkhaṇāni passati.	275	
PA_ps_1.1:275.12	Udayabbayaṁ passanto imāni dasa lakkhaṇāni passati.	275	
PA_ps_1.1:276.1	Saññākkhandhassa …pe…	276	
PA_ps_1.1:276.2	saṅkhārakkhandhassa …pe…	276	
PA_ps_1.1:276.3	viññāṇakkhandhassa udayaṁ passanto katamāni pañca lakkhaṇāni passati?	276	
PA_ps_1.1:276.4	Avijjāsamudayā viññāṇasamudayoti—	276	
PA_ps_1.1:276.5	paccayasamudayaṭṭhena viññāṇakkhandhassa udayaṁ passati.	276	
PA_ps_1.1:276.6	Taṇhāsamudayā viññāṇasamudayoti paccayasamudayaṭṭhena viññāṇakkhandhassa udayaṁ passati.	276	
PA_ps_1.1:276.7	Kammasamudayā viññāṇasamudayoti—	276	
PA_ps_1.1:276.8	paccayasamudayaṭṭhena viññāṇakkhandhassa udayaṁ passati.	276	
PA_ps_1.1:276.9	Nāmarūpasamudayā viññāṇasamudayoti—	276	
PA_ps_1.1:276.10	paccayasamudayaṭṭhena viññāṇakkhandhassa udayaṁ passati.	276	
PA_ps_1.1:276.11	Nibbattilakkhaṇaṁ passantopi viññāṇakkhandhassa udayaṁ passati.	276	
PA_ps_1.1:276.12	Viññāṇakkhandhassa udayaṁ passanto imāni pañca lakkhaṇāni passati.	276	
PA_ps_1.1:277.1	Vayaṁ passanto katamāni pañca lakkhaṇāni passati?	277	
PA_ps_1.1:277.2	Avijjānirodhā viññāṇanirodhoti—	277	
PA_ps_1.1:277.3	paccayanirodhaṭṭhena viññāṇakkhandhassa vayaṁ passati.	277	
PA_ps_1.1:277.4	Taṇhānirodhā viññāṇanirodhoti—	277	
PA_ps_1.1:277.5	paccayanirodhaṭṭhena viññāṇakkhandhassa vayaṁ passati.	277	
PA_ps_1.1:277.6	Kammanirodhā viññāṇanirodhoti—	277	
PA_ps_1.1:277.7	paccayanirodhaṭṭhena viññāṇakkhandhassa vayaṁ passati.	277	
PA_ps_1.1:277.8	Nāmarūpanirodhā viññāṇanirodhoti—	277	
PA_ps_1.1:277.9	paccayanirodhaṭṭhena viññāṇakkhandhassa vayaṁ passati.	277	
PA_ps_1.1:277.10	Vipariṇāmalakkhaṇaṁ passantopi viññāṇakkhandhassa vayaṁ passati.	277	
PA_ps_1.1:277.11	Viññāṇakkhandhassa vayaṁ passanto imāni pañca lakkhaṇāni passati.	277	
PA_ps_1.1:277.12	Udayabbayaṁ passanto imāni dasa lakkhaṇāni passati.	277	
PA_ps_1.1:278.1_0	Pañcannaṁ khandhānaṁ udayaṁ passanto imāni pañcavīsati lakkhaṇāni passati, vayaṁ	278	
PA_ps_1.1:278.1_1	passanto imāni pañcavīsati lakkhaṇāni passati, udayabbayaṁ passanto imāni paññāsa lakkhaṇāni passati.	278	
PA_ps_1.1:278.2	Taṁ ñātaṭṭhena ñāṇaṁ, pajānanaṭṭhena paññā.	278	
PA_ps_1.1:278.3	Tena vuccati—	278	
PA_ps_1.1:278.4	“paccuppannānaṁ dhammānaṁ vipariṇāmānupassane paññā udayabbayānupassane ñāṇaṁ”.	278	
PA_ps_1.1:278.5	Rūpakkhandho āhārasamudayo.	278	
PA_ps_1.1:278.6	Vedanā, saññā, saṅkhārā—	278	
PA_ps_1.1:278.7	tayo khandhā phassasamudayā.	278	
PA_ps_1.1:278.8	Viññāṇakkhandho nāmarūpasamudayo.	278	
PA_ps_1.1:278.9	Udayabbayañāṇaniddeso chaṭṭho.	278	
PA_ps_1.1:279.0	1.1.7. Bhaṅgānupassanāñāṇaniddesa	279	
PA_ps_1.1:279.1	Kathaṁ ārammaṇaṁ paṭisaṅkhā bhaṅgānupassane paññā vipassane ñāṇaṁ?	279	
PA_ps_1.1:279.2	Rūpārammaṇatā cittaṁ uppajjitvā bhijjati.	279	
PA_ps_1.1:279.3	Taṁ ārammaṇaṁ paṭisaṅkhā tassa cittassa bhaṅgaṁ anupassati.	279	
PA_ps_1.1:280.1	Anupassatīti, kathaṁ anupassati?	280	
PA_ps_1.1:280.2	Aniccato anupassati, no niccato.	280	
PA_ps_1.1:280.3	Dukkhato anupassati, no sukhato.	280	
PA_ps_1.1:280.4	Anattato anupassati, no attato.	280	
PA_ps_1.1:280.5	Nibbindati, no nandati, virajjati, no rajjati.	280	
PA_ps_1.1:280.6	Nirodheti, no samudeti.	280	
PA_ps_1.1:280.7	Paṭinissajjati, no ādiyati.	280	
PA_ps_1.1:281.1	Aniccato anupassanto niccasaññaṁ pajahati.	281	
PA_ps_1.1:281.2	Dukkhato anupassanto sukhasaññaṁ pajahati.	281	
PA_ps_1.1:281.3	Anattato anupassanto attasaññaṁ pajahati.	281	
PA_ps_1.1:281.4	Nibbindanto nandiṁ pajahati.	281	
PA_ps_1.1:281.5	Virajjanto rāgaṁ pajahati.	281	
PA_ps_1.1:281.6	Nirodhento samudayaṁ pajahati.	281	
PA_ps_1.1:281.7	Paṭinissajjanto ādānaṁ pajahati.	281	
PA_ps_1.1:282.1	Vedanārammaṇatā …pe…	282	
PA_ps_1.1:282.2	saññārammaṇatā …	282	
PA_ps_1.1:282.3	saṅkhārārammaṇatā …	282	
PA_ps_1.1:282.4	viññāṇārammaṇatā …	282	
PA_ps_1.1:282.5	cakkhu …pe…	282	
PA_ps_1.1:282.6	jarāmaraṇārammaṇatā cittaṁ uppajjitvā bhijjati.	282	
PA_ps_1.1:282.7	Taṁ ārammaṇaṁ paṭisaṅkhā tassa cittassa bhaṅgaṁ anupassati.	282	
PA_ps_1.1:282.8	Anupassatīti, kathaṁ anupassati?	282	
PA_ps_1.1:282.9	Aniccato anupassati, no niccato.	282	
PA_ps_1.1:282.10	Dukkhato anupassati, no sukhato.	282	
PA_ps_1.1:282.11	Anattato anupassati, no attato.	282	
PA_ps_1.1:282.12	Nibbindati, no nandati.	282	
PA_ps_1.1:282.13	Virajjati, no rajjati.	282	
PA_ps_1.1:282.14	Nirodheti, no samudeti.	282	
PA_ps_1.1:282.15	Paṭinissajjati, no ādiyati.	282	
PA_ps_1.1:283.1	Aniccato anupassanto niccasaññaṁ pajahati.	283	
PA_ps_1.1:283.2	Dukkhato anupassanto sukhasaññaṁ pajahati.	283	
PA_ps_1.1:283.3	Anattato anupassanto attasaññaṁ pajahati.	283	
PA_ps_1.1:283.4	Nibbindanto nandiṁ pajahati.	283	
PA_ps_1.1:283.5	Virajjanto rāgaṁ pajahati.	283	
PA_ps_1.1:283.6	Nirodhento samudayaṁ pajahati.	283	
PA_ps_1.1:283.7	Paṭinissajjanto ādānaṁ pajahati.	283	
PA_ps_1.1:284.1	Vatthusaṅkamanā ceva,	284	
PA_ps_1.1:284.2	paññāya ca vivaṭṭanā;	284	
PA_ps_1.1:284.3	Āvajjanā balañceva,	284	
PA_ps_1.1:284.4	paṭisaṅkhā vipassanā.	284	
PA_ps_1.1:285.1	Ārammaṇaanvayena,	285	
PA_ps_1.1:285.2	ubho ekavavatthanā;	285	
PA_ps_1.1:285.3	Nirodhe adhimuttatā,	285	
PA_ps_1.1:285.4	vayalakkhaṇavipassanā.	285	
PA_ps_1.1:286.1	Ārammaṇañca paṭisaṅkhā,	286	
PA_ps_1.1:286.2	bhaṅgañca anupassati;	286	
PA_ps_1.1:286.3	Suññato ca upaṭṭhānaṁ,	286	
PA_ps_1.1:286.4	adhipaññā vipassanā.	286	
PA_ps_1.1:287.1	Kusalo tīsu anupassanāsu,	287	
PA_ps_1.1:287.2	Catasso ca vipassanāsu;	287	
PA_ps_1.1:287.3	Tayo upaṭṭhāne kusalatā,	287	
PA_ps_1.1:287.4	Nānādiṭṭhīsu na kampatīti.	287	
PA_ps_1.1:288.1	Taṁ ñātaṭṭhena ñāṇaṁ, pajānanaṭṭhena paññā.	288	
PA_ps_1.1:288.2	Tena vuccati—	288	
PA_ps_1.1:288.3	“ārammaṇaṁ paṭisaṅkhā bhaṅgānupassane paññā vipassane ñāṇaṁ”.	288	
PA_ps_1.1:288.4	Bhaṅgānupassanāñāṇaniddeso sattamo.	288	
PA_ps_1.1:289.0	1.1.8. Ādīnavañāṇaniddesa	289	
PA_ps_1.1:289.1	Kathaṁ bhayatupaṭṭhāne paññā ādīnave ñāṇaṁ?	289	
PA_ps_1.1:289.2	Uppādo bhayanti—	289	
PA_ps_1.1:289.3	bhayatupaṭṭhāne paññā ādīnave ñāṇaṁ.	289	
PA_ps_1.1:289.4	Pavattaṁ bhayanti—	289	
PA_ps_1.1:289.5	bhayatupaṭṭhāne paññā ādīnave ñāṇaṁ.	289	
PA_ps_1.1:289.6	Nimittaṁ bhayanti …pe…	289	
PA_ps_1.1:289.7	āyūhanā bhayanti …pe…	289	
PA_ps_1.1:289.8	paṭisandhi bhayanti …	289	
PA_ps_1.1:289.9	gati bhayanti …	289	
PA_ps_1.1:289.10	nibbatti bhayanti …	289	
PA_ps_1.1:289.11	upapatti bhayanti …	289	
PA_ps_1.1:289.12	jāti bhayanti …	289	
PA_ps_1.1:289.13	jarā bhayanti …	289	
PA_ps_1.1:289.14	byādhi bhayanti …	289	
PA_ps_1.1:289.15	maraṇaṁ bhayanti …	289	
PA_ps_1.1:289.16	soko bhayanti …	289	
PA_ps_1.1:289.17	paridevo bhayanti …	289	
PA_ps_1.1:289.18	upāyāso bhayanti—	289	
PA_ps_1.1:289.19	bhayatupaṭṭhāne paññā ādīnave ñāṇaṁ.	289	
PA_ps_1.1:290.1	Anuppādo khemanti—	290	
PA_ps_1.1:290.2	santipade ñāṇaṁ.	290	
PA_ps_1.1:290.3	Appavattaṁ khemanti—	290	
PA_ps_1.1:290.4	santipade ñāṇaṁ …pe…	290	
PA_ps_1.1:290.5	anupāyāso khemanti—	290	
PA_ps_1.1:290.6	santipade ñāṇaṁ.	290	
PA_ps_1.1:291.1	Uppādo bhayaṁ, anuppādo khemanti—	291	
PA_ps_1.1:291.2	santipade ñāṇaṁ.	291	
PA_ps_1.1:291.3	Pavattaṁ bhayaṁ, appavattaṁ khemanti—	291	
PA_ps_1.1:291.4	santipade ñāṇaṁ …pe…	291	
PA_ps_1.1:291.5	upāyāso bhayaṁ, anupāyāso khemanti—	291	
PA_ps_1.1:291.6	santipade ñāṇaṁ.	291	
PA_ps_1.1:292.1	Uppādo dukkhanti—	292	
PA_ps_1.1:292.2	bhayatupaṭṭhāne paññā ādīnave ñāṇaṁ.	292	
PA_ps_1.1:292.3	Pavattaṁ dukkhanti—	292	
PA_ps_1.1:292.4	bhayatupaṭṭhāne paññā ādīnave ñāṇaṁ …pe…	292	
PA_ps_1.1:292.5	upāyāso dukkhanti—	292	
PA_ps_1.1:292.6	bhayatupaṭṭhāne paññā ādīnave ñāṇaṁ.	292	
PA_ps_1.1:293.1	Anuppādo sukhanti—	293	
PA_ps_1.1:293.2	santipade ñāṇaṁ.	293	
PA_ps_1.1:293.3	Appavattaṁ sukhanti—	293	
PA_ps_1.1:293.4	santipade ñāṇaṁ …pe…	293	
PA_ps_1.1:293.5	anupāyāso sukhanti—	293	
PA_ps_1.1:293.6	santipade ñāṇaṁ.	293	
PA_ps_1.1:294.1	Uppādo dukkhaṁ, anuppādo sukhanti—	294	
PA_ps_1.1:294.2	santipade ñāṇaṁ.	294	
PA_ps_1.1:294.3	Pavattaṁ dukkhaṁ, appavattaṁ sukhanti—	294	
PA_ps_1.1:294.4	santipade ñāṇaṁ …pe…	294	
PA_ps_1.1:294.5	upāyāso dukkhaṁ, anupāyāso sukhanti—	294	
PA_ps_1.1:294.6	santipade ñāṇaṁ.	294	
PA_ps_1.1:295.1	Uppādo sāmisanti—	295	
PA_ps_1.1:295.2	bhayatupaṭṭhāne paññā ādīnave ñāṇaṁ.	295	
PA_ps_1.1:295.3	Pavattaṁ sāmisanti—	295	
PA_ps_1.1:295.4	bhayatupaṭṭhāne paññā ādīnave ñāṇaṁ …pe…	295	
PA_ps_1.1:295.5	upāyāso sāmisanti—	295	
PA_ps_1.1:295.6	bhayatupaṭṭhāne paññā ādīnave ñāṇaṁ.	295	
PA_ps_1.1:296.1	Anuppādo nirāmisanti—	296	
PA_ps_1.1:296.2	santipade ñāṇaṁ.	296	
PA_ps_1.1:296.3	Appavattaṁ nirāmisanti—	296	
PA_ps_1.1:296.4	santipade ñāṇaṁ …pe…	296	
PA_ps_1.1:296.5	anupāyāso nirāmisanti—	296	
PA_ps_1.1:296.6	santipade ñāṇaṁ.	296	
PA_ps_1.1:297.1	Uppādo sāmisaṁ, anuppādo nirāmisanti—	297	
PA_ps_1.1:297.2	santipade ñāṇaṁ.	297	
PA_ps_1.1:297.3	Pavattaṁ sāmisaṁ, appavattaṁ nirāmisanti—	297	
PA_ps_1.1:297.4	santipade ñāṇaṁ …pe…	297	
PA_ps_1.1:297.5	upāyāso sāmisaṁ, anupāyāso nirāmisanti—	297	
PA_ps_1.1:297.6	santipade ñāṇaṁ.	297	
PA_ps_1.1:298.1	Uppādo saṅkhārāti—	298	
PA_ps_1.1:298.2	bhayatupaṭṭhāne paññā ādīnave ñāṇaṁ.	298	
PA_ps_1.1:298.3	Pavattaṁ saṅkhārāti—	298	
PA_ps_1.1:298.4	bhayatupaṭṭhāne paññā ādīnave ñāṇaṁ …pe…	298	
PA_ps_1.1:298.5	upāyāso saṅkhārāti—	298	
PA_ps_1.1:298.6	bhayatupaṭṭhāne paññā ādīnave ñāṇaṁ.	298	
PA_ps_1.1:299.1	Anuppādo nibbānanti—	299	
PA_ps_1.1:299.2	santipade ñāṇaṁ.	299	
PA_ps_1.1:299.3	Appavattaṁ nibbānanti—	299	
PA_ps_1.1:299.4	santipade ñāṇaṁ …pe…	299	
PA_ps_1.1:299.5	anupāyāso nibbānanti—	299	
PA_ps_1.1:299.6	santipade ñāṇaṁ.	299	
PA_ps_1.1:300.1	Uppādo saṅkhārā, anuppādo nibbānanti—	300	
PA_ps_1.1:300.2	santipade ñāṇaṁ.	300	
PA_ps_1.1:300.3	Pavattaṁ saṅkhārā, appavattaṁ nibbānanti—	300	
PA_ps_1.1:300.4	santipade ñāṇaṁ …pe…	300	
PA_ps_1.1:300.5	upāyāso saṅkhārā, anupāyāso nibbānanti—	300	
PA_ps_1.1:300.6	santipade ñāṇaṁ.	300	
PA_ps_1.1:301.1	Uppādañca pavattañca,	301	
PA_ps_1.1:301.2	nimittaṁ dukkhanti passati;	301	
PA_ps_1.1:301.3	Āyūhanaṁ paṭisandhiṁ,	301	
PA_ps_1.1:301.4	ñāṇaṁ ādīnave idaṁ.	301	
PA_ps_1.1:302.1	Anuppādaṁ appavattaṁ,	302	
PA_ps_1.1:302.2	Animittaṁ sukhanti ca;	302	
PA_ps_1.1:302.3	Anāyūhanaṁ appaṭisandhiṁ,	302	
PA_ps_1.1:302.4	Ñāṇaṁ santipade idaṁ.	302	
PA_ps_1.1:303.1	Idaṁ ādīnave ñāṇaṁ,	303	
PA_ps_1.1:303.2	Pañcaṭhānesu jāyati;	303	
PA_ps_1.1:303.3	Pañcaṭhāne santipade,	303	
PA_ps_1.1:303.4	Dasa ñāṇe pajānāti;	303	
PA_ps_1.1:303.5	Dvinnaṁ ñāṇānaṁ kusalatā,	303	
PA_ps_1.1:303.6	Nānādiṭṭhīsu na kampatīti.	303	
PA_ps_1.1:304.1	Taṁ ñātaṭṭhena ñāṇaṁ, pajānanaṭṭhena paññā.	304	
PA_ps_1.1:304.2	Tena vuccati—	304	
PA_ps_1.1:304.3	“bhayatupaṭṭhāne paññā ādīnave ñāṇaṁ”.	304	
PA_ps_1.1:304.4	Ādīnavañāṇaniddeso aṭṭhamo.	304	
PA_ps_1.1:305.0	1.1.9. Saṅkhārupekkhāñāṇaniddesa	305	
PA_ps_1.1:305.1	Kathaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ?	305	
PA_ps_1.1:305.2	Uppādaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ, pavattaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ, nimittaṁ muñcitukamyatā …pe…	305	
PA_ps_1.1:305.3	āyūhanaṁ muñcitukamyatā …	305	
PA_ps_1.1:305.4	paṭisandhiṁ muñcitukamyatā …	305	
PA_ps_1.1:305.5	gatiṁ muñcitukamyatā …	305	
PA_ps_1.1:305.6	nibbattiṁ muñcitukamyatā …	305	
PA_ps_1.1:305.7	upapattiṁ muñcitukamyatā …	305	
PA_ps_1.1:305.8	jātiṁ muñcitukamyatā …	305	
PA_ps_1.1:305.9	jaraṁ muñcitukamyatā …	305	
PA_ps_1.1:305.10	byādhiṁ muñcitukamyatā …	305	
PA_ps_1.1:305.11	maraṇaṁ muñcitukamyatā …	305	
PA_ps_1.1:305.12	sokaṁ muñcitukamyatā …	305	
PA_ps_1.1:305.13	paridevaṁ muñcitukamyatā …pe…	305	
PA_ps_1.1:305.14	upāyāsaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	305	
PA_ps_1.1:306.1	Uppādo dukkhanti—	306	
PA_ps_1.1:306.2	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	306	
PA_ps_1.1:306.3	Pavattaṁ dukkhanti—	306	
PA_ps_1.1:306.4	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…	306	
PA_ps_1.1:306.5	upāyāso dukkhanti—	306	
PA_ps_1.1:306.6	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	306	
PA_ps_1.1:307.1	Uppādo bhayanti—	307	
PA_ps_1.1:307.2	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	307	
PA_ps_1.1:307.3	Pavattaṁ bhayanti—	307	
PA_ps_1.1:307.4	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…	307	
PA_ps_1.1:307.5	upāyāso bhayanti—	307	
PA_ps_1.1:307.6	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	307	
PA_ps_1.1:308.1	Uppādo sāmisanti—	308	
PA_ps_1.1:308.2	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	308	
PA_ps_1.1:308.3	Pavattaṁ sāmisanti—	308	
PA_ps_1.1:308.4	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…	308	
PA_ps_1.1:308.5	upāyāso sāmisanti—	308	
PA_ps_1.1:308.6	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	308	
PA_ps_1.1:309.1	Uppādo saṅkhārāti—	309	
PA_ps_1.1:309.2	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	309	
PA_ps_1.1:309.3	Pavattaṁ saṅkhārāti—	309	
PA_ps_1.1:309.4	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…	309	
PA_ps_1.1:309.5	upāyāso saṅkhārāti—	309	
PA_ps_1.1:309.6	muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.	309	
PA_ps_1.1:310.1	Uppādo saṅkhārā, te saṅkhāre ajjhupekkhatīti—	310	
PA_ps_1.1:310.2	saṅkhārupekkhā.	310	
PA_ps_1.1:310.3	Ye ca saṅkhārā yā ca upekkhā ubhopete saṅkhārā, te saṅkhāre ajjhupekkhatīti—	310	
PA_ps_1.1:310.4	saṅkhārupekkhā.	310	
PA_ps_1.1:310.5	Pavattaṁ saṅkhārā …pe…	310	
PA_ps_1.1:310.6	nimittaṁ saṅkhārā …	310	
PA_ps_1.1:310.7	āyūhanā saṅkhārā …	310	
PA_ps_1.1:310.8	paṭisandhi saṅkhārā …	310	
PA_ps_1.1:310.9	gati saṅkhārā …	310	
PA_ps_1.1:310.10	nibbatti saṅkhārā …	310	
PA_ps_1.1:310.11	upapatti saṅkhārā …	310	
PA_ps_1.1:310.12	jāti saṅkhārā …	310	
PA_ps_1.1:310.13	jarā saṅkhārā …	310	
PA_ps_1.1:310.14	byādhi saṅkhārā …	310	
PA_ps_1.1:310.15	maraṇaṁ saṅkhārā …	310	
PA_ps_1.1:310.16	soko saṅkhārā …	310	
PA_ps_1.1:310.17	paridevo saṅkhārā …pe…	310	
PA_ps_1.1:310.18	upāyāso saṅkhārā, te saṅkhāre ajjhupekkhatīti—	310	
PA_ps_1.1:310.19	saṅkhārupekkhā.	310	
PA_ps_1.1:310.20	Ye ca saṅkhārā yā ca upekkhā ubhopete saṅkhārā, te saṅkhāre ajjhupekkhatīti—	310	
PA_ps_1.1:310.21	saṅkhārupekkhā.	310	
PA_ps_1.1:311.1	Katihākārehi saṅkhārupekkhāya cittassa abhinīhāro hoti?	311	
PA_ps_1.1:311.2	Aṭṭhahākārehi saṅkhārupekkhāya cittassa abhinīhāro hoti.	311	
PA_ps_1.1:311.3	Puthujjanassa katihākārehi saṅkhārupekkhāya cittassa abhinīhāro hoti?	311	
PA_ps_1.1:311.4	Sekkhassa katihākārehi saṅkhārupekkhāya cittassa abhinīhāro hoti?	311	
PA_ps_1.1:311.5	Vītarāgassa katihākārehi saṅkhārupekkhāya cittassa abhinīhāro hoti?	311	
PA_ps_1.1:311.6	Puthujjanassa dvīhākārehi saṅkhārupekkhāya cittassa abhinīhāro hoti.	311	
PA_ps_1.1:311.7	Sekkhassa tīhākārehi saṅkhārupekkhāya cittassa abhinīhāro hoti.	311	
PA_ps_1.1:311.8	Vītarāgassa tīhākārehi saṅkhārupekkhāya cittassa abhinīhāro hoti.	311	
PA_ps_1.1:312.1	Puthujjanassa katamehi dvīhākārehi saṅkhārupekkhāya cittassa abhinīhāro hoti?	312	
PA_ps_1.1:312.2	Puthujjano saṅkhārupekkhaṁ abhinandati vā vipassati vā.	312	
PA_ps_1.1:312.3	Puthujjanassa imehi dvīhākārehi saṅkhārupekkhāya cittassa abhinīhāro hoti.	312	
PA_ps_1.1:312.4	Sekkhassa katamehi tīhākārehi saṅkhārupekkhāya cittassa abhinīhāro hoti?	312	
PA_ps_1.1:312.5	Sekkho saṅkhārupekkhaṁ abhinandati vā vipassati vā paṭisaṅkhāya vā phalasamāpattiṁ samāpajjati.	312	
PA_ps_1.1:312.6	Sekkhassa imehi tīhākārehi saṅkhārupekkhāya cittassa abhinīhāro hoti.	312	
PA_ps_1.1:312.7	Vītarāgassa katamehi tīhākārehi saṅkhārupekkhāya cittassa abhinīhāro hoti?	312	
PA_ps_1.1:312.8	Vītarāgo saṅkhārupekkhaṁ vipassati vā paṭisaṅkhāya vā phalasamāpattiṁ samāpajjati, tadajjhupekkhitvā suññatavihārena vā animittavihārena vā appaṇihitavihārena vā viharati.	312	
PA_ps_1.1:312.9	Vītarāgassa imehi tīhākārehi saṅkhārupekkhāya cittassa abhinīhāro hoti.	312	
PA_ps_1.1:313.1	Kathaṁ puthujjanassa ca sekkhassa ca saṅkhārupekkhāya cittassa abhinīhāro ekattaṁ hoti?	313	
PA_ps_1.1:313.2	Puthujjanassa saṅkhārupekkhaṁ abhinandato cittaṁ kilissati, bhāvanāya paripantho hoti, paṭivedhassa antarāyo hoti, āyatiṁ paṭisandhiyā paccayo hoti.	313	
PA_ps_1.1:313.3	Sekkhassapi saṅkhārupekkhaṁ abhinandato cittaṁ kilissati, bhāvanāya paripantho hoti, uttaripaṭivedhassa antarāyo hoti, āyatiṁ paṭisandhiyā paccayo hoti.	313	
PA_ps_1.1:313.4	Evaṁ puthujjanassa ca sekkhassa ca saṅkhārupekkhāya cittassa abhinīhāro ekattaṁ hoti abhinandaṭṭhena.	313	
PA_ps_1.1:314.1	Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro ekattaṁ hoti?	314	
PA_ps_1.1:314.2	Puthujjano saṅkhārupekkhaṁ aniccatopi dukkhatopi anattatopi vipassati.	314	
PA_ps_1.1:314.3	Sekkhopi saṅkhārupekkhaṁ aniccatopi dukkhatopi anattatopi vipassati.	314	
PA_ps_1.1:314.4	Vītarāgopi saṅkhārupekkhaṁ aniccatopi dukkhatopi anattatopi vipassati.	314	
PA_ps_1.1:314.5	Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro ekattaṁ hoti anupassanaṭṭhena.	314	
PA_ps_1.1:315.1	Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?	315	
PA_ps_1.1:315.2	Puthujjanassa saṅkhārupekkhā kusalā hoti.	315	
PA_ps_1.1:315.3	Sekkhassapi saṅkhārupekkhā kusalā hoti.	315	
PA_ps_1.1:315.4	Vītarāgassa saṅkhārupekkhā abyākatā hoti.	315	
PA_ps_1.1:315.5	Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti kusalābyākataṭṭhena.	315	
PA_ps_1.1:316.1	Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?	316	
PA_ps_1.1:316.2	Puthujjanassa saṅkhārupekkhā kiñcikāle suviditā hoti, kiñcikāle na suviditā hoti.	316	
PA_ps_1.1:316.3	Sekkhassapi saṅkhārupekkhā kiñcikāle suviditā hoti, kiñcikāle na suviditā hoti.	316	
PA_ps_1.1:316.4	Vītarāgassa saṅkhārupekkhā accantaṁ suviditā hoti.	316	
PA_ps_1.1:316.5	Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti viditaṭṭhena ca aviditaṭṭhena ca.	316	
PA_ps_1.1:317.1	Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?	317	
PA_ps_1.1:317.2	Puthujjano saṅkhārupekkhaṁ atittattā vipassati.	317	
PA_ps_1.1:317.3	Sekkhopi saṅkhārupekkhaṁ atittattā vipassati.	317	
PA_ps_1.1:317.4	Vītarāgo saṅkhārupekkhaṁ tittattā vipassati.	317	
PA_ps_1.1:317.5	Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti tittaṭṭhena ca atittaṭṭhena ca.	317	
PA_ps_1.1:318.1	Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?	318	
PA_ps_1.1:318.2	Puthujjano saṅkhārupekkhaṁ tiṇṇaṁ saññojanānaṁ pahānāya sotāpattimaggaṁ paṭilābhatthāya vipassati.	318	
PA_ps_1.1:318.3	Sekkho saṅkhārupekkhaṁ tiṇṇaṁ saññojanānaṁ pahīnattā uttaripaṭilābhatthāya vipassati.	318	
PA_ps_1.1:318.4	Vītarāgo saṅkhārupekkhaṁ sabbakilesānaṁ pahīnattā diṭṭhadhammasukhavihāratthāya vipassati.	318	
PA_ps_1.1:318.5	Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti pahīnaṭṭhena ca appahīnaṭṭhena ca.	318	
PA_ps_1.1:319.1	Kathaṁ sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?	319	
PA_ps_1.1:319.2	Sekkho saṅkhārupekkhaṁ abhinandati vā vipassati vā paṭisaṅkhāya vā phalasamāpattiṁ samāpajjati.	319	
PA_ps_1.1:319.3	Vītarāgo saṅkhārupekkhaṁ vipassati vā paṭisaṅkhāya vā phalasamāpattiṁ samāpajjati, tadajjhupekkhitvā suññatavihārena vā animittavihārena vā appaṇihitavihārena vā viharati.	319	
PA_ps_1.1:319.4	Evaṁ sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti vihārasamāpattaṭṭhena.	319	
PA_ps_1.1:320.1	Kati saṅkhārupekkhā samathavasena uppajjanti?	320	
PA_ps_1.1:320.2	Kati saṅkhārupekkhā vipassanāvasena uppajjanti?	320	
PA_ps_1.1:320.3	Aṭṭha saṅkhārupekkhā samathavasena uppajjanti.	320	
PA_ps_1.1:320.4	Dasa saṅkhārupekkhā vipassanāvasena uppajjanti.	320	
PA_ps_1.1:321.1	Katamā aṭṭha saṅkhārupekkhā samathavasena uppajjanti?	321	
PA_ps_1.1:321.2	Paṭhamaṁ jhānaṁ paṭilābhatthāya nīvaraṇe paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.3	Dutiyaṁ jhānaṁ paṭilābhatthāya vitakkavicāre paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.4	Tatiyaṁ jhānaṁ paṭilābhatthāya pītiṁ paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.5	Catutthaṁ jhānaṁ paṭilābhatthāya sukhadukkhe paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.6	Ākāsānañcāyatanasamāpattiṁ paṭilābhatthāya rūpasaññaṁ paṭighasaññaṁ nānattasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.7	Viññāṇañcāyatanasamāpattiṁ paṭilābhatthāya ākāsānañcāyatanasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.8	Ākiñcaññāyatanasamāpattiṁ paṭilābhatthāya viññāṇañcāyatanasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.9	Nevasaññānāsaññāyatanasamāpattiṁ paṭilābhatthāya ākiñcaññāyatanasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.	321	
PA_ps_1.1:321.10	Imā aṭṭha saṅkhārupekkhā samathavasena uppajjanti.	321	
PA_ps_1.1:322.1	Katamā dasa saṅkhārupekkhā vipassanāvasena uppajjanti?	322	
PA_ps_1.1:322.2_0	Sotāpattimaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ	322	
PA_ps_1.1:322.2_1	nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ paṭisaṅkhāsantiṭṭhanā	322	
PA_ps_1.1:322.2_2	paññā saṅkhārupekkhāsu ñāṇaṁ.	322	
PA_ps_1.1:322.3	Sotāpattiphalasamāpattatthāya uppādaṁ pavattaṁ nimittaṁ āyūhanaṁ paṭisandhiṁ paṭisaṅkhā santiṭṭhanā paññā saṅkhārupekkhāsu ñāṇaṁ.	322	
PA_ps_1.1:322.4	Sakadāgāmimaggaṁ paṭilābhatthāya …pe…	322	
PA_ps_1.1:322.5	sakadāgāmiphalasamāpattatthāya …	322	
PA_ps_1.1:322.6	anāgāmimaggaṁ paṭilābhatthāya …pe…	322	
PA_ps_1.1:322.7	anāgāmiphalasamāpattatthāya …	322	
PA_ps_1.1:322.8_0	arahattamaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ	322	
PA_ps_1.1:322.8_1	nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ paṭisaṅkhāsantiṭṭhanā	322	
PA_ps_1.1:322.8_2	paññā saṅkhārupekkhāsu ñāṇaṁ.	322	
PA_ps_1.1:322.9	Arahattaphalasamāpattatthāya …pe…	322	
PA_ps_1.1:322.10	suññatavihārasamāpattatthāya …pe…	322	
PA_ps_1.1:322.11	animittavihārasamāpattatthāya uppādaṁ pavattaṁ nimittaṁ āyūhanaṁ paṭisandhiṁ …	322	
PA_ps_1.1:322.12	paṭisaṅkhāsantiṭṭhanā paññā saṅkhārupekkhāsu ñāṇaṁ.	322	
PA_ps_1.1:322.13	Imā dasa saṅkhārupekkhā vipassanāvasena uppajjanti.	322	
PA_ps_1.1:323.1	Kati saṅkhārupekkhā kusalā, kati akusalā, kati abyākatā?	323	
PA_ps_1.1:323.2	Pannarasa saṅkhārupekkhā kusalā, tisso saṅkhārupekkhā abyākatā.	323	
PA_ps_1.1:323.3	Natthi saṅkhārupekkhā akusalā.	323	
PA_ps_1.1:324.1	Paṭisaṅkhāsantiṭṭhanā paññā,	324	
PA_ps_1.1:324.2	Aṭṭha cittassa gocarā;	324	
PA_ps_1.1:324.3	Puthujjanassa dve honti,	324	
PA_ps_1.1:324.4	Tayo sekkhassa gocarā;	324	
PA_ps_1.1:324.5	Tayo ca vītarāgassa,	324	
PA_ps_1.1:324.6	Yehi cittaṁ vivaṭṭati.	324	
PA_ps_1.1:325.1	Aṭṭha samādhissa paccayā,	325	
PA_ps_1.1:325.2	dasa ñāṇassa gocarā;	325	
PA_ps_1.1:325.3	Aṭṭhārasa saṅkhārupekkhā,	325	
PA_ps_1.1:325.4	tiṇṇaṁ vimokkhāna paccayā.	325	
PA_ps_1.1:326.1	Ime aṭṭhārasākārā,	326	
PA_ps_1.1:326.2	Paññā yassa pariccitā;	326	
PA_ps_1.1:326.3	Kusalo saṅkhārupekkhāsu,	326	
PA_ps_1.1:326.4	Nānādiṭṭhīsu na kampatīti.	326	
PA_ps_1.1:327.1	Taṁ ñātaṭṭhena ñāṇaṁ, pajānanaṭṭhena paññā.	327	
PA_ps_1.1:327.2	Tena vuccati—	327	
PA_ps_1.1:327.3	“muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ”.	327	
PA_ps_1.1:327.4	Saṅkhārupekkhāñāṇaniddeso navamo.	327	
PA_ps_1.1:328.0	1.1.10. Gotrabhuñāṇaniddesa	328	
PA_ps_1.1:328.1	Kathaṁ bahiddhā vuṭṭhānavivaṭṭane paññā gotrabhuñāṇaṁ?	328	
PA_ps_1.1:328.2	Uppādaṁ abhibhuyyatīti—	328	
PA_ps_1.1:328.3	gotrabhu.	328	
PA_ps_1.1:328.4	Pavattaṁ abhibhuyyatīti—	328	
PA_ps_1.1:328.5	gotrabhu.	328	
PA_ps_1.1:328.6	Nimittaṁ abhibhuyyatīti—	328	
PA_ps_1.1:328.7	gotrabhu.	328	
PA_ps_1.1:328.8	Āyūhanaṁ abhibhuyyatīti—	328	
PA_ps_1.1:328.9	gotrabhu.	328	
PA_ps_1.1:328.10	Paṭisandhiṁ abhibhuyyatīti—	328	
PA_ps_1.1:328.11	gotrabhu.	328	
PA_ps_1.1:328.12	Gatiṁ abhibhuyyatīti—	328	
PA_ps_1.1:328.13	gotrabhu.	328	
PA_ps_1.1:328.14	Nibbattiṁ abhibhuyyatīti—	328	
PA_ps_1.1:328.15	gotrabhu.	328	
PA_ps_1.1:328.16	Upapattiṁ abhibhuyyatīti—	328	
PA_ps_1.1:328.17	gotrabhu.	328	
PA_ps_1.1:328.18	Jātiṁ abhibhuyyatīti—	328	
PA_ps_1.1:328.19	gotrabhu.	328	
PA_ps_1.1:328.20	Jaraṁ abhibhuyyatīti—	328	
PA_ps_1.1:328.21	gotrabhu.	328	
PA_ps_1.1:328.22	Byādhiṁ abhibhuyyatīti—	328	
PA_ps_1.1:328.23	gotrabhu.	328	
PA_ps_1.1:328.24	Maraṇaṁ abhibhuyyatīti—	328	
PA_ps_1.1:328.25	gotrabhu.	328	
PA_ps_1.1:328.26	Sokaṁ abhibhuyyatīti—	328	
PA_ps_1.1:328.27	gotrabhu.	328	
PA_ps_1.1:328.28	Paridevaṁ abhibhuyyatīti—	328	
PA_ps_1.1:328.29	gotrabhu.	328	
PA_ps_1.1:328.30	Upāyāsaṁ abhibhuyyatīti—	328	
PA_ps_1.1:328.31	gotrabhu.	328	
PA_ps_1.1:328.32	Bahiddhā saṅkhāranimittaṁ abhibhuyyatīti—	328	
PA_ps_1.1:328.33	gotrabhu.	328	
PA_ps_1.1:328.34	Anuppādaṁ pakkhandatīti—	328	
PA_ps_1.1:328.35	gotrabhu.	328	
PA_ps_1.1:328.36	Appavattaṁ pakkhandatīti—	328	
PA_ps_1.1:328.37	gotrabhu …pe…	328	
PA_ps_1.1:328.38	nirodhaṁ nibbānaṁ pakkhandatīti—	328	
PA_ps_1.1:328.39	gotrabhu.	328	
PA_ps_1.1:329.1	Uppādaṁ abhibhuyyitvā anuppādaṁ pakkhandatīti—	329	
PA_ps_1.1:329.2	gotrabhu.	329	
PA_ps_1.1:329.3	Pavattaṁ abhibhuyyitvā appavattaṁ pakkhandatīti—	329	
PA_ps_1.1:329.4	gotrabhu.	329	
PA_ps_1.1:329.5	Nimittaṁ abhibhuyyitvā animittaṁ pakkhandatīti—	329	
PA_ps_1.1:329.6	gotrabhu …pe…	329	
PA_ps_1.1:329.7	bahiddhā saṅkhāranimittaṁ abhibhuyyitvā nirodhaṁ nibbānaṁ pakkhandatīti—	329	
PA_ps_1.1:329.8	gotrabhu.	329	
PA_ps_1.1:330.1	Uppādā vuṭṭhātīti—	330	
PA_ps_1.1:330.2	gotrabhu.	330	
PA_ps_1.1:330.3	Pavattā vuṭṭhātīti—	330	
PA_ps_1.1:330.4	gotrabhu.	330	
PA_ps_1.1:330.5	Nimittā vuṭṭhātīti—	330	
PA_ps_1.1:330.6	gotrabhu.	330	
PA_ps_1.1:330.7	Āyūhanā vuṭṭhātīti—	330	
PA_ps_1.1:330.8	gotrabhu.	330	
PA_ps_1.1:330.9	Paṭisandhiyā vuṭṭhātīti—	330	
PA_ps_1.1:330.10	gotrabhu.	330	
PA_ps_1.1:330.11	Gatiyā vuṭṭhātīti—	330	
PA_ps_1.1:330.12	gotrabhu.	330	
PA_ps_1.1:330.13	Nibbattiyā vuṭṭhātīti—	330	
PA_ps_1.1:330.14	gotrabhu.	330	
PA_ps_1.1:330.15	Upapattiyā vuṭṭhātīti—	330	
PA_ps_1.1:330.16	gotrabhu.	330	
PA_ps_1.1:330.17	Jātiyā vuṭṭhātīti—	330	
PA_ps_1.1:330.18	gotrabhu.	330	
PA_ps_1.1:330.19	Jarāya vuṭṭhātīti—	330	
PA_ps_1.1:330.20	gotrabhu.	330	
PA_ps_1.1:330.21	Byādhimhā vuṭṭhātīti—	330	
PA_ps_1.1:330.22	gotrabhu.	330	
PA_ps_1.1:330.23	Maraṇā vuṭṭhātīti—	330	
PA_ps_1.1:330.24	gotrabhu.	330	
PA_ps_1.1:330.25	Sokā vuṭṭhātīti—	330	
PA_ps_1.1:330.26	gotrabhu.	330	
PA_ps_1.1:330.27	Paridevā vuṭṭhātīti—	330	
PA_ps_1.1:330.28	gotrabhu.	330	
PA_ps_1.1:330.29	Upāyāsā vuṭṭhātīti—	330	
PA_ps_1.1:330.30	gotrabhu.	330	
PA_ps_1.1:330.31	Bahiddhā saṅkhāranimittā vuṭṭhātīti—	330	
PA_ps_1.1:330.32	gotrabhu.	330	
PA_ps_1.1:330.33	Anuppādaṁ pakkhandatīti—	330	
PA_ps_1.1:330.34	gotrabhu.	330	
PA_ps_1.1:330.35	Appavattaṁ pakkhandatīti—	330	
PA_ps_1.1:330.36	gotrabhu …pe…	330	
PA_ps_1.1:330.37	nirodhaṁ nibbānaṁ pakkhandatīti—	330	
PA_ps_1.1:330.38	gotrabhu.	330	
PA_ps_1.1:331.1	Uppādā vuṭṭhahitvā anuppādaṁ pakkhandatīti—	331	
PA_ps_1.1:331.2	gotrabhu.	331	
PA_ps_1.1:331.3	Pavattā vuṭṭhahitvā appavattaṁ pakkhandatīti—	331	
PA_ps_1.1:331.4	gotrabhu.	331	
PA_ps_1.1:331.5	Nimittā vuṭṭhahitvā animittaṁ pakkhandatīti—	331	
PA_ps_1.1:331.6	gotrabhu.	331	
PA_ps_1.1:331.7	Āyūhanā vuṭṭhahitvā anāyūhanaṁ pakkhandatīti—	331	
PA_ps_1.1:331.8	gotrabhu.	331	
PA_ps_1.1:331.9	Paṭisandhiyā vuṭṭhahitvā appaṭisandhiṁ pakkhandatīti—	331	
PA_ps_1.1:331.10	gotrabhu.	331	
PA_ps_1.1:331.11	Gatiyā vuṭṭhahitvā agatiṁ pakkhandatīti—	331	
PA_ps_1.1:331.12	gotrabhu.	331	
PA_ps_1.1:331.13	Nibbattiyā vuṭṭhahitvā anibbattiṁ pakkhandatīti—	331	
PA_ps_1.1:331.14	gotrabhu.	331	
PA_ps_1.1:331.15	Upapattiyā vuṭṭhahitvā anupapattiṁ pakkhandatīti—	331	
PA_ps_1.1:331.16	gotrabhu.	331	
PA_ps_1.1:331.17	Jātiyā vuṭṭhahitvā ajātiṁ pakkhandatīti—	331	
PA_ps_1.1:331.18	gotrabhu.	331	
PA_ps_1.1:331.19	Jarāya vuṭṭhahitvā ajaraṁ pakkhandatīti—	331	
PA_ps_1.1:331.20	gotrabhu.	331	
PA_ps_1.1:331.21	Byādhimhā vuṭṭhahitvā abyādhiṁ pakkhandatīti—	331	
PA_ps_1.1:331.22	gotrabhu.	331	
PA_ps_1.1:331.23	Maraṇā vuṭṭhahitvā amataṁ pakkhandatīti—	331	
PA_ps_1.1:331.24	gotrabhu.	331	
PA_ps_1.1:331.25	Sokā vuṭṭhahitvā asokaṁ pakkhandatīti—	331	
PA_ps_1.1:331.26	gotrabhu.	331	
PA_ps_1.1:331.27	Paridevā vuṭṭhahitvā aparidevaṁ pakkhandatīti—	331	
PA_ps_1.1:331.28	gotrabhu.	331	
PA_ps_1.1:331.29	Upāyāsā vuṭṭhahitvā anupāyāsaṁ pakkhandatīti—	331	
PA_ps_1.1:331.30	gotrabhu.	331	
PA_ps_1.1:331.31	Bahiddhā saṅkhāranimittā vuṭṭhahitvā nirodhaṁ nibbānaṁ pakkhandatīti—	331	
PA_ps_1.1:331.32	gotrabhu.	331	
PA_ps_1.1:332.1	Uppādā vivaṭṭatīti—	332	
PA_ps_1.1:332.2	gotrabhu.	332	
PA_ps_1.1:332.3	Pavattā vivaṭṭatīti—	332	
PA_ps_1.1:332.4	gotrabhu …pe…	332	
PA_ps_1.1:332.5	bahiddhā saṅkhāranimittā vivaṭṭatīti—	332	
PA_ps_1.1:332.6	gotrabhu.	332	
PA_ps_1.1:332.7	Anuppādaṁ pakkhandatīti—	332	
PA_ps_1.1:332.8	gotrabhu.	332	
PA_ps_1.1:332.9	Appavattaṁ pakkhandatīti—	332	
PA_ps_1.1:332.10	gotrabhu …pe…	332	
PA_ps_1.1:332.11	nirodhaṁ nibbānaṁ pakkhandatīti—	332	
PA_ps_1.1:332.12	gotrabhu.	332	
PA_ps_1.1:333.1	Uppādā vivaṭṭitvā anuppādaṁ pakkhandatīti—	333	
PA_ps_1.1:333.2	gotrabhu.	333	
PA_ps_1.1:333.3	Pavattā vivaṭṭitvā appavattaṁ pakkhandatīti—	333	
PA_ps_1.1:333.4	gotrabhu …pe…	333	
PA_ps_1.1:333.5	bahiddhā saṅkhāranimittā vivaṭṭitvā nirodhaṁ nibbānaṁ pakkhandatīti—	333	
PA_ps_1.1:333.6	gotrabhu.	333	
PA_ps_1.1:334.1	Kati gotrabhū dhammā samathavasena uppajjanti?	334	
PA_ps_1.1:334.2	Kati gotrabhū dhammā vipassanāvasena uppajjanti?	334	
PA_ps_1.1:334.3	Aṭṭha gotrabhū dhammā samathavasena uppajjanti.	334	
PA_ps_1.1:334.4	Dasa gotrabhū dhammā vipassanāvasena uppajjanti.	334	
PA_ps_1.1:335.1	Katame aṭṭha gotrabhū dhammā samathavasena uppajjanti?	335	
PA_ps_1.1:335.2	Paṭhamaṁ jhānaṁ paṭilābhatthāya nīvaraṇe abhibhuyyatīti—	335	
PA_ps_1.1:335.3	gotrabhu.	335	
PA_ps_1.1:335.4	Dutiyaṁ jhānaṁ paṭilābhatthāya vitakkavicāre abhibhuyyatīti—	335	
PA_ps_1.1:335.5	gotrabhu.	335	
PA_ps_1.1:335.6	Tatiyaṁ jhānaṁ paṭilābhatthāya pītiṁ abhibhuyyatīti—	335	
PA_ps_1.1:335.7	gotrabhu.	335	
PA_ps_1.1:335.8	Catutthaṁ jhānaṁ paṭilābhatthāya sukhadukkhe abhibhuyyatīti—	335	
PA_ps_1.1:335.9	gotrabhu.	335	
PA_ps_1.1:335.10	Ākāsānañcāyatanasamāpattiṁ paṭilābhatthāya rūpasaññaṁ paṭighasaññaṁ nānattasaññaṁ abhibhuyyatīti—	335	
PA_ps_1.1:335.11	gotrabhu.	335	
PA_ps_1.1:335.12	Viññāṇañcāyatanasamāpattiṁ paṭilābhatthāya ākāsānañcāyatanasaññaṁ abhibhuyyatīti—	335	
PA_ps_1.1:335.13	gotrabhu.	335	
PA_ps_1.1:335.14	Ākiñcaññāyatanasamāpattiṁ paṭilābhatthāya viññāṇañcāyatanasaññaṁ abhibhuyyatīti—	335	
PA_ps_1.1:335.15	gotrabhu.	335	
PA_ps_1.1:335.16	Nevasaññānāsaññāyatanasamāpattiṁ paṭilābhatthāya ākiñcaññāyatanasaññaṁ abhibhuyyatīti—	335	
PA_ps_1.1:335.17	gotrabhu.	335	
PA_ps_1.1:335.18	Ime aṭṭha gotrabhū dhammā samathavasena uppajjanti.	335	
PA_ps_1.1:336.1	Katame dasa gotrabhū dhammā vipassanāvasena uppajjanti?	336	
PA_ps_1.1:336.2_0	Sotāpattimaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ	336	
PA_ps_1.1:336.2_1	nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ bahiddhā	336	
PA_ps_1.1:336.2_2	saṅkhāranimittaṁ abhibhuyyatīti—	336	
PA_ps_1.1:336.3	gotrabhu.	336	
PA_ps_1.1:336.4	Sotāpattiphalasamāpattatthāya uppādaṁ pavattaṁ nimittaṁ āyūhanaṁ paṭisandhiṁ abhibhuyyatīti—	336	
PA_ps_1.1:336.5	gotrabhu.	336	
PA_ps_1.1:336.6	Sakadāgāmimaggaṁ paṭilābhatthāya …pe…	336	
PA_ps_1.1:336.7	sakadāgāmiphalasamāpattatthāya …	336	
PA_ps_1.1:336.8	anāgāmimaggaṁ paṭilābhatthāya …	336	
PA_ps_1.1:336.9	anāgāmiphalasamāpattatthāya …	336	
PA_ps_1.1:336.10_0	arahattamaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ	336	
PA_ps_1.1:336.10_1	nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ bahiddhā	336	
PA_ps_1.1:336.10_2	saṅkhāranimittaṁ abhibhuyyatīti—	336	
PA_ps_1.1:336.11	gotrabhu.	336	
PA_ps_1.1:336.12	Arahattaphalasamāpattatthāya …	336	
PA_ps_1.1:336.13	suññatavihārasamāpattatthāya …	336	
PA_ps_1.1:336.14	animittavihārasamāpattatthāya uppādaṁ pavattaṁ nimittaṁ āyūhanaṁ paṭisandhiṁ abhibhuyyatīti—	336	
PA_ps_1.1:336.15	gotrabhu.	336	
PA_ps_1.1:336.16	Ime dasa gotrabhū dhammā vipassanāvasena uppajjanti.	336	
PA_ps_1.1:337.1	Kati gotrabhū dhammā kusalā, kati akusalā, kati abyākatā?	337	
PA_ps_1.1:337.2	Pannarasa gotrabhū dhammā kusalā, tayo gotrabhū dhammā abyākatā.	337	
PA_ps_1.1:337.3	Natthi gotrabhū dhammā akusalāti.	337	
PA_ps_1.1:338.1	Sāmisañca nirāmisaṁ,	338	
PA_ps_1.1:338.2	Paṇihitañca appaṇihitaṁ;	338	
PA_ps_1.1:338.3	Saññuttañca visaññuttaṁ,	338	
PA_ps_1.1:338.4	Vuṭṭhitañca avuṭṭhitaṁ.	338	
PA_ps_1.1:339.1	Aṭṭha samādhissa paccayā,	339	
PA_ps_1.1:339.2	dasa ñāṇassa gocarā;	339	
PA_ps_1.1:339.3	Aṭṭhārasa gotrabhū dhammā,	339	
PA_ps_1.1:339.4	tiṇṇaṁ vimokkhāna paccayā.	339	
PA_ps_1.1:340.1	Ime aṭṭhārasākārā,	340	
PA_ps_1.1:340.2	Paññā yassa pariccitā;	340	
PA_ps_1.1:340.3	Kusalo vivaṭṭe vuṭṭhāne,	340	
PA_ps_1.1:340.4	Nānādiṭṭhīsu na kampatīti.	340	
PA_ps_1.1:341.1	Taṁ ñātaṭṭhena ñāṇaṁ, pajānanaṭṭhena paññā.	341	
PA_ps_1.1:341.2	Tena vuccati—	341	
PA_ps_1.1:341.3	“bahiddhā vuṭṭhānavivaṭṭane paññā gotrabhuñāṇaṁ”.	341	
PA_ps_1.1:341.4	Gotrabhuñāṇaniddeso dasamo.	341	
PA_ps_1.1:342.0	1.1.11. Maggañāṇaniddesa	342	
PA_ps_1.1:342.1	Kathaṁ dubhato vuṭṭhānavivaṭṭane paññā magge ñāṇaṁ?	342	
PA_ps_1.1:342.2	Sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	342	
PA_ps_1.1:342.3	Tena vuccati—	342	
PA_ps_1.1:342.4	“dubhato vuṭṭhānavivaṭṭane paññā magge ñāṇaṁ”.	342	
PA_ps_1.1:342.5	Abhiniropanaṭṭhena sammāsaṅkappo micchāsaṅkappā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	342	
PA_ps_1.1:342.6	Tena vuccati—	342	
PA_ps_1.1:342.7	“dubhato vuṭṭhānavivaṭṭane paññā magge ñāṇaṁ”.	342	
PA_ps_1.1:343.1	Pariggahaṭṭhena sammāvācā micchāvācāya vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	343	
PA_ps_1.1:343.2	Tena vuccati—	343	
PA_ps_1.1:343.3	“dubhato vuṭṭhānavivaṭṭane paññā magge ñāṇaṁ”.	343	
PA_ps_1.1:344.1	Samuṭṭhānaṭṭhena sammākammanto micchākammantā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	344	
PA_ps_1.1:344.2	Tena vuccati—	344	
PA_ps_1.1:344.3	“dubhato vuṭṭhānavivaṭṭane paññā magge ñāṇaṁ”.	344	
PA_ps_1.1:345.1	Vodānaṭṭhena sammāājīvo micchāājīvā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	345	
PA_ps_1.1:345.2	Tena vuccati—	345	
PA_ps_1.1:345.3	“dubhato vuṭṭhānavivaṭṭane paññā magge ñāṇaṁ”.	345	
PA_ps_1.1:346.1	Paggahaṭṭhena sammāvāyāmo micchāvāyāmā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	346	
PA_ps_1.1:346.2	Tena vuccati—	346	
PA_ps_1.1:346.3	“dubhato vuṭṭhānavivaṭṭane paññā magge ñāṇaṁ”.	346	
PA_ps_1.1:347.1	Upaṭṭhānaṭṭhena sammāsati micchāsatiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	347	
PA_ps_1.1:347.2	Tena vuccati—	347	
PA_ps_1.1:347.3	“dubhato vuṭṭhānavivaṭṭane paññā magge ñāṇaṁ”.	347	
PA_ps_1.1:348.1	Avikkhepaṭṭhena sammāsamādhi micchāsamādhito vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	348	
PA_ps_1.1:348.2	Tena vuccati—	348	
PA_ps_1.1:348.3	“dubhato vuṭṭhānavivaṭṭane paññā magge ñāṇaṁ”.	348	
PA_ps_1.1:349.1	Sakadāgāmimaggakkhaṇe dassanaṭṭhena sammādiṭṭhi …pe…	349	
PA_ps_1.1:349.2_0	avikkhepaṭṭhena sammāsamādhi oḷārikā kāmarāgasaññojanā paṭighasaññojanā oḷārikā kāmarāgānusayā	349	
PA_ps_1.1:349.2_1	paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā	349	
PA_ps_1.1:349.2_2	ca sabbanimittehi vuṭṭhāti.	349	
PA_ps_1.1:349.3	Tena vuccati—	349	
PA_ps_1.1:349.4	“dubhato vuṭṭhānavivaṭṭane paññā magge ñāṇaṁ”.	349	
PA_ps_1.1:350.1	Anāgāmimaggakkhaṇe dassanaṭṭhena sammādiṭṭhi …pe…	350	
PA_ps_1.1:350.2_0	avikkhepaṭṭhena sammāsamādhi anusahagatā kāmarāgasaññojanā paṭighasaññojanā anusahagatā	350	
PA_ps_1.1:350.2_1	kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti,	350	
PA_ps_1.1:350.2_2	bahiddhā ca sabbanimittehi vuṭṭhāti.	350	
PA_ps_1.1:350.3	Tena vuccati—	350	
PA_ps_1.1:350.4	“dubhato vuṭṭhānavivaṭṭane paññā magge ñāṇaṁ”.	350	
PA_ps_1.1:351.1	Arahattamaggakkhaṇe dassanaṭṭhena sammādiṭṭhi …pe…	351	
PA_ps_1.1:351.2_0	avikkhepaṭṭhena sammāsamādhi rūparāgā arūparāgā mānā uddhaccā avijjāya mānānusayā	351	
PA_ps_1.1:351.2_1	bhavarāgānusayā avijjānusayā vuṭṭhāti, tadanuvattakakilesehi ca khandhehi ca vuṭṭhāti,	351	
PA_ps_1.1:351.2_2	bahiddhā ca sabbanimittehi vuṭṭhāti.	351	
PA_ps_1.1:351.3	Tena vuccati—	351	
PA_ps_1.1:351.4	“dubhato vuṭṭhānavivaṭṭane paññā magge ñāṇaṁ”.	351	
PA_ps_1.1:352.1	Ajātaṁ jhāpeti jātena,	352	
PA_ps_1.1:352.2	jhānaṁ tena pavuccati;	352	
PA_ps_1.1:352.3	Jhānavimokkhe kusalatā,	352	
PA_ps_1.1:352.4	nānādiṭṭhīsu na kampati.	352	
PA_ps_1.1:353.1	Samādahitvā yathā ce vipassati,	353	
PA_ps_1.1:353.2	Vipassamāno tathā ce samādahe;	353	
PA_ps_1.1:353.3	Vipassanā ca samatho tadā ahu,	353	
PA_ps_1.1:353.4	Samānabhāgā yuganaddhā vattare.	353	
PA_ps_1.1:354.1	Dukkhā saṅkhārā sukho,	354	
PA_ps_1.1:354.2	nirodho iti dassanaṁ;	354	
PA_ps_1.1:354.3	Dubhato vuṭṭhitā paññā,	354	
PA_ps_1.1:354.4	phasseti amataṁ padaṁ.	354	
PA_ps_1.1:355.1	Vimokkhacariyaṁ jānāti,	355	
PA_ps_1.1:355.2	Nānattekattakovido;	355	
PA_ps_1.1:355.3	Dvinnaṁ ñāṇānaṁ kusalatā,	355	
PA_ps_1.1:355.4	Nānādiṭṭhīsu na kampatīti.	355	
PA_ps_1.1:356.1	Taṁ ñātaṭṭhena ñāṇaṁ, pajānanaṭṭhena paññā.	356	
PA_ps_1.1:356.2	Tena vuccati—	356	
PA_ps_1.1:356.3	“dubhato vuṭṭhānavivaṭṭane paññā magge ñāṇaṁ”.	356	
PA_ps_1.1:356.4	Maggañāṇaniddeso ekādasamo.	356	
PA_ps_1.1:357.0	1.1.12. Phalañāṇaniddesa	357	
PA_ps_1.1:357.1	Kathaṁ payogappaṭippassaddhipaññā phale ñāṇaṁ?	357	
PA_ps_1.1:357.2	Sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	357	
PA_ps_1.1:357.3	Taṁpayogappaṭippassaddhattā uppajjati sammādiṭṭhi.	357	
PA_ps_1.1:357.4	Maggassetaṁ phalaṁ.	357	
PA_ps_1.1:358.1	Abhiniropanaṭṭhena sammāsaṅkappo micchāsaṅkappā vuṭṭhāti tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	358	
PA_ps_1.1:358.2	Taṁpayogappaṭippassaddhattā uppajjati sammāsaṅkappo.	358	
PA_ps_1.1:358.3	Maggassetaṁ phalaṁ.	358	
PA_ps_1.1:359.1	Pariggahaṭṭhena sammāvācā micchāvācāya vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	359	
PA_ps_1.1:359.2	Taṁpayogappaṭippassaddhattā uppajjati sammāvācā.	359	
PA_ps_1.1:359.3	Maggassetaṁ phalaṁ.	359	
PA_ps_1.1:360.1	Samuṭṭhānaṭṭhena sammākammanto micchākammantā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	360	
PA_ps_1.1:360.2	Taṁpayogappaṭippassaddhattā uppajjati sammākammanto.	360	
PA_ps_1.1:360.3	Maggassetaṁ phalaṁ.	360	
PA_ps_1.1:361.1	Vodānaṭṭhena sammāājīvo micchāājīvā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	361	
PA_ps_1.1:361.2	Taṁpayogappaṭippassaddhattā uppajjati sammāājīvo.	361	
PA_ps_1.1:361.3	Maggassetaṁ phalaṁ.	361	
PA_ps_1.1:362.1	Paggahaṭṭhena sammāvāyāmo micchāvāyāmā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	362	
PA_ps_1.1:362.2	Taṁpayogappaṭippassaddhattā uppajjati sammāvāyāmo.	362	
PA_ps_1.1:362.3	Maggassetaṁ phalaṁ.	362	
PA_ps_1.1:363.1	Upaṭṭhānaṭṭhena sammāsati micchāsatiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	363	
PA_ps_1.1:363.2	Taṁpayogappaṭippassaddhattā uppajjati sammāsati.	363	
PA_ps_1.1:363.3	Maggassetaṁ phalaṁ.	363	
PA_ps_1.1:364.1	Avikkhepaṭṭhena sammāsamādhi micchāsamādhito vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.	364	
PA_ps_1.1:364.2	Taṁpayogappaṭippassaddhattā uppajjati sammāsamādhi.	364	
PA_ps_1.1:364.3	Maggassetaṁ phalaṁ.	364	
PA_ps_1.1:365.1	Sakadāgāmimaggakkhaṇe dassanaṭṭhena sammādiṭṭhi …pe…	365	
PA_ps_1.1:365.2_0	avikkhepaṭṭhena sammāsamādhi oḷārikā kāmarāgasaññojanā paṭighasaññojanā oḷārikā kāmarāgānusayā	365	
PA_ps_1.1:365.2_1	paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā	365	
PA_ps_1.1:365.2_2	ca sabbanimittehi vuṭṭhāti.	365	
PA_ps_1.1:365.3	Taṁpayogappaṭippassaddhattā uppajjati sammāsamādhi.	365	
PA_ps_1.1:365.4	Maggassetaṁ phalaṁ.	365	
PA_ps_1.1:366.1	Anāgāmimaggakkhaṇe dassanaṭṭhena sammādiṭṭhi …pe…	366	
PA_ps_1.1:366.2_0	avikkhepaṭṭhena sammāsamādhi anusahagatā kāmarāgasaññojanā paṭighasaññojanā anusahagatā	366	
PA_ps_1.1:366.2_1	kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti,	366	
PA_ps_1.1:366.2_2	bahiddhā ca sabbanimittehi vuṭṭhāti.	366	
PA_ps_1.1:366.3	Taṁpayogappaṭippassaddhattā uppajjati sammāsamādhi.	366	
PA_ps_1.1:366.4	Maggassetaṁ phalaṁ.	366	
PA_ps_1.1:367.1	Arahattamaggakkhaṇe dassanaṭṭhena sammādiṭṭhi …pe…	367	
PA_ps_1.1:367.2_0	avikkhepaṭṭhena sammāsamādhi rūparāgā arūparāgā mānā uddhaccā avijjāya mānānusayā	367	
PA_ps_1.1:367.2_1	bhavarāgānusayā avijjānusayā vuṭṭhāti, tadanuvattakakilesehi ca khandhehi ca vuṭṭhāti,	367	
PA_ps_1.1:367.2_2	bahiddhā ca sabbanimittehi vuṭṭhāti.	367	
PA_ps_1.1:367.3	Taṁpayogappaṭippassaddhattā uppajjati sammāsamādhi.	367	
PA_ps_1.1:367.4	Maggassetaṁ phalaṁ.	367	
PA_ps_1.1:367.5	Taṁ ñātaṭṭhena ñāṇaṁ, pajānanaṭṭhena paññā.	367	
PA_ps_1.1:367.6	Tena vuccati—	367	
PA_ps_1.1:367.7	“payogappaṭippassaddhipaññā phale ñāṇaṁ”.	367	
PA_ps_1.1:367.8	Phalañāṇaniddeso dvādasamo.	367	
PA_ps_1.1:368.0	1.1.13. Vimuttiñāṇaniddesa	368	
PA_ps_1.1:368.1	Kathaṁ chinnavaṭumānupassane paññā vimuttiñāṇaṁ?	368	
PA_ps_1.1:368.2	Sotāpattimaggena sakkāyadiṭṭhi, vicikicchā, sīlabbataparāmāso, diṭṭhānusayo, vicikicchānusayo attano cittassa upakkilesā sammā samucchinnā honti.	368	
PA_ps_1.1:368.3	Imehi pañcahi upakkilesehi sapariyuṭṭhānehi cittaṁ vimuttaṁ hoti suvimuttaṁ.	368	
PA_ps_1.1:368.4	Taṁvimutti ñātaṭṭhena ñāṇaṁ, pajānanaṭṭhena paññā.	368	
PA_ps_1.1:368.5	Tena vuccati—	368	
PA_ps_1.1:368.6	“chinnavaṭumānupassane paññā vimuttiñāṇaṁ”.	368	
PA_ps_1.1:369.1	Sakadāgāmimaggena oḷārikaṁ kāmarāgasaññojanaṁ, paṭighasaññojanaṁ, oḷāriko kāmarāgānusayo, paṭighānusayo—	369	
PA_ps_1.1:369.2	attano cittassa upakkilesā sammā samucchinnā honti.	369	
PA_ps_1.1:369.3	Imehi catūhi upakkilesehi sapariyuṭṭhānehi cittaṁ vimuttaṁ hoti suvimuttaṁ.	369	
PA_ps_1.1:369.4	Taṁvimutti ñātaṭṭhena ñāṇaṁ, pajānanaṭṭhena paññā.	369	
PA_ps_1.1:369.5	Tena vuccati—	369	
PA_ps_1.1:369.6	“chinnavaṭumānupassane paññā vimuttiñāṇaṁ”.	369	
PA_ps_1.1:370.1	Anāgāmimaggena anusahagataṁ kāmarāgasaññojanaṁ, paṭighasaññojanaṁ, anusahagato kāmarāgānusayo, paṭighānusayo—	370	
PA_ps_1.1:370.2	attano cittassa upakkilesā sammā samucchinnā honti.	370	
PA_ps_1.1:370.3	Imehi catūhi upakkilesehi sapariyuṭṭhānehi cittaṁ vimuttaṁ hoti suvimuttaṁ.	370	
PA_ps_1.1:370.4	Taṁvimutti ñātaṭṭhena ñāṇaṁ, pajānanaṭṭhena paññā.	370	
PA_ps_1.1:370.5	Tena vuccati—	370	
PA_ps_1.1:370.6	“chinnavaṭumānupassane paññā vimuttiñāṇaṁ”.	370	
PA_ps_1.1:371.1	Arahattamaggena rūparāgo, arūparāgo, māno, uddhaccaṁ, avijjā, mānānusayo, bhavarāgānusayo, avijjānusayo—	371	
PA_ps_1.1:371.2	attano cittassa upakkilesā sammā samucchinnā honti.	371	
PA_ps_1.1:371.3	Imehi aṭṭhahi upakkilesehi sapariyuṭṭhānehi cittaṁ vimuttaṁ hoti suvimuttaṁ.	371	
PA_ps_1.1:371.4	Taṁvimutti ñātaṭṭhena ñāṇaṁ, pajānanaṭṭhena paññā.	371	
PA_ps_1.1:371.5	Tena vuccati—	371	
PA_ps_1.1:371.6	“chinnavaṭumānupassane paññā vimuttiñāṇaṁ”.	371	
PA_ps_1.1:371.7	Taṁ ñātaṭṭhena ñāṇaṁ, pajānanaṭṭhena paññā.	371	
PA_ps_1.1:371.8	Tena vuccati—	371	
PA_ps_1.1:371.9	“chinnavaṭumānupassane paññā vimuttiñāṇaṁ”.	371	
PA_ps_1.1:371.10	Vimuttiñāṇaniddeso terasamo.	371	
PA_ps_1.1:372.0	1.1.14 Paccavekkhaṇañāṇaniddesa	372	
PA_ps_1.1:372.1	Kathaṁ tadā samudāgate dhamme passane paññā paccavekkhaṇe ñāṇaṁ?	372	
PA_ps_1.1:372.2	Sotāpattimaggakkhaṇe dassanaṭṭhena sammādiṭṭhi tadā samudāgatā.	372	
PA_ps_1.1:372.3	Abhiniropanaṭṭhena sammāsaṅkappo tadā samudāgato.	372	
PA_ps_1.1:372.4	Pariggahaṭṭhena sammāvācā tadā samudāgatā.	372	
PA_ps_1.1:372.5	Samuṭṭhānaṭṭhena sammākammanto tadā samudāgato.	372	
PA_ps_1.1:372.6	Vodānaṭṭhena sammāājīvo tadā samudāgato.	372	
PA_ps_1.1:372.7	Paggahaṭṭhena sammāvāyāmo tadā samudāgato.	372	
PA_ps_1.1:372.8	Upaṭṭhānaṭṭhena sammāsati tadā samudāgatā.	372	
PA_ps_1.1:372.9	Avikkhepaṭṭhena sammāsamādhi tadā samudāgato.	372	
PA_ps_1.1:373.1	Upaṭṭhānaṭṭhena satisambojjhaṅgo tadā samudāgato.	373	
PA_ps_1.1:373.2	Pavicayaṭṭhena dhammavicayasambojjhaṅgo tadā samudāgato.	373	
PA_ps_1.1:373.3	Paggahaṭṭhena vīriyasambojjhaṅgo tadā samudāgato.	373	
PA_ps_1.1:373.4	Pharaṇaṭṭhena pītisambojjhaṅgo tadā samudāgato.	373	
PA_ps_1.1:373.5	Upasamaṭṭhena passaddhisambojjhaṅgo tadā samudāgato.	373	
PA_ps_1.1:373.6	Avikkhepaṭṭhena samādhisambojjhaṅgo tadā samudāgato.	373	
PA_ps_1.1:373.7	Paṭisaṅkhānaṭṭhena upekkhāsambojjhaṅgo tadā samudāgato.	373	
PA_ps_1.1:374.1	Assaddhiye akampiyaṭṭhena saddhābalaṁ tadā samudāgataṁ.	374	
PA_ps_1.1:374.2	Kosajje akampiyaṭṭhena vīriyabalaṁ tadā samudāgataṁ.	374	
PA_ps_1.1:374.3	Pamāde akampiyaṭṭhena satibalaṁ tadā samudāgataṁ.	374	
PA_ps_1.1:374.4	Uddhacce akampiyaṭṭhena samādhibalaṁ tadā samudāgataṁ.	374	
PA_ps_1.1:374.5	Avijjāya akampiyaṭṭhena paññābalaṁ tadā samudāgataṁ.	374	
PA_ps_1.1:375.1	Adhimokkhaṭṭhena saddhindriyaṁ tadā samudāgataṁ.	375	
PA_ps_1.1:375.2	Paggahaṭṭhena vīriyindriyaṁ tadā samudāgataṁ.	375	
PA_ps_1.1:375.3	Upaṭṭhānaṭṭhena satindriyaṁ tadā samudāgataṁ.	375	
PA_ps_1.1:375.4	Avikkhepaṭṭhena samādhindriyaṁ tadā samudāgataṁ.	375	
PA_ps_1.1:375.5	Dassanaṭṭhena paññindriyaṁ tadā samudāgataṁ.	375	
PA_ps_1.1:376.1	Ādhipateyyaṭṭhena indriyā tadā samudāgatā.	376	
PA_ps_1.1:376.2	Akampiyaṭṭhena balā tadā samudāgatā.	376	
PA_ps_1.1:376.3	Niyyānaṭṭhena sambojjhaṅgā tadā samudāgatā.	376	
PA_ps_1.1:376.4	Hetuṭṭhena maggo tadā samudāgato.	376	
PA_ps_1.1:376.5	Upaṭṭhānaṭṭhena satipaṭṭhānā tadā samudāgatā.	376	
PA_ps_1.1:376.6	Padahanaṭṭhena sammappadhānā tadā samudāgatā.	376	
PA_ps_1.1:376.7	Ijjhanaṭṭhena iddhipādā tadā samudāgatā.	376	
PA_ps_1.1:376.8	Tathaṭṭhena saccā tadā samudāgatā.	376	
PA_ps_1.1:376.9	Avikkhepaṭṭhena samatho tadā samudāgato.	376	
PA_ps_1.1:376.10	Anupassanaṭṭhena vipassanā tadā samudāgatā.	376	
PA_ps_1.1:376.11	Ekarasaṭṭhena samathavipassanā tadā samudāgatā.	376	
PA_ps_1.1:376.12	Anativattanaṭṭhena yuganaddhaṁ tadā samudāgataṁ.	376	
PA_ps_1.1:376.13	Saṁvaraṭṭhena sīlavisuddhi tadā samudāgatā.	376	
PA_ps_1.1:376.14	Avikkhepaṭṭhena cittavisuddhi tadā samudāgatā.	376	
PA_ps_1.1:376.15	Dassanaṭṭhena diṭṭhivisuddhi tadā samudāgatā.	376	
PA_ps_1.1:376.16	Vimuttaṭṭhena vimokkho tadā samudāgato.	376	
PA_ps_1.1:376.17	Paṭivedhaṭṭhena vijjā tadā samudāgatā.	376	
PA_ps_1.1:376.18	Pariccāgaṭṭhena vimutti tadā samudāgatā.	376	
PA_ps_1.1:376.19	Samucchedaṭṭhena khaye ñāṇaṁ tadā samudāgataṁ.	376	
PA_ps_1.1:377.1	Chando mūlaṭṭhena tadā samudāgato.	377	
PA_ps_1.1:377.2	Manasikāro samuṭṭhānaṭṭhena tadā samudāgato.	377	
PA_ps_1.1:377.3	Phasso samodhānaṭṭhena tadā samudāgato.	377	
PA_ps_1.1:377.4	Vedanā samosaraṇaṭṭhena tadā samudāgatā.	377	
PA_ps_1.1:377.5	Samādhi pamukhaṭṭhena tadā samudāgato.	377	
PA_ps_1.1:377.6	Sati ādhipateyyaṭṭhena tadā samudāgatā.	377	
PA_ps_1.1:377.7	Paññā taduttaraṭṭhena tadā samudāgatā.	377	
PA_ps_1.1:377.8	Vimutti sāraṭṭhena tadā samudāgatā.	377	
PA_ps_1.1:377.9	Amatogadhaṁ nibbānaṁ pariyosānaṭṭhena tadā samudāgataṁ.	377	
PA_ps_1.1:377.10	Vuṭṭhahitvā paccavekkhati, ime dhammā tadā samudāgatā.	377	
PA_ps_1.1:378.1	Sotāpattiphalakkhaṇe dassanaṭṭhena sammādiṭṭhi tadā samudāgatā.	378	
PA_ps_1.1:378.2	Abhiniropanaṭṭhena sammāsaṅkappo tadā samudāgato …pe…	378	
PA_ps_1.1:378.3	paṭippassaddhaṭṭhena anuppāde ñāṇaṁ tadā samudāgataṁ.	378	
PA_ps_1.1:378.4	Chando mūlaṭṭhena tadā samudāgato.	378	
PA_ps_1.1:378.5	Manasikāro samuṭṭhānaṭṭhena tadā samudāgato.	378	
PA_ps_1.1:378.6	Phasso samodhānaṭṭhena tadā samudāgato.	378	
PA_ps_1.1:378.7	Vedanā samosaraṇaṭṭhena tadā samudāgatā.	378	
PA_ps_1.1:378.8	Samādhi pamukhaṭṭhena tadā samudāgato.	378	
PA_ps_1.1:378.9	Sati ādhipateyyaṭṭhena tadā samudāgatā.	378	
PA_ps_1.1:378.10	Paññā taduttaraṭṭhena tadā samudāgatā.	378	
PA_ps_1.1:378.11	Vimutti sāraṭṭhena tadā samudāgatā.	378	
PA_ps_1.1:378.12	Amatogadhaṁ nibbānaṁ pariyosānaṭṭhena tadā samudāgataṁ.	378	
PA_ps_1.1:378.13	Vuṭṭhahitvā paccavekkhati, ime dhammā tadā samudāgatā.	378	
PA_ps_1.1:379.1	Sakadāgāmimaggakkhaṇe …pe…	379	
PA_ps_1.1:379.2	sakadāgāmiphalakkhaṇe …pe…	379	
PA_ps_1.1:379.3	anāgāmimaggakkhaṇe …pe…	379	
PA_ps_1.1:379.4	anāgāmiphalakkhaṇe …pe…	379	
PA_ps_1.1:379.5	arahattamaggakkhaṇe dassanaṭṭhena sammādiṭṭhi tadā samudāgatā …pe…	379	
PA_ps_1.1:379.6	samucchedaṭṭhena khaye ñāṇaṁ tadā samudāgataṁ.	379	
PA_ps_1.1:379.7	Chando mūlaṭṭhena tadā samudāgato …pe…	379	
PA_ps_1.1:379.8	amatogadhaṁ nibbānaṁ pariyosānaṭṭhena tadā samudāgataṁ.	379	
PA_ps_1.1:379.9	Vuṭṭhahitvā paccavekkhati, ime dhammā tadā samudāgatā.	379	
PA_ps_1.1:380.1	Arahattaphalakkhaṇe dassanaṭṭhena sammādiṭṭhi tadā samudāgatā …pe…	380	
PA_ps_1.1:380.2	paṭippassaddhaṭṭhena anuppāde ñāṇaṁ tadā samudāgataṁ.	380	
PA_ps_1.1:380.3	Chando mūlaṭṭhena tadā samudāgato …pe…	380	
PA_ps_1.1:380.4	amatogadhaṁ nibbānaṁ pariyosānaṭṭhena tadā samudāgataṁ.	380	
PA_ps_1.1:380.5	Vuṭṭhahitvā paccavekkhati, ime dhammā tadā samudāgatā.	380	
PA_ps_1.1:380.6	Taṁ ñātaṭṭhena ñāṇaṁ, pajānanaṭṭhena paññā.	380	
PA_ps_1.1:380.7	Tena vuccati—	380	
PA_ps_1.1:380.8	“tadā samudāgate dhamme passane paññā paccavekkhaṇe ñāṇaṁ”.	380	
PA_ps_1.1:380.9	Paccavekkhaṇañāṇaniddeso cuddasamo.	380	
PA_ps_1.1:381.0	1.1.15. Vatthunānattañāṇaniddesa	381	
PA_ps_1.1:381.1	Kathaṁ ajjhattavavatthāne paññā vatthunānatte ñāṇaṁ?	381	
PA_ps_1.1:381.2	Kathaṁ ajjhattadhamme vavattheti?	381	
PA_ps_1.1:381.3	Cakkhuṁ ajjhattaṁ vavattheti, sotaṁ ajjhattaṁ vavattheti, ghānaṁ ajjhattaṁ vavattheti, jivhaṁ ajjhattaṁ vavattheti, kāyaṁ ajjhattaṁ vavattheti, manaṁ ajjhattaṁ vavattheti.	381	
PA_ps_1.1:382.1	Kathaṁ cakkhuṁ ajjhattaṁ vavattheti?	382	
PA_ps_1.1:382.2_0	Cakkhu avijjāsambhūtanti vavattheti, cakkhu taṇhāsambhūtanti vavattheti, cakkhu kammasambhūtanti	382	
PA_ps_1.1:382.2_1	vavattheti, cakkhu āhārasambhūtanti vavattheti, cakkhu catunnaṁ mahābhūtānaṁ upādāyāti	382	
PA_ps_1.1:382.2_2	vavattheti, cakkhu uppannanti vavattheti, cakkhu samudāgatanti vavattheti.	382	
PA_ps_1.1:382.3	Cakkhu ahutvā sambhūtaṁ, hutvā na bhavissatīti vavattheti.	382	
PA_ps_1.1:382.4_0	Cakkhuṁ antavantato vavattheti, cakkhu addhuvaṁ asassataṁ vipariṇāmadhammanti vavattheti,	382	
PA_ps_1.1:382.4_1	cakkhu aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ	382	
PA_ps_1.1:382.4_2	nirodhadhammanti vavattheti.	382	
PA_ps_1.1:382.5	Cakkhuṁ aniccato vavattheti, no niccato;	382	
PA_ps_1.1:382.6	dukkhato vavattheti, no sukhato;	382	
PA_ps_1.1:382.7	anattato vavattheti, no attato;	382	
PA_ps_1.1:382.8	nibbindati, no nandati;	382	
PA_ps_1.1:382.9	virajjati, no rajjati;	382	
PA_ps_1.1:382.10	nirodheti, no samudeti;	382	
PA_ps_1.1:382.11	paṭinissajjati, no ādiyati.	382	
PA_ps_1.1:382.12_0	Aniccato vavatthento niccasaññaṁ pajahati, dukkhato vavatthento sukhasaññaṁ pajahati,	382	
PA_ps_1.1:382.12_1	anattato vavatthento attasaññaṁ pajahati, nibbindanto nandiṁ pajahati, virajjanto	382	
PA_ps_1.1:382.12_2	rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.	382	
PA_ps_1.1:382.13	Evaṁ cakkhuṁ ajjhattaṁ vavattheti.	382	
PA_ps_1.1:383.1	Kathaṁ sotaṁ ajjhattaṁ vavattheti?	383	
PA_ps_1.1:383.2	Sotaṁ avijjāsambhūtanti vavattheti …pe…	383	
PA_ps_1.1:383.3	evaṁ sotaṁ ajjhattaṁ vavattheti.	383	
PA_ps_1.1:384.1	Kathaṁ ghānaṁ ajjhattaṁ vavattheti?	384	
PA_ps_1.1:384.2	Ghānaṁ avijjāsambhūtanti vavattheti …pe…	384	
PA_ps_1.1:384.3	evaṁ ghānaṁ ajjhattaṁ vavattheti.	384	
PA_ps_1.1:385.1	Kathaṁ jivhaṁ ajjhattaṁ vavattheti?	385	
PA_ps_1.1:385.2_0	Jivhā avijjāsambhūtāti vavattheti, jivhā taṇhāsambhūtāti vavattheti, jivhā kammasambhūtāti	385	
PA_ps_1.1:385.2_1	vavattheti, jivhā āhārasambhūtāti vavattheti, jivhā catunnaṁ mahābhūtānaṁ upādāyāti	385	
PA_ps_1.1:385.2_2	vavattheti, jivhā uppannāti vavattheti, jivhā samudāgatāti vavattheti.	385	
PA_ps_1.1:385.3	Jivhā ahutvā sambhūtā, hutvā na bhavissatīti vavattheti.	385	
PA_ps_1.1:385.4_0	Jivhaṁ antavantato vavattheti, jivhā addhuvā asassatā vipariṇāmadhammāti vavattheti,	385	
PA_ps_1.1:385.4_1	jivhā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.	385	
PA_ps_1.1:385.5	Jivhaṁ aniccato vavattheti, no niccato …pe…	385	
PA_ps_1.1:385.6	paṭinissajjati, no ādiyati.	385	
PA_ps_1.1:385.7	Aniccato vavatthento niccasaññaṁ pajahati …pe…	385	
PA_ps_1.1:385.8	paṭinissajjanto ādānaṁ pajahati.	385	
PA_ps_1.1:385.9	Evaṁ jivhaṁ ajjhattaṁ vavattheti.	385	
PA_ps_1.1:386.1	Kathaṁ kāyaṁ ajjhattaṁ vavattheti?	386	
PA_ps_1.1:386.2_0	Kāyo avijjāsambhūtoti vavattheti, kāyo taṇhāsambhūtoti vavattheti, kāyo kammasambhūtoti	386	
PA_ps_1.1:386.2_1	vavattheti, kāyo āhārasambhūtoti vavattheti, kāyo catunnaṁ mahābhūtānaṁ upādāyāti	386	
PA_ps_1.1:386.2_2	vavattheti, kāyo uppannoti vavattheti, kāyo samudāgatoti vavattheti.	386	
PA_ps_1.1:386.3	Kāyo ahutvā sambhūto, hutvā na bhavissatīti vavattheti.	386	
PA_ps_1.1:386.4_0	Kāyaṁ antavantato vavattheti, kāyo addhuvo asassato vipariṇāmadhammoti vavattheti,	386	
PA_ps_1.1:386.4_1	kāyo anicco saṅkhato paṭiccasamuppanno khayadhammo vayadhammo virāgadhammo nirodhadhammoti vavattheti.	386	
PA_ps_1.1:386.5	Kāyaṁ aniccato vavattheti, no niccato;	386	
PA_ps_1.1:386.6	dukkhato vavattheti, no sukhato …pe…	386	
PA_ps_1.1:386.7	paṭinissajjati, no ādiyati.	386	
PA_ps_1.1:386.8	Aniccato vavatthento niccasaññaṁ pajahati, dukkhato vavatthento sukhasaññaṁ pajahati …pe…	386	
PA_ps_1.1:386.9	paṭinissajjanto ādānaṁ pajahati.	386	
PA_ps_1.1:386.10	Evaṁ kāyaṁ ajjhattaṁ vavattheti.	386	
PA_ps_1.1:387.1	Kathaṁ manaṁ ajjhattaṁ vavattheti?	387	
PA_ps_1.1:387.2_0	Mano avijjāsambhūtoti vavattheti, mano taṇhāsambhūtoti vavattheti, mano kammasambhūtoti	387	
PA_ps_1.1:387.2_1	vavattheti, mano āhārasambhūtoti vavattheti, mano uppannoti vavattheti, mano samudāgatoti vavattheti.	387	
PA_ps_1.1:387.3	Mano ahutvā sambhūto, hutvā na bhavissatīti vavattheti.	387	
PA_ps_1.1:387.4_0	Manaṁ antavantato vavattheti, mano addhuvo asassato vipariṇāmadhammoti vavattheti,	387	
PA_ps_1.1:387.4_1	mano anicco saṅkhato paṭiccasamuppanno khayadhammo vayadhammo virāgadhammo nirodhadhammoti vavattheti.	387	
PA_ps_1.1:387.5	Manaṁ aniccato vavattheti, no niccato;	387	
PA_ps_1.1:387.6	dukkhato vavattheti, no sukhato;	387	
PA_ps_1.1:387.7	anattato vavattheti, no attato;	387	
PA_ps_1.1:387.8	nibbindati, no nandati;	387	
PA_ps_1.1:387.9	virajjati, no rajjati;	387	
PA_ps_1.1:387.10	nirodheti, no samudeti;	387	
PA_ps_1.1:387.11	paṭinissajjati, no ādiyati.	387	
PA_ps_1.1:387.12_0	Aniccato vavatthento niccasaññaṁ pajahati, dukkhato vavatthento sukhasaññaṁ pajahati,	387	
PA_ps_1.1:387.12_1	anattato vavatthento attasaññaṁ pajahati, nibbindanto nandiṁ pajahati, virajjanto	387	
PA_ps_1.1:387.12_2	rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.	387	
PA_ps_1.1:387.13	Evaṁ manaṁ ajjhattaṁ vavattheti.	387	
PA_ps_1.1:387.14	Evaṁ ajjhattadhamme vavattheti.	387	
PA_ps_1.1:387.15	Taṁ ñātaṭṭhena ñāṇaṁ, pajānanaṭṭhena paññā.	387	
PA_ps_1.1:387.16	Tena vuccati—	387	
PA_ps_1.1:387.17	“ajjhattavavatthāne paññā vatthunānatte ñāṇaṁ”.	387	
PA_ps_1.1:387.18	Vatthunānattañāṇaniddeso pannarasamo.	387	
PA_ps_1.1:388.0	1.1.16. Gocaranānattañāṇaniddesa	388	
PA_ps_1.1:388.1	Kathaṁ bahiddhā vavatthāne paññā gocaranānatte ñāṇaṁ?	388	
PA_ps_1.1:388.2	Kathaṁ bahiddhā dhamme vavattheti?	388	
PA_ps_1.1:388.3	Rūpe bahiddhā vavattheti, sadde bahiddhā vavattheti, gandhe bahiddhā vavattheti, rase bahiddhā vavattheti, phoṭṭhabbe bahiddhā vavattheti, dhamme bahiddhā vavattheti.	388	
PA_ps_1.1:389.1	Kathaṁ rūpe bahiddhā vavattheti?	389	
PA_ps_1.1:389.2_0	Rūpā avijjāsambhūtāti vavattheti rūpā taṇhāsambhūtāti vavattheti, rūpā kammasambhūtāti	389	
PA_ps_1.1:389.2_1	vavattheti, rūpā āhārasambhūtāti vavattheti, rūpā catunnaṁ mahābhūtānaṁ upādāyāti	389	
PA_ps_1.1:389.2_2	vavattheti, rūpā uppannāti vavattheti, rūpā samudāgatāti vavattheti.	389	
PA_ps_1.1:389.3	Rūpā ahutvā sambhūtā, hutvā na bhavissantīti vavattheti.	389	
PA_ps_1.1:389.4	Rūpe antavantato vavattheti, rūpā addhuvā asassatā vipariṇāmadhammāti vavattheti.	389	
PA_ps_1.1:389.5	Rūpā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.	389	
PA_ps_1.1:389.6	Rūpe aniccato vavattheti, no niccato;	389	
PA_ps_1.1:389.7	dukkhato vavattheti, no sukhato;	389	
PA_ps_1.1:389.8	anattato vavattheti, no attato;	389	
PA_ps_1.1:389.9	nibbindati, no nandati;	389	
PA_ps_1.1:389.10	virajjati, no rajjati;	389	
PA_ps_1.1:389.11	nirodheti, no samudeti;	389	
PA_ps_1.1:389.12	paṭinissajjati, no ādiyati.	389	
PA_ps_1.1:389.13_0	Aniccato vavatthento niccasaññaṁ pajahati, dukkhato vavatthento sukhasaññaṁ pajahati,	389	
PA_ps_1.1:389.13_1	anattato vavatthento attasaññaṁ pajahati, nibbindanto nandiṁ pajahati, virajjanto	389	
PA_ps_1.1:389.13_2	rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.	389	
PA_ps_1.1:389.14	Evaṁ rūpe bahiddhā vavattheti.	389	
PA_ps_1.1:390.1	Kathaṁ sadde bahiddhā vavattheti?	390	
PA_ps_1.1:390.2	Saddā (…) catunnaṁ mahābhūtānaṁ upādāyāti vavattheti, saddā uppannāti vavattheti, saddā samudāgatāti vavattheti.	390	
PA_ps_1.1:390.3	Saddā ahutvā sambhūtā, hutvā na bhavissantīti vavattheti.	390	
PA_ps_1.1:390.4_0	Sadde antavantato vavattheti, saddā addhuvā asassatā vipariṇāmadhammāti vavattheti,	390	
PA_ps_1.1:390.4_1	saddā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.	390	
PA_ps_1.1:390.5	Sadde aniccato vavattheti, no niccato …pe…	390	
PA_ps_1.1:390.6	evaṁ sadde bahiddhā vavattheti.	390	
PA_ps_1.1:391.1	Kathaṁ gandhe bahiddhā vavattheti?	391	
PA_ps_1.1:391.2	Gandhā avijjāsambhūtāti vavattheti, gandhā taṇhāsambhūtāti vavattheti …pe…	391	
PA_ps_1.1:391.3	evaṁ gandhe bahiddhā vavattheti.	391	
PA_ps_1.1:391.4	Kathaṁ rase bahiddhā vavattheti?	391	
PA_ps_1.1:391.5	Rasā avijjāsambhūtāti vavattheti, rasā taṇhāsambhūtāti vavattheti …pe…	391	
PA_ps_1.1:391.6	evaṁ rase bahiddhā vavattheti.	391	
PA_ps_1.1:392.1	Kathaṁ phoṭṭhabbe bahiddhā vavattheti?	392	
PA_ps_1.1:392.2_0	Phoṭṭhabbā avijjāsambhūtāti vavattheti, phoṭṭhabbā taṇhāsambhūtāti vavattheti, phoṭṭhabbā	392	
PA_ps_1.1:392.2_1	kammasambhūtāti vavattheti, phoṭṭhabbā āhārasambhūtāti vavattheti, phoṭṭhabbā uppannāti vavattheti.	392	
PA_ps_1.1:392.3	Phoṭṭhabbā samudāgatāti vavattheti …pe…	392	
PA_ps_1.1:392.4	evaṁ phoṭṭhabbe bahiddhā vavattheti.	392	
PA_ps_1.1:393.1	Kathaṁ dhamme bahiddhā vavattheti?	393	
PA_ps_1.1:393.2_0	Dhammā avijjāsambhūtāti vavattheti, dhammā taṇhāsambhūtāti vavattheti, dhammā kammasambhūtāti	393	
PA_ps_1.1:393.2_1	vavattheti, dhammā āhārasambhūtāti vavattheti, dhammā uppannāti vavattheti, dhammā	393	
PA_ps_1.1:393.2_2	samudāgatāti vavattheti.	393	
PA_ps_1.1:393.3	Dhammā ahutvā sambhūtā, hutvā na bhavissantīti vavattheti.	393	
PA_ps_1.1:393.4_0	Dhamme antavantato vavattheti, dhammā addhuvā asassatā vipariṇāmadhammāti vavattheti,	393	
PA_ps_1.1:393.4_1	dhammā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.	393	
PA_ps_1.1:393.5	Dhamme aniccato vavattheti, no niccato;	393	
PA_ps_1.1:393.6	dukkhato vavattheti, no sukhato;	393	
PA_ps_1.1:393.7	anattato vavattheti, no attato;	393	
PA_ps_1.1:393.8	nibbindati, no nandati;	393	
PA_ps_1.1:393.9	virajjati, no rajjati;	393	
PA_ps_1.1:393.10	nirodheti, no samudeti;	393	
PA_ps_1.1:393.11	paṭinissajjati, no ādiyati …pe…	393	
PA_ps_1.1:393.12_0	aniccato vavatthento niccasaññaṁ pajahati, dukkhato vavatthento sukhasaññaṁ pajahati,	393	
PA_ps_1.1:393.12_1	anattato vavatthento attasaññaṁ pajahati, nibbindanto nandiṁ pajahati, virajjanto	393	
PA_ps_1.1:393.12_2	rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.	393	
PA_ps_1.1:393.13	Evaṁ dhamme bahiddhā vavattheti.	393	
PA_ps_1.1:393.14	Taṁ ñātaṭṭhena ñāṇaṁ, pajānanaṭṭhena paññā.	393	
PA_ps_1.1:393.15	Tena vuccati—	393	
PA_ps_1.1:393.16	“bahiddhā vavatthāne paññā gocaranānatte ñāṇaṁ”.	393	
PA_ps_1.1:393.17	Gocaranānattañāṇaniddeso soḷasamo.	393	
PA_ps_1.1:394.0	1.1.17. Cariyānānattañāṇaniddesa	394	
PA_ps_1.1:394.1	Kathaṁ cariyāvavatthāne paññā cariyānānatte ñāṇaṁ?	394	
PA_ps_1.1:394.2	Cariyāti tisso cariyāyo—	394	
PA_ps_1.1:394.3	viññāṇacariyā, aññāṇacariyā, ñāṇacariyā.	394	
PA_ps_1.1:395.1	Katamā viññāṇacariyā?	395	
PA_ps_1.1:395.2_0	Dassanatthāya āvajjanakiriyābyākatā viññāṇacariyā rūpesu, dassanaṭṭho cakkhuviññāṇaṁ	395	
PA_ps_1.1:395.2_1	viññāṇacariyā rūpesu, diṭṭhattā abhiniropanā vipākamanodhātu viññāṇacariyā rūpesu,	395	
PA_ps_1.1:395.2_2	abhiniropitattā vipākamanoviññāṇadhātu viññāṇacariyā rūpesu.	395	
PA_ps_1.1:396.1_0	Savanatthāya āvajjanakiriyābyākatā viññāṇacariyā saddesu, savanattho sotaviññāṇaṁ	396	
PA_ps_1.1:396.1_1	viññāṇacariyā saddesu, sutattā abhiniropanā vipākamanodhātu viññāṇacariyā saddesu,	396	
PA_ps_1.1:396.1_2	abhiniropitattā vipākamanoviññāṇadhātu viññāṇacariyā saddesu.	396	
PA_ps_1.1:397.1_0	Ghāyanatthāya āvajjanakiriyābyākatā viññāṇacariyā gandhesu, ghāyanaṭṭho ghānaviññāṇaṁ	397	
PA_ps_1.1:397.1_1	viññāṇacariyā gandhesu, ghāyitattā abhiniropanā vipākamanodhātu viññāṇacariyā gandhesu,	397	
PA_ps_1.1:397.1_2	abhiniropitattā vipākamanoviññāṇadhātu viññāṇacariyā gandhesu.	397	
PA_ps_1.1:398.1_0	Sāyanatthāya āvajjanakiriyābyākatā viññāṇacariyā rasesu, sāyanaṭṭho jivhāviññāṇaṁ	398	
PA_ps_1.1:398.1_1	viññāṇacariyā rasesu, sāyitattā abhiniropanā vipākamanodhātu viññāṇacariyā rasesu,	398	
PA_ps_1.1:398.1_2	abhiniropitattā vipākamanoviññāṇadhātu viññāṇacariyā rasesu.	398	
PA_ps_1.1:399.1_0	Phusanatthāya āvajjanakiriyābyākatā viññāṇacariyā phoṭṭhabbesu, phusanaṭṭho kāyaviññāṇaṁ	399	
PA_ps_1.1:399.1_1	viññāṇacariyā phoṭṭhabbesu, phuṭṭhattā abhiniropanā vipākamanodhātu viññāṇacariyā	399	
PA_ps_1.1:399.1_2	phoṭṭhabbesu, abhiniropitattā vipākamanoviññāṇadhātu viññāṇacariyā phoṭṭhabbesu.	399	
PA_ps_1.1:400.1	Vijānanatthāya āvajjanakiriyābyākatā viññāṇacariyā dhammesu, vijānanaṭṭho manoviññāṇaṁ viññāṇacariyā dhammesu.	400	
PA_ps_1.1:401.1	Viññāṇacariyāti kenaṭṭhena viññāṇacariyā?	401	
PA_ps_1.1:401.2	Nīrāgā caratīti—	401	
PA_ps_1.1:401.3	viññāṇacariyā.	401	
PA_ps_1.1:401.4	Niddosā caratīti—	401	
PA_ps_1.1:401.5	viññāṇacariyā.	401	
PA_ps_1.1:401.6	Nimmohā caratīti—	401	
PA_ps_1.1:401.7	viññāṇacariyā.	401	
PA_ps_1.1:401.8	Nimmānā caratīti—	401	
PA_ps_1.1:401.9	viññāṇacariyā.	401	
PA_ps_1.1:401.10	Niddiṭṭhi caratīti—	401	
PA_ps_1.1:401.11	viññāṇacariyā niuddhaccā caratīti—	401	
PA_ps_1.1:401.12	viññāṇacariyā.	401	
PA_ps_1.1:401.13	Nibbicikicchā caratīti—	401	
PA_ps_1.1:401.14	viññāṇacariyā.	401	
PA_ps_1.1:401.15	Nānusayā caratīti—	401	
PA_ps_1.1:401.16	viññāṇacariyā.	401	
PA_ps_1.1:401.17	Rāgavippayuttā caratīti—	401	
PA_ps_1.1:401.18	viññāṇacariyā.	401	
PA_ps_1.1:401.19	Dosavippayuttā caratīti—	401	
PA_ps_1.1:401.20	viññāṇacariyā.	401	
PA_ps_1.1:401.21	Mohavippayuttā caratīti—	401	
PA_ps_1.1:401.22	viññāṇacariyā.	401	
PA_ps_1.1:401.23	Mānavippayuttā caratīti—	401	
PA_ps_1.1:401.24	viññāṇacariyā.	401	
PA_ps_1.1:401.25	Diṭṭhivippayuttā caratīti—	401	
PA_ps_1.1:401.26	viññāṇacariyā.	401	
PA_ps_1.1:401.27	Uddhaccavippayuttā caratīti—	401	
PA_ps_1.1:401.28	viññāṇacariyā.	401	
PA_ps_1.1:401.29	Vicikicchāvippayuttā caratīti—	401	
PA_ps_1.1:401.30	viññāṇacariyā.	401	
PA_ps_1.1:401.31	Anusayavippayuttā caratīti—	401	
PA_ps_1.1:401.32	viññāṇacariyā.	401	
PA_ps_1.1:401.33	Kusalehi kammehi sampayuttā caratīti—	401	
PA_ps_1.1:401.34	viññāṇacariyā.	401	
PA_ps_1.1:401.35	Akusalehi kammehi vippayuttā caratīti—	401	
PA_ps_1.1:401.36	viññāṇacariyā.	401	
PA_ps_1.1:401.37	Sāvajjehi kammehi vippayuttā caratīti—	401	
PA_ps_1.1:401.38	viññāṇacariyā.	401	
PA_ps_1.1:401.39	Anavajjehi kammehi sampayuttā caratīti—	401	
PA_ps_1.1:401.40	viññāṇacariyā.	401	
PA_ps_1.1:401.41	Kaṇhehi kammehi vippayuttā caratīti—	401	
PA_ps_1.1:401.42	viññāṇacariyā.	401	
PA_ps_1.1:401.43	Sukkehi kammehi sampayuttā caratīti—	401	
PA_ps_1.1:401.44	viññāṇacariyā.	401	
PA_ps_1.1:401.45	Sukhudrayehi kammehi sampayuttā caratīti—	401	
PA_ps_1.1:401.46	viññāṇacariyā.	401	
PA_ps_1.1:401.47	Dukkhudrayehi kammehi vippayuttā caratīti—	401	
PA_ps_1.1:401.48	viññāṇacariyā.	401	
PA_ps_1.1:401.49	Sukhavipākehi kammehi sampayuttā caratīti—	401	
PA_ps_1.1:401.50	viññāṇacariyā.	401	
PA_ps_1.1:401.51	Dukkhavipākehi kammehi vippayuttā caratīti—	401	
PA_ps_1.1:401.52	viññāṇacariyā.	401	
PA_ps_1.1:401.53	Viññāte caratīti—	401	
PA_ps_1.1:401.54	viññāṇacariyā.	401	
PA_ps_1.1:401.55	Viññāṇassa evarūpā cariyā hotīti—	401	
PA_ps_1.1:401.56	viññāṇacariyā.	401	
PA_ps_1.1:401.57	Pakatiparisuddhamidaṁ cittaṁ nikkilesaṭṭhenāti—	401	
PA_ps_1.1:401.58	viññāṇacariyā.	401	
PA_ps_1.1:401.59	Ayaṁ viññāṇacariyā.	401	
PA_ps_1.1:402.1	Katamā aññāṇacariyā?	402	
PA_ps_1.1:402.2	Manāpiyesu rūpesu rāgassa javanatthāya āvajjanakiriyābyākatā viññāṇacariyā;	402	
PA_ps_1.1:402.3	rāgassa javanā aññāṇacariyā.	402	
PA_ps_1.1:402.4	Amanāpiyesu rūpesu dosassa javanatthāya āvajjanakiriyābyākatā viññāṇacariyā;	402	
PA_ps_1.1:402.5	dosassa javanā aññāṇacariyā.	402	
PA_ps_1.1:402.6	Tadubhayena asamapekkhanasmiṁ vatthusmiṁ mohassa javanatthāya āvajjanakiriyābyākatā viññāṇacariyā;	402	
PA_ps_1.1:402.7	mohassa javanā aññāṇacariyā.	402	
PA_ps_1.1:402.8	Vinibandhassa mānassa javanatthāya āvajjanakiriyābyākatā viññāṇacariyā;	402	
PA_ps_1.1:402.9	mānassa javanā aññāṇacariyā.	402	
PA_ps_1.1:402.10	Parāmaṭṭhāya diṭṭhiyā javanatthāya āvajjanakiriyābyākatā viññāṇacariyā;	402	
PA_ps_1.1:402.11	diṭṭhiyā javanā aññāṇacariyā.	402	
PA_ps_1.1:402.12	Vikkhepagatassa uddhaccassa javanatthāya āvajjanakiriyābyākatā viññāṇacariyā;	402	
PA_ps_1.1:402.13	uddhaccassa javanā aññāṇacariyā.	402	
PA_ps_1.1:402.14	Aniṭṭhaṅgatāya vicikicchāya javanatthāya āvajjanakiriyābyākatā viññāṇacariyā;	402	
PA_ps_1.1:402.15	vicikicchāya javanā aññāṇacariyā.	402	
PA_ps_1.1:402.16	Thāmagatassa anusayassa javanatthāya āvajjanakiriyābyākatā viññāṇacariyā;	402	
PA_ps_1.1:402.17	anusayassa javanā aññāṇacariyā.	402	
PA_ps_1.1:403.1	Manāpiyesu saddesu …pe…	403	
PA_ps_1.1:403.2	manāpiyesu gandhesu …pe…	403	
PA_ps_1.1:403.3	manāpiyesu rasesu …pe…	403	
PA_ps_1.1:403.4	manāpiyesu phoṭṭhabbesu …pe…	403	
PA_ps_1.1:403.5	manāpiyesu dhammesu rāgassa javanatthāya āvajjanakiriyābyākatā viññāṇacariyā;	403	
PA_ps_1.1:403.6	rāgassa javanā aññāṇacariyā.	403	
PA_ps_1.1:403.7	Amanāpiyesu dhammesu dosassa javanatthāya āvajjanakiriyābyākatā viññāṇacariyā;	403	
PA_ps_1.1:403.8	dosassa javanā aññāṇacariyā.	403	
PA_ps_1.1:403.9	Tadubhayena asamapekkhanasmiṁ vatthusmiṁ mohassa javanatthāya āvajjanakiriyābyākatā viññāṇacariyā;	403	
PA_ps_1.1:403.10	mohassa javanā aññāṇacariyā.	403	
PA_ps_1.1:403.11	Vinibandhassa mānassa javanatthāya āvajjanakiriyābyākatā viññāṇacariyā;	403	
PA_ps_1.1:403.12	mānassa javanā aññāṇacariyā.	403	
PA_ps_1.1:403.13	Parāmaṭṭhāya diṭṭhiyā javanatthāya āvajjanakiriyābyākatā viññāṇacariyā;	403	
PA_ps_1.1:403.14	diṭṭhiyā javanā aññāṇacariyā.	403	
PA_ps_1.1:403.15	Vikkhepagatassa uddhaccassa javanatthāya āvajjanakiriyābyākatā viññāṇacariyā;	403	
PA_ps_1.1:403.16	uddhaccassa javanā aññāṇacariyā;	403	
PA_ps_1.1:403.17	aniṭṭhaṅgatāya vicikicchāya javanatthāya āvajjanakiriyābyākatā viññāṇacariyā;	403	
PA_ps_1.1:403.18	vicikicchāya javanā aññāṇacariyā.	403	
PA_ps_1.1:403.19	Thāmagatassa anusayassa javanatthāya āvajjanakiriyābyākatā viññāṇacariyā;	403	
PA_ps_1.1:403.20	anusayassa javanā aññāṇacariyā.	403	
PA_ps_1.1:404.1	Aññāṇacariyāti kenaṭṭhena aññāṇacariyā?	404	
PA_ps_1.1:404.2	Sarāgā caratīti—	404	
PA_ps_1.1:404.3	aññāṇacariyā.	404	
PA_ps_1.1:404.4	Sadosā caratīti—	404	
PA_ps_1.1:404.5	aññāṇacariyā.	404	
PA_ps_1.1:404.6	Samohā caratīti—	404	
PA_ps_1.1:404.7	aññāṇacariyā.	404	
PA_ps_1.1:404.8	Samānā caratīti—	404	
PA_ps_1.1:404.9	aññāṇacariyā.	404	
PA_ps_1.1:404.10	Sadiṭṭhi caratīti—	404	
PA_ps_1.1:404.11	aññāṇacariyā.	404	
PA_ps_1.1:404.12	Sauddhaccā caratīti—	404	
PA_ps_1.1:404.13	aññāṇacariyā.	404	
PA_ps_1.1:404.14	Savicikicchā caratīti—	404	
PA_ps_1.1:404.15	aññāṇacariyā.	404	
PA_ps_1.1:404.16	Sānusayā caratīti—	404	
PA_ps_1.1:404.17	aññāṇacariyā.	404	
PA_ps_1.1:404.18	Rāgasampayuttā caratīti—	404	
PA_ps_1.1:404.19	aññāṇacariyā.	404	
PA_ps_1.1:404.20	Dosasampayuttā caratīti—	404	
PA_ps_1.1:404.21	aññāṇacariyā.	404	
PA_ps_1.1:404.22	Mohasampayuttā caratīti—	404	
PA_ps_1.1:404.23	aññāṇacariyā.	404	
PA_ps_1.1:404.24	Mānasampayuttā caratīti—	404	
PA_ps_1.1:404.25	aññāṇacariyā.	404	
PA_ps_1.1:404.26	Diṭṭhisampayuttā caratīti—	404	
PA_ps_1.1:404.27	aññāṇacariyā.	404	
PA_ps_1.1:404.28	Uddhaccasampayuttā caratīti—	404	
PA_ps_1.1:404.29	aññāṇacariyā.	404	
PA_ps_1.1:404.30	Vicikicchāsampayuttā caratīti—	404	
PA_ps_1.1:404.31	aññāṇacariyā.	404	
PA_ps_1.1:404.32	Anusayasampayuttā caratīti—	404	
PA_ps_1.1:404.33	aññāṇacariyā.	404	
PA_ps_1.1:404.34	Kusalehi kammehi vippayuttā caratīti—	404	
PA_ps_1.1:404.35	aññāṇacariyā.	404	
PA_ps_1.1:404.36	Akusalehi kammehi sampayuttā caratīti—	404	
PA_ps_1.1:404.37	aññāṇacariyā.	404	
PA_ps_1.1:404.38	Sāvajjehi kammehi sampayuttā caratīti—	404	
PA_ps_1.1:404.39	aññāṇacariyā.	404	
PA_ps_1.1:404.40	Anavajjehi kammehi vippayuttā caratīti—	404	
PA_ps_1.1:404.41	aññāṇacariyā.	404	
PA_ps_1.1:404.42	Kaṇhehi kammehi sampayuttā caratīti—	404	
PA_ps_1.1:404.43	aññāṇacariyā.	404	
PA_ps_1.1:404.44	Sukkehi kammehi vippayuttā caratīti—	404	
PA_ps_1.1:404.45	aññāṇacariyā.	404	
PA_ps_1.1:404.46	Sukhudrayehi kammehi vippayuttā caratīti—	404	
PA_ps_1.1:404.47	aññāṇacariyā.	404	
PA_ps_1.1:404.48	Dukkhudrayehi kammehi sampayuttā caratīti—	404	
PA_ps_1.1:404.49	aññāṇacariyā.	404	
PA_ps_1.1:404.50	Sukhavipākehi kammehi vippayuttā caratīti—	404	
PA_ps_1.1:404.51	aññāṇacariyā.	404	
PA_ps_1.1:404.52	Dukkhavipākehi kammehi sampayuttā caratīti—	404	
PA_ps_1.1:404.53	aññāṇacariyā.	404	
PA_ps_1.1:404.54	Aññāte caratīti—	404	
PA_ps_1.1:404.55	aññāṇacariyā.	404	
PA_ps_1.1:404.56	Aññāṇassa evarūpā cariyā hotīti—	404	
PA_ps_1.1:404.57	aññāṇacariyā.	404	
PA_ps_1.1:404.58	Ayaṁ aññāṇacariyā.	404	
PA_ps_1.1:405.1	Katamā ñāṇacariyā?	405	
PA_ps_1.1:405.2	Aniccānupassanatthāya āvajjanakiriyābyākatā viññāṇacariyā;	405	
PA_ps_1.1:405.3	aniccānupassanā ñāṇacariyā.	405	
PA_ps_1.1:405.4	Dukkhānupassanatthāya āvajjanakiriyābyākatā viññāṇacariyā;	405	
PA_ps_1.1:405.5	dukkhānupassanā ñāṇacariyā.	405	
PA_ps_1.1:405.6	Anattānupassanatthāya āvajjanakiriyābyākatā viññāṇacariyā;	405	
PA_ps_1.1:405.7	anattānupassanā ñāṇacariyā.	405	
PA_ps_1.1:405.8	Nibbidānupassanatthāya …pe…	405	
PA_ps_1.1:405.9	virāgānupassanatthāya …	405	
PA_ps_1.1:405.10	nirodhānupassanatthāya …	405	
PA_ps_1.1:405.11	paṭinissaggānupassanatthāya …	405	
PA_ps_1.1:405.12	khayānupassanatthāya …	405	
PA_ps_1.1:405.13	vayānupassanatthāya …	405	
PA_ps_1.1:405.14	vipariṇāmānupassanatthāya …	405	
PA_ps_1.1:405.15	animittānupassanatthāya …	405	
PA_ps_1.1:405.16	appaṇihitānupassanatthāya …	405	
PA_ps_1.1:405.17	suññatānupassanatthāya …	405	
PA_ps_1.1:405.18	adhipaññādhammānupassanatthāya …	405	
PA_ps_1.1:405.19	yathābhūtañāṇadassanatthāya …	405	
PA_ps_1.1:405.20	ādīnavānupassanatthāya …	405	
PA_ps_1.1:405.21	paṭisaṅkhānupassanatthāya āvajjanakiriyābyākatā viññāṇacariyā;	405	
PA_ps_1.1:405.22	paṭisaṅkhānupassanā ñāṇacariyā.	405	
PA_ps_1.1:405.23	Vivaṭṭanānupassanā ñāṇacariyā.	405	
PA_ps_1.1:405.24	Sotāpattimaggo ñāṇacariyā.	405	
PA_ps_1.1:405.25	Sotāpattiphalasamāpatti ñāṇacariyā.	405	
PA_ps_1.1:405.26	Sakadāgāmimaggo ñāṇacariyā.	405	
PA_ps_1.1:405.27	Sakadāgāmiphalasamāpatti ñāṇacariyā.	405	
PA_ps_1.1:405.28	Anāgāmimaggo ñāṇacariyā.	405	
PA_ps_1.1:405.29	Anāgāmiphalasamāpatti ñāṇacariyā.	405	
PA_ps_1.1:405.30	Arahattamaggo ñāṇacariyā.	405	
PA_ps_1.1:405.31	Arahattaphalasamāpatti ñāṇacariyā.	405	
PA_ps_1.1:406.1	Ñāṇacariyāti kenaṭṭhena ñāṇacariyā?	406	
PA_ps_1.1:406.2	Nīrāgā caratīti—	406	
PA_ps_1.1:406.3	ñāṇacariyā.	406	
PA_ps_1.1:406.4	Niddosā caratīti—	406	
PA_ps_1.1:406.5	ñāṇacariyā …pe…	406	
PA_ps_1.1:406.6	nānusayā caratīti—	406	
PA_ps_1.1:406.7	ñāṇacariyā.	406	
PA_ps_1.1:406.8	Rāgavippayuttā caratīti—	406	
PA_ps_1.1:406.9	ñāṇacariyā.	406	
PA_ps_1.1:406.10	Dosavippayuttā caratīti—	406	
PA_ps_1.1:406.11	ñāṇacariyā.	406	
PA_ps_1.1:406.12	Mohavippayuttā caratīti—	406	
PA_ps_1.1:406.13	ñāṇacariyā.	406	
PA_ps_1.1:406.14	Mānavippayuttā …pe…	406	
PA_ps_1.1:406.15	diṭṭhivippayuttā …	406	
PA_ps_1.1:406.16	uddhaccavippayuttā …	406	
PA_ps_1.1:406.17	vicikicchāvippayuttā …	406	
PA_ps_1.1:406.18	anusayavippayuttā …	406	
PA_ps_1.1:406.19	kusalehi kammehi sampayuttā …	406	
PA_ps_1.1:406.20	akusalehi kammehi vippayuttā …	406	
PA_ps_1.1:406.21	sāvajjehi kammehi vippayuttā …	406	
PA_ps_1.1:406.22	anavajjehi kammehi sampayuttā …	406	
PA_ps_1.1:406.23	kaṇhehi kammehi vippayuttā …	406	
PA_ps_1.1:406.24	sukkehi kammehi sampayuttā …	406	
PA_ps_1.1:406.25	sukhudrayehi kammehi sampayuttā …	406	
PA_ps_1.1:406.26	dukkhudrayehi kammehi vippayuttā …	406	
PA_ps_1.1:406.27	sukhavipākehi kammehi sampayuttā caratīti—	406	
PA_ps_1.1:406.28	ñāṇacariyā.	406	
PA_ps_1.1:406.29	Dukkhavipākehi kammehi vippayuttā caratīti—	406	
PA_ps_1.1:406.30	ñāṇacariyā.	406	
PA_ps_1.1:406.31	Ñāte caratīti—	406	
PA_ps_1.1:406.32	ñāṇacariyā.	406	
PA_ps_1.1:406.33	Ñāṇassa evarūpā cariyā hotīti—	406	
PA_ps_1.1:406.34	ñāṇacariyā.	406	
PA_ps_1.1:406.35	Ayaṁ ñāṇacariyā.	406	
PA_ps_1.1:406.36	Aññā viññāṇacariyā, aññā aññāṇacariyā, aññā ñāṇacariyāti.	406	
PA_ps_1.1:406.37	Taṁ ñātaṭṭhena ñāṇaṁ, pajānanaṭṭhena paññā.	406	
PA_ps_1.1:406.38	Tena vuccati—	406	
PA_ps_1.1:406.39	“cariyāvavatthāne paññā cariyānānatte ñāṇaṁ”.	406	
PA_ps_1.1:406.40	Cariyānānattañāṇaniddeso sattarasamo.	406	
PA_ps_1.1:407.0	1.1.18. Bhūminānattañāṇaniddesa	407	
PA_ps_1.1:407.1	Kathaṁ catudhammavavatthāne paññā bhūminānatte ñāṇaṁ?	407	
PA_ps_1.1:407.2	Catasso bhūmiyo—	407	
PA_ps_1.1:407.3	kāmāvacarā bhūmi, rūpāvacarā bhūmi, arūpāvacarā bhūmi, apariyāpannā bhūmi.	407	
PA_ps_1.1:407.4	Katamā kāmāvacarā bhūmi?	407	
PA_ps_1.1:407.5_0	Heṭṭhato avīcinirayaṁ pariyantaṁ karitvā uparito paranimmitavasavattī deve antokaritvā	407	
PA_ps_1.1:407.5_1	yaṁ etasmiṁ antare etthāvacarā ettha pariyāpannā khandhadhātuāyatanā rūpaṁ vedanā	407	
PA_ps_1.1:407.5_2	saññā saṅkhārā viññāṇaṁ—	407	
PA_ps_1.1:407.6	ayaṁ kāmāvacarā bhūmi.	407	
PA_ps_1.1:408.1	Katamā rūpāvacarā bhūmi?	408	
PA_ps_1.1:408.2_0	Heṭṭhato brahmalokaṁ pariyantaṁ karitvā uparito akaniṭṭhe deve antokaritvā yaṁ etasmiṁ	408	
PA_ps_1.1:408.2_1	antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa	408	
PA_ps_1.1:408.2_2	vā cittacetasikā dhammā—	408	
PA_ps_1.1:408.3	ayaṁ rūpāvacarā bhūmi.	408	
PA_ps_1.1:409.1	Katamā arūpāvacarā bhūmi?	409	
PA_ps_1.1:409.2_0	Heṭṭhato ākāsānañcāyatanūpage deve pariyantaṁ karitvā uparito nevasaññānāsaññāyatanūpage	409	
PA_ps_1.1:409.2_1	deve antokaritvā yaṁ etasmiṁ antare etthāvacarā ettha pariyāpannā samāpannassa vā	409	
PA_ps_1.1:409.2_2	upapannassa vā diṭṭhadhammasukhavihārissa vā cittacetasikā dhammā—	409	
PA_ps_1.1:409.3	ayaṁ arūpāvacarā bhūmi.	409	
PA_ps_1.1:410.1	Katamā apariyāpannā bhūmi?	410	
PA_ps_1.1:410.2	Apariyāpannā maggā ca maggaphalāni ca asaṅkhatā ca dhātu—	410	
PA_ps_1.1:410.3	ayaṁ apariyāpannā bhūmi.	410	
PA_ps_1.1:410.4	Imā catasso bhūmiyo.	410	
PA_ps_1.1:411.1_0	Aparāpi catasso bhūmiyo cattāro satipaṭṭhānā cattāro sammappadhānā, cattāro iddhipādā,	411	
PA_ps_1.1:411.1_1	cattāri jhānāni, catasso appamaññāyo, catasso arūpasamāpattiyo, catasso paṭisambhidā,	411	
PA_ps_1.1:411.1_2	catasso paṭipadā, cattāri ārammaṇāni, cattāro ariyavaṁsā, cattāri saṅgahavatthūni,	411	
PA_ps_1.1:411.1_3	cattāri cakkāni, cattāri dhammapadāni—	411	
PA_ps_1.1:411.2	imā catasso bhūmiyo.	411	
PA_ps_1.1:411.3	Taṁ ñātaṭṭhena ñāṇaṁ, pajānanaṭṭhena paññā.	411	
PA_ps_1.1:411.4	Tena vuccati—	411	
PA_ps_1.1:411.5	“catudhammavavatthāne paññā bhūminānatte ñāṇaṁ”.	411	
PA_ps_1.1:411.6	Bhūminānattañāṇaniddeso aṭṭhārasamo.	411	
PA_ps_1.1:412.0	1.1.19. Dhammanānattañāṇaniddesa	412	
PA_ps_1.1:412.1	Kathaṁ navadhammavavatthāne paññā dhammanānatte ñāṇaṁ?	412	
PA_ps_1.1:412.2	Kathaṁ dhamme vavattheti?	412	
PA_ps_1.1:412.3	Kāmāvacare dhamme kusalato vavattheti, akusalato vavattheti, abyākatato vavattheti.	412	
PA_ps_1.1:412.4	Rūpāvacare dhamme kusalato vavattheti, abyākatato vavattheti.	412	
PA_ps_1.1:412.5	Arūpāvacare dhamme kusalato vavattheti, abyākatato vavattheti.	412	
PA_ps_1.1:412.6	Apariyāpanne dhamme kusalato vavattheti, abyākatato vavattheti.	412	
PA_ps_1.1:413.1	Kathaṁ kāmāvacare dhamme kusalato vavattheti, akusalato vavattheti, abyākatato vavattheti?	413	
PA_ps_1.1:413.2	Dasa kusalakammapathe kusalato vavattheti, dasa akusalakammapathe akusalato vavattheti, rūpañca vipākañca kiriyañca abyākatato vavattheti—	413	
PA_ps_1.1:413.3	evaṁ kāmāvacare dhamme kusalato vavattheti, akusalato vavattheti, abyākatato vavattheti.	413	
PA_ps_1.1:414.1	Kathaṁ rūpāvacare dhamme kusalato vavattheti, abyākatato vavattheti?	414	
PA_ps_1.1:414.2	Idhaṭṭhassa cattāri jhānāni kusalato vavattheti, tatrūpapannassa cattāri jhānāni abyākatato vavattheti—	414	
PA_ps_1.1:414.3	evaṁ rūpāvacare dhamme kusalato vavattheti, abyākatato vavattheti.	414	
PA_ps_1.1:415.1	Kathaṁ arūpāvacare dhamme kusalato vavattheti, abyākatato vavattheti?	415	
PA_ps_1.1:415.2	Idhaṭṭhassa catasso arūpāvacarasamāpattiyo kusalato vavattheti, tatrūpapannassa catasso arūpāvacarasamāpattiyo abyākatato vavattheti—	415	
PA_ps_1.1:415.3	evaṁ arūpāvacare dhamme kusalato vavattheti, abyākatato vavattheti.	415	
PA_ps_1.1:416.1	Kathaṁ apariyāpanne dhamme kusalato vavattheti, abyākatato vavattheti?	416	
PA_ps_1.1:416.2	Cattāro ariyamagge kusalato vavattheti, cattāri ca sāmaññaphalāni nibbānañca abyākatato vavattheti—	416	
PA_ps_1.1:416.3	evaṁ apariyāpanne dhamme kusalato vavattheti, abyākatato vavattheti.	416	
PA_ps_1.1:416.4	Evaṁ dhamme vavattheti.	416	
PA_ps_1.1:417.1	Nava pāmojjamūlakā dhammā.	417	
PA_ps_1.1:417.2	Aniccato manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.	417	
PA_ps_1.1:417.3	Samāhite citte yathābhūtaṁ pajānāti passati.	417	
PA_ps_1.1:417.4	Yathābhūtaṁ jānaṁ passaṁ nibbindati, nibbindaṁ virajjati, virāgā vimuccati.	417	
PA_ps_1.1:417.5	Dukkhato manasikaroto pāmojjaṁ jāyati …pe…	417	
PA_ps_1.1:417.6	anattato manasikaroto pāmojjaṁ jāyati …pe…	417	
PA_ps_1.1:418.1	Rūpaṁ aniccato manasikaroto pāmojjaṁ jāyati …pe…	418	
PA_ps_1.1:418.2	rūpaṁ dukkhato manasikaroto …pe…	418	
PA_ps_1.1:418.3	vedanaṁ …	418	
PA_ps_1.1:418.4	saññaṁ …	418	
PA_ps_1.1:418.5	saṅkhāre …	418	
PA_ps_1.1:418.6	viññāṇaṁ …	418	
PA_ps_1.1:418.7	cakkhuṁ …pe…	418	
PA_ps_1.1:418.8	jarāmaraṇaṁ aniccato manasikaroto pāmojjaṁ jāyati …pe…	418	
PA_ps_1.1:418.9	jarāmaraṇaṁ dukkhato manasikaroto pāmojjaṁ jāyati …pe…	418	
PA_ps_1.1:418.10	jarāmaraṇaṁ anattato manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.	418	
PA_ps_1.1:418.11	Samāhite citte yathābhūtaṁ pajānāti passati.	418	
PA_ps_1.1:418.12	Yathābhūtaṁ jānaṁ passaṁ nibbindati, nibbindaṁ virajjati, virāgā vimuccati.	418	
PA_ps_1.1:418.13	Ime nava pāmojjamūlakā dhammā.	418	
PA_ps_1.1:419.1	Nava yoniso manasikāramūlakā dhammā.	419	
PA_ps_1.1:419.2	Aniccato yoniso manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.	419	
PA_ps_1.1:419.3_0	Samāhitena cittena “idaṁ dukkhan”ti yathābhūtaṁ pajānāti, “ayaṁ dukkhasamudayo”ti	419	
PA_ps_1.1:419.3_1	yathābhūtaṁ pajānāti, “ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī	419	
PA_ps_1.1:419.3_2	paṭipadā”ti yathābhūtaṁ pajānāti.	419	
PA_ps_1.1:419.4	Dukkhato yoniso manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.	419	
PA_ps_1.1:419.5_0	Samāhitena cittena “idaṁ dukkhan”ti yathābhūtaṁ pajānāti, “ayaṁ dukkhasamudayo”ti	419	
PA_ps_1.1:419.5_1	yathābhūtaṁ pajānāti, “ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī	419	
PA_ps_1.1:419.5_2	paṭipadā”ti yathābhūtaṁ pajānāti.	419	
PA_ps_1.1:419.6	Anattato yoniso manasikaroto pāmojjaṁ jāyati …pe….	419	
PA_ps_1.1:420.1	Rūpaṁ aniccato yoniso manasikaroto pāmojjaṁ jāyati …pe…	420	
PA_ps_1.1:420.2	rūpaṁ dukkhato yoniso manasikaroto pāmojjaṁ jāyati …pe…	420	
PA_ps_1.1:420.3	rūpaṁ anattato yoniso manasikaroto pāmojjaṁ jāyati …pe…	420	
PA_ps_1.1:420.4	vedanaṁ …	420	
PA_ps_1.1:420.5	saññaṁ …	420	
PA_ps_1.1:420.6	saṅkhāre …	420	
PA_ps_1.1:420.7	viññāṇaṁ …	420	
PA_ps_1.1:420.8	cakkhuṁ …pe…	420	
PA_ps_1.1:420.9	jarāmaraṇaṁ aniccato yoniso manasikaroto pāmojjaṁ jāyati …pe…	420	
PA_ps_1.1:420.10	jarāmaraṇaṁ dukkhato yoniso manasikaroto pāmojjaṁ jāyati …pe…	420	
PA_ps_1.1:420.11	jarāmaraṇaṁ anattato yoniso manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.	420	
PA_ps_1.1:420.12_0	Samāhitena cittena “idaṁ dukkhan”ti yathābhūtaṁ pajānāti, “ayaṁ dukkhasamudayo”ti	420	
PA_ps_1.1:420.12_1	yathābhūtaṁ pajānāti, “ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī	420	
PA_ps_1.1:420.12_2	paṭipadā”ti yathābhūtaṁ pajānāti.	420	
PA_ps_1.1:420.13	Ime nava yoniso manasikāramūlakā dhammā.	420	
PA_ps_1.1:421.1	Nava nānattā—	421	
PA_ps_1.1:421.2_0	dhātunānattaṁ paṭicca uppajjati phassanānattaṁ, phassanānattaṁ paṭicca uppajjati	421	
PA_ps_1.1:421.2_1	vedanānānattaṁ, vedanānānattaṁ paṭicca uppajjati saññānānattaṁ, saññānānattaṁ paṭicca	421	
PA_ps_1.1:421.2_2	uppajjati saṅkappanānattaṁ, saṅkappanānattaṁ paṭicca uppajjati chandanānattaṁ, chandanānattaṁ	421	
PA_ps_1.1:421.2_3	paṭicca uppajjati pariḷāhanānattaṁ, pariḷāhanānattaṁ paṭicca uppajjati pariyesanānānattaṁ,	421	
PA_ps_1.1:421.2_4	pariyesanānānattaṁ paṭicca uppajjati lābhanānattaṁ—	421	
PA_ps_1.1:421.3	ime nava nānattā.	421	
PA_ps_1.1:421.4	Taṁ ñātaṭṭhena ñāṇaṁ, pajānanaṭṭhena paññā.	421	
PA_ps_1.1:421.5	Tena vuccati—	421	
PA_ps_1.1:421.6	“navadhammavavatthāne paññā dhammanānatte ñāṇaṁ”.	421	
PA_ps_1.1:421.7	Dhammanānattañāṇaniddeso ekūnavīsatimo.	421	
PA_ps_1.1:422.0	1.1.20–24 Ñāṇapañcakaniddesa	422	
PA_ps_1.1:422.1	Kathaṁ abhiññāpaññā ñātaṭṭhe ñāṇaṁ, pariññāpaññā tīraṇaṭṭhe ñāṇaṁ, pahāne paññā pariccāgaṭṭhe ñāṇaṁ, bhāvanā paññā ekarasaṭṭhe ñāṇaṁ, sacchikiriyāpaññā phassanaṭṭhe ñāṇaṁ?	422	
PA_ps_1.1:422.2	Ye ye dhammā abhiññātā honti, te te dhammā ñātā honti.	422	
PA_ps_1.1:422.3	Ye ye dhammā pariññātā honti, te te dhammā tīritā honti.	422	
PA_ps_1.1:422.4	Ye ye dhammā pahīnā honti, te te dhammā pariccattā honti.	422	
PA_ps_1.1:422.5	Ye ye dhammā bhāvitā honti, te te dhammā ekarasā honti.	422	
PA_ps_1.1:422.6	Ye ye dhammā sacchikatā honti, te te dhammā phassitā honti.	422	
PA_ps_1.1:422.7	Taṁ ñātaṭṭhena ñāṇaṁ, pajānanaṭṭhena paññā.	422	
PA_ps_1.1:422.8	Tena vuccati—	422	
PA_ps_1.1:422.9	“abhiññā paññā ñātaṭṭhe ñāṇaṁ, pariññā paññā tīraṇaṭṭhe ñāṇaṁ, pahāne paññā pariccāgaṭṭhe ñāṇaṁ, bhāvanā paññā ekarasaṭṭhe ñāṇaṁ, sacchikiriyā paññā phassanaṭṭhe ñāṇaṁ”.	422	
PA_ps_1.1:422.10	Ñāṇapañcakaniddeso catuvīsatimo.	422	
PA_ps_1.1:423.0	1.1.25–28 Paṭisambhidāñāṇaniddesa	423	
PA_ps_1.1:423.1_0	Kathaṁ atthanānatte paññā atthapaṭisambhide ñāṇaṁ, dhammanānatte paññā dhammapaṭisambhide	423	
PA_ps_1.1:423.1_1	ñāṇaṁ, niruttinānatte paññā niruttipaṭisambhide ñāṇaṁ, paṭibhānanānatte paññā paṭibhānapaṭisambhide ñāṇaṁ?	423	
PA_ps_1.1:423.2	Saddhindriyaṁ dhammo, vīriyindriyaṁ dhammo, satindriyaṁ dhammo, samādhindriyaṁ dhammo, paññindriyaṁ dhammo.	423	
PA_ps_1.1:423.3	Añño saddhindriyaṁ dhammo, añño vīriyindriyaṁ dhammo, añño satindriyaṁ dhammo, añño samādhindriyaṁ dhammo, añño paññindriyaṁ dhammo.	423	
PA_ps_1.1:423.4	Yena ñāṇena ime nānā dhammā ñātā, teneva ñāṇena ime nānā dhammā paṭividitāti.	423	
PA_ps_1.1:423.5	Tena vuccati—	423	
PA_ps_1.1:423.6	“dhammanānatte paññā dhammapaṭisambhide ñāṇaṁ”.	423	
PA_ps_1.1:424.1	Adhimokkhaṭṭho attho, paggahaṭṭho attho, upaṭṭhānaṭṭho attho, avikkhepaṭṭho attho, dassanaṭṭho attho.	424	
PA_ps_1.1:424.2	Añño adhimokkhaṭṭho attho, añño paggahaṭṭho attho, añño upaṭṭhānaṭṭho attho, añño avikkhepaṭṭho attho, añño dassanaṭṭho attho.	424	
PA_ps_1.1:424.3	Yena ñāṇena ime nānā atthā ñātā, teneva ñāṇena ime nānā atthā paṭividitāti.	424	
PA_ps_1.1:424.4	Tena vuccati “atthanānatte paññā atthapaṭisambhide ñāṇaṁ”.	424	
PA_ps_1.1:425.1	Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā.	425	
PA_ps_1.1:425.2	Aññā dhammaniruttiyo, aññā atthaniruttiyo.	425	
PA_ps_1.1:425.3	Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.	425	
PA_ps_1.1:425.4	Tena vuccati—	425	
PA_ps_1.1:425.5	“niruttinānatte paññā niruttipaṭisambhide ñāṇaṁ”.	425	
PA_ps_1.1:426.1	Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni.	426	
PA_ps_1.1:426.2	Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.	426	
PA_ps_1.1:426.3	Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.	426	
PA_ps_1.1:426.4	Tena vuccati—	426	
PA_ps_1.1:426.5	“paṭibhānanānatte paññā paṭibhānapaṭisambhide ñāṇaṁ”.	426	
PA_ps_1.1:427.1	Saddhābalaṁ dhammo, vīriyabalaṁ dhammo, satibalaṁ dhammo, samādhibalaṁ dhammo, paññābalaṁ dhammo.	427	
PA_ps_1.1:427.2	Añño saddhābalaṁ dhammo, añño vīriyabalaṁ dhammo, añño satibalaṁ dhammo, añño samādhibalaṁ dhammo, añño paññābalaṁ dhammo.	427	
PA_ps_1.1:427.3	Yena ñāṇena ime nānā dhammā ñātā, teneva ñāṇena ime nānā dhammā paṭividitāti.	427	
PA_ps_1.1:427.4	Tena vuccati—	427	
PA_ps_1.1:427.5	“dhammanānatte paññā dhammapaṭisambhide ñāṇaṁ”.	427	
PA_ps_1.1:428.1	Assaddhiye akampiyaṭṭho attho.	428	
PA_ps_1.1:428.2	Kosajje akampiyaṭṭho attho.	428	
PA_ps_1.1:428.3	Pamāde akampiyaṭṭho attho.	428	
PA_ps_1.1:428.4	Uddhacce akampiyaṭṭho attho.	428	
PA_ps_1.1:428.5	Avijjāya akampiyaṭṭho attho.	428	
PA_ps_1.1:428.6	Añño assaddhiye akampiyaṭṭho attho, añño kosajje akampiyaṭṭho attho, añño pamāde akampiyaṭṭho attho, añño uddhacce akampiyaṭṭho attho, añño avijjāya akampiyaṭṭho attho.	428	
PA_ps_1.1:428.7	Yena ñāṇena ime nānā atthā ñātā, teneva ñāṇena ime nānā atthā paṭividitāti.	428	
PA_ps_1.1:428.8	Tena vuccati—	428	
PA_ps_1.1:428.9	“atthanānatte paññā atthapaṭisambhide ñāṇaṁ”.	428	
PA_ps_1.1:429.1	Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā.	429	
PA_ps_1.1:429.2	Aññā dhammaniruttiyo, aññā atthaniruttiyo.	429	
PA_ps_1.1:429.3	Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.	429	
PA_ps_1.1:429.4	Tena vuccati—	429	
PA_ps_1.1:429.5	“niruttinānatte paññā niruttipaṭisambhide ñāṇaṁ”.	429	
PA_ps_1.1:430.1	Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni.	430	
PA_ps_1.1:430.2	Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.	430	
PA_ps_1.1:430.3	Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.	430	
PA_ps_1.1:430.4	Tena vuccati—	430	
PA_ps_1.1:430.5	“paṭibhānanānatte paññā paṭibhānapaṭisambhide ñāṇaṁ”.	430	
PA_ps_1.1:431.1_0	Satisambojjhaṅgo dhammo, dhammavicayasambojjhaṅgo dhammo, vīriyasambojjhaṅgo dhammo,	431	
PA_ps_1.1:431.1_1	pītisambojjhaṅgo dhammo, passaddhisambojjhaṅgo dhammo, samādhisambojjhaṅgo dhammo,	431	
PA_ps_1.1:431.1_2	upekkhāsambojjhaṅgo dhammo.	431	
PA_ps_1.1:431.2_0	Añño satisambojjhaṅgo dhammo, añño dhammavicayasambojjhaṅgo dhammo, añño vīriyasambojjhaṅgo	431	
PA_ps_1.1:431.2_1	dhammo, añño pītisambojjhaṅgo dhammo, añño passaddhisambojjhaṅgo dhammo, añño samādhisambojjhaṅgo	431	
PA_ps_1.1:431.2_2	dhammo, añño upekkhāsambojjhaṅgo dhammo.	431	
PA_ps_1.1:431.3	Yena ñāṇena ime nānā dhammā ñātā, teneva ñāṇena ime nānā dhammā paṭividitāti.	431	
PA_ps_1.1:431.4	Tena vuccati—	431	
PA_ps_1.1:431.5	“dhammanānatte paññā dhammapaṭisambhide ñāṇaṁ”.	431	
PA_ps_1.1:432.1	Upaṭṭhānaṭṭho attho, pavicayaṭṭho attho, paggahaṭṭho attho, pharaṇaṭṭho attho, upasamaṭṭho attho, avikkhepaṭṭho attho, paṭisaṅkhānaṭṭho attho.	432	
PA_ps_1.1:432.2	Añño upaṭṭhānaṭṭho attho, añño pavicayaṭṭho attho, añño paggahaṭṭho attho, añño pharaṇaṭṭho attho, añño upasamaṭṭho attho, añño avikkhepaṭṭho attho, añño paṭisaṅkhānaṭṭho attho.	432	
PA_ps_1.1:432.3	Yena ñāṇena ime nānā atthā ñātā, teneva ñāṇena ime nānā atthā paṭividitāti.	432	
PA_ps_1.1:432.4	Tena vuccati—	432	
PA_ps_1.1:432.5	“atthanānatte paññā atthapaṭisambhide ñāṇaṁ”.	432	
PA_ps_1.1:433.1	Satta dhamme sandassetuṁ byañjananiruttābhilāpā, satta atthe sandassetuṁ byañjananiruttābhilāpā.	433	
PA_ps_1.1:433.2	Aññā dhammaniruttiyo, aññā atthaniruttiyo.	433	
PA_ps_1.1:433.3	Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.	433	
PA_ps_1.1:433.4	Tena vuccati—	433	
PA_ps_1.1:433.5	“niruttinānatte paññā niruttipaṭisambhide ñāṇaṁ”.	433	
PA_ps_1.1:434.1	Sattasu dhammesu ñāṇāni, sattasu atthesu ñāṇāni, cuddasasu niruttīsu ñāṇāni.	434	
PA_ps_1.1:434.2	Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.	434	
PA_ps_1.1:434.3	Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.	434	
PA_ps_1.1:434.4	Tena vuccati—	434	
PA_ps_1.1:434.5	“paṭibhānanānatte paññā paṭibhānapaṭisambhide ñāṇaṁ”.	434	
PA_ps_1.1:435.1	Sammādiṭṭhi dhammo, sammāsaṅkappo dhammo, sammāvācā dhammo, sammākammanto dhammo, sammāājīvo dhammo, sammāvāyāmo dhammo, sammāsati dhammo, sammāsamādhi dhammo.	435	
PA_ps_1.1:435.2_0	Añño sammādiṭṭhi dhammo, añño sammāsaṅkappo dhammo, añño sammāvācā dhammo, añño sammākammanto	435	
PA_ps_1.1:435.2_1	dhammo, añño sammāājīvo dhammo, añño sammāvāyāmo dhammo, añño sammāsati dhammo, añño	435	
PA_ps_1.1:435.2_2	sammāsamādhi dhammo.	435	
PA_ps_1.1:435.3	Yena ñāṇena ime nānā dhammā ñātā, teneva ñāṇena ime nānā dhammā paṭividitāti.	435	
PA_ps_1.1:435.4	Tena vuccati—	435	
PA_ps_1.1:435.5	“dhammanānatte paññā dhammapaṭisambhide ñāṇaṁ”.	435	
PA_ps_1.1:436.1	Dassanaṭṭho attho, abhiniropanaṭṭho attho, pariggahaṭṭho attho, samuṭṭhānaṭṭho attho, vodānaṭṭho attho, paggahaṭṭho attho, upaṭṭhānaṭṭho attho, avikkhepaṭṭho attho.	436	
PA_ps_1.1:436.2_0	Añño dassanaṭṭho attho, añño abhiniropanaṭṭho attho, añño pariggahaṭṭho attho, añño	436	
PA_ps_1.1:436.2_1	samuṭṭhānaṭṭho attho, añño vodānaṭṭho attho, añño paggahaṭṭho attho, añño upaṭṭhānaṭṭho	436	
PA_ps_1.1:436.2_2	attho, añño avikkhepaṭṭho attho.	436	
PA_ps_1.1:436.3	Yena ñāṇena ime nānā atthā ñātā teneva ñāṇena ime nānā atthā paṭividitāti.	436	
PA_ps_1.1:436.4	Tena vuccati—	436	
PA_ps_1.1:436.5	“atthanānatte paññā atthapaṭisambhide ñāṇaṁ”.	436	
PA_ps_1.1:437.1	Aṭṭha dhamme sandassetuṁ byañjananiruttābhilāpā, aṭṭha atthe sandassetuṁ byañjananiruttābhilāpā.	437	
PA_ps_1.1:437.2	Aññā dhammaniruttiyo, aññā atthaniruttiyo.	437	
PA_ps_1.1:437.3	Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.	437	
PA_ps_1.1:437.4	Tena vuccati—	437	
PA_ps_1.1:437.5	“niruttinānatte paññā niruttipaṭisambhide ñāṇaṁ”.	437	
PA_ps_1.1:438.1	Aṭṭhasu dhammesu ñāṇāni, aṭṭhasu atthesu ñāṇāni soḷasasu niruttīsu ñāṇāni.	438	
PA_ps_1.1:438.2	Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.	438	
PA_ps_1.1:438.3	Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.	438	
PA_ps_1.1:438.4	Tena vuccati—	438	
PA_ps_1.1:438.5	“paṭibhānanānatte paññā paṭibhānapaṭisambhide ñāṇaṁ”.	438	
PA_ps_1.1:438.6	Taṁ ñātaṭṭhena ñāṇaṁ, pajānanaṭṭhena paññā.	438	
PA_ps_1.1:438.7	Tena vuccati—	438	
PA_ps_1.1:438.8	“atthanānatte paññā atthapaṭisambhide ñāṇaṁ.	438	
PA_ps_1.1:438.9	Dhammanānatte paññā dhammapaṭisambhide ñāṇaṁ.	438	
PA_ps_1.1:438.10	Niruttinānatte paññā niruttipaṭisambhide ñāṇaṁ.	438	
PA_ps_1.1:438.11	Paṭibhānanānatte paññā paṭibhānapaṭisambhide ñāṇaṁ”.	438	
PA_ps_1.1:438.12	Paṭisambhidāñāṇaniddeso aṭṭhavīsatimo.	438	
PA_ps_1.1:439.0	1.1.29–31 Ñāṇattayaniddesa	439	
PA_ps_1.1:439.1	Kathaṁ vihāranānatte paññā vihāraṭṭhe ñāṇaṁ, samāpattinānatte paññā samāpattaṭṭhe ñāṇaṁ, vihārasamāpattinānatte paññā vihārasamāpattaṭṭhe ñāṇaṁ?	439	
PA_ps_1.1:439.2	Nimittaṁ bhayato sampassamāno animitte adhimuttattā phussa phussa vayaṁ passati—	439	
PA_ps_1.1:439.3	animitto vihāro. paṇidhiṁ bhayato sampassamāno appaṇihite adhimuttattā phussa phussa vayaṁ passati—	439	
PA_ps_1.1:439.4	appaṇihito vihāro.	439	
PA_ps_1.1:439.5	Abhinivesaṁ bhayato sampassamāno suññate adhimuttattā phussa phussa vayaṁ passati—	439	
PA_ps_1.1:439.6	suññato vihāro.	439	
PA_ps_1.1:440.1	Nimittaṁ bhayato sampassamāno animitte adhimuttattā pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—	440	
PA_ps_1.1:440.2	animittā samāpatti. paṇidhiṁ bhayato sampassamāno appaṇihite adhimuttattā pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—	440	
PA_ps_1.1:440.3	appaṇihitā samāpatti.	440	
PA_ps_1.1:440.4	Abhinivesaṁ bhayato sampassamāno suññate adhimuttattā pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—	440	
PA_ps_1.1:440.5	suññatā samāpatti.	440	
PA_ps_1.1:441.1	Nimittaṁ bhayato sampassamāno animitte adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—	441	
PA_ps_1.1:441.2_0	animittavihārasamāpatti. paṇidhiṁ bhayato sampassamāno appaṇihite adhimuttattā phussa	441	
PA_ps_1.1:441.2_1	phussa vayaṁ passati, pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—	441	
PA_ps_1.1:441.3	appaṇihitavihārasamāpatti.	441	
PA_ps_1.1:441.4	Abhinivesaṁ bhayato sampassamāno suññate adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—	441	
PA_ps_1.1:441.5	suññatavihārasamāpatti.	441	
PA_ps_1.1:442.1	Rūpanimittaṁ bhayato sampassamāno animitte adhimuttattā phussa phussa vayaṁ passati—	442	
PA_ps_1.1:442.2	animitto vihāro.	442	
PA_ps_1.1:442.3	Rūpapaṇidhiṁ bhayato sampassamāno appaṇihite adhimuttattā phussa phussa vayaṁ passati—	442	
PA_ps_1.1:442.4	appaṇihito vihāro.	442	
PA_ps_1.1:442.5	Rūpābhinivesaṁ bhayato sampassamāno suññate adhimuttattā phussa phussa vayaṁ passati—	442	
PA_ps_1.1:442.6	suññato vihāro.	442	
PA_ps_1.1:443.1	Rūpanimittaṁ bhayato sampassamāno animitte adhimuttattā pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—	443	
PA_ps_1.1:443.2	animittā samāpatti.	443	
PA_ps_1.1:443.3	Rūpapaṇidhiṁ bhayato sampassamāno appaṇihite adhimuttattā pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—	443	
PA_ps_1.1:443.4	appaṇihitā samāpatti.	443	
PA_ps_1.1:443.5	Rūpābhinivesaṁ bhayato sampassamāno suññate adhimuttattā pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—	443	
PA_ps_1.1:443.6	suññatā samāpatti.	443	
PA_ps_1.1:444.1	Rūpanimittaṁ bhayato sampassamāno animitte adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—	444	
PA_ps_1.1:444.2	animittavihārasamāpatti.	444	
PA_ps_1.1:444.3	Rūpapaṇidhiṁ bhayato sampassamāno appaṇihite adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—	444	
PA_ps_1.1:444.4	appaṇihitavihārasamāpatti.	444	
PA_ps_1.1:444.5	Rūpābhinivesaṁ bhayato sampassamāno suññate adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—	444	
PA_ps_1.1:444.6	suññatavihārasamāpatti.	444	
PA_ps_1.1:445.1	Vedanānimittaṁ …pe…	445	
PA_ps_1.1:445.2	saññānimittaṁ …	445	
PA_ps_1.1:445.3	saṅkhāranimittaṁ …	445	
PA_ps_1.1:445.4	viññāṇanimittaṁ …	445	
PA_ps_1.1:445.5	cakkhunimittaṁ …pe…	445	
PA_ps_1.1:445.6	jarāmaraṇanimittaṁ bhayato sampassamāno animitte adhimuttattā phussa phussa vayaṁ passati—	445	
PA_ps_1.1:445.7	animitto vihāro.	445	
PA_ps_1.1:445.8	Jarāmaraṇapaṇidhiṁ bhayato sampassamāno appaṇihite adhimuttattā phussa phussa vayaṁ passati—	445	
PA_ps_1.1:445.9	appaṇihito vihāro.	445	
PA_ps_1.1:445.10	Jarāmaraṇābhinivesaṁ bhayato sampassamāno suññate adhimuttattā phussa phussa vayaṁ passati—	445	
PA_ps_1.1:445.11	suññato vihāro.	445	
PA_ps_1.1:446.1	Jarāmaraṇanimittaṁ bhayato sampassamāno animitte adhimuttattā pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—	446	
PA_ps_1.1:446.2	animittā samāpatti.	446	
PA_ps_1.1:446.3	Jarāmaraṇapaṇidhiṁ bhayato sampassamāno appaṇihite adhimuttattā pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—	446	
PA_ps_1.1:446.4	appaṇihitā samāpatti.	446	
PA_ps_1.1:446.5	Jarāmaraṇābhinivesaṁ bhayato sampassamāno suññate adhimuttattā pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—	446	
PA_ps_1.1:446.6	suññatā samāpatti.	446	
PA_ps_1.1:447.1	Jarāmaraṇanimittaṁ bhayato sampassamāno animitte adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—	447	
PA_ps_1.1:447.2	animittavihārasamāpatti.	447	
PA_ps_1.1:447.3	Jarāmaraṇapaṇidhiṁ bhayato sampassamāno appaṇihite adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—	447	
PA_ps_1.1:447.4	appaṇihitavihārasamāpatti.	447	
PA_ps_1.1:447.5	Jarāmaraṇābhinivesaṁ bhayato sampassamāno suññate adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—	447	
PA_ps_1.1:447.6	suññatavihārasamāpatti.	447	
PA_ps_1.1:447.7	Añño animitto vihāro, añño appaṇihito vihāro, añño suññato vihāro.	447	
PA_ps_1.1:447.8	Aññā animittā samāpatti, aññā appaṇihitā samāpatti, aññā suññatā samāpatti.	447	
PA_ps_1.1:447.9	Aññā animittā vihārasamāpatti, aññā appaṇihitā vihārasamāpatti, aññā suññatā vihārasamāpatti.	447	
PA_ps_1.1:447.10	Taṁ ñātaṭṭhena ñāṇaṁ, pajānanaṭṭhena paññā.	447	
PA_ps_1.1:447.11	Tena vuccati—	447	
PA_ps_1.1:447.12	“vihāranānatte paññā vihāraṭṭhe ñāṇaṁ, samāpattinānatte paññā samāpattaṭṭhe ñāṇaṁ, vihārasamāpattinānatte paññā vihārasamāpattaṭṭhe ñāṇaṁ”.	447	
PA_ps_1.1:447.13	Ñāṇattayaniddeso ekatiṁsatimo.	447	
PA_ps_1.1:448.0	1.1.32. Ānantarikasamādhiñāṇaniddesa	448	
PA_ps_1.1:448.1	Kathaṁ avikkhepaparisuddhattā āsavasamucchede paññā ānantarikasamādhimhi ñāṇaṁ?	448	
PA_ps_1.1:448.2	Nekkhammavasena cittassa ekaggatā avikkhepo samādhi.	448	
PA_ps_1.1:448.3	Tassa samādhissa vasena uppajjati ñāṇaṁ.	448	
PA_ps_1.1:448.4	Tena ñāṇena āsavā khīyanti.	448	
PA_ps_1.1:448.5	Iti paṭhamaṁ samatho, pacchā ñāṇaṁ.	448	
PA_ps_1.1:448.6	Tena ñāṇena āsavānaṁ khayo hoti.	448	
PA_ps_1.1:448.7	Tena vuccati—	448	
PA_ps_1.1:448.8	“avikkhepaparisuddhattā āsavasamucchede paññā ānantarikasamādhimhi ñāṇaṁ”.	448	
PA_ps_1.1:449.1	Āsavāti katame te āsavā?	449	
PA_ps_1.1:449.2	Kāmāsavo, bhavāsavo, diṭṭhāsavo, avijjāsavo.	449	
PA_ps_1.1:450.1	Katthete āsavā khīyanti?	450	
PA_ps_1.1:450.2	Sotāpattimaggena anavaseso diṭṭhāsavo khīyati, apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati.	450	
PA_ps_1.1:450.3	Etthete āsavā khīyanti.	450	
PA_ps_1.1:450.4	Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	450	
PA_ps_1.1:450.5	Etthete āsavā khīyanti.	450	
PA_ps_1.1:450.6	Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	450	
PA_ps_1.1:450.7	Etthete āsavā khīyanti.	450	
PA_ps_1.1:450.8	Arahattamaggena anavaseso bhavāsavo khīyati, anavaseso avijjāsavo khīyati.	450	
PA_ps_1.1:450.9	Etthete āsavā khīyanti.	450	
PA_ps_1.1:451.1	Abyāpādavasena …pe…	451	
PA_ps_1.1:451.2	ālokasaññāvasena …	451	
PA_ps_1.1:451.3	avikkhepavasena …	451	
PA_ps_1.1:451.4	dhammavavatthānavasena …	451	
PA_ps_1.1:451.5	ñāṇavasena …	451	
PA_ps_1.1:451.6	pāmojjavasena …	451	
PA_ps_1.1:451.7	paṭhamajjhānavasena …	451	
PA_ps_1.1:451.8	dutiyajjhānavasena …	451	
PA_ps_1.1:451.9	tatiyajjhānavasena …	451	
PA_ps_1.1:451.10	catutthajjhānavasena …	451	
PA_ps_1.1:451.11	ākāsānañcāyatanasamāpattivasena …	451	
PA_ps_1.1:451.12	viññāṇañcāyatanasamāpattivasena …	451	
PA_ps_1.1:451.13	ākiñcaññāyatanasamāpattivasena …	451	
PA_ps_1.1:451.14	nevasaññānāsaññāyatanasamāpattivasena …	451	
PA_ps_1.1:451.15	pathavīkasiṇavasena …	451	
PA_ps_1.1:451.16	āpokasiṇavasena …	451	
PA_ps_1.1:451.17	tejokasiṇavasena …	451	
PA_ps_1.1:451.18	vāyokasiṇavasena …	451	
PA_ps_1.1:451.19	nīlakasiṇavasena …	451	
PA_ps_1.1:451.20	pītakasiṇavasena …	451	
PA_ps_1.1:451.21	lohitakasiṇavasena …	451	
PA_ps_1.1:451.22	odātakasiṇavasena …	451	
PA_ps_1.1:451.23	ākāsakasiṇavasena …	451	
PA_ps_1.1:451.24	viññāṇakasiṇavasena …	451	
PA_ps_1.1:451.25	buddhānussativasena …	451	
PA_ps_1.1:451.26	dhammānussativasena …	451	
PA_ps_1.1:451.27	saṅghānussativasena …	451	
PA_ps_1.1:451.28	sīlānussativasena …	451	
PA_ps_1.1:451.29	cāgānussativasena …	451	
PA_ps_1.1:451.30	devatānussativasena …	451	
PA_ps_1.1:451.31	ānāpānassativasena …	451	
PA_ps_1.1:451.32	maraṇassativasena …	451	
PA_ps_1.1:451.33	kāyagatāsativasena …	451	
PA_ps_1.1:451.34	upasamānussativasena …	451	
PA_ps_1.1:451.35	uddhumātakasaññāvasena …	451	
PA_ps_1.1:451.36	vinīlakasaññāvasena …	451	
PA_ps_1.1:451.37	vipubbakasaññāvasena …	451	
PA_ps_1.1:451.38	vicchiddakasaññāvasena …	451	
PA_ps_1.1:451.39	vikkhāyitakasaññāvasena …	451	
PA_ps_1.1:451.40	vikkhittakasaññāvasena …	451	
PA_ps_1.1:451.41	hatavikkhittakasaññāvasena …	451	
PA_ps_1.1:451.42	lohitakasaññāvasena …	451	
PA_ps_1.1:451.43	puḷavakasaññāvasena …	451	
PA_ps_1.1:451.44	aṭṭhikasaññāvasena.	451	
PA_ps_1.1:452.1	Dīghaṁ assāsavasena …pe…	452	
PA_ps_1.1:452.2	dīghaṁ passāsavasena …	452	
PA_ps_1.1:452.3	rassaṁ assāsavasena …	452	
PA_ps_1.1:452.4	rassaṁ passāsavasena …	452	
PA_ps_1.1:452.5	sabbakāyapaṭisaṁvedī assāsavasena …	452	
PA_ps_1.1:452.6	sabbakāyapaṭisaṁvedī passāsavasena …	452	
PA_ps_1.1:452.7	passambhayaṁ kāyasaṅkhāraṁ assāsavasena …	452	
PA_ps_1.1:452.8	passambhayaṁ kāyasaṅkhāraṁ passāsavasena …	452	
PA_ps_1.1:452.9	pītipaṭisaṁvedī assāsavasena …	452	
PA_ps_1.1:452.10	pītipaṭisaṁvedī passāsavasena …	452	
PA_ps_1.1:452.11	sukhapaṭisaṁvedī assāsavasena …	452	
PA_ps_1.1:452.12	sukhapaṭisaṁvedī passāsavasena …	452	
PA_ps_1.1:452.13	cittasaṅkhārapaṭisaṁvedī assāsavasena …	452	
PA_ps_1.1:452.14	cittasaṅkhārapaṭisaṁvedī passāsavasena …	452	
PA_ps_1.1:452.15	passambhayaṁ cittasaṅkhāraṁ assāsavasena …	452	
PA_ps_1.1:452.16	passambhayaṁ cittasaṅkhāraṁ passāsavasena …	452	
PA_ps_1.1:452.17	cittapaṭisaṁvedī assāsavasena …	452	
PA_ps_1.1:452.18	cittapaṭisaṁvedī passāsavasena …	452	
PA_ps_1.1:452.19	abhippamodayaṁ cittaṁ assāsavasena …	452	
PA_ps_1.1:452.20	abhippamodayaṁ cittaṁ passāsavasena …	452	
PA_ps_1.1:452.21	samādahaṁ cittaṁ …pe…	452	
PA_ps_1.1:452.22	vimocayaṁ cittaṁ …	452	
PA_ps_1.1:452.23	aniccānupassī …	452	
PA_ps_1.1:452.24	virāgānupassī …	452	
PA_ps_1.1:452.25	nirodhānupassī …	452	
PA_ps_1.1:452.26	paṭinissaggānupassī assāsavasena …	452	
PA_ps_1.1:452.27	paṭinissaggānupassī passāsavasena cittassa ekaggatā avikkhepo samādhi.	452	
PA_ps_1.1:452.28	Tassa samādhissa vasena uppajjati ñāṇaṁ, tena ñāṇena āsavā khīyanti.	452	
PA_ps_1.1:452.29	Iti paṭhamaṁ samatho, pacchā ñāṇaṁ.	452	
PA_ps_1.1:452.30	Tena ñāṇena āsavānaṁ khayo hoti.	452	
PA_ps_1.1:452.31	Tena vuccati—	452	
PA_ps_1.1:452.32	“avikkhepaparisuddhattā āsavasamucchede paññā ānantarikasamādhimhi ñāṇaṁ”.	452	
PA_ps_1.1:453.1	Āsavāti katame te āsavā?	453	
PA_ps_1.1:453.2	Kāmāsavo, bhavāsavo, diṭṭhāsavo, avijjāsavo.	453	
PA_ps_1.1:453.3	Katthete āsavā khīyanti?	453	
PA_ps_1.1:453.4	Sotāpattimaggena anavaseso diṭṭhāsavo khīyati, apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati.	453	
PA_ps_1.1:453.5	Etthete āsavā khīyanti.	453	
PA_ps_1.1:453.6	Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	453	
PA_ps_1.1:453.7	Etthete āsavā khīyanti.	453	
PA_ps_1.1:453.8	Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	453	
PA_ps_1.1:453.9	Etthete āsavā khīyanti.	453	
PA_ps_1.1:453.10	Arahattamaggena anavaseso bhavāsavo khīyati, anavaseso avijjāsavo khīyati.	453	
PA_ps_1.1:453.11	Etthete āsavā khīyanti.	453	
PA_ps_1.1:453.12	Taṁ ñātaṭṭhena ñāṇaṁ, pajānanaṭṭhena paññā.	453	
PA_ps_1.1:453.13	Tena vuccati—	453	
PA_ps_1.1:453.14	“avikkhepaparisuddhattā āsavasamucchede paññā ānantarikasamādhimhi ñāṇaṁ”.	453	
PA_ps_1.1:453.15	Ānantarikasamādhiñāṇaniddeso dvattiṁsatimo.	453	
PA_ps_1.1:454.0	1.1.33. Araṇavihārañāṇaniddesa	454	
PA_ps_1.1:454.1	Kathaṁ dassanādhipateyyaṁ santo ca vihārādhigamo paṇītādhimuttatā paññā araṇavihāre ñāṇaṁ?	454	
PA_ps_1.1:455.1_0	Dassanādhipateyyanti aniccānupassanā dassanādhipateyyaṁ, dukkhānupassanā dassanādhipateyyaṁ,	455	
PA_ps_1.1:455.1_1	anattānupassanā dassanādhipateyyaṁ, rūpe aniccānupassanā dassanādhipateyyaṁ, rūpe	455	
PA_ps_1.1:455.1_2	dukkhānupassanā dassanādhipateyyaṁ, rūpe anattānupassanā dassanādhipateyyaṁ;	455	
PA_ps_1.1:455.2	vedanāya …pe…	455	
PA_ps_1.1:455.3	saññāya …	455	
PA_ps_1.1:455.4	saṅkhāresu …	455	
PA_ps_1.1:455.5	viññāṇe …	455	
PA_ps_1.1:455.6	cakkhusmiṁ …pe…	455	
PA_ps_1.1:455.7	jarāmaraṇe aniccānupassanā dassanādhipateyyaṁ, jarāmaraṇe dukkhānupassanā dassanādhipateyyaṁ, jarāmaraṇe anattānupassanā dassanādhipateyyaṁ.	455	
PA_ps_1.1:456.1	Santo ca vihārādhigamoti suññato vihāro santo vihārādhigamo.	456	
PA_ps_1.1:456.2	Animitto vihāro santo vihārādhigamo.	456	
PA_ps_1.1:456.3	Appaṇihito vihāro santo vihārādhigamo.	456	
PA_ps_1.1:457.1	Paṇītādhimuttatāti suññate adhimuttatā paṇītādhimuttatā.	457	
PA_ps_1.1:457.2	Animitte adhimuttatā paṇītādhimuttatā.	457	
PA_ps_1.1:457.3	Appaṇihite adhimuttatā paṇītādhimuttatā.	457	
PA_ps_1.1:458.1	Araṇavihāroti paṭhamaṁ jhānaṁ araṇavihāro.	458	
PA_ps_1.1:458.2	Dutiyaṁ jhānaṁ araṇavihāro.	458	
PA_ps_1.1:458.3	Tatiyaṁ jhānaṁ araṇavihāro.	458	
PA_ps_1.1:458.4	Catutthaṁ jhānaṁ araṇavihāro.	458	
PA_ps_1.1:458.5	Ākāsānañcāyatanasamāpatti araṇavihāro …pe…	458	
PA_ps_1.1:458.6	nevasaññānāsaññāyatanasamāpatti araṇavihāro.	458	
PA_ps_1.1:459.1	Araṇavihāroti kenaṭṭhena araṇavihāro?	459	
PA_ps_1.1:459.2	Paṭhamena jhānena nīvaraṇe haratīti—	459	
PA_ps_1.1:459.3	araṇavihāro.	459	
PA_ps_1.1:459.4	Dutiyena jhānena vitakkavicāre haratīti—	459	
PA_ps_1.1:459.5	araṇavihāro.	459	
PA_ps_1.1:459.6	Tatiyena jhānena pītiṁ haratīti—	459	
PA_ps_1.1:459.7	araṇavihāro.	459	
PA_ps_1.1:459.8	Catutthena jhānena sukhadukkhe haratīti—	459	
PA_ps_1.1:459.9	araṇavihāro.	459	
PA_ps_1.1:459.10	Ākāsānañcāyatanasamāpattiyā rūpasaññaṁ paṭighasaññaṁ nānattasaññaṁ haratīti—	459	
PA_ps_1.1:459.11	araṇavihāro.	459	
PA_ps_1.1:459.12	Viññāṇañcāyatanasamāpattiyā ākāsānañcāyatanasaññaṁ haratīti—	459	
PA_ps_1.1:459.13	araṇavihāro.	459	
PA_ps_1.1:459.14	Ākiñcaññāyatanasamāpattiyā viññāṇañcāyatanasaññaṁ haratīti—	459	
PA_ps_1.1:459.15	araṇavihāro.	459	
PA_ps_1.1:459.16	Nevasaññānāsaññāyatanasamāpattiyā ākiñcaññāyatanasaññaṁ haratīti—	459	
PA_ps_1.1:459.17	araṇavihāro.	459	
PA_ps_1.1:459.18	Ayaṁ araṇavihāro.	459	
PA_ps_1.1:459.19	Taṁ ñātaṭṭhena ñāṇaṁ, pajānanaṭṭhena paññā.	459	
PA_ps_1.1:459.20	Tena vuccati—	459	
PA_ps_1.1:459.21	“dassanādhipateyyaṁ santo ca vihārādhigamo paṇītādhimuttatā paññā araṇavihāre ñāṇaṁ”.	459	
PA_ps_1.1:459.22	Araṇavihārañāṇaniddeso tettiṁsatimo.	459	
PA_ps_1.1:460.0	1.1.34. Nirodhasamāpattiñāṇaniddesa	460	
PA_ps_1.1:460.1	Kathaṁ dvīhi balehi samannāgatattā tayo ca saṅkhārānaṁ paṭippassaddhiyā soḷasahi ñāṇacariyāhi navahi samādhicariyāhi vasibhāvatā paññā nirodhasamāpattiyā ñāṇaṁ?	460	
PA_ps_1.1:461.1	Dvīhi balehīti dve balāni—	461	
PA_ps_1.1:461.2	samathabalaṁ, vipassanābalaṁ.	461	
PA_ps_1.1:461.3	Katamaṁ samathabalaṁ?	461	
PA_ps_1.1:461.4	Nekkhammavasena cittassekaggatā avikkhepo samathabalaṁ.	461	
PA_ps_1.1:461.5	Abyāpādavasena cittassekaggatā avikkhepo samathabalaṁ.	461	
PA_ps_1.1:461.6	Ālokasaññāvasena cittassekaggatā avikkhepo samathabalaṁ.	461	
PA_ps_1.1:461.7	Avikkhepavasena cittassekaggatā avikkhepo samathabalaṁ …pe…	461	
PA_ps_1.1:461.8	paṭinissaggānupassī assāsavasena cittassekaggatā avikkhepo samathabalaṁ.	461	
PA_ps_1.1:461.9	Paṭinissaggānupassī passāsavasena cittassekaggatā avikkhepo samathabalaṁ.	461	
PA_ps_1.1:462.1	Samathabalanti kenaṭṭhena samathabalaṁ?	462	
PA_ps_1.1:462.2	Paṭhamena jhānena nīvaraṇe na kampatīti—	462	
PA_ps_1.1:462.3	samathabalaṁ.	462	
PA_ps_1.1:462.4	Dutiyena jhānena vitakkavicāre na kampatīti—	462	
PA_ps_1.1:462.5	samathabalaṁ.	462	
PA_ps_1.1:462.6	Tatiyena jhānena pītiyā na kampatīti—	462	
PA_ps_1.1:462.7	samathabalaṁ.	462	
PA_ps_1.1:462.8	Catutthena jhānena sukhadukkhe na kampatīti—	462	
PA_ps_1.1:462.9	samathabalaṁ.	462	
PA_ps_1.1:462.10	Ākāsānañcāyatanasamāpattiyā rūpasaññāya paṭighasaññāya nānattasaññāya na kampatīti—	462	
PA_ps_1.1:462.11	samathabalaṁ.	462	
PA_ps_1.1:462.12	Viññāṇañcāyatanasamāpattiyā ākāsānañcāyatanasaññāya na kampatīti—	462	
PA_ps_1.1:462.13	samathabalaṁ.	462	
PA_ps_1.1:462.14	Ākiñcaññāyatanasamāpattiyā viññāṇañcāyatanasaññāya na kampatīti—	462	
PA_ps_1.1:462.15	samathabalaṁ.	462	
PA_ps_1.1:462.16	Nevasaññānāsaññāyatanasamāpattiyā ākiñcaññāyatanasaññāya na kampatīti—	462	
PA_ps_1.1:462.17	samathabalaṁ.	462	
PA_ps_1.1:462.18	Uddhacce ca uddhaccasahagatakilese ca khandhe ca na kampati na calati na vedhatīti—	462	
PA_ps_1.1:462.19	samathabalaṁ.	462	
PA_ps_1.1:462.20	Idaṁ samathabalaṁ.	462	
PA_ps_1.1:463.1	Katamaṁ vipassanābalaṁ?	463	
PA_ps_1.1:463.2	Aniccānupassanā vipassanābalaṁ.	463	
PA_ps_1.1:463.3	Dukkhānupassanā vipassanābalaṁ.	463	
PA_ps_1.1:463.4	Anattānupassanā vipassanābalaṁ.	463	
PA_ps_1.1:463.5	Nibbidānupassanā vipassanābalaṁ.	463	
PA_ps_1.1:463.6	Virāgānupassanā vipassanābalaṁ.	463	
PA_ps_1.1:463.7	Nirodhānupassanā vipassanābalaṁ.	463	
PA_ps_1.1:463.8	Paṭinissaggānupassanā vipassanābalaṁ.	463	
PA_ps_1.1:463.9	Rūpe aniccānupassanā vipassanābalaṁ …pe…	463	
PA_ps_1.1:463.10	rūpe paṭinissaggānupassanā vipassanābalaṁ.	463	
PA_ps_1.1:463.11	Vedanāya …pe…	463	
PA_ps_1.1:463.12	saññāya …	463	
PA_ps_1.1:463.13	saṅkhāresu …	463	
PA_ps_1.1:463.14	viññāṇe …	463	
PA_ps_1.1:463.15	cakkhusmiṁ …pe…	463	
PA_ps_1.1:463.16	jarāmaraṇe aniccānupassanā vipassanābalaṁ …pe…	463	
PA_ps_1.1:463.17	jarāmaraṇe paṭinissaggānupassanā vipassanābalaṁ.	463	
PA_ps_1.1:464.1	Vipassanābalanti kenaṭṭhena vipassanābalaṁ?	464	
PA_ps_1.1:464.2	Aniccānupassanāya niccasaññāya na kampatīti—	464	
PA_ps_1.1:464.3	vipassanābalaṁ.	464	
PA_ps_1.1:464.4	Dukkhānupassanāya sukhasaññāya na kampatīti—	464	
PA_ps_1.1:464.5	vipassanābalaṁ.	464	
PA_ps_1.1:464.6	Anattānupassanāya attasaññāya na kampatīti—	464	
PA_ps_1.1:464.7	vipassanābalaṁ.	464	
PA_ps_1.1:464.8	Nibbidānupassanāya nandiyā na kampatīti—	464	
PA_ps_1.1:464.9	vipassanābalaṁ.	464	
PA_ps_1.1:464.10	Virāgānupassanāya rāge na kampatīti—	464	
PA_ps_1.1:464.11	vipassanābalaṁ.	464	
PA_ps_1.1:464.12	Nirodhānupassanāya samudaye na kampatīti—	464	
PA_ps_1.1:464.13	vipassanābalaṁ.	464	
PA_ps_1.1:464.14	Paṭinissaggānupassanāya ādāne na kampatīti—	464	
PA_ps_1.1:464.15	vipassanābalaṁ.	464	
PA_ps_1.1:464.16	Avijjāya ca avijjā sahagatakilese ca khandhe ca na kampati na calati na vedhatīti—	464	
PA_ps_1.1:464.17	vipassanābalaṁ.	464	
PA_ps_1.1:464.18	Idaṁ vipassanābalaṁ.	464	
PA_ps_1.1:465.1	Tayo ca saṅkhārānaṁ paṭippassaddhiyāti katamesaṁ tiṇṇannaṁ saṅkhārānaṁ paṭippassaddhiyā?	465	
PA_ps_1.1:465.2	Dutiyaṁ jhānaṁ samāpannassa vitakkavicārā vacīsaṅkhārā paṭippassaddhā honti.	465	
PA_ps_1.1:465.3	Catutthaṁ jhānaṁ samāpannassa assāsapassāsā kāyasaṅkhārā paṭippassaddhā honti.	465	
PA_ps_1.1:465.4	Saññāvedayitanirodhaṁ samāpannassa saññā ca vedanā ca cittasaṅkhārā paṭippassaddhā honti.	465	
PA_ps_1.1:465.5	Imesaṁ tiṇṇannaṁ saṅkhārānaṁ paṭippassaddhiyā.	465	
PA_ps_1.1:466.1	Soḷasahi ñāṇacariyāhīti katamāhi soḷasahi ñāṇacariyāhi?	466	
PA_ps_1.1:466.2_0	Aniccānupassanā ñāṇacariyā, dukkhānupassanā ñāṇacariyā, anattānupassanā ñāṇacariyā,	466	
PA_ps_1.1:466.2_1	nibbidānupassanā ñāṇacariyā, virāgānupassanā ñāṇacariyā, nirodhānupassanā ñāṇacariyā,	466	
PA_ps_1.1:466.2_2	paṭinissaggānupassanā ñāṇacariyā, vivaṭṭanānupassanā ñāṇacariyā, sotāpattimaggo ñāṇacariyā,	466	
PA_ps_1.1:466.2_3	sotāpattiphalasamāpatti ñāṇacariyā, sakadāgāmimaggo ñāṇacariyā, sakadāgāmiphalasamāpatti	466	
PA_ps_1.1:466.2_4	ñāṇacariyā, anāgāmimaggo ñāṇacariyā, anāgāmiphalasamāpatti ñāṇacariyā, arahattamaggo	466	
PA_ps_1.1:466.2_5	ñāṇacariyā, arahattaphalasamāpatti ñāṇacariyā—	466	
PA_ps_1.1:466.3	imāhi soḷasahi ñāṇacariyāhi.	466	
PA_ps_1.1:467.1	Navahi samādhicariyāhīti katamāhi navahi samādhicariyāhi?	467	
PA_ps_1.1:467.2	Paṭhamaṁ jhānaṁ samādhicariyā, dutiyaṁ jhānaṁ samādhicariyā, tatiyaṁ jhānaṁ samādhicariyā, catutthaṁ jhānaṁ samādhicariyā, ākāsānañcāyatanasamāpatti …pe…	467	
PA_ps_1.1:467.3	viññāṇañcāyatanasamāpatti …	467	
PA_ps_1.1:467.4	ākiñcaññāyatanasamāpatti …	467	
PA_ps_1.1:467.5	nevasaññānāsaññāyatanasamāpatti samādhicariyā.	467	
PA_ps_1.1:467.6	Paṭhamaṁ jhānaṁ paṭilābhatthāya vitakko ca vicāro ca pīti ca sukhañca cittekaggatā ca …pe…	467	
PA_ps_1.1:467.7	nevasaññānāsaññāyatanasamāpattiṁ paṭilābhatthāya vitakko ca vicāro ca pīti ca sukhañca cittekaggatā ca—	467	
PA_ps_1.1:467.8	imāhi navahi samādhicariyāhi.	467	
PA_ps_1.1:468.1	Vasīti pañca vasiyo.	468	
PA_ps_1.1:468.2	Āvajjanavasī, samāpajjanavasī, adhiṭṭhānavasī, vuṭṭhānavasī, paccavekkhaṇāvasī.	468	
PA_ps_1.1:468.3	Paṭhamaṁ jhānaṁ yatthicchakaṁ yadicchakaṁ yāvaticchakaṁ āvajjati;	468	
PA_ps_1.1:468.4	āvajjanāya dandhāyitattaṁ natthīti—	468	
PA_ps_1.1:468.5	āvajjanavasī.	468	
PA_ps_1.1:468.6	Paṭhamaṁ jhānaṁ yatthicchakaṁ yadicchakaṁ yāvaticchakaṁ samāpajjati;	468	
PA_ps_1.1:468.7	samāpajjanāya dandhāyitattaṁ natthīti—	468	
PA_ps_1.1:468.8	samāpajjanavasī.	468	
PA_ps_1.1:468.9	Paṭhamaṁ jhānaṁ yatthicchakaṁ yadicchakaṁ yāvaticchakaṁ adhiṭṭhāti;	468	
PA_ps_1.1:468.10	adhiṭṭhāne dandhāyitattaṁ natthīti—	468	
PA_ps_1.1:468.11	adhiṭṭhānavasī.	468	
PA_ps_1.1:468.12	Paṭhamaṁ jhānaṁ yatthicchakaṁ yadicchakaṁ yāvaticchakaṁ vuṭṭhāti;	468	
PA_ps_1.1:468.13	vuṭṭhāne dandhāyitattaṁ natthīti—	468	
PA_ps_1.1:468.14	vuṭṭhānavasī.	468	
PA_ps_1.1:468.15	Paṭhamaṁ jhānaṁ yatthicchakaṁ yadicchakaṁ yāvaticchakaṁ paccavekkhati;	468	
PA_ps_1.1:468.16	paccavekkhaṇāya dandhāyitattaṁ natthīti—	468	
PA_ps_1.1:468.17	paccavekkhaṇāvasī.	468	
PA_ps_1.1:469.1	Dutiyaṁ jhānaṁ …pe…	469	
PA_ps_1.1:469.2	nevasaññānāsaññāyatanasamāpattiṁ yatthicchakaṁ yadicchakaṁ yāvaticchakaṁ āvajjati;	469	
PA_ps_1.1:469.3	āvajjanāya dandhāyitattaṁ natthīti—	469	
PA_ps_1.1:469.4	āvajjanavasī.	469	
PA_ps_1.1:469.5	Nevasaññānāsaññāyatanasamāpattiṁ yatthicchakaṁ yadicchakaṁ yāvaticchakaṁ samāpajjati …pe…	469	
PA_ps_1.1:469.6	adhiṭṭhāti …	469	
PA_ps_1.1:469.7	vuṭṭhāti …	469	
PA_ps_1.1:469.8	paccavekkhati;	469	
PA_ps_1.1:469.9	paccavekkhaṇāya dandhāyitattaṁ natthīti—	469	
PA_ps_1.1:469.10	paccavekkhaṇāvasī.	469	
PA_ps_1.1:469.11	Imā pañca vasiyo.	469	
PA_ps_1.1:469.12	Taṁ ñātaṭṭhena ñāṇaṁ, pajānanaṭṭhena paññā.	469	
PA_ps_1.1:469.13	Tena vuccati—	469	
PA_ps_1.1:469.14	“dvīhi balehi samannāgatattā tayo ca saṅkhārānaṁ paṭippassaddhiyā soḷasahi ñāṇacariyāhi navahi samādhicariyāhi vasībhāvatā paññā nirodhasamāpattiyā ñāṇaṁ”.	469	
PA_ps_1.1:469.15	Nirodhasamāpattiñāṇaniddeso catuttiṁsatimo.	469	
PA_ps_1.1:470.0	1.1.35. Parinibbānañāṇaniddesa	470	
PA_ps_1.1:470.1	Kathaṁ sampajānassa pavattapariyādāne paññā parinibbāne ñāṇaṁ?	470	
PA_ps_1.1:470.2_0	Idha sampajāno nekkhammena kāmacchandassa pavattaṁ pariyādiyati, abyāpādena byāpādassa	470	
PA_ps_1.1:470.2_1	pavattaṁ pariyādiyati, ālokasaññāya thinamiddhassa pavattaṁ pariyādiyati, avikkhepena	470	
PA_ps_1.1:470.2_2	uddhaccassa pavattaṁ pariyādiyati, dhammavavatthānena vicikicchāya …pe…	470	
PA_ps_1.1:470.3	ñāṇena avijjāya …	470	
PA_ps_1.1:470.4	pāmojjena aratiyā …	470	
PA_ps_1.1:470.5	paṭhamena jhānena nīvaraṇānaṁ pavattaṁ pariyādiyati …pe…	470	
PA_ps_1.1:470.6	arahattamaggena sabbakilesānaṁ pavattaṁ pariyādiyati.	470	
PA_ps_1.1:471.1	Atha vā pana sampajānassa anupādisesāya nibbānadhātuyā parinibbāyantassa idañceva cakkhupavattaṁ pariyādiyati, aññañca cakkhupavattaṁ na uppajjati.	471	
PA_ps_1.1:471.2	Idañceva sotapavattaṁ …pe…	471	
PA_ps_1.1:471.3	ghānapavattaṁ …	471	
PA_ps_1.1:471.4	jivhāpavattaṁ …	471	
PA_ps_1.1:471.5	kāyapavattaṁ …	471	
PA_ps_1.1:471.6	manopavattaṁ pariyādiyati, aññañca manopavattaṁ na uppajjati.	471	
PA_ps_1.1:471.7	Idaṁ sampajānassa pavattapariyādāne paññā parinibbāne ñāṇaṁ.	471	
PA_ps_1.1:471.8	Taṁ ñātaṭṭhena ñāṇaṁ, pajānanaṭṭhena paññā.	471	
PA_ps_1.1:471.9	Tena vuccati—	471	
PA_ps_1.1:471.10	“sampajānassa pavattapariyādāne paññā parinibbāne ñāṇaṁ”.	471	
PA_ps_1.1:471.11	Parinibbānañāṇaniddeso pañcatiṁsatimo.	471	
PA_ps_1.1:472.0	1.1.36. Samasīsaṭṭhañāṇaniddesa	472	
PA_ps_1.1:472.1	Kathaṁ sabbadhammānaṁ sammā samucchede nirodhe ca anupaṭṭhānatā paññā samasīsaṭṭhe ñāṇaṁ?	472	
PA_ps_1.1:472.2	Sabbadhammānanti—	472	
PA_ps_1.1:472.3	pañcakkhandhā, dvādasāyatanāni, aṭṭhārasa dhātuyo, kusalā dhammā, akusalā dhammā, abyākatā dhammā, kāmāvacarā dhammā, rūpāvacarā dhammā, arūpāvacarā dhammā, apariyāpannā dhammā.	472	
PA_ps_1.1:472.4	Sammā samucchedeti nekkhammena kāmacchandaṁ sammā samucchindati.	472	
PA_ps_1.1:472.5	Abyāpādena byāpādaṁ sammā samucchindati.	472	
PA_ps_1.1:472.6	Ālokasaññāya thinamiddhaṁ sammā samucchindati.	472	
PA_ps_1.1:472.7	Avikkhepena uddhaccaṁ sammā samucchindati.	472	
PA_ps_1.1:472.8	Dhammavavatthānena vicikicchaṁ sammā samucchindati.	472	
PA_ps_1.1:472.9	Ñāṇena avijjaṁ sammā samucchindati.	472	
PA_ps_1.1:472.10	Pāmojjena aratiṁ sammā samucchindati.	472	
PA_ps_1.1:472.11	Paṭhamena jhānena nīvaraṇe sammā samucchindati …pe…	472	
PA_ps_1.1:472.12	arahattamaggena sabbakilese sammā samucchindati.	472	
PA_ps_1.1:473.1	Nirodheti nekkhammena kāmacchandaṁ nirodheti.	473	
PA_ps_1.1:473.2	Abyāpādena byāpādaṁ nirodheti.	473	
PA_ps_1.1:473.3	Ālokasaññāya thinamiddhaṁ nirodheti.	473	
PA_ps_1.1:473.4	Avikkhepena uddhaccaṁ nirodheti.	473	
PA_ps_1.1:473.5	Dhammavavatthānena vicikicchaṁ nirodheti.	473	
PA_ps_1.1:473.6	Ñāṇena avijjaṁ nirodheti.	473	
PA_ps_1.1:473.7	Pāmojjena aratiṁ nirodheti.	473	
PA_ps_1.1:473.8	Paṭhamena jhānena nīvaraṇe nirodheti …pe…	473	
PA_ps_1.1:473.9	arahattamaggena sabbakilese nirodheti.	473	
PA_ps_1.1:474.1	Anupaṭṭhānatāti nekkhammaṁ paṭiladdhassa kāmacchando na upaṭṭhāti.	474	
PA_ps_1.1:474.2	Abyāpādaṁ paṭiladdhassa byāpādo na upaṭṭhāti.	474	
PA_ps_1.1:474.3	Ālokasaññaṁ paṭiladdhassa thinamiddhaṁ na upaṭṭhāti.	474	
PA_ps_1.1:474.4	Avikkhepaṁ paṭiladdhassa uddhaccaṁ na upaṭṭhāti.	474	
PA_ps_1.1:474.5	Dhammavavatthānaṁ paṭiladdhassa vicikicchā na upaṭṭhāti.	474	
PA_ps_1.1:474.6	Ñāṇaṁ paṭiladdhassa avijjā na upaṭṭhāti.	474	
PA_ps_1.1:474.7	Pāmojjaṁ paṭiladdhassa arati na upaṭṭhāti.	474	
PA_ps_1.1:474.8	Paṭhamaṁ jhānaṁ paṭiladdhassa nīvaraṇā na upaṭṭhahanti …pe…	474	
PA_ps_1.1:474.9	arahattamaggaṁ paṭiladdhassa sabbakilesā na upaṭṭhahanti.	474	
PA_ps_1.1:475.1	Samanti kāmacchandassa pahīnattā nekkhammaṁ samaṁ.	475	
PA_ps_1.1:475.2	Byāpādassa pahīnattā abyāpādo samaṁ.	475	
PA_ps_1.1:475.3	Thinamiddhassa pahīnattā ālokasaññā samaṁ.	475	
PA_ps_1.1:475.4	Uddhaccassa pahīnattā avikkhepo samaṁ.	475	
PA_ps_1.1:475.5	Vicikicchāya pahīnattā dhammavavatthānaṁ samaṁ.	475	
PA_ps_1.1:475.6	Avijjāya pahīnattā ñāṇaṁ samaṁ.	475	
PA_ps_1.1:475.7	Aratiyā pahīnattā pāmojjaṁ samaṁ.	475	
PA_ps_1.1:475.8	Nīvaraṇānaṁ pahīnattā paṭhamaṁ jhānaṁ samaṁ …pe…	475	
PA_ps_1.1:475.9	sabbakilesānaṁ pahīnattā arahattamaggo samaṁ.	475	
PA_ps_1.1:476.1	Sīsanti terasa sīsāni—	476	
PA_ps_1.1:476.2_0	palibodhasīsañca taṇhā, vinibandhanasīsañca māno, parāmāsasīsañca diṭṭhi, vikkhepasīsañca	476	
PA_ps_1.1:476.2_1	uddhaccaṁ, saṅkilesasīsañca avijjā, adhimokkhasīsañca saddhā, paggahasīsañca vīriyaṁ,	476	
PA_ps_1.1:476.2_2	upaṭṭhānasīsañca sati, avikkhepasīsañca samādhi, dassanasīsañca paññā, pavattasīsañca	476	
PA_ps_1.1:476.2_3	jīvitindriyaṁ, gocarasīsañca vimokkho, saṅkhārasīsañca nirodho.	476	
PA_ps_1.1:476.3	Taṁ ñātaṭṭhena ñāṇaṁ, pajānanaṭṭhena paññā.	476	
PA_ps_1.1:476.4	Tena vuccati—	476	
PA_ps_1.1:476.5	“sabbadhammānaṁ sammā samucchede nirodhe ca anupaṭṭhānatā paññā samasīsaṭṭhe ñāṇaṁ”.	476	
PA_ps_1.1:476.6	Samasīsaṭṭhañāṇaniddeso chattiṁsatimo.	476	
PA_ps_1.1:477.0	1.1.37. Sallekhaṭṭhañāṇaniddesa	477	
PA_ps_1.1:477.1	Kathaṁ puthunānattatejapariyādāne paññā sallekhaṭṭhe ñāṇaṁ?	477	
PA_ps_1.1:477.2	Puthūti—	477	
PA_ps_1.1:477.3	rāgo puthu, doso puthu, moho puthu, kodho …pe…	477	
PA_ps_1.1:477.4	upanāho …	477	
PA_ps_1.1:477.5	makkho …	477	
PA_ps_1.1:477.6	paḷāso …	477	
PA_ps_1.1:477.7	issā …	477	
PA_ps_1.1:477.8	macchariyaṁ …	477	
PA_ps_1.1:477.9	māyā …	477	
PA_ps_1.1:477.10	sāṭheyyaṁ …	477	
PA_ps_1.1:477.11	thambho …	477	
PA_ps_1.1:477.12	sārambho …	477	
PA_ps_1.1:477.13	māno …	477	
PA_ps_1.1:477.14	atimāno …	477	
PA_ps_1.1:477.15	mado …	477	
PA_ps_1.1:477.16	pamādo …	477	
PA_ps_1.1:477.17	sabbe kilesā …	477	
PA_ps_1.1:477.18	sabbe duccaritā …	477	
PA_ps_1.1:477.19	sabbe abhisaṅkhārā …	477	
PA_ps_1.1:477.20	sabbe bhavagāmikammā.	477	
PA_ps_1.1:478.1	Nānattekattanti kāmacchando nānattaṁ, nekkhammaṁ ekattaṁ.	478	
PA_ps_1.1:478.2	Byāpādo nānattaṁ, abyāpādo ekattaṁ.	478	
PA_ps_1.1:478.3	Thinamiddhaṁ nānattaṁ, ālokasaññā ekattaṁ.	478	
PA_ps_1.1:478.4	Uddhaccaṁ nānattaṁ, avikkhepo ekattaṁ.	478	
PA_ps_1.1:478.5	Vicikicchā nānattaṁ, dhammavavatthānaṁ ekattaṁ.	478	
PA_ps_1.1:478.6	Avijjā nānattaṁ, ñāṇaṁ ekattaṁ.	478	
PA_ps_1.1:478.7	Arati nānattaṁ, pāmojjaṁ ekattaṁ.	478	
PA_ps_1.1:478.8	Nīvaraṇā nānattaṁ, paṭhamaṁ jhānaṁ ekattaṁ …pe…	478	
PA_ps_1.1:478.9	sabbe kilesā nānattaṁ, arahattamaggo ekattaṁ.	478	
PA_ps_1.1:479.1	Tejoti pañca tejā—	479	
PA_ps_1.1:479.2	caraṇatejo, guṇatejo, paññātejo, puññatejo, dhammatejo.	479	
PA_ps_1.1:479.3	Caraṇatejena tejitattā dussīlyatejaṁ pariyādiyati.	479	
PA_ps_1.1:479.4	Guṇatejena tejitattā aguṇatejaṁ pariyādiyati.	479	
PA_ps_1.1:479.5	Paññātejena tejitattā duppaññatejaṁ pariyādiyati.	479	
PA_ps_1.1:479.6	Puññatejena tejitattā apuññatejaṁ pariyādiyati.	479	
PA_ps_1.1:479.7	Dhammatejena tejitattā adhammatejaṁ pariyādiyati.	479	
PA_ps_1.1:480.1	Sallekhoti kāmacchando asallekho, nekkhammaṁ sallekho.	480	
PA_ps_1.1:480.2	Byāpādo asallekho, abyāpādo sallekho.	480	
PA_ps_1.1:480.3	Thinamiddhaṁ asallekho, ālokasaññā sallekho.	480	
PA_ps_1.1:480.4	Uddhaccaṁ asallekho, avikkhepo sallekho.	480	
PA_ps_1.1:480.5	Vicikicchā asallekho, dhammavavatthānaṁ sallekho.	480	
PA_ps_1.1:480.6	Avijjā asallekho, ñāṇaṁ sallekho.	480	
PA_ps_1.1:480.7	Arati asallekho, pāmojjaṁ sallekho.	480	
PA_ps_1.1:480.8	Nīvaraṇā asallekho, paṭhamaṁ jhānaṁ sallekho …pe…	480	
PA_ps_1.1:480.9	sabbakilesā asallekho, arahattamaggo sallekho.	480	
PA_ps_1.1:480.10	Taṁ ñātaṭṭhena ñāṇaṁ, pajānanaṭṭhena paññā.	480	
PA_ps_1.1:480.11	Tena vuccati—	480	
PA_ps_1.1:480.12	“puthunānattatejapariyādāne paññā sallekhaṭṭhe ñāṇaṁ”.	480	
PA_ps_1.1:480.13	Sallekhaṭṭhañāṇaniddeso sattatiṁsatimo.	480	
PA_ps_1.1:481.0	1.1.38 Vīriyārambhañāṇaniddesa	481	
PA_ps_1.1:481.1	Kathaṁ asallīnattapahitattapaggahaṭṭhe paññā vīriyārambhe ñāṇaṁ?	481	
PA_ps_1.1:481.2	Anuppannānaṁ pāpakānaṁ akusalānaṁ dhammānaṁ anuppādāya asallīnattapahitattapaggahaṭṭhe paññā vīriyārambhe ñāṇaṁ.	481	
PA_ps_1.1:481.3	Uppannānaṁ pāpakānaṁ akusalānaṁ dhammānaṁ pahānāya asallīnattapahitattapaggahaṭṭhe paññā vīriyārambhe ñāṇaṁ.	481	
PA_ps_1.1:481.4	Anuppannānaṁ kusalānaṁ dhammānaṁ uppādāya asallīnattapahitattapaggahaṭṭhe paññā vīriyārambhe ñāṇaṁ.	481	
PA_ps_1.1:481.5	Uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā asallīnattapahitattapaggahaṭṭhe paññā vīriyārambhe ñāṇaṁ.	481	
PA_ps_1.1:482.1	Anuppannassa kāmacchandassa anuppādāya asallīnattapahitattapaggahaṭṭhe paññā vīriyārambhe ñāṇaṁ.	482	
PA_ps_1.1:482.2	Uppannassa kāmacchandassa pahānāya asallīnattapahitattapaggahaṭṭhe paññā vīriyārambhe ñāṇaṁ.	482	
PA_ps_1.1:482.3	Anuppannassa nekkhammassa uppādāya asallīnattapahitattapaggahaṭṭhe paññā vīriyārambhe ñāṇaṁ.	482	
PA_ps_1.1:482.4	Uppannassa nekkhammassa ṭhitiyā asammosāya bhiyyobhāvāya vepullāya bhāvanāya pāripūriyā asallīnattapahitattapaggahaṭṭhe paññā vīriyārambhe ñāṇaṁ …pe….	482	
PA_ps_1.1:483.1	Anuppannānaṁ sabbakilesānaṁ anuppādāya asallīnattapahitattapaggahaṭṭhe paññā vīriyārambhe ñāṇaṁ.	483	
PA_ps_1.1:483.2	Uppannānaṁ sabbakilesānaṁ pahānāya asallīnattapahitattapaggahaṭṭhe paññā vīriyārambhe ñāṇaṁ …pe…	483	
PA_ps_1.1:483.3	anuppannassa arahattamaggassa uppādāya asallīnattapahitattapaggahaṭṭhe paññā vīriyārambhe ñāṇaṁ.	483	
PA_ps_1.1:483.4	Uppannassa arahattamaggassa ṭhitiyā asammosāya bhiyyobhāvāya vepullāya bhāvanāya pāripūriyā asallīnattapahitattapaggahaṭṭhe paññā vīriyārambhe ñāṇaṁ.	483	
PA_ps_1.1:483.5	Taṁ ñātaṭṭhena ñāṇaṁ, pajānanaṭṭhena paññā.	483	
PA_ps_1.1:483.6	Tena vuccati—	483	
PA_ps_1.1:483.7	“asallīnattapahitattapaggahaṭṭhe paññā vīriyārambhe ñāṇaṁ”.	483	
PA_ps_1.1:483.8	Vīriyārambhañāṇaniddeso aṭṭhatiṁsatimo.	483	
PA_ps_1.1:484.0	1.1.39. Atthasandassanañāṇaniddesa	484	
PA_ps_1.1:484.1	Kathaṁ nānādhammappakāsanatā paññā atthasandassane ñāṇaṁ?	484	
PA_ps_1.1:484.2_0	Nānādhammāti pañcakkhandhā, dvādasāyatanāni, aṭṭhārasa dhātuyo, kusalā dhammā, akusalā	484	
PA_ps_1.1:484.2_1	dhammā, abyākatā dhammā, kāmāvacarā dhammā, rūpāvacarā dhammā, arūpāvacarā dhammā,	484	
PA_ps_1.1:484.2_2	apariyāpannā dhammā.	484	
PA_ps_1.1:485.1	Pakāsanatāti rūpaṁ aniccato pakāseti, rūpaṁ dukkhato pakāseti, rūpaṁ anattato pakāseti.	485	
PA_ps_1.1:485.2	Vedanaṁ …pe…	485	
PA_ps_1.1:485.3	saññaṁ …	485	
PA_ps_1.1:485.4	saṅkhāre …	485	
PA_ps_1.1:485.5	viññāṇaṁ …	485	
PA_ps_1.1:485.6	cakkhuṁ …pe…	485	
PA_ps_1.1:485.7	jarāmaraṇaṁ aniccato pakāseti, jarāmaraṇaṁ dukkhato pakāseti, jarāmaraṇaṁ anattato pakāseti.	485	
PA_ps_1.1:486.1	Atthasandassaneti kāmacchandaṁ pajahanto nekkhammatthaṁ sandasseti.	486	
PA_ps_1.1:486.2	Byāpādaṁ pajahanto abyāpādatthaṁ sandasseti.	486	
PA_ps_1.1:486.3	Thinamiddhaṁ pajahanto ālokasaññatthaṁ sandasseti.	486	
PA_ps_1.1:486.4	Uddhaccaṁ pajahanto avikkhepatthaṁ sandasseti.	486	
PA_ps_1.1:486.5	Vicikicchaṁ pajahanto dhammavavatthānatthaṁ sandasseti.	486	
PA_ps_1.1:486.6	Avijjaṁ pajahanto ñāṇatthaṁ sandasseti.	486	
PA_ps_1.1:486.7	Aratiṁ pajahanto pāmojjatthaṁ sandasseti.	486	
PA_ps_1.1:486.8	Nīvaraṇe pajahanto paṭhamajjhānatthaṁ sandasseti …pe…	486	
PA_ps_1.1:486.9	sabbakilese pajahanto arahattamaggatthaṁ sandasseti.	486	
PA_ps_1.1:486.10	Taṁ ñātaṭṭhena ñāṇaṁ, pajānanaṭṭhena paññā.	486	
PA_ps_1.1:486.11	Tena vuccati—	486	
PA_ps_1.1:486.12	“nānādhammappakāsanatā paññā atthasandassane ñāṇaṁ”.	486	
PA_ps_1.1:486.13	Atthasandassanañāṇaniddeso navatiṁsatimo.	486	
PA_ps_1.1:487.0	1.1.40. Dassanavisuddhiñāṇaniddesa	487	
PA_ps_1.1:487.1	Kathaṁ sabbadhammānaṁ ekasaṅgahatānānattekattapaṭivedhe paññā dassanavisuddhiñāṇaṁ?	487	
PA_ps_1.1:487.2	Sabbadhammānanti pañcakkhandhā …pe…	487	
PA_ps_1.1:487.3	apariyāpannā dhammā.	487	
PA_ps_1.1:488.1	Ekasaṅgahatāti dvādasahi ākārehi sabbe dhammā ekasaṅgahitā.	488	
PA_ps_1.1:488.2_0	Tathaṭṭhena, anattaṭṭhena, saccaṭṭhena, paṭivedhaṭṭhena, abhijānanaṭṭhena, parijānanaṭṭhena,	488	
PA_ps_1.1:488.2_1	dhammaṭṭhena, dhātuṭṭhena, ñātaṭṭhena, sacchikiriyaṭṭhena, phusanaṭṭhena, abhisamayaṭṭhena—	488	
PA_ps_1.1:488.3	imehi dvādasahi ākārehi sabbe dhammā ekasaṅgahitā.	488	
PA_ps_1.1:489.1	Nānattekattanti kāmacchando nānattaṁ, nekkhammaṁ ekattaṁ …pe…	489	
PA_ps_1.1:489.2	sabbakilesā nānattaṁ, arahattamaggo ekattaṁ.	489	
PA_ps_1.1:490.1	Paṭivedheti dukkhasaccaṁ pariññāpaṭivedhaṁ paṭivijjhati.	490	
PA_ps_1.1:490.2	Samudayasaccaṁ pahānapaṭivedhaṁ paṭivijjhati.	490	
PA_ps_1.1:490.3	Nirodhasaccaṁ sacchikiriyāpaṭivedhaṁ paṭivijjhati.	490	
PA_ps_1.1:490.4	Maggasaccaṁ bhāvanāpaṭivedhaṁ paṭivijjhati.	490	
PA_ps_1.1:491.1	Dassanavisuddhīti sotāpattimaggakkhaṇe dassanaṁ visujjhati;	491	
PA_ps_1.1:491.2	sotāpattiphalakkhaṇe dassanaṁ visuddhaṁ.	491	
PA_ps_1.1:491.3	Sakadāgāmimaggakkhaṇe dassanaṁ visujjhati;	491	
PA_ps_1.1:491.4	sakadāgāmiphalakkhaṇe dassanaṁ visuddhaṁ.	491	
PA_ps_1.1:491.5	Anāgāmimaggakkhaṇe dassanaṁ visujjhati;	491	
PA_ps_1.1:491.6	anāgāmiphalakkhaṇe dassanaṁ visuddhaṁ.	491	
PA_ps_1.1:491.7	Arahattamaggakkhaṇe dassanaṁ visujjhati;	491	
PA_ps_1.1:491.8	arahattaphalakkhaṇe dassanaṁ visuddhaṁ.	491	
PA_ps_1.1:491.9	Taṁ ñātaṭṭhena ñāṇaṁ, pajānanaṭṭhena paññā.	491	
PA_ps_1.1:491.10	Tena vuccati—	491	
PA_ps_1.1:491.11	“sabbadhammānaṁ ekasaṅgahatānānattekattapaṭivedhe paññā dassanavisuddhiñāṇaṁ”.	491	
PA_ps_1.1:491.12	Dassanavisuddhiñāṇaniddeso cattālīsamo.	491	
PA_ps_1.1:492.0	1.1.41. Khantiñāṇaniddesa	492	
PA_ps_1.1:492.1	Kathaṁ viditattā paññā khantiñāṇaṁ?	492	
PA_ps_1.1:492.2	Rūpaṁ aniccato viditaṁ, rūpaṁ dukkhato viditaṁ, rūpaṁ anattato viditaṁ.	492	
PA_ps_1.1:492.3	Yaṁ yaṁ viditaṁ taṁ taṁ khamatīti—	492	
PA_ps_1.1:492.4	viditattā paññā khantiñāṇaṁ.	492	
PA_ps_1.1:492.5	Vedanā …pe…	492	
PA_ps_1.1:492.6	saññā …	492	
PA_ps_1.1:492.7	saṅkhārā …	492	
PA_ps_1.1:492.8	viññāṇaṁ …	492	
PA_ps_1.1:492.9	cakkhu …pe…	492	
PA_ps_1.1:492.10	jarāmaraṇaṁ aniccato viditaṁ, jarāmaraṇaṁ dukkhato viditaṁ, jarāmaraṇaṁ anattato viditaṁ.	492	
PA_ps_1.1:492.11	Yaṁ yaṁ viditaṁ taṁ taṁ khamatīti—	492	
PA_ps_1.1:492.12	viditattā paññā khantiñāṇaṁ.	492	
PA_ps_1.1:492.13	Taṁ ñātaṭṭhena ñāṇaṁ, pajānanaṭṭhena paññā.	492	
PA_ps_1.1:492.14	Tena vuccati—	492	
PA_ps_1.1:492.15	“viditattā paññā khantiñāṇaṁ”.	492	
PA_ps_1.1:492.16	Khantiñāṇaniddeso ekacattālīsamo.	492	
PA_ps_1.1:493.0	1.1.42 Pariyogāhaṇañāṇaniddesa	493	
PA_ps_1.1:493.1	Kathaṁ phuṭṭhattā paññā pariyogāhaṇe ñāṇaṁ?	493	
PA_ps_1.1:493.2	Rūpaṁ aniccato phusati, rūpaṁ dukkhato phusati, rūpaṁ anattato phusati.	493	
PA_ps_1.1:493.3	Yaṁ yaṁ phusati taṁ taṁ pariyogahatīti—	493	
PA_ps_1.1:493.4	phuṭṭhattā paññā pariyogāhaṇe ñāṇaṁ.	493	
PA_ps_1.1:493.5	Vedanaṁ …pe…	493	
PA_ps_1.1:493.6	saññaṁ …	493	
PA_ps_1.1:493.7	saṅkhāre …	493	
PA_ps_1.1:493.8	viññāṇaṁ …	493	
PA_ps_1.1:493.9	cakkhuṁ …pe…	493	
PA_ps_1.1:493.10	jarāmaraṇaṁ aniccato phusati, dukkhato phusati, anattato phusati.	493	
PA_ps_1.1:493.11	Yaṁ yaṁ phusati taṁ taṁ pariyogahatīti—	493	
PA_ps_1.1:493.12	phuṭṭhattā paññā pariyogāhaṇe ñāṇaṁ.	493	
PA_ps_1.1:493.13	Taṁ ñātaṭṭhena ñāṇaṁ, pajānanaṭṭhena paññā.	493	
PA_ps_1.1:493.14	Tena vuccati—	493	
PA_ps_1.1:493.15	“phuṭṭhattā paññā pariyogāhaṇe ñāṇaṁ”.	493	
PA_ps_1.1:493.16	Pariyogāhaṇañāṇaniddeso dvecattālīsamo.	493	
PA_ps_1.1:494.0	1.1.43. Padesavihārañāṇaniddesa	494	
PA_ps_1.1:494.1	Kathaṁ samodahane paññā padesavihāre ñāṇaṁ?	494	
PA_ps_1.1:494.2	Micchādiṭṭhipaccayāpi vedayitaṁ, micchādiṭṭhivūpasamapaccayāpi vedayitaṁ.	494	
PA_ps_1.1:494.3	Sammādiṭṭhipaccayāpi vedayitaṁ, sammādiṭṭhivūpasamapaccayāpi vedayitaṁ.	494	
PA_ps_1.1:494.4	Micchāsaṅkappapaccayāpi vedayitaṁ, micchāsaṅkappavūpasamapaccayāpi vedayitaṁ.	494	
PA_ps_1.1:494.5	Sammāsaṅkappapaccayāpi vedayitaṁ, sammāsaṅkappavūpasamapaccayāpi vedayitaṁ …pe…	494	
PA_ps_1.1:494.6	micchāvimuttipaccayāpi vedayitaṁ, micchāvimuttivūpasamapaccayāpi vedayitaṁ.	494	
PA_ps_1.1:494.7	Sammāvimuttipaccayāpi vedayitaṁ, sammāvimuttivūpasamapaccayāpi vedayitaṁ.	494	
PA_ps_1.1:494.8	Chandapaccayāpi vedayitaṁ, chandavūpasamapaccayāpi vedayitaṁ.	494	
PA_ps_1.1:494.9	Vitakkapaccayāpi vedayitaṁ, vitakkavūpasamapaccayāpi vedayitaṁ.	494	
PA_ps_1.1:494.10	Saññāpaccayāpi vedayitaṁ, saññāvūpasamapaccayāpi vedayitaṁ.	494	
PA_ps_1.1:495.1	Chando ca avūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṁ.	495	
PA_ps_1.1:495.2	Chando ca vūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṁ.	495	
PA_ps_1.1:495.3	Chando ca vūpasanto hoti, vitakko ca vūpasanto hoti, saññā ca avūpasantā hoti, tappaccayāpi vedayitaṁ.	495	
PA_ps_1.1:495.4	Chando ca vūpasanto hoti, vitakko ca vūpasanto hoti, saññā ca vūpasantā hoti, tappaccayāpi vedayitaṁ.	495	
PA_ps_1.1:495.5	Appattassa pattiyā atthi āyavaṁ, tasmimpi ṭhāne anuppatte tappaccayāpi vedayitaṁ.	495	
PA_ps_1.1:495.6	Taṁ ñātaṭṭhena ñāṇaṁ, pajānanaṭṭhena paññā.	495	
PA_ps_1.1:495.7	Tena vuccati—	495	
PA_ps_1.1:495.8	“samodahane paññā padesavihāre ñāṇaṁ”.	495	
PA_ps_1.1:495.9	Padesavihārañāṇaniddeso tecattālīsamo.	495	
PA_ps_1.1:496.0	1.1.44–49 Chavivaṭṭañāṇaniddesa	496	
PA_ps_1.1:496.1	Kathaṁ adhipatattā paññā saññāvivaṭṭe ñāṇaṁ?	496	
PA_ps_1.1:496.2	Nekkhammādhipatattā paññā kāmacchandato saññāya vivaṭṭatīti—	496	
PA_ps_1.1:496.3	adhipatattā paññā saññāvivaṭṭe ñāṇaṁ.	496	
PA_ps_1.1:496.4	Abyāpādādhipatattā paññā byāpādato saññāya vivaṭṭatīti—	496	
PA_ps_1.1:496.5	adhipatattā paññā saññāvivaṭṭe ñāṇaṁ.	496	
PA_ps_1.1:496.6	Ālokasaññādhipatattā paññā thinamiddhato saññāya vivaṭṭatīti—	496	
PA_ps_1.1:496.7	adhipatattā paññā saññāvivaṭṭe ñāṇaṁ.	496	
PA_ps_1.1:496.8	Avikkhepādhipatattā paññā uddhaccato saññāya vivaṭṭatīti—	496	
PA_ps_1.1:496.9	adhipatattā paññā saññāvivaṭṭe ñāṇaṁ.	496	
PA_ps_1.1:496.10	Dhammavavatthānādhipatattā paññā vicikicchāya saññāya vivaṭṭatīti—	496	
PA_ps_1.1:496.11	adhipatattā paññā saññāvivaṭṭe ñāṇaṁ.	496	
PA_ps_1.1:496.12	Ñāṇādhipatattā paññā avijjāya saññāya vivaṭṭatīti—	496	
PA_ps_1.1:496.13	adhipatattā paññā saññāvivaṭṭe ñāṇaṁ.	496	
PA_ps_1.1:496.14	Pāmojjādhipatattā paññā aratiyā saññāya vivaṭṭatīti—	496	
PA_ps_1.1:496.15	adhipatattā paññā saññāvivaṭṭe ñāṇaṁ.	496	
PA_ps_1.1:496.16	Paṭhamajjhānādhipatattā paññā nīvaraṇehi saññāya vivaṭṭatīti—	496	
PA_ps_1.1:496.17	adhipatattā paññā saññāvivaṭṭe ñāṇaṁ …pe…	496	
PA_ps_1.1:496.18	arahattamaggādhipatattā paññā sabbakilesehi saññāya vivaṭṭatīti—	496	
PA_ps_1.1:496.19	adhipatattā paññā saññāvivaṭṭe ñāṇaṁ.	496	
PA_ps_1.1:496.20	Taṁ ñātaṭṭhena ñāṇaṁ, pajānanaṭṭhena paññā.	496	
PA_ps_1.1:496.21	Tena vuccati—	496	
PA_ps_1.1:496.22	“adhipatattā paññā saññāvivaṭṭe ñāṇaṁ”.	496	
PA_ps_1.1:497.1	Kathaṁ nānatte paññā cetovivaṭṭe ñāṇaṁ?	497	
PA_ps_1.1:497.2	Kāmacchando nānattaṁ, nekkhammaṁ ekattaṁ.	497	
PA_ps_1.1:497.3	Nekkhammekattaṁ cetayato kāmacchandato cittaṁ vivaṭṭatīti—	497	
PA_ps_1.1:497.4	nānatte paññā cetovivaṭṭe ñāṇaṁ.	497	
PA_ps_1.1:497.5	Byāpādo nānattaṁ, abyāpādo ekattaṁ.	497	
PA_ps_1.1:497.6	Abyāpādekattaṁ cetayato byāpādato cittaṁ vivaṭṭatīti—	497	
PA_ps_1.1:497.7	nānatte paññā cetovivaṭṭe ñāṇaṁ.	497	
PA_ps_1.1:497.8	Thinamiddhaṁ nānattaṁ, ālokasaññā ekattaṁ.	497	
PA_ps_1.1:497.9	Ālokasaññekattaṁ cetayato thinamiddhato cittaṁ vivaṭṭatīti—	497	
PA_ps_1.1:497.10	nānatte paññā cetovivaṭṭe ñāṇaṁ …pe…	497	
PA_ps_1.1:497.11	sabbakilesā nānattaṁ, arahattamaggo ekattaṁ.	497	
PA_ps_1.1:497.12	Arahattamaggekattaṁ cetayato sabbakilesehi cittaṁ vivaṭṭatīti—	497	
PA_ps_1.1:497.13	nānatte paññā cetovivaṭṭe ñāṇaṁ.	497	
PA_ps_1.1:497.14	Taṁ ñātaṭṭhena ñāṇaṁ, pajānanaṭṭhena paññā.	497	
PA_ps_1.1:497.15	Tena vuccati—	497	
PA_ps_1.1:497.16	“nānatte paññā cetovivaṭṭe ñāṇaṁ”.	497	
PA_ps_1.1:498.1	Kathaṁ adhiṭṭhāne paññā cittavivaṭṭe ñāṇaṁ?	498	
PA_ps_1.1:498.2	Kāmacchandaṁ pajahanto nekkhammavasena cittaṁ adhiṭṭhātīti—	498	
PA_ps_1.1:498.3	adhiṭṭhāne paññā cittavivaṭṭe ñāṇaṁ.	498	
PA_ps_1.1:498.4	Byāpādaṁ pajahanto abyāpādavasena cittaṁ adhiṭṭhātīti—	498	
PA_ps_1.1:498.5	adhiṭṭhāne paññā cittavivaṭṭe ñāṇaṁ.	498	
PA_ps_1.1:498.6	Thinamiddhaṁ pajahanto ālokasaññāvasena cittaṁ adhiṭṭhātīti—	498	
PA_ps_1.1:498.7	adhiṭṭhāne paññā cittavivaṭṭe ñāṇaṁ …pe…	498	
PA_ps_1.1:498.8	sabbakilese pajahanto arahattamaggavasena cittaṁ adhiṭṭhātīti—	498	
PA_ps_1.1:498.9	adhiṭṭhāne paññā cittavivaṭṭe ñāṇaṁ.	498	
PA_ps_1.1:498.10	Taṁ ñātaṭṭhena ñāṇaṁ, pajānanaṭṭhena paññā.	498	
PA_ps_1.1:498.11	Tena vuccati—	498	
PA_ps_1.1:498.12	“adhiṭṭhāne paññā cittavivaṭṭe ñāṇaṁ”.	498	
PA_ps_1.1:499.1	Kathaṁ suññate paññā ñāṇavivaṭṭe ñāṇaṁ?	499	
PA_ps_1.1:499.2	“Cakkhu suññaṁ attena vā attaniyena vā niccena vā dhuvena vā sassatena vā avipariṇāmadhammena vā”ti yathābhūtaṁ jānato passato cakkhābhinivesato ñāṇaṁ vivaṭṭatīti—	499	
PA_ps_1.1:499.3	suññate paññā ñāṇavivaṭṭe ñāṇaṁ.	499	
PA_ps_1.1:499.4	“Sotaṁ suññaṁ …pe…	499	
PA_ps_1.1:499.5	ghānaṁ suññaṁ …	499	
PA_ps_1.1:499.6	jivhā suññā …	499	
PA_ps_1.1:499.7	kāyo suñño …	499	
PA_ps_1.1:499.8	mano suñño attena vā attaniyena vā niccena vā dhuvena vā sassatena vā avipariṇāmadhammena vā”ti yathābhūtaṁ jānato passato manābhinivesato ñāṇaṁ vivaṭṭatīti—	499	
PA_ps_1.1:499.9	suññate paññā ñāṇavivaṭṭe ñāṇaṁ.	499	
PA_ps_1.1:499.10	Taṁ ñātaṭṭhena ñāṇaṁ, pajānanaṭṭhena paññā.	499	
PA_ps_1.1:499.11	Tena vuccati—	499	
PA_ps_1.1:499.12	“suññate paññā ñāṇavivaṭṭe ñāṇaṁ”.	499	
PA_ps_1.1:500.1	Kathaṁ vosagge paññā vimokkhavivaṭṭe ñāṇaṁ?	500	
PA_ps_1.1:500.2	Nekkhammena kāmacchandaṁ vosajjatīti—	500	
PA_ps_1.1:500.3	vosagge paññā vimokkhavivaṭṭe ñāṇaṁ.	500	
PA_ps_1.1:500.4	Abyāpādena byāpādaṁ vosajjatīti—	500	
PA_ps_1.1:500.5	vosagge paññā vimokkhavivaṭṭe ñāṇaṁ.	500	
PA_ps_1.1:500.6	Ālokasaññāya thinamiddhaṁ vosajjatīti—	500	
PA_ps_1.1:500.7	vosagge paññā vimokkhavivaṭṭe ñāṇaṁ.	500	
PA_ps_1.1:500.8	Avikkhepena uddhaccaṁ vosajjatīti—	500	
PA_ps_1.1:500.9	vosagge paññā vimokkhavivaṭṭe ñāṇaṁ.	500	
PA_ps_1.1:500.10	Dhammavavatthānena vicikicchaṁ vosajjatīti—	500	
PA_ps_1.1:500.11	vosagge paññā vimokkhavivaṭṭe ñāṇaṁ …pe…	500	
PA_ps_1.1:500.12	arahattamaggena sabbakilese vosajjatīti—	500	
PA_ps_1.1:500.13	vosagge paññā vimokkhavivaṭṭe ñāṇaṁ.	500	
PA_ps_1.1:500.14	Taṁ ñātaṭṭhena ñāṇaṁ, pajānanaṭṭhena paññā.	500	
PA_ps_1.1:500.15	Tena vuccati—	500	
PA_ps_1.1:500.16	“vosagge paññā vimokkhavivaṭṭe ñāṇaṁ”.	500	
PA_ps_1.1:501.1	Kathaṁ tathaṭṭhe paññā saccavivaṭṭe ñāṇaṁ?	501	
PA_ps_1.1:501.2	Dukkhassa pīḷanaṭṭhaṁ saṅkhataṭṭhaṁ santāpaṭṭhaṁ vipariṇāmaṭṭhaṁ parijānanto vivaṭṭatīti—	501	
PA_ps_1.1:501.3	tathaṭṭhe paññā saccavivaṭṭe ñāṇaṁ.	501	
PA_ps_1.1:501.4	Samudayassa āyūhanaṭṭhaṁ nidānaṭṭhaṁ saññogaṭṭhaṁ palibodhaṭṭhaṁ pajahanto vivaṭṭatīti—	501	
PA_ps_1.1:501.5	tathaṭṭhe paññā saccavivaṭṭe ñāṇaṁ.	501	
PA_ps_1.1:501.6	Nirodhassa nissaraṇaṭṭhaṁ vivekaṭṭhaṁ asaṅkhataṭṭhaṁ amataṭṭhaṁ sacchikaronto vivaṭṭatīti—	501	
PA_ps_1.1:501.7	tathaṭṭhe paññā saccavivaṭṭe ñāṇaṁ.	501	
PA_ps_1.1:501.8	Maggassa niyyānaṭṭhaṁ hetuṭṭhaṁ dassanaṭṭhaṁ ādhipateyyaṭṭhaṁ bhāvento vivaṭṭatīti—	501	
PA_ps_1.1:501.9	tathaṭṭhe paññā saccavivaṭṭe ñāṇaṁ.	501	
PA_ps_1.1:502.1	Saññāvivaṭṭo, cetovivaṭṭo, cittavivaṭṭo, ñāṇavivaṭṭo, vimokkhavivaṭṭo, saccavivaṭṭo.	502	
PA_ps_1.1:502.2	Sañjānanto vivaṭṭatīti—	502	
PA_ps_1.1:502.3	saññāvivaṭṭo.	502	
PA_ps_1.1:502.4	Cetayanto vivaṭṭatīti—	502	
PA_ps_1.1:502.5	cetovivaṭṭo.	502	
PA_ps_1.1:502.6	Vijānanto vivaṭṭatīti—	502	
PA_ps_1.1:502.7	cittavivaṭṭo.	502	
PA_ps_1.1:502.8	Ñāṇaṁ karonto vivaṭṭatīti—	502	
PA_ps_1.1:502.9	ñāṇavivaṭṭo.	502	
PA_ps_1.1:502.10	Vosajjanto vivaṭṭatīti—	502	
PA_ps_1.1:502.11	vimokkhavivaṭṭo.	502	
PA_ps_1.1:502.12	Tathaṭṭhe vivaṭṭatīti—	502	
PA_ps_1.1:502.13	saccavivaṭṭo.	502	
PA_ps_1.1:503.1	Yattha saññāvivaṭṭo, tattha cetovivaṭṭo.	503	
PA_ps_1.1:503.2	Yattha cetovivaṭṭo, tattha saññāvivaṭṭo.	503	
PA_ps_1.1:503.3	Yattha saññāvivaṭṭo cetovivaṭṭo tattha cittavivaṭṭo.	503	
PA_ps_1.1:503.4	Yattha cittavivaṭṭo, tattha saññāvivaṭṭo cetovivaṭṭo.	503	
PA_ps_1.1:503.5	Yattha saññāvivaṭṭo cetovivaṭṭo cittavivaṭṭo, tattha ñāṇavivaṭṭo.	503	
PA_ps_1.1:503.6	Yattha ñāṇavivaṭṭo, tattha saññāvivaṭṭo cetovivaṭṭo cittavivaṭṭo.	503	
PA_ps_1.1:503.7	Yattha saññāvivaṭṭo cetovivaṭṭo cittavivaṭṭo ñāṇavivaṭṭo, tattha vimokkhavivaṭṭo.	503	
PA_ps_1.1:503.8	Yattha vimokkhavivaṭṭo, tattha saññāvivaṭṭo cetovivaṭṭo cittavivaṭṭo ñāṇavivaṭṭo.	503	
PA_ps_1.1:503.9	Yattha saññāvivaṭṭo cetovivaṭṭo cittavivaṭṭo ñāṇavivaṭṭo vimokkhavivaṭṭo, tattha saccavivaṭṭo.	503	
PA_ps_1.1:503.10	Yattha saccavivaṭṭo, tattha saññāvivaṭṭo cetovivaṭṭo cittavivaṭṭo ñāṇavivaṭṭo vimokkhavivaṭṭo.	503	
PA_ps_1.1:503.11	Taṁ ñātaṭṭhena ñāṇaṁ, pajānanaṭṭhena paññā.	503	
PA_ps_1.1:503.12	Tena vuccati—	503	
PA_ps_1.1:503.13	“tathaṭṭhe paññā saccavivaṭṭe ñāṇaṁ”.	503	
PA_ps_1.1:503.14	Chavivaṭṭañāṇaniddeso navacattālīsamo.	503	
PA_ps_1.1:504.0	1.1.50. Iddhividhañāṇaniddesa	504	
PA_ps_1.1:504.1	Kathaṁ kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṁ?	504	
PA_ps_1.1:504.2_0	Idha bhikkhu chandasamādhipadhānasaṅkhārasamannāgataṁ iddhipādaṁ bhāveti, vīriyasamādhipadhānasaṅkhārasamannāgataṁ	504	
PA_ps_1.1:504.2_1	iddhipādaṁ bhāveti, cittasamādhipadhānasaṅkhārasamannāgataṁ iddhipādaṁ bhāveti, vīmaṁsāsamādhipadhānasaṅkhārasamannāgataṁ iddhipādaṁ bhāveti.	504	
PA_ps_1.1:504.3	So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.	504	
PA_ps_1.1:504.4_0	So imesu catūsu iddhipādesu cittaṁ paribhāvetvā paridametvā muduṁ karitvā kammaniyaṁ	504	
PA_ps_1.1:504.4_1	kāyampi citte samodahati, cittampi kāye samodahati, kāyavasena cittaṁ pariṇāmeti,	504	
PA_ps_1.1:504.4_2	cittavasena kāyaṁ pariṇāmeti, kāyavasena cittaṁ adhiṭṭhāti, cittavasena kāyaṁ adhiṭṭhāti;	504	
PA_ps_1.1:504.5	kāyavasena cittaṁ pariṇāmetvā cittavasena kāyaṁ pariṇāmetvā kāyavasena cittaṁ adhiṭṭhahitvā cittavasena kāyaṁ adhiṭṭhahitvā sukhasaññañca lahusaññañca kāye okkamitvā viharati.	504	
PA_ps_1.1:504.6	So tathābhāvitena cittena parisuddhena pariyodātena iddhividhañāṇāya cittaṁ abhinīharati abhininnāmeti.	504	
PA_ps_1.1:504.7	So anekavihitaṁ iddhividhaṁ paccanubhoti.	504	
PA_ps_1.1:505.1	Ekopi hutvā bahudhā hoti, bahudhāpi hutvā eko hoti;	505	
PA_ps_1.1:505.2	āvibhāvaṁ tirobhāvaṁ;	505	
PA_ps_1.1:505.3	tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse;	505	
PA_ps_1.1:505.4	pathaviyāpi ummujjanimujjaṁ karoti, seyyathāpi udake;	505	
PA_ps_1.1:505.5	udakepi abhijjamāne gacchati, seyyathāpi pathaviyaṁ;	505	
PA_ps_1.1:505.6	ākāsepi pallaṅkena kamati, seyyathāpi pakkhī sakuṇo;	505	
PA_ps_1.1:505.7	imepi candimasūriye evaṁmahiddhike evaṁmahānubhāve pāṇinā parāmasati parimajjati;	505	
PA_ps_1.1:505.8	yāva brahmalokāpi kāyena vasaṁ vatteti.	505	
PA_ps_1.1:505.9	Taṁ ñātaṭṭhena ñāṇaṁ, pajānanaṭṭhena paññā.	505	
PA_ps_1.1:505.10	Tena vuccati—	505	
PA_ps_1.1:505.11	“kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṁ”.	505	
PA_ps_1.1:505.12	Iddhividhañāṇaniddeso paññāsamo.	505	
PA_ps_1.1:506.0	1.1.51. Sotadhātuvisuddhiñāṇaniddesa	506	
PA_ps_1.1:506.1	Kathaṁ vitakkavipphāravasena nānattekattasaddanimittānaṁ pariyogāhaṇe paññā sotadhātuvisuddhiñāṇaṁ?	506	
PA_ps_1.1:506.2	Idha bhikkhu chandasamādhi …pe…	506	
PA_ps_1.1:506.3	vīriyasamādhi …	506	
PA_ps_1.1:506.4	cittasamādhi …	506	
PA_ps_1.1:506.5	vīmaṁsāsamādhipadhānasaṅkhārasamannāgataṁ iddhipādaṁ bhāveti.	506	
PA_ps_1.1:506.6	So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.	506	
PA_ps_1.1:506.7_0	So imesu catūsu iddhipādesu cittaṁ paribhāvetvā paridametvā, muduṁ karitvā kammaniyaṁ	506	
PA_ps_1.1:506.7_1	dūrepi saddānaṁ saddanimittaṁ manasi karoti, santikepi saddānaṁ saddanimittaṁ manasi	506	
PA_ps_1.1:506.7_2	karoti, oḷārikānampi saddānaṁ saddanimittaṁ manasi karoti, sukhumānampi saddānaṁ	506	
PA_ps_1.1:506.7_3	saddanimittaṁ manasi karoti, saṇhasaṇhānampi saddānaṁ saddanimittaṁ manasi karoti,	506	
PA_ps_1.1:506.7_4	puratthimāyapi disāya saddānaṁ saddanimittaṁ manasi karoti, pacchimāyapi disāya saddānaṁ	506	
PA_ps_1.1:506.7_5	saddanimittaṁ manasi karoti, uttarāyapi disāya saddānaṁ saddanimittaṁ manasi karoti,	506	
PA_ps_1.1:506.7_6	dakkhiṇāyapi disāya saddānaṁ saddanimittaṁ manasi karoti, puratthimāyapi anudisāya	506	
PA_ps_1.1:506.7_7	saddānaṁ saddanimittaṁ manasi karoti, pacchimāyapi anudisāya saddānaṁ saddanimittaṁ	506	
PA_ps_1.1:506.7_8	manasi karoti, uttarāyapi anudisāya saddānaṁ saddanimittaṁ manasi karoti, dakkhiṇāyapi	506	
PA_ps_1.1:506.7_9	anudisāya saddānaṁ saddanimittaṁ manasi karoti, heṭṭhimāyapi disāya saddānaṁ saddanimittaṁ	506	
PA_ps_1.1:506.7_10	manasi karoti, uparimāyapi disāya saddānaṁ saddanimittaṁ manasi karoti.	506	
PA_ps_1.1:506.8	So tathābhāvitena cittena parisuddhena pariyodātena sotadhātuvisuddhiñāṇāya cittaṁ abhinīharati abhininnāmeti.	506	
PA_ps_1.1:506.9	So dibbāya sotadhātuyā visuddhāya atikkantamānusikāya ubho sadde suṇāti—	506	
PA_ps_1.1:506.10	dibbe ca mānuse ca ye dūre santike ca.	506	
PA_ps_1.1:506.11	Taṁ ñātaṭṭhena ñāṇaṁ, pajānanaṭṭhena paññā.	506	
PA_ps_1.1:506.12	Tena vuccati—	506	
PA_ps_1.1:506.13	“vitakkavipphāravasena nānattekattasaddanimittānaṁ pariyogāhaṇe paññā sotadhātuvisuddhiñāṇaṁ”.	506	
PA_ps_1.1:506.14	Sotadhātuvisuddhiñāṇaniddeso ekapaññāsamo.	506	
PA_ps_1.1:507.0	1.1.52. Cetopariyañāṇaniddesa	507	
PA_ps_1.1:507.1	Kathaṁ tiṇṇaṁ cittānaṁ vipphārattā indriyānaṁ pasādavasena nānattekattaviññāṇacariyāpariyogāhaṇe paññā cetopariyañāṇaṁ?	507	
PA_ps_1.1:507.2	Idha bhikkhu chandasamādhipadhānasaṅkhārasamannāgataṁ iddhipādaṁ bhāveti, vīriyasamādhi …pe…	507	
PA_ps_1.1:507.3	cittasamādhi …pe…	507	
PA_ps_1.1:507.4	vīmaṁsāsamādhipadhānasaṅkhārasamannāgataṁ iddhipādaṁ bhāveti.	507	
PA_ps_1.1:507.5	So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.	507	
PA_ps_1.1:507.6	So imesu catūsu iddhipādesu cittaṁ paribhāvetvā paridametvā, muduṁ karitvā kammaniyaṁ evaṁ pajānāti—	507	
PA_ps_1.1:507.7	“idaṁ rūpaṁ somanassindriyasamuṭṭhitaṁ, idaṁ rūpaṁ domanassindriyasamuṭṭhitaṁ, idaṁ rūpaṁ upekkhindriyasamuṭṭhitan”ti.	507	
PA_ps_1.1:507.8	So tathābhāvitena cittena parisuddhena pariyodātena cetopariyañāṇāya cittaṁ abhinīharati abhininnāmeti.	507	
PA_ps_1.1:507.9	So parasattānaṁ parapuggalānaṁ cetasā ceto paricca pajānāti—	507	
PA_ps_1.1:507.10	sarāgaṁ vā cittaṁ “sarāgaṁ cittan”ti pajānāti,	507	
PA_ps_1.1:507.11	vītarāgaṁ vā cittaṁ “vītarāgaṁ cittan”ti pajānāti,	507	
PA_ps_1.1:507.12	sadosaṁ vā cittaṁ …pe…	507	
PA_ps_1.1:507.13	vītadosaṁ vā cittaṁ …	507	
PA_ps_1.1:507.14	samohaṁ vā cittaṁ …	507	
PA_ps_1.1:507.15	vītamohaṁ vā cittaṁ …	507	
PA_ps_1.1:507.16	saṅkhittaṁ vā cittaṁ …	507	
PA_ps_1.1:507.17	vikkhittaṁ vā cittaṁ …	507	
PA_ps_1.1:507.18	mahaggataṁ vā cittaṁ …	507	
PA_ps_1.1:507.19	amahaggataṁ vā cittaṁ …	507	
PA_ps_1.1:507.20	sauttaraṁ vā cittaṁ …	507	
PA_ps_1.1:507.21	anuttaraṁ vā cittaṁ …	507	
PA_ps_1.1:507.22	samāhitaṁ vā cittaṁ …	507	
PA_ps_1.1:507.23	asamāhitaṁ vā cittaṁ …	507	
PA_ps_1.1:507.24	vimuttaṁ vā cittaṁ …	507	
PA_ps_1.1:507.25	avimuttaṁ vā cittaṁ “avimuttaṁ cittan”ti pajānāti.	507	
PA_ps_1.1:507.26	Taṁ ñātaṭṭhena ñāṇaṁ, pajānanaṭṭhena paññā.	507	
PA_ps_1.1:507.27	Tena vuccati—	507	
PA_ps_1.1:507.28	“tiṇṇaṁ cittānaṁ vipphārattā indriyānaṁ pasādavasena nānattekattaviññāṇacariyāpariyogāhaṇe paññā cetopariyañāṇaṁ”.	507	
PA_ps_1.1:507.29	Cetopariyañāṇaniddeso dvepaññāsamo.	507	
PA_ps_1.1:508.0	1.1.53. Pubbenivāsānussatiñāṇaniddesa	508	
PA_ps_1.1:508.1	Kathaṁ paccayapavattānaṁ dhammānaṁ nānattekattakammavipphāravasena pariyogāhaṇe paññā pubbenivāsānussatiñāṇaṁ?	508	
PA_ps_1.1:508.2	Idha bhikkhu chandasamādhi …pe…	508	
PA_ps_1.1:508.3	muduṁ karitvā kammaniyaṁ evaṁ pajānāti—	508	
PA_ps_1.1:508.4	“imasmiṁ sati idaṁ hoti, imassuppādā idaṁ uppajjati, yadidaṁ—	508	
PA_ps_1.1:508.5_0	avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā	508	
PA_ps_1.1:508.5_1	saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā,	508	
PA_ps_1.1:508.5_2	taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ	508	
PA_ps_1.1:508.5_3	sokaparidevadukkhadomanassupāyāsā sambhavanti;	508	
PA_ps_1.1:508.6	evametassa kevalassa dukkhakkhandhassa samudayo hoti”.	508	
PA_ps_1.1:509.1	So tathābhāvitena cittena parisuddhena pariyodātena pubbenivāsānussatiñāṇāya cittaṁ abhinīharati abhininnāmeti.	509	
PA_ps_1.1:509.2	So anekavihitaṁ pubbenivāsaṁ anussarati, seyyathidaṁ—	509	
PA_ps_1.1:509.3_0	ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo	509	
PA_ps_1.1:509.3_1	vīsampi jātiyo tiṁsampi jātiyo cattālīsampi jātiyo paññāsampi jātiyo, jātisatampi	509	
PA_ps_1.1:509.3_2	jātisahassampi jātisatasahassampi, anekepi saṁvaṭṭakappe anekepi vivaṭṭakappe anekepi	509	
PA_ps_1.1:509.3_3	saṁvaṭṭavivaṭṭakappe—	509	
PA_ps_1.1:509.4	“amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ;	509	
PA_ps_1.1:509.5	tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno”ti.	509	
PA_ps_1.1:509.6	Iti sākāraṁ sauddesaṁ anekavihitaṁ pubbenivāsaṁ anussarati.	509	
PA_ps_1.1:509.7	Taṁ ñātaṭṭhena ñāṇaṁ, pajānanaṭṭhena paññā.	509	
PA_ps_1.1:509.8	Tena vuccati—	509	
PA_ps_1.1:509.9	“paccayapavattānaṁ dhammānaṁ nānattekattakammavipphāravasena pariyogāhaṇe paññā pubbenivāsānussatiñāṇaṁ”.	509	
PA_ps_1.1:509.10	Pubbenivāsānussatiñāṇaniddeso tepaññāsamo.	509	
PA_ps_1.1:510.0	1.1.54. Dibbacakkhuñāṇaniddesa	510	
PA_ps_1.1:510.1	Kathaṁ obhāsavasena nānattekattarūpanimittānaṁ dassanaṭṭhe paññā dibbacakkhuñāṇaṁ?	510	
PA_ps_1.1:510.2	Idha bhikkhu chandasamādhipadhānasaṅkhārasamannāgataṁ iddhipādaṁ bhāveti, vīriyasamādhi …pe…	510	
PA_ps_1.1:510.3	cittasamādhi …pe…	510	
PA_ps_1.1:510.4	vīmaṁsāsamādhipadhānasaṅkhārasamannāgataṁ iddhipādaṁ bhāveti.	510	
PA_ps_1.1:510.5	So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.	510	
PA_ps_1.1:510.6	So imesu catūsu iddhipādesu cittaṁ paribhāvetvā paridametvā, muduṁ karitvā kammaniyaṁ ālokasaññaṁ manasi karoti, divāsaññaṁ adhiṭṭhāti—	510	
PA_ps_1.1:510.7	“yathā divā tathā rattiṁ, yathā rattiṁ tathā divā”.	510	
PA_ps_1.1:510.8	Iti vivaṭena cetasā apariyonaddhena sappabhāsaṁ cittaṁ bhāveti.	510	
PA_ps_1.1:510.9	So tathābhāvitena cittena parisuddhena pariyodātena sattānaṁ cutūpapātañāṇāya cittaṁ abhinīharati abhininnāmeti.	510	
PA_ps_1.1:510.10	So dibbena cakkhunā visuddhena atikkantamānusakena, satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti—	510	
PA_ps_1.1:510.11	“ime vata bhonto sattā kāyaduccaritena samannāgatā, vacīduccaritena samannāgatā, manoduccaritena samannāgatā, ariyānaṁ upavādakā, micchādiṭṭhikā, micchādiṭṭhikammasamādānā;	510	
PA_ps_1.1:510.12	te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā.	510	
PA_ps_1.1:510.13	Ime vā pana bhonto sattā kāyasucaritena samannāgatā, vacīsucaritena samannāgatā, manosucaritena samannāgatā ariyānaṁ anupavādakā, sammādiṭṭhikā sammādiṭṭhikammasamādānā;	510	
PA_ps_1.1:510.14	te kāyassa bhedā paraṁ maraṇā sugatiṁ saggaṁ lokaṁ upapannā”ti.	510	
PA_ps_1.1:510.15	Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.	510	
PA_ps_1.1:510.16	Taṁ ñātaṭṭhena ñāṇaṁ, pajānanaṭṭhena paññā.	510	
PA_ps_1.1:510.17	Tena vuccati—	510	
PA_ps_1.1:510.18	“obhāsavasena nānattekattarūpanimittānaṁ dassanaṭṭhe paññā dibbacakkhuñāṇaṁ”.	510	
PA_ps_1.1:510.19	Dibbacakkhuñāṇaniddeso catupaññāsamo.	510	
PA_ps_1.1:511.0	1.1.55. Āsavakkhayañāṇaniddesa	511	
PA_ps_1.1:511.1	Kathaṁ catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ?	511	
PA_ps_1.1:511.2	Katamesaṁ tiṇṇannaṁ indriyānaṁ?	511	
PA_ps_1.1:511.3	Anaññātaññassāmītindriyassa aññindriyassa aññātāvindriyassa.	511	
PA_ps_1.1:512.1	Anaññātaññassāmītindriyaṁ kati ṭhānāni gacchati, aññindriyaṁ kati ṭhānāni gacchati, aññātāvindriyaṁ kati ṭhānāni gacchati?	512	
PA_ps_1.1:512.2	Anaññātaññassāmītindriyaṁ ekaṁ ṭhānaṁ gacchati—	512	
PA_ps_1.1:512.3	sotāpattimaggaṁ.	512	
PA_ps_1.1:512.4	Aññindriyaṁ cha ṭhānāni gacchati—	512	
PA_ps_1.1:512.5	sotāpattiphalaṁ, sakadāgāmimaggaṁ, sakadāgāmiphalaṁ, anāgāmimaggaṁ, anāgāmiphalaṁ, arahattamaggaṁ.	512	
PA_ps_1.1:512.6	Aññātāvindriyaṁ ekaṁ ṭhānaṁ gacchati—	512	
PA_ps_1.1:512.7	arahattaphalaṁ.	512	
PA_ps_1.1:513.1_0	Sotāpattimaggakkhaṇe anaññātaññassāmītindriyassa saddhindriyaṁ adhimokkhaparivāraṁ	513	
PA_ps_1.1:513.1_1	hoti, vīriyindriyaṁ paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ	513	
PA_ps_1.1:513.1_2	avikkhepaparivāraṁ hoti, paññindriyaṁ dassanaparivāraṁ hoti, manindriyaṁ vijānanaparivāraṁ	513	
PA_ps_1.1:513.1_3	hoti, somanassindriyaṁ abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti.	513	
PA_ps_1.1:513.2_0	Sotāpattimaggakkhaṇe jātā dhammā ṭhapetvā cittasamuṭṭhānaṁ rūpaṁ sabbeva kusalā honti,	513	
PA_ps_1.1:513.2_1	sabbeva anāsavā honti, sabbeva niyyānikā honti, sabbeva apacayagāmino honti, sabbeva	513	
PA_ps_1.1:513.2_2	lokuttarā honti, sabbeva nibbānārammaṇā honti.	513	
PA_ps_1.1:513.3_0	Sotāpattimaggakkhaṇe anaññātaññassāmītindriyassa imāni aṭṭhindriyāni sahajātaparivārā	513	
PA_ps_1.1:513.3_1	honti, aññamaññaparivārā honti, nissayaparivārā honti, sampayuttaparivārā honti,	513	
PA_ps_1.1:513.3_2	sahagatā honti, sahajātā honti, saṁsaṭṭhā honti, sampayuttā honti.	513	
PA_ps_1.1:513.4	Teva tassa ākārā ceva honti parivārā ca.	513	
PA_ps_1.1:514.1_0	Sotāpattiphalakkhaṇe aññindriyassa saddhindriyaṁ adhimokkhaparivāraṁ hoti, vīriyindriyaṁ	514	
PA_ps_1.1:514.1_1	paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ avikkhepaparivāraṁ	514	
PA_ps_1.1:514.1_2	hoti, paññindriyaṁ dassanaparivāraṁ hoti, manindriyaṁ vijānanaparivāraṁ hoti, somanassindriyaṁ	514	
PA_ps_1.1:514.1_3	abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti.	514	
PA_ps_1.1:514.2	Sotāpattiphalakkhaṇe jātā dhammā sabbeva abyākatā honti, ṭhapetvā cittasamuṭṭhānaṁ rūpaṁ sabbeva anāsavā honti, sabbeva lokuttarā honti, sabbeva nibbānārammaṇā honti.	514	
PA_ps_1.1:514.3_0	Sotāpattiphalakkhaṇe aññindriyassa imāni aṭṭhindriyāni sahajātaparivārā honti, aññamaññaparivārā	514	
PA_ps_1.1:514.3_1	honti, nissayaparivārā honti, sampayuttaparivārā honti, sahagatā honti, sahajātā	514	
PA_ps_1.1:514.3_2	honti, saṁsaṭṭhā honti, sampayuttā honti.	514	
PA_ps_1.1:514.4	Teva tassa ākārā ceva honti parivārā ca.	514	
PA_ps_1.1:515.1	Sakadāgāmimaggakkhaṇe …pe…	515	
PA_ps_1.1:515.2	sakadāgāmiphalakkhaṇe …pe…	515	
PA_ps_1.1:515.3	anāgāmimaggakkhaṇe …pe…	515	
PA_ps_1.1:515.4	anāgāmiphalakkhaṇe …pe…	515	
PA_ps_1.1:515.5	arahattamaggakkhaṇe aññindriyassa saddhindriyaṁ adhimokkhaparivāraṁ hoti …pe…	515	
PA_ps_1.1:515.6	jīvitindriyaṁ pavattasantatādhipateyyaparivāraṁ hoti.	515	
PA_ps_1.1:515.7_0	Arahattamaggakkhaṇe jātā dhammā ṭhapetvā cittasamuṭṭhānaṁ rūpaṁ sabbeva kusalā honti,	515	
PA_ps_1.1:515.7_1	sabbeva anāsavā honti, sabbeva niyyānikā honti, sabbeva apacayagāmino honti, sabbeva	515	
PA_ps_1.1:515.7_2	lokuttarā honti, sabbeva nibbānārammaṇā honti.	515	
PA_ps_1.1:515.8_0	Arahattamaggakkhaṇe aññindriyassa imāni aṭṭhindriyāni sahajātaparivārā honti, aññamaññaparivārā	515	
PA_ps_1.1:515.8_1	honti, nissayaparivārā honti, sampayuttaparivārā honti, sahagatā honti, sahajātā	515	
PA_ps_1.1:515.8_2	honti, saṁsaṭṭhā honti, sampayuttā honti.	515	
PA_ps_1.1:515.9	Teva tassa ākārā ceva honti parivārā ca.	515	
PA_ps_1.1:516.1_0	Arahattaphalakkhaṇe aññātāvindriyassa saddhindriyaṁ adhimokkhaparivāraṁ hoti, vīriyindriyaṁ	516	
PA_ps_1.1:516.1_1	paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ avikkhepaparivāraṁ	516	
PA_ps_1.1:516.1_2	hoti, paññindriyaṁ dassanaparivāraṁ hoti, manindriyaṁ vijānanaparivāraṁ hoti, somanassindriyaṁ	516	
PA_ps_1.1:516.1_3	abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti.	516	
PA_ps_1.1:516.2	Arahattaphalakkhaṇe jātā dhammā sabbeva abyākatā honti, ṭhapetvā cittasamuṭṭhānaṁ rūpaṁ sabbeva anāsavā honti, sabbeva lokuttarā honti, sabbeva nibbānārammaṇā honti.	516	
PA_ps_1.1:516.3_0	Arahattaphalakkhaṇe aññātāvindriyassa imāni aṭṭhindriyāni sahajātaparivārā honti,	516	
PA_ps_1.1:516.3_1	aññamaññaparivārā honti, nissayaparivārā honti, sampayuttaparivārā honti, sahagatā	516	
PA_ps_1.1:516.3_2	honti, sahajātā honti, saṁsaṭṭhā honti, sampayuttā honti.	516	
PA_ps_1.1:516.4	Teva tassa ākārā ceva honti parivārā ca.	516	
PA_ps_1.1:516.5	Iti imāni aṭṭhaṭṭhakāni catusaṭṭhi honti.	516	
PA_ps_1.1:517.1	Āsavāti katame te āsavā?	517	
PA_ps_1.1:517.2	Kāmāsavo, bhavāsavo, diṭṭhāsavo, avijjāsavo.	517	
PA_ps_1.1:517.3	Katthete āsavā khīyanti?	517	
PA_ps_1.1:517.4	Sotāpattimaggena anavaseso diṭṭhāsavo khīyati, apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati.	517	
PA_ps_1.1:517.5	Etthete āsavā khīyanti.	517	
PA_ps_1.1:517.6	Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	517	
PA_ps_1.1:517.7	Etthete āsavā khīyanti.	517	
PA_ps_1.1:517.8	Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	517	
PA_ps_1.1:517.9	Etthete āsavā khīyanti.	517	
PA_ps_1.1:517.10	Arahattamaggena anavaseso bhavāsavo khīyati, anavaseso avijjāsavo khīyati.	517	
PA_ps_1.1:517.11	Etthete āsavā khīyanti.	517	
PA_ps_1.1:517.12	Taṁ ñātaṭṭhena ñāṇaṁ, pajānanaṭṭhena paññā.	517	
PA_ps_1.1:517.13	Tena vuccati—	517	
PA_ps_1.1:517.14	“catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ”.	517	
PA_ps_1.1:517.15	Āsavakkhayañāṇaniddeso pañcapaññāsamo.	517	
PA_ps_1.1:518.0	1.1.56–63 Saccañāṇacatukkadvayaniddesa	518	
PA_ps_1.1:518.1	Kathaṁ pariññaṭṭhe paññā dukkhe ñāṇaṁ, pahānaṭṭhe paññā samudaye ñāṇaṁ, sacchikiriyaṭṭhe paññā nirodhe ñāṇaṁ, bhāvanaṭṭhe paññā magge ñāṇaṁ?	518	
PA_ps_1.1:518.2	Dukkhassa pīḷanaṭṭho saṅkhataṭṭho santāpaṭṭho vipariṇāmaṭṭho pariññātaṭṭho;	518	
PA_ps_1.1:518.3	samudayassa āyūhanaṭṭho nidānaṭṭho saññogaṭṭho palibodhaṭṭho pahānaṭṭho;	518	
PA_ps_1.1:518.4	nirodhassa nissaraṇaṭṭho vivekaṭṭho asaṅkhataṭṭho amataṭṭho sacchikiriyaṭṭho;	518	
PA_ps_1.1:518.5	maggassa niyyānaṭṭho hetuṭṭho dassanaṭṭho ādhipateyyaṭṭho bhāvanaṭṭho.	518	
PA_ps_1.1:518.6	Taṁ ñātaṭṭhena ñāṇaṁ, pajānanaṭṭhena paññā.	518	
PA_ps_1.1:518.7	Tena vuccati—	518	
PA_ps_1.1:518.8	“pariññaṭṭhe paññā dukkhe ñāṇaṁ, pahānaṭṭhe paññā samudaye ñāṇaṁ, sacchikiriyaṭṭhe paññā nirodhe ñāṇaṁ, bhāvanaṭṭhe paññā magge ñāṇaṁ”.	518	
PA_ps_1.1:519.1	Kathaṁ dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ?	519	
PA_ps_1.1:519.2	Maggasamaṅgissa ñāṇaṁ dukkhepetaṁ ñāṇaṁ, dukkhasamudayepetaṁ ñāṇaṁ, dukkhanirodhepetaṁ ñāṇaṁ, dukkhanirodhagāminiyā paṭipadāyapetaṁ ñāṇaṁ.	519	
PA_ps_1.1:520.1	Tattha katamaṁ dukkhe ñāṇaṁ?	520	
PA_ps_1.1:520.2_0	Dukkhaṁ ārabbha yā uppajjati paññā pajānanā vicayo pavicayo dhammavicayo sallakkhaṇā	520	
PA_ps_1.1:520.2_1	upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā	520	
PA_ps_1.1:520.2_2	bhūri medhā pariṇāyikā vipassanā sampajaññaṁ patodo paññā paññindriyaṁ paññābalaṁ	520	
PA_ps_1.1:520.2_3	paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	520	
PA_ps_1.1:520.3	idaṁ vuccati dukkhe ñāṇaṁ.	520	
PA_ps_1.1:520.4	Dukkhasamudayaṁ ārabbha …pe…	520	
PA_ps_1.1:520.5	dukkhanirodhaṁ ārabbha …pe…	520	
PA_ps_1.1:520.6	dukkhanirodhagāminiṁ paṭipadaṁ ārabbha yā uppajjati paññā pajānanā …pe… amoho dhammavicayo sammādiṭṭhi—	520	
PA_ps_1.1:520.7	idaṁ vuccati dukkhanirodhagāminiyā paṭipadāya ñāṇaṁ.	520	
PA_ps_1.1:520.8	Taṁ ñātaṭṭhena ñāṇaṁ, pajānanaṭṭhena paññā.	520	
PA_ps_1.1:520.9	Tena vuccati—	520	
PA_ps_1.1:520.10	“dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ”.	520	
PA_ps_1.1:520.11	Saccañāṇacatukkadvayaniddeso tesaṭṭhimo.	520	
PA_ps_1.1:521.0	1.1.64–67 Suddhikapaṭisambhidāñāṇaniddesa	521	
PA_ps_1.1:521.1	Kathaṁ atthapaṭisambhide ñāṇaṁ, dhammapaṭisambhide ñāṇaṁ, niruttipaṭisambhide ñāṇaṁ, paṭibhānapaṭisambhide ñāṇaṁ?	521	
PA_ps_1.1:521.2	Atthesu ñāṇaṁ atthapaṭisambhidā, dhammesu ñāṇaṁ dhammapaṭisambhidā, niruttīsu ñāṇaṁ niruttipaṭisambhidā, paṭibhānesu ñāṇaṁ paṭibhānapaṭisambhidā.	521	
PA_ps_1.1:521.3_0	Atthanānatte paññā atthapaṭisambhide ñāṇaṁ, dhammanānatte paññā dhammapaṭisambhide	521	
PA_ps_1.1:521.3_1	ñāṇaṁ, niruttinānatte paññā niruttipaṭisambhide ñāṇaṁ, paṭibhānanānatte paññā paṭibhānapaṭisambhide	521	
PA_ps_1.1:521.3_2	ñāṇaṁ, atthavavatthāne paññā atthapaṭisambhide ñāṇaṁ, dhammavavatthāne paññā dhammapaṭisambhide	521	
PA_ps_1.1:521.3_3	ñāṇaṁ niruttivavatthāne paññā niruttipaṭisambhide ñāṇaṁ, paṭibhānavavatthāne paññā	521	
PA_ps_1.1:521.3_4	paṭibhānapaṭisambhide ñāṇaṁ.	521	
PA_ps_1.1:522.1_0	Atthasallakkhaṇe paññā atthapaṭisambhide ñāṇaṁ, dhammasallakkhaṇe paññā dhammapaṭisambhide	522	
PA_ps_1.1:522.1_1	ñāṇaṁ, niruttisallakkhaṇe paññā niruttipaṭisambhide ñāṇaṁ, paṭibhānasallakkhaṇe paññā	522	
PA_ps_1.1:522.1_2	paṭibhānapaṭisambhide ñāṇaṁ.	522	
PA_ps_1.1:522.2_0	Atthūpalakkhaṇe paññā atthapaṭisambhide ñāṇaṁ, dhammūpalakkhaṇe paññā dhammapaṭisambhide	522	
PA_ps_1.1:522.2_1	ñāṇaṁ, niruttūpalakkhaṇe paññā niruttipaṭisambhide ñāṇaṁ, paṭibhānūpalakkhaṇe paññā	522	
PA_ps_1.1:522.2_2	paṭibhānapaṭisambhide ñāṇaṁ.	522	
PA_ps_1.1:523.1_0	Atthappabhede paññā atthapaṭisambhide ñāṇaṁ, dhammappabhede paññā dhammapaṭisambhide	523	
PA_ps_1.1:523.1_1	ñāṇaṁ, niruttippabhede paññā niruttipaṭisambhide ñāṇaṁ, paṭibhānappabhede paññā paṭibhānapaṭisambhide ñāṇaṁ.	523	
PA_ps_1.1:523.2_0	Atthappabhāvane paññā atthapaṭisambhide ñāṇaṁ, dhammappabhāvane paññā dhammapaṭisambhide	523	
PA_ps_1.1:523.2_1	ñāṇaṁ, niruttippabhāvane paññā niruttipaṭisambhide ñāṇaṁ, paṭibhānappabhāvane paññā	523	
PA_ps_1.1:523.2_2	paṭibhānapaṭisambhide ñāṇaṁ.	523	
PA_ps_1.1:524.1_0	Atthajotane paññā atthapaṭisambhide ñāṇaṁ, dhammajotane paññā dhammapaṭisambhide	524	
PA_ps_1.1:524.1_1	ñāṇaṁ, niruttijotane paññā niruttipaṭisambhide ñāṇaṁ, paṭibhānajotane paññā paṭibhānapaṭisambhide ñāṇaṁ.	524	
PA_ps_1.1:524.2_0	Atthavirocane paññā atthapaṭisambhide ñāṇaṁ, dhammavirocane paññā dhammapaṭisambhide	524	
PA_ps_1.1:524.2_1	ñāṇaṁ, niruttivirocane paññā niruttipaṭisambhide ñāṇaṁ, paṭibhānavirocane paññā paṭibhānapaṭisambhide ñāṇaṁ.	524	
PA_ps_1.1:524.3_0	Atthappakāsane paññā atthapaṭisambhide ñāṇaṁ, dhammappakāsane paññā dhammapaṭisambhide	524	
PA_ps_1.1:524.3_1	ñāṇaṁ, niruttippakāsane paññā niruttipaṭisambhide ñāṇaṁ, paṭibhānappakāsane paññā	524	
PA_ps_1.1:524.3_2	paṭibhānapaṭisambhide ñāṇaṁ.	524	
PA_ps_1.1:524.4	Taṁ ñātaṭṭhena ñāṇaṁ, pajānanaṭṭhena paññā.	524	
PA_ps_1.1:524.5	Tena vuccati—	524	
PA_ps_1.1:524.6	“atthapaṭisambhide ñāṇaṁ, dhammapaṭisambhide ñāṇaṁ, niruttipaṭisambhide ñāṇaṁ, paṭibhānapaṭisambhide ñāṇaṁ”.	524	
PA_ps_1.1:524.7	Suddhikapaṭisambhidāñāṇaniddeso sattasaṭṭhimo.	524	
PA_ps_1.1:525.0	1.1.68. Indriyaparopariyattañāṇaniddesa	525	
PA_ps_1.1:525.1	Katamaṁ tathāgatassa indriyaparopariyattañāṇaṁ?	525	
PA_ps_1.1:525.2_0	Idha tathāgato satte passati apparajakkhe mahārajakkhe tikkhindriye mudindriye svākāre	525	
PA_ps_1.1:525.2_1	dvākāre suviññāpaye duviññāpaye appekacce paralokavajjabhayadassāvino appekacce na	525	
PA_ps_1.1:525.2_2	paralokavajjabhayadassāvino.	525	
PA_ps_1.1:526.1	Apparajakkhe mahārajakkheti saddho puggalo apparajakkho, assaddho puggalo mahārajakkho.	526	
PA_ps_1.1:526.2	Āraddhavīriyo puggalo apparajakkho, kusīto puggalo mahārajakkho.	526	
PA_ps_1.1:526.3	Upaṭṭhitassati puggalo apparajakkho, muṭṭhassati puggalo mahārajakkho.	526	
PA_ps_1.1:526.4	Samāhito puggalo apparajakkho, asamāhito puggalo mahārajakkho.	526	
PA_ps_1.1:526.5	Paññavā puggalo apparajakkho, duppañño puggalo mahārajakkho.	526	
PA_ps_1.1:527.1	Tikkhindriye mudindriyeti saddho puggalo tikkhindriyo, assaddho puggalo mudindriyo.	527	
PA_ps_1.1:527.2	Āraddhavīriyo puggalo tikkhindriyo, kusīto puggalo mudindriyo.	527	
PA_ps_1.1:527.3	Upaṭṭhitassati puggalo tikkhindriyo, muṭṭhassati puggalo mudindriyo.	527	
PA_ps_1.1:527.4	Samāhito puggalo tikkhindriyo, asamāhito puggalo mudindriyo.	527	
PA_ps_1.1:527.5	Paññavā puggalo tikkhindriyo, duppañño puggalo mudindriyo.	527	
PA_ps_1.1:528.1	Svākāre dvākāreti saddho puggalo svākāro, assaddho puggalo dvākāro.	528	
PA_ps_1.1:528.2	Āraddhavīriyo puggalo svākāro, kusīto puggalo dvākāro.	528	
PA_ps_1.1:528.3	Upaṭṭhitassati puggalo svākāro, muṭṭhassati puggalo dvākāro.	528	
PA_ps_1.1:528.4	Samāhito puggalo svākāro, asamāhito puggalo dvākāro.	528	
PA_ps_1.1:528.5	Paññavā puggalo svākāro, duppañño puggalo dvākāro.	528	
PA_ps_1.1:529.1	Suviññāpaye duviññāpayeti saddho puggalo suviññāpayo, assaddho puggalo duviññāpayo.	529	
PA_ps_1.1:529.2	Āraddhavīriyo puggalo suviññāpayo, kusīto puggalo duviññāpayo.	529	
PA_ps_1.1:529.3	Upaṭṭhitassati puggalo suviññāpayo, muṭṭhassati puggalo duviññāpayo.	529	
PA_ps_1.1:529.4	Samāhito puggalo suviññāpayo, asamāhito puggalo duviññāpayo.	529	
PA_ps_1.1:529.5	Paññavā puggalo suviññāpayo, duppañño puggalo duviññāpayo.	529	
PA_ps_1.1:530.1	Appekacce paralokavajjabhayadassāvino, appekacce na paralokavajjabhayadassāvinoti saddho puggalo paralokavajjabhayadassāvī, assaddho puggalo na paralokavajjabhayadassāvī.	530	
PA_ps_1.1:530.2	Āraddhavīriyo puggalo paralokavajjabhayadassāvī, kusīto puggalo na paralokavajjabhayadassāvī.	530	
PA_ps_1.1:530.3	Upaṭṭhitassati puggalo paralokavajjabhayadassāvī, muṭṭhassati puggalo na paralokavajjabhayadassāvī.	530	
PA_ps_1.1:530.4	Samāhito puggalo paralokavajjabhayadassāvī, asamāhito puggalo na paralokavajjabhayadassāvī.	530	
PA_ps_1.1:530.5	Paññavā puggalo paralokavajjabhayadassāvī, duppañño puggalo na paralokavajjabhayadassāvī.	530	
PA_ps_1.1:531.1	Lokoti—	531	
PA_ps_1.1:531.2	khandhaloko, dhātuloko, āyatanaloko, vipattibhavaloko, vipattisambhavaloko, sampattibhavaloko, sampattisambhavaloko.	531	
PA_ps_1.1:532.1	Eko loko—	532	
PA_ps_1.1:532.2	sabbe sattā āhāraṭṭhitikā.	532	
PA_ps_1.1:533.1	Dve lokā—	533	
PA_ps_1.1:533.2	nāmañca, rūpañca.	533	
PA_ps_1.1:534.1	Tayo lokā—	534	
PA_ps_1.1:534.2	tisso vedanā.	534	
PA_ps_1.1:535.1	Cattāro lokā—	535	
PA_ps_1.1:535.2	cattāro āhārā.	535	
PA_ps_1.1:536.1	Pañca lokā—	536	
PA_ps_1.1:536.2	pañcupādānakkhandhā.	536	
PA_ps_1.1:537.1	Cha lokā—	537	
PA_ps_1.1:537.2	cha ajjhattikāni āyatanāni.	537	
PA_ps_1.1:538.1	Satta lokā—	538	
PA_ps_1.1:538.2	satta viññāṇaṭṭhitiyo.	538	
PA_ps_1.1:539.1	Aṭṭha lokā—	539	
PA_ps_1.1:539.2	aṭṭha lokadhammā.	539	
PA_ps_1.1:540.1	Nava lokā—	540	
PA_ps_1.1:540.2	nava sattāvāsā.	540	
PA_ps_1.1:541.1	Dasa lokā—	541	
PA_ps_1.1:541.2	dasāyatanāni.	541	
PA_ps_1.1:542.1	Dvādasa lokā—	542	
PA_ps_1.1:542.2	dvādasāyatanāni.	542	
PA_ps_1.1:543.1	Aṭṭhārasa lokā—	543	
PA_ps_1.1:543.2	aṭṭhārasa dhātuyo.	543	
PA_ps_1.1:544.1	Vajjanti sabbe kilesā vajjā, sabbe duccaritā vajjā, sabbe abhisaṅkhārā vajjā, sabbe bhavagāmikammā vajjā.	544	
PA_ps_1.1:544.2	Iti imasmiñca loke imasmiñca vajje tibbā bhayasaññā paccupaṭṭhitā hoti, seyyathāpi ukkhittāsike vadhake.	544	
PA_ps_1.1:544.3	Imehi paññāsāya ākārehi imāni pañcindriyāni jānāti passati aññāti paṭivijjhati—	544	
PA_ps_1.1:544.4	idaṁ tathāgatassa indriyaparopariyattañāṇaṁ.	544	
PA_ps_1.1:544.5	Indriyaparopariyattañāṇaniddeso aṭṭhasaṭṭhimo.	544	
PA_ps_1.1:545.0	1.1.69. Āsayānusayañāṇaniddesa	545	
PA_ps_1.1:545.1	Katamaṁ tathāgatassa sattānaṁ āsayānusaye ñāṇaṁ?	545	
PA_ps_1.1:545.2	Idha tathāgato sattānaṁ āsayaṁ jānāti, anusayaṁ jānāti, caritaṁ jānāti, adhimuttiṁ jānāti, bhabbābhabbe satte pajānāti.	545	
PA_ps_1.1:545.3	Katamo sattānaṁ āsayo?	545	
PA_ps_1.1:545.4_0	“Sassato loko”ti vā, “asassato loko”ti vā, “antavā loko”ti vā, “anantavā loko”ti	545	
PA_ps_1.1:545.4_1	vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato	545	
PA_ps_1.1:545.4_2	paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato	545	
PA_ps_1.1:545.4_3	paraṁ maraṇā”ti vā, “neva hoti na na hoti tathāgato paraṁ maraṇā”ti vā.	545	
PA_ps_1.1:545.5	Iti bhavadiṭṭhisannissitā vā sattā honti vibhavadiṭṭhisannissitā vā.	545	
PA_ps_1.1:546.1	Ete vā pana ubho ante anupagamma idappaccayatāpaṭiccasamuppannesu dhammesu anulomikā khanti paṭiladdhā hoti, yathābhūtaṁ vā ñāṇaṁ.	546	
PA_ps_1.1:546.2	Kāmaṁ sevantaññeva jānāti—	546	
PA_ps_1.1:546.3	“ayaṁ puggalo kāmagaruko kāmāsayo kāmādhimutto”ti.	546	
PA_ps_1.1:546.4	Kāmaṁ sevantaññeva jānāti—	546	
PA_ps_1.1:546.5	“ayaṁ puggalo nekkhammagaruko nekkhammāsayo nekkhammādhimutto”ti.	546	
PA_ps_1.1:546.6	Nekkhammaṁ sevantaññeva jānāti—	546	
PA_ps_1.1:546.7	“ayaṁ puggalo nekkhammagaruko nekkhammāsayo nekkhammādhimutto”ti.	546	
PA_ps_1.1:546.8	Nekkhammaṁ sevantaññeva jānāti—	546	
PA_ps_1.1:546.9	“ayaṁ puggalo kāmagaruko kāmāsayo kāmādhimutto”ti.	546	
PA_ps_1.1:546.10	Byāpādaṁ sevantaññeva jānāti—	546	
PA_ps_1.1:546.11	“ayaṁ puggalo byāpādagaruko byāpādāsayo byāpādādhimutto”ti.	546	
PA_ps_1.1:546.12	Byāpādaṁ sevantaññeva jānāti—	546	
PA_ps_1.1:546.13	“ayaṁ puggalo abyāpādagaruko abyāpādāsayo abyāpādādhimutto”ti.	546	
PA_ps_1.1:546.14	Abyāpādaṁ sevantaññeva jānāti—	546	
PA_ps_1.1:546.15	“ayaṁ puggalo abyāpādagaruko abyāpādāsayo abyāpādādhimutto”ti.	546	
PA_ps_1.1:546.16	Abyāpādaṁ sevantaññeva jānāti—	546	
PA_ps_1.1:546.17	“ayaṁ puggalo byāpādagaruko byāpādāsayo byāpādādhimutto”ti.	546	
PA_ps_1.1:546.18	Thinamiddhaṁ sevantaññeva jānāti—	546	
PA_ps_1.1:546.19	“ayaṁ puggalo thinamiddhagaruko thinamiddhāsayo thinamiddhādhimutto”ti.	546	
PA_ps_1.1:546.20	Thinamiddhaṁ sevantaññeva jānāti—	546	
PA_ps_1.1:546.21	“ayaṁ puggalo ālokasaññāgaruko ālokasaññāsayo ālokasaññādhimutto”ti.	546	
PA_ps_1.1:546.22	Ālokasaññaṁ sevantaññeva jānāti—	546	
PA_ps_1.1:546.23	“ayaṁ puggalo ālokasaññāgaruko ālokasaññāsayo ālokasaññādhimutto”ti.	546	
PA_ps_1.1:546.24	Ālokasaññaṁ sevantaññeva jānāti—	546	
PA_ps_1.1:546.25	“ayaṁ puggalo thinamiddhagaruko thinamiddhāsayo thinamiddhādhimutto”ti.	546	
PA_ps_1.1:546.26	Ayaṁ sattānaṁ āsayo.	546	
PA_ps_1.1:547.1	Katamo ca sattānaṁ anusayo?	547	
PA_ps_1.1:547.2	Sattānusayā—	547	
PA_ps_1.1:547.3	kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo.	547	
PA_ps_1.1:547.4	Yaṁ loke piyarūpaṁ sātarūpaṁ, ettha sattānaṁ kāmarāgānusayo anuseti.	547	
PA_ps_1.1:547.5	Yaṁ loke appiyarūpaṁ asātarūpaṁ, ettha sattānaṁ paṭighānusayo anuseti.	547	
PA_ps_1.1:547.6	Iti imesu dvīsu dhammesu avijjā anupatitā, tadekaṭṭho māno ca diṭṭhi ca vicikicchā ca daṭṭhabbā.	547	
PA_ps_1.1:547.7	Ayaṁ sattānaṁ anusayo.	547	
PA_ps_1.1:548.1	Katamañca sattānaṁ caritaṁ?	548	
PA_ps_1.1:548.2	Puññābhisaṅkhāro apuññābhisaṅkhāro āneñjābhisaṅkhāro parittabhūmako vā mahābhūmako vā.	548	
PA_ps_1.1:548.3	Idaṁ sattānaṁ caritaṁ.	548	
PA_ps_1.1:549.1	Katamā ca sattānaṁ adhimutti?	549	
PA_ps_1.1:549.2	Santi sattā hīnādhimuttikā, santi sattā paṇītādhimuttikā.	549	
PA_ps_1.1:549.3	Hīnādhimuttikā sattā hīnādhimuttike satte sevanti bhajanti payirupāsanti.	549	
PA_ps_1.1:549.4	Paṇītādhimuttikā sattā paṇītādhimuttike satte sevanti bhajanti payirupāsanti.	549	
PA_ps_1.1:549.5	Atītampi addhānaṁ hīnādhimuttikā sattā hīnādhimuttike satte seviṁsu bhajiṁsu payirupāsiṁsu;	549	
PA_ps_1.1:549.6	paṇītādhimuttikā sattā paṇītādhimuttike satte seviṁsu bhajiṁsu payirupāsiṁsu.	549	
PA_ps_1.1:549.7	Anāgatampi addhānaṁ hīnādhimuttikā sattā hīnādhimuttike satte sevissanti bhajissanti payirupāsissanti;	549	
PA_ps_1.1:549.8	paṇītādhimuttikā sattā paṇītādhimuttike satte sevissanti bhajissanti payirupāsissanti.	549	
PA_ps_1.1:549.9	Ayaṁ sattānaṁ adhimutti.	549	
PA_ps_1.1:550.1	Katame sattā abhabbā?	550	
PA_ps_1.1:550.2	Ye te sattā kammāvaraṇena samannāgatā, kilesāvaraṇena samannāgatā, vipākāvaraṇena samannāgatā, assaddhā acchandikā duppaññā, abhabbā niyāmaṁ okkamituṁ kusalesu dhammesu sammattaṁ—	550	
PA_ps_1.1:550.3	ime te sattā abhabbā.	550	
PA_ps_1.1:551.1	Katame sattā bhabbā?	551	
PA_ps_1.1:551.2_0	Ye te sattā na kammāvaraṇena samannāgatā, na kilesāvaraṇena samannāgatā, na vipākāvaraṇena	551	
PA_ps_1.1:551.2_1	samannāgatā, saddhā chandikā paññavanto, bhabbā niyāmaṁ okkamituṁ kusalesu dhammesu sammattaṁ—	551	
PA_ps_1.1:551.3	ime te sattā bhabbā.	551	
PA_ps_1.1:551.4	Idaṁ tathāgatassa sattānaṁ āsayānusaye ñāṇaṁ.	551	
PA_ps_1.1:551.5	Āsayānusayañāṇaniddeso navasaṭṭhimo.	551	
PA_ps_1.1:552.0	1.1.70. Yamakapāṭihīrañāṇaniddesa	552	
PA_ps_1.1:552.1	Katamaṁ tathāgatassa yamakapāṭihīre ñāṇaṁ?	552	
PA_ps_1.1:552.2	Idha tathāgato yamakapāṭihīraṁ karoti asādhāraṇaṁ sāvakehi.	552	
PA_ps_1.1:552.3	Uparimakāyato aggikkhandho pavattati, heṭṭhimakāyato udakadhārā pavattati;	552	
PA_ps_1.1:552.4	heṭṭhimakāyato aggikkhandho pavattati, uparimakāyato udakadhārā pavattati;	552	
PA_ps_1.1:552.5	puratthimakāyato aggikkhandho pavattati, pacchimakāyato udakadhārā pavattati;	552	
PA_ps_1.1:552.6	pacchimakāyato aggikkhandho pavattati, puratthimakāyato udakadhārā pavattati;	552	
PA_ps_1.1:552.7	dakkhiṇaakkhito aggikkhandho pavattati, vāmaakkhito udakadhārā pavattati;	552	
PA_ps_1.1:552.8	vāmaakkhito aggikkhandho pavattati, dakkhiṇaakkhito udakadhārā pavattati;	552	
PA_ps_1.1:552.9	dakkhiṇakaṇṇasotato aggikkhandho pavattati, vāmakaṇṇasotato udakadhārā pavattati;	552	
PA_ps_1.1:552.10	vāmakaṇṇasotato aggikkhandho pavattati, dakkhiṇakaṇṇasotato udakadhārā pavattati;	552	
PA_ps_1.1:552.11	dakkhiṇanāsikāsotato aggikkhandho pavattati, vāmanāsikāsotato udakadhārā pavattati;	552	
PA_ps_1.1:552.12	vāmanāsikāsotato aggikkhandho pavattati, dakkhiṇanāsikāsotato udakadhārā pavattati;	552	
PA_ps_1.1:552.13	dakkhiṇaaṁsakūṭato aggikkhandho pavattati, vāmaaṁsakūṭato udakadhārā pavattati;	552	
PA_ps_1.1:552.14	vāmaaṁsakūṭato aggikkhandho pavattati, dakkhiṇaaṁsakūṭato udakadhārā pavattati;	552	
PA_ps_1.1:552.15	dakkhiṇahatthato aggikkhandho pavattati, vāmahatthato udakadhārā pavattati;	552	
PA_ps_1.1:552.16	vāmahatthato aggikkhandho pavattati, dakkhiṇahatthato udakadhārā pavattati;	552	
PA_ps_1.1:552.17	dakkhiṇapassato aggikkhandho pavattati, vāmapassato udakadhārā pavattati;	552	
PA_ps_1.1:552.18	vāmapassato aggikkhandho pavattati, dakkhiṇapassato udakadhārā pavattati;	552	
PA_ps_1.1:552.19	dakkhiṇapādato aggikkhandho pavattati, vāmapādato udakadhārā pavattati;	552	
PA_ps_1.1:552.20	vāmapādato aggikkhandho pavattati, dakkhiṇapādato udakadhārā pavattati;	552	
PA_ps_1.1:552.21	aṅgulaṅgulehi aggikkhandho pavattati, aṅgulantarikāhi udakadhārā pavattati;	552	
PA_ps_1.1:552.22	aṅgulantarikāhi aggikkhandho pavattati, aṅgulaṅgulehi udakadhārā pavattati;	552	
PA_ps_1.1:552.23	ekekalomato aggikkhandho pavattati, ekekalomato udakadhārā pavattati;	552	
PA_ps_1.1:552.24	lomakūpato lomakūpato aggikkhandho pavattati, lomakūpato lomakūpato udakadhārā pavattati.	552	
PA_ps_1.1:553.1	Channaṁ vaṇṇānaṁ—	553	
PA_ps_1.1:553.2	nīlānaṁ, pītakānaṁ, lohitakānaṁ, odātānaṁ, mañjiṭṭhānaṁ, pabhassarānaṁ bhagavā caṅkamati, nimmito tiṭṭhati vā nisīdati vā seyyaṁ vā kappeti.	553	
PA_ps_1.1:553.3	Bhagavā tiṭṭhati, nimmito caṅkamati vā nisīdati vā seyyaṁ vā kappeti.	553	
PA_ps_1.1:553.4	Bhagavā nisīdati, nimmito caṅkamati vā tiṭṭhati vā seyyaṁ vā kappeti.	553	
PA_ps_1.1:553.5	Bhagavā seyyaṁ kappeti, nimmito caṅkamati vā tiṭṭhati vā nisīdati vā.	553	
PA_ps_1.1:553.6	Nimmito caṅkamati, bhagavā tiṭṭhati vā nisīdati vā seyyaṁ vā kappeti.	553	
PA_ps_1.1:553.7	Nimmito tiṭṭhati, bhagavā caṅkamati vā nisīdati vā seyyaṁ vā kappeti.	553	
PA_ps_1.1:553.8	Nimmito nisīdati, bhagavā caṅkamati vā tiṭṭhati vā seyyaṁ vā kappeti.	553	
PA_ps_1.1:553.9	Nimmito seyyaṁ kappeti, bhagavā caṅkamati vā tiṭṭhati vā nisīdati vā.	553	
PA_ps_1.1:553.10	Idaṁ tathāgatassa yamakapāṭihīre ñāṇaṁ.	553	
PA_ps_1.1:553.11	Yamakapāṭihīrañāṇaniddeso sattatimo.	553	
PA_ps_1.1:554.0	1.1.71. Mahākaruṇāñāṇaniddesa	554	
PA_ps_1.1:554.1	Katamaṁ tathāgatassa mahākaruṇāsamāpattiyā ñāṇaṁ?	554	
PA_ps_1.1:554.2	Bahukehi ākārehi passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.3	Āditto lokasannivāsoti—	554	
PA_ps_1.1:554.4	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.5	Uyyutto lokasannivāsoti—	554	
PA_ps_1.1:554.6	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.7	Payāto lokasannivāsoti—	554	
PA_ps_1.1:554.8	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.9	Kummaggappaṭipanno lokasannivāsoti—	554	
PA_ps_1.1:554.10	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.11	Upanīyati loko addhuvoti—	554	
PA_ps_1.1:554.12	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.13	Atāṇo loko anabhissaroti—	554	
PA_ps_1.1:554.14	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.15	Assako loko, sabbaṁ pahāya gamanīyanti—	554	
PA_ps_1.1:554.16	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.17	Ūno loko atitto taṇhādāsoti—	554	
PA_ps_1.1:554.18	passantānaṁ buddhānaṁ bhagavantānaṁ sattesu mahākaruṇā okkamati.	554	
PA_ps_1.1:554.19	Atāyano lokasannivāsoti—	554	
PA_ps_1.1:554.20	passantānaṁ …pe…	554	
PA_ps_1.1:554.21	aleṇo lokasannivāsoti—	554	
PA_ps_1.1:554.22	passantānaṁ …pe…	554	
PA_ps_1.1:554.23	asaraṇo lokasannivāsoti—	554	
PA_ps_1.1:554.24	passantānaṁ …pe…	554	
PA_ps_1.1:554.25	asaraṇībhūto lokasannivāsoti—	554	
PA_ps_1.1:554.26	passantānaṁ …pe….	554	
PA_ps_1.1:555.1	Uddhato loko avūpasantoti—	555	
PA_ps_1.1:555.2	passantānaṁ …pe…	555	
PA_ps_1.1:555.3	sasallo lokasannivāso, viddho puthusallehi;	555	
PA_ps_1.1:555.4	tassa natthañño koci sallānaṁ uddhatā, aññatra mayāti—	555	
PA_ps_1.1:555.5	passantānaṁ …pe…	555	
PA_ps_1.1:555.6	avijjandhakārāvaraṇo lokasannivāso aṇḍabhūto kilesapañjarapakkhitto;	555	
PA_ps_1.1:555.7	tassa natthañño koci ālokaṁ dassetā, aññatra mayāti—	555	
PA_ps_1.1:555.8	passantānaṁ …pe…	555	
PA_ps_1.1:555.9	avijjāgato lokasannivāso aṇḍabhūto pariyonaddho tantākulakajāto kulāgaṇḍikajāto muñjapabbajabhūto apāyaṁ duggatiṁ vinipātaṁ saṁsāraṁ nātivattatīti—	555	
PA_ps_1.1:555.10	passantānaṁ …pe…	555	
PA_ps_1.1:555.11	avijjāvisadosasaṁlitto lokasannivāso kilesakalalībhūtoti—	555	
PA_ps_1.1:555.12	passantānaṁ …pe…	555	
PA_ps_1.1:555.13	rāgadosamohajaṭājaṭito lokasannivāso;	555	
PA_ps_1.1:555.14	tassa natthañño koci jaṭaṁ vijaṭetā, aññatra mayāti—	555	
PA_ps_1.1:555.15	passantānaṁ …pe….	555	
PA_ps_1.1:556.1	Taṇhāsaṅghāṭapaṭimukko lokasannivāsoti—	556	
PA_ps_1.1:556.2	passantānaṁ …pe…	556	
PA_ps_1.1:556.3	taṇhājālena otthaṭo lokasannivāsoti—	556	
PA_ps_1.1:556.4	passantānaṁ …pe…	556	
PA_ps_1.1:556.5	taṇhāsotena vuyhati lokasannivāsoti—	556	
PA_ps_1.1:556.6	passantānaṁ …pe…	556	
PA_ps_1.1:556.7	taṇhāsaññojanena saññutto lokasannivāsoti—	556	
PA_ps_1.1:556.8	passantānaṁ …pe…	556	
PA_ps_1.1:556.9	taṇhānusayena anusaṭo lokasannivāsoti—	556	
PA_ps_1.1:556.10	passantānaṁ …pe…	556	
PA_ps_1.1:556.11	taṇhāsantāpena santappati lokasannivāsoti—	556	
PA_ps_1.1:556.12	passantānaṁ …pe…	556	
PA_ps_1.1:556.13	taṇhāpariḷāhena pariḍayhati lokasannivāsoti—	556	
PA_ps_1.1:556.14	passantānaṁ …pe….	556	
PA_ps_1.1:557.1	Diṭṭhisaṅghāṭapaṭimukko lokasannivāsoti—	557	
PA_ps_1.1:557.2	passantānaṁ …pe…	557	
PA_ps_1.1:557.3	diṭṭhijālena otthaṭo lokasannivāsoti—	557	
PA_ps_1.1:557.4	passantānaṁ …pe…	557	
PA_ps_1.1:557.5	diṭṭhisotena vuyhati lokasannivāsoti—	557	
PA_ps_1.1:557.6	passantānaṁ …pe…	557	
PA_ps_1.1:557.7	diṭṭhisaññojanena saññutto lokasannivāsoti—	557	
PA_ps_1.1:557.8	passantānaṁ …pe…	557	
PA_ps_1.1:557.9	diṭṭhānusayena anusaṭo lokasannivāsoti—	557	
PA_ps_1.1:557.10	passantānaṁ …pe…	557	
PA_ps_1.1:557.11	diṭṭhisantāpena santappati lokasannivāsoti—	557	
PA_ps_1.1:557.12	passantānaṁ …pe…	557	
PA_ps_1.1:557.13	diṭṭhipariḷāhena pariḍayhati lokasannivāsoti—	557	
PA_ps_1.1:557.14	passantānaṁ …pe….	557	
PA_ps_1.1:558.1	Jātiyā anugato lokasannivāsoti—	558	
PA_ps_1.1:558.2	passantānaṁ …pe…	558	
PA_ps_1.1:558.3	jarāya anusaṭo lokasannivāsoti—	558	
PA_ps_1.1:558.4	passantānaṁ …pe…	558	
PA_ps_1.1:558.5	byādhinā abhibhūto lokasannivāsoti—	558	
PA_ps_1.1:558.6	passantānaṁ …pe…	558	
PA_ps_1.1:558.7	maraṇena abbhāhato lokasannivāsoti—	558	
PA_ps_1.1:558.8	passantānaṁ …pe…	558	
PA_ps_1.1:558.9	dukkhe patiṭṭhito lokasannivāsoti—	558	
PA_ps_1.1:558.10	passantānaṁ …pe….	558	
PA_ps_1.1:559.1	Taṇhāya uḍḍito lokasannivāsoti—	559	
PA_ps_1.1:559.2	passantānaṁ …pe…	559	
PA_ps_1.1:559.3	jarāpākāraparikkhitto lokasannivāsoti—	559	
PA_ps_1.1:559.4	passantānaṁ …pe…	559	
PA_ps_1.1:559.5	maccupāsena parikkhitto lokasannivāsoti—	559	
PA_ps_1.1:559.6	passantānaṁ …pe…	559	
PA_ps_1.1:559.7	mahābandhanabaddho lokasannivāso—	559	
PA_ps_1.1:559.8	rāgabandhanena dosabandhanena mohabandhanena mānabandhanena diṭṭhibandhanena kilesabandhanena duccaritabandhanena;	559	
PA_ps_1.1:559.9	tassa natthañño koci bandhanaṁ mocetā, aññatra mayāti—	559	
PA_ps_1.1:559.10	passantānaṁ …pe…	559	
PA_ps_1.1:559.11	mahāsambādhappaṭipanno lokasannivāso;	559	
PA_ps_1.1:559.12	tassa natthañño koci okāsaṁ dassetā, aññatra mayāti—	559	
PA_ps_1.1:559.13	passantānaṁ …	559	
PA_ps_1.1:559.14	mahāpalibodhena palibuddho lokasannivāso;	559	
PA_ps_1.1:559.15	tassa natthañño koci palibodhaṁ chetā, aññatra mayāti—	559	
PA_ps_1.1:559.16	passantānaṁ …pe…	559	
PA_ps_1.1:559.17	mahāpapāte patito lokasannivāso;	559	
PA_ps_1.1:559.18	tassa natthañño koci papātā uddhatā, aññatra mayāti—	559	
PA_ps_1.1:559.19	passantānaṁ …pe…	559	
PA_ps_1.1:559.20	mahākantārappaṭipanno lokasannivāso;	559	
PA_ps_1.1:559.21	tassa natthañño koci kantāraṁ tāretā, aññatra mayāti—	559	
PA_ps_1.1:559.22	passantānaṁ …pe…	559	
PA_ps_1.1:559.23	mahāsaṁsārappaṭipanno lokasannivāso;	559	
PA_ps_1.1:559.24	tassa natthañño koci saṁsārā mocetā, aññatra mayāti—	559	
PA_ps_1.1:559.25	passantānaṁ …pe…	559	
PA_ps_1.1:559.26	mahāvidugge samparivattati lokasannivāso;	559	
PA_ps_1.1:559.27	tassa natthañño koci viduggā uddhatā, aññatra mayāti—	559	
PA_ps_1.1:559.28	passantānaṁ …pe…	559	
PA_ps_1.1:559.29	mahāpalipe palipanno lokasannivāso;	559	
PA_ps_1.1:559.30	tassa natthañño koci palipā uddhatā, aññatra mayāti—	559	
PA_ps_1.1:559.31	passantānaṁ …pe….	559	
PA_ps_1.1:560.1	Abbhāhato lokasannivāsoti—	560	
PA_ps_1.1:560.2	passantānaṁ …pe…	560	
PA_ps_1.1:560.3	āditto lokasannivāso—	560	
PA_ps_1.1:560.4	rāgagginā dosagginā mohagginā jātiyā jarāya maraṇena sokehi paridevehi dukkhehi domanassehi upāyāsehi;	560	
PA_ps_1.1:560.5	tassa natthañño koci nibbāpetā, aññatra mayāti—	560	
PA_ps_1.1:560.6	passantānaṁ …pe…	560	
PA_ps_1.1:560.7	unnītako lokasannivāso haññati niccamatāṇo pattadaṇḍo takkaroti—	560	
PA_ps_1.1:560.8	passantānaṁ …pe…	560	
PA_ps_1.1:560.9	vajjabandhanabaddho lokasannivāso āghātanapaccupaṭṭhito;	560	
PA_ps_1.1:560.10	tassa natthañño koci bandhanaṁ mocetā, aññatra mayāti—	560	
PA_ps_1.1:560.11	passantānaṁ …pe…	560	
PA_ps_1.1:560.12	anātho lokasannivāso paramakāruññappatto;	560	
PA_ps_1.1:560.13	tassa natthañño koci tāyetā, aññatra mayāti—	560	
PA_ps_1.1:560.14	passantānaṁ …pe…	560	
PA_ps_1.1:560.15	dukkhābhitunno lokasannivāso cirarattaṁ pīḷitoti—	560	
PA_ps_1.1:560.16	passantānaṁ …pe…	560	
PA_ps_1.1:560.17	gadhito lokasannivāso niccaṁ pipāsitoti—	560	
PA_ps_1.1:560.18	passantānaṁ …pe….	560	
PA_ps_1.1:561.1	Andho lokasannivāso acakkhukoti—	561	
PA_ps_1.1:561.2	passantānaṁ …pe…	561	
PA_ps_1.1:561.3	hatanetto lokasannivāso apariṇāyakoti—	561	
PA_ps_1.1:561.4	passantānaṁ …pe…	561	
PA_ps_1.1:561.5	vipathapakkhando lokasannivāso añjasāparaddho;	561	
PA_ps_1.1:561.6	tassa natthañño koci ariyapathaṁ ānetā, aññatra mayāti—	561	
PA_ps_1.1:561.7	passantānaṁ …pe…	561	
PA_ps_1.1:561.8	mahoghapakkhando lokasannivāso;	561	
PA_ps_1.1:561.9	tassa natthañño koci oghā uddhatā, aññatra mayāti—	561	
PA_ps_1.1:561.10	passantānaṁ …pe….	561	
PA_ps_1.1:562.1	Dvīhi diṭṭhigatehi pariyuṭṭhito lokasannivāsoti—	562	
PA_ps_1.1:562.2	passantānaṁ …pe…	562	
PA_ps_1.1:562.3	tīhi duccaritehi vippaṭipanno lokasannivāsoti—	562	
PA_ps_1.1:562.4	passantānaṁ …pe…	562	
PA_ps_1.1:562.5	catūhi yogehi yutto lokasannivāso catuyogayojitoti—	562	
PA_ps_1.1:562.6	passantānaṁ …pe…	562	
PA_ps_1.1:562.7	catūhi ganthehi ganthito lokasannivāsoti—	562	
PA_ps_1.1:562.8	passantānaṁ …pe…	562	
PA_ps_1.1:562.9	catūhi upādānehi upādīyati lokasannivāsoti—	562	
PA_ps_1.1:562.10	passantānaṁ …pe…	562	
PA_ps_1.1:562.11	pañcagatisamāruḷho lokasannivāsoti—	562	
PA_ps_1.1:562.12	passantānaṁ …pe…	562	
PA_ps_1.1:562.13	pañcahi kāmaguṇehi rajjati lokasannivāsoti—	562	
PA_ps_1.1:562.14	passantānaṁ …pe…	562	
PA_ps_1.1:562.15	pañcahi nīvaraṇehi otthaṭo lokasannivāsoti—	562	
PA_ps_1.1:562.16	passantānaṁ …pe…	562	
PA_ps_1.1:562.17	chahi vivādamūlehi vivadati lokasannivāsoti—	562	
PA_ps_1.1:562.18	passantānaṁ …pe…	562	
PA_ps_1.1:562.19	chahi taṇhākāyehi rajjati lokasannivāsoti—	562	
PA_ps_1.1:562.20	passantānaṁ …pe…	562	
PA_ps_1.1:562.21	chahi diṭṭhigatehi pariyuṭṭhito lokasannivāsoti—	562	
PA_ps_1.1:562.22	passantānaṁ …pe…	562	
PA_ps_1.1:562.23	sattahi anusayehi anusaṭo lokasannivāsoti—	562	
PA_ps_1.1:562.24	passantānaṁ …pe…	562	
PA_ps_1.1:562.25	sattahi saññojanehi saññutto lokasannivāsoti—	562	
PA_ps_1.1:562.26	passantānaṁ …pe…	562	
PA_ps_1.1:562.27	sattahi mānehi unnato lokasannivāsoti—	562	
PA_ps_1.1:562.28	passantānaṁ …pe…	562	
PA_ps_1.1:562.29	aṭṭhahi lokadhammehi samparivattati lokasannivāsoti—	562	
PA_ps_1.1:562.30	passantānaṁ …pe…	562	
PA_ps_1.1:562.31	aṭṭhahi micchattehi niyyāto lokasannivāsoti—	562	
PA_ps_1.1:562.32	passantānaṁ …pe…	562	
PA_ps_1.1:562.33	aṭṭhahi purisadosehi dussati lokasannivāsoti—	562	
PA_ps_1.1:562.34	passantānaṁ …pe…	562	
PA_ps_1.1:562.35	navahi āghātavatthūhi āghātito lokasannivāsoti—	562	
PA_ps_1.1:562.36	passantānaṁ …pe…	562	
PA_ps_1.1:562.37	navavidhamānehi unnato lokasannivāsoti—	562	
PA_ps_1.1:562.38	passantānaṁ …pe…	562	
PA_ps_1.1:562.39	navahi taṇhāmūlakehi dhammehi rajjati lokasannivāsoti—	562	
PA_ps_1.1:562.40	passantānaṁ …pe…	562	
PA_ps_1.1:562.41	dasahi kilesavatthūhi kilissati lokasannivāsoti—	562	
PA_ps_1.1:562.42	passantānaṁ …pe…	562	
PA_ps_1.1:562.43	dasahi āghātavatthūhi āghātito lokasannivāsoti—	562	
PA_ps_1.1:562.44	passantānaṁ …pe…	562	
PA_ps_1.1:562.45	dasahi akusalakammapathehi samannāgato lokasannivāsoti—	562	
PA_ps_1.1:562.46	passantānaṁ …pe…	562	
PA_ps_1.1:562.47	dasahi saññojanehi saññutto lokasannivāsoti—	562	
PA_ps_1.1:562.48	passantānaṁ …pe…	562	
PA_ps_1.1:562.49	dasahi micchattehi niyyāto lokasannivāsoti—	562	
PA_ps_1.1:562.50	passantānaṁ …pe…	562	
PA_ps_1.1:562.51	dasavatthukāya micchādiṭṭhiyā samannāgato lokasannivāsoti—	562	
PA_ps_1.1:562.52	passantānaṁ …pe…	562	
PA_ps_1.1:562.53	dasavatthukāya antaggāhikāya diṭṭhiyā samannāgato lokasannivāsoti—	562	
PA_ps_1.1:562.54	passantānaṁ …pe…	562	
PA_ps_1.1:562.55	aṭṭhasatataṇhāpapañcasatehi papañcito lokasannivāsoti—	562	
PA_ps_1.1:562.56	passantānaṁ buddhānaṁ bhagavantānaṁ sattesu mahākaruṇā okkamati.	562	
PA_ps_1.1:562.57	Dvāsaṭṭhiyā diṭṭhigatehi pariyuṭṭhito lokasannivāsoti—	562	
PA_ps_1.1:562.58	passantānaṁ buddhānaṁ bhagavantānaṁ sattesu mahākaruṇā okkamati.	562	
PA_ps_1.1:563.1	Ahañcamhi tiṇṇo, loko ca atiṇṇo ahañcamhi mutto, loko ca amutto;	563	
PA_ps_1.1:563.2	ahañcamhi danto, loko ca adanto;	563	
PA_ps_1.1:563.3	ahañcamhi santo, loko ca asanto;	563	
PA_ps_1.1:563.4	ahañcamhi assattho, loko ca anassattho;	563	
PA_ps_1.1:563.5	ahañcamhi parinibbuto, loko ca aparinibbuto;	563	
PA_ps_1.1:563.6	pahomi khvāhaṁ tiṇṇo tāretuṁ, mutto mocetuṁ, danto dametuṁ, santo sametuṁ, assattho assāsetuṁ, parinibbuto pare ca parinibbāpetunti—	563	
PA_ps_1.1:563.7	passantānaṁ buddhānaṁ bhagavantānaṁ sattesu mahākaruṇā okkamati.	563	
PA_ps_1.1:563.8	Idaṁ tathāgatassa mahākaruṇāsamāpattiyā ñāṇaṁ.	563	
PA_ps_1.1:563.9	Mahākaruṇāñāṇaniddeso ekasattatimo.	563	
PA_ps_1.1:564.0	1.1.72–73 Sabbaññutañāṇaniddesa	564	
PA_ps_1.1:564.1	Katamaṁ tathāgatassa sabbaññutaññāṇaṁ?	564	
PA_ps_1.1:564.2	Sabbaṁ saṅkhatamasaṅkhataṁ anavasesaṁ jānātīti—	564	
PA_ps_1.1:564.3	sabbaññutaññāṇaṁ.	564	
PA_ps_1.1:564.4	Tattha āvaraṇaṁ natthīti—	564	
PA_ps_1.1:564.5	anāvaraṇañāṇaṁ.	564	
PA_ps_1.1:565.1	Atītaṁ sabbaṁ jānātīti—	565	
PA_ps_1.1:565.2	sabbaññutaññāṇaṁ.	565	
PA_ps_1.1:565.3	Tattha āvaraṇaṁ natthīti—	565	
PA_ps_1.1:565.4	anāvaraṇañāṇaṁ.	565	
PA_ps_1.1:565.5	Anāgataṁ sabbaṁ jānātīti—	565	
PA_ps_1.1:565.6	sabbaññutaññāṇaṁ.	565	
PA_ps_1.1:565.7	Tattha āvaraṇaṁ natthīti—	565	
PA_ps_1.1:565.8	anāvaraṇañāṇaṁ.	565	
PA_ps_1.1:565.9	Paccuppannaṁ sabbaṁ jānātīti—	565	
PA_ps_1.1:565.10	sabbaññutaññāṇaṁ.	565	
PA_ps_1.1:565.11	Tattha āvaraṇaṁ natthīti—	565	
PA_ps_1.1:565.12	anāvaraṇañāṇaṁ.	565	
PA_ps_1.1:566.1	Cakkhu ceva rūpā ca, evaṁ taṁ sabbaṁ jānātīti—	566	
PA_ps_1.1:566.2	sabbaññutaññāṇaṁ.	566	
PA_ps_1.1:566.3	Tattha āvaraṇaṁ natthīti—	566	
PA_ps_1.1:566.4	anāvaraṇañāṇaṁ.	566	
PA_ps_1.1:566.5	Sotañceva saddā ca …pe…	566	
PA_ps_1.1:566.6	ghānañceva gandhā ca …	566	
PA_ps_1.1:566.7	jivhā ceva rasā ca …	566	
PA_ps_1.1:566.8	kāyo ceva phoṭṭhabbā ca …	566	
PA_ps_1.1:566.9	mano ceva dhammā ca, evaṁ taṁ sabbaṁ jānātīti—	566	
PA_ps_1.1:566.10	sabbaññutaññāṇaṁ.	566	
PA_ps_1.1:566.11	Tattha āvaraṇaṁ natthīti—	566	
PA_ps_1.1:566.12	anāvaraṇañāṇaṁ.	566	
PA_ps_1.1:567.1	Yāvatā aniccaṭṭhaṁ dukkhaṭṭhaṁ anattaṭṭhaṁ, taṁ sabbaṁ jānātīti—	567	
PA_ps_1.1:567.2	sabbaññutaññāṇaṁ.	567	
PA_ps_1.1:567.3	Tattha āvaraṇaṁ natthīti—	567	
PA_ps_1.1:567.4	anāvaraṇañāṇaṁ.	567	
PA_ps_1.1:567.5	Yāvatā rūpassa aniccaṭṭhaṁ dukkhaṭṭhaṁ anattaṭṭhaṁ, taṁ sabbaṁ jānātīti—	567	
PA_ps_1.1:567.6	sabbaññutaññāṇaṁ.	567	
PA_ps_1.1:567.7	Tattha āvaraṇaṁ natthīti—	567	
PA_ps_1.1:567.8	anāvaraṇañāṇaṁ.	567	
PA_ps_1.1:567.9	Yāvatā vedanāya …pe…	567	
PA_ps_1.1:567.10	yāvatā saññāya …pe…	567	
PA_ps_1.1:567.11	yāvatā saṅkhārānaṁ …pe…	567	
PA_ps_1.1:567.12	yāvatā viññāṇassa …pe…	567	
PA_ps_1.1:567.13	yāvatā cakkhussa …pe…	567	
PA_ps_1.1:567.14	jarāmaraṇassa aniccaṭṭhaṁ dukkhaṭṭhaṁ anattaṭṭhaṁ, taṁ sabbaṁ jānātīti—	567	
PA_ps_1.1:567.15	sabbaññutaññāṇaṁ.	567	
PA_ps_1.1:567.16	Tattha āvaraṇaṁ natthīti—	567	
PA_ps_1.1:567.17	anāvaraṇañāṇaṁ.	567	
PA_ps_1.1:568.1	Yāvatā abhiññāya abhiññaṭṭhaṁ, taṁ sabbaṁ jānātīti—	568	
PA_ps_1.1:568.2	sabbaññutaññāṇaṁ.	568	
PA_ps_1.1:568.3	Tattha āvaraṇaṁ natthīti—	568	
PA_ps_1.1:568.4	anāvaraṇañāṇaṁ.	568	
PA_ps_1.1:568.5	Yāvatā pariññāya pariññaṭṭhaṁ …pe…	568	
PA_ps_1.1:568.6	yāvatā pahānassa pahānaṭṭhaṁ …pe…	568	
PA_ps_1.1:568.7	yāvatā bhāvanāya bhāvanaṭṭhaṁ …pe…	568	
PA_ps_1.1:568.8	yāvatā sacchikiriyāya sacchikiriyaṭṭhaṁ, taṁ sabbaṁ jānātīti—	568	
PA_ps_1.1:568.9	sabbaññutaññāṇaṁ.	568	
PA_ps_1.1:568.10	Tattha āvaraṇaṁ natthīti—	568	
PA_ps_1.1:568.11	anāvaraṇañāṇaṁ.	568	
PA_ps_1.1:569.1	Yāvatā khandhānaṁ khandhaṭṭhaṁ, taṁ sabbaṁ jānātīti—	569	
PA_ps_1.1:569.2	sabbaññutaññāṇaṁ.	569	
PA_ps_1.1:569.3	Tattha āvaraṇaṁ natthīti—	569	
PA_ps_1.1:569.4	anāvaraṇañāṇaṁ.	569	
PA_ps_1.1:569.5	Yāvatā dhātūnaṁ dhātuṭṭhaṁ …pe…	569	
PA_ps_1.1:569.6	yāvatā āyatanānaṁ āyatanaṭṭhaṁ …pe…	569	
PA_ps_1.1:569.7	yāvatā saṅkhatānaṁ saṅkhataṭṭhaṁ …pe…	569	
PA_ps_1.1:569.8	yāvatā asaṅkhatassa asaṅkhataṭṭhaṁ, taṁ sabbaṁ jānātīti—	569	
PA_ps_1.1:569.9	sabbaññutaññāṇaṁ.	569	
PA_ps_1.1:569.10	Tattha āvaraṇaṁ natthīti—	569	
PA_ps_1.1:569.11	anāvaraṇañāṇaṁ.	569	
PA_ps_1.1:570.1	Yāvatā kusale dhamme, sabbaṁ jānātīti—	570	
PA_ps_1.1:570.2	sabbaññutaññāṇaṁ.	570	
PA_ps_1.1:570.3	Tattha āvaraṇaṁ natthīti—	570	
PA_ps_1.1:570.4	anāvaraṇañāṇaṁ.	570	
PA_ps_1.1:570.5	Yāvatā akusale dhamme …pe…	570	
PA_ps_1.1:570.6	yāvatā abyākate dhamme …	570	
PA_ps_1.1:570.7	yāvatā kāmāvacare dhamme …	570	
PA_ps_1.1:570.8	yāvatā rūpāvacare dhamme …	570	
PA_ps_1.1:570.9	yāvatā arūpāvacare dhamme …	570	
PA_ps_1.1:570.10	yāvatā apariyāpanne dhamme, sabbaṁ jānātīti—	570	
PA_ps_1.1:570.11	sabbaññutaññāṇaṁ.	570	
PA_ps_1.1:570.12	Tattha āvaraṇaṁ natthīti—	570	
PA_ps_1.1:570.13	anāvaraṇañāṇaṁ.	570	
PA_ps_1.1:571.1	Yāvatā dukkhassa dukkhaṭṭhaṁ, taṁ sabbaṁ jānātīti—	571	
PA_ps_1.1:571.2	sabbaññutaññāṇaṁ.	571	
PA_ps_1.1:571.3	Tattha āvaraṇaṁ natthīti—	571	
PA_ps_1.1:571.4	anāvaraṇañāṇaṁ.	571	
PA_ps_1.1:571.5	Yāvatā samudayassa samudayaṭṭhaṁ …pe…	571	
PA_ps_1.1:571.6	yāvatā nirodhassa nirodhaṭṭhaṁ …pe…	571	
PA_ps_1.1:571.7	yāvatā maggassa maggaṭṭhaṁ, taṁ sabbaṁ jānātīti—	571	
PA_ps_1.1:571.8	sabbaññutaññāṇaṁ.	571	
PA_ps_1.1:571.9	Tattha āvaraṇaṁ natthīti—	571	
PA_ps_1.1:571.10	anāvaraṇañāṇaṁ.	571	
PA_ps_1.1:572.1	Yāvatā atthapaṭisambhidāya atthapaṭisambhidaṭṭhaṁ, taṁ sabbaṁ jānātīti—	572	
PA_ps_1.1:572.2	sabbaññutaññāṇaṁ.	572	
PA_ps_1.1:572.3	Tattha āvaraṇaṁ natthīti—	572	
PA_ps_1.1:572.4	anāvaraṇañāṇaṁ.	572	
PA_ps_1.1:572.5	Yāvatā dhammapaṭisambhidāya dhammapaṭisambhidaṭṭhaṁ …pe…	572	
PA_ps_1.1:572.6	yāvatā niruttipaṭisambhidāya niruttipaṭisambhidaṭṭhaṁ …pe…	572	
PA_ps_1.1:572.7	yāvatā paṭibhānapaṭisambhidāya paṭibhānapaṭisambhidaṭṭhaṁ, taṁ sabbaṁ jānātīti—	572	
PA_ps_1.1:572.8	sabbaññutaññāṇaṁ.	572	
PA_ps_1.1:572.9	Tattha āvaraṇaṁ natthīti—	572	
PA_ps_1.1:572.10	anāvaraṇañāṇaṁ.	572	
PA_ps_1.1:573.1	Yāvatā indriyaparopariyattañāṇaṁ, taṁ sabbaṁ jānātīti—	573	
PA_ps_1.1:573.2	sabbaññutaññāṇaṁ.	573	
PA_ps_1.1:573.3	Tattha āvaraṇaṁ natthīti—	573	
PA_ps_1.1:573.4	anāvaraṇañāṇaṁ.	573	
PA_ps_1.1:573.5	Yāvatā sattānaṁ āsayānusaye ñāṇaṁ …pe…	573	
PA_ps_1.1:573.6	yāvatā yamakapāṭihīre ñāṇaṁ …pe…	573	
PA_ps_1.1:573.7	yāvatā mahākaruṇāsamāpattiyā ñāṇaṁ, taṁ sabbaṁ jānātīti—	573	
PA_ps_1.1:573.8	sabbaññutaññāṇaṁ.	573	
PA_ps_1.1:573.9	Tattha āvaraṇaṁ natthīti—	573	
PA_ps_1.1:573.10	anāvaraṇañāṇaṁ.	573	
PA_ps_1.1:574.1_0	Yāvatā sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya	574	
PA_ps_1.1:574.1_1	diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, taṁ sabbaṁ jānātīti—	574	
PA_ps_1.1:574.2	sabbaññutaññāṇaṁ.	574	
PA_ps_1.1:574.3	Tattha āvaraṇaṁ natthīti—	574	
PA_ps_1.1:574.4	anāvaraṇañāṇaṁ.	574	
PA_ps_1.1:575.1	Na tassa addiṭṭhamidhatthi kiñci,	575	
PA_ps_1.1:575.2	Atho aviññātamajānitabbaṁ;	575	
PA_ps_1.1:575.3	Sabbaṁ abhiññāsi yadatthi neyyaṁ,	575	
PA_ps_1.1:575.4	Tathāgato tena samantacakkhūti.	575	
PA_ps_1.1:576.1	Samantacakkhūti kenaṭṭhena samantacakkhu?	576	
PA_ps_1.1:576.2	Cuddasa buddhañāṇāni.	576	
PA_ps_1.1:576.3_0	Dukkhe ñāṇaṁ buddhañāṇaṁ, dukkhasamudaye ñāṇaṁ buddhañāṇaṁ, dukkhanirodhe ñāṇaṁ buddhañāṇaṁ,	576	
PA_ps_1.1:576.3_1	dukkhanirodhagāminiyā paṭipadāya ñāṇaṁ buddhañāṇaṁ, atthapaṭisambhide ñāṇaṁ buddhañāṇaṁ,	576	
PA_ps_1.1:576.3_2	dhammapaṭisambhide ñāṇaṁ buddhañāṇaṁ, niruttipaṭisambhide ñāṇaṁ buddhañāṇaṁ, paṭibhānapaṭisambhide	576	
PA_ps_1.1:576.3_3	ñāṇaṁ buddhañāṇaṁ, indriyaparopariyattañāṇaṁ buddhañāṇaṁ, sattānaṁ āsayānusaye ñāṇaṁ	576	
PA_ps_1.1:576.3_4	buddhañāṇaṁ, yamakapāṭihīre ñāṇaṁ buddhañāṇaṁ, mahākaruṇāsamāpattiyā ñāṇaṁ buddhañāṇaṁ,	576	
PA_ps_1.1:576.3_5	sabbaññutaññāṇaṁ buddhañāṇaṁ, anāvaraṇañāṇaṁ buddhañāṇaṁ—	576	
PA_ps_1.1:576.4	imāni cuddasa buddhañāṇāni.	576	
PA_ps_1.1:576.5	Imesaṁ cuddasannaṁ buddhañāṇānaṁ aṭṭha ñāṇāni sāvakasādhāraṇāni;	576	
PA_ps_1.1:576.6	cha ñāṇāni asādhāraṇāni sāvakehi.	576	
PA_ps_1.1:577.1	Yāvatā dukkhassa dukkhaṭṭho, sabbo ñāto;	577	
PA_ps_1.1:577.2	aññāto dukkhaṭṭho natthīti—	577	
PA_ps_1.1:577.3	sabbaññutaññāṇaṁ.	577	
PA_ps_1.1:577.4	Tattha āvaraṇaṁ natthīti—	577	
PA_ps_1.1:577.5	anāvaraṇañāṇaṁ.	577	
PA_ps_1.1:577.6	Yāvatā dukkhassa dukkhaṭṭho, sabbo ñāto, sabbo diṭṭho, sabbo vidito, sabbo sacchikato, sabbo phassito paññāya;	577	
PA_ps_1.1:577.7	aphassito paññāya dukkhaṭṭho natthīti—	577	
PA_ps_1.1:577.8	sabbaññutaññāṇaṁ.	577	
PA_ps_1.1:577.9	Tattha āvaraṇaṁ natthīti—	577	
PA_ps_1.1:577.10	anāvaraṇañāṇaṁ.	577	
PA_ps_1.1:577.11	Yāvatā samudayassa samudayaṭṭho …	577	
PA_ps_1.1:577.12	yāvatā nirodhassa nirodhaṭṭho …	577	
PA_ps_1.1:577.13	yāvatā maggassa maggaṭṭho …pe…	577	
PA_ps_1.1:577.14	yāvatā atthapaṭisambhidāya atthapaṭisambhidaṭṭho …	577	
PA_ps_1.1:577.15	yāvatā dhammapaṭisambhidāya dhammapaṭisambhidaṭṭho …	577	
PA_ps_1.1:577.16	yāvatā niruttipaṭisambhidāya niruttipaṭisambhidaṭṭho …	577	
PA_ps_1.1:577.17	yāvatā paṭibhānapaṭisambhidāya paṭibhānapaṭisambhidaṭṭho, sabbo ñāto, sabbo diṭṭho, sabbo vidito, sabbo sacchikato, sabbo phassito paññāya;	577	
PA_ps_1.1:577.18	aphassito paññāya paṭibhānapaṭisambhidaṭṭho natthīti—	577	
PA_ps_1.1:577.19	sabbaññutaññāṇaṁ.	577	
PA_ps_1.1:577.20	Tattha āvaraṇaṁ natthīti—	577	
PA_ps_1.1:577.21	anāvaraṇañāṇaṁ.	577	
PA_ps_1.1:578.1	Yāvatā indriyaparopariyattañāṇaṁ …	578	
PA_ps_1.1:578.2	yāvatā sattānaṁ āsayānusaye ñāṇaṁ …	578	
PA_ps_1.1:578.3	yāvatā yamakapāṭihīre ñāṇaṁ …	578	
PA_ps_1.1:578.4	yāvatā mahākaruṇāsamāpattiyā ñāṇaṁ;	578	
PA_ps_1.1:578.5	sabbaṁ ñātaṁ, sabbaṁ diṭṭhaṁ, sabbaṁ viditaṁ, sabbaṁ sacchikataṁ, sabbaṁ phassitaṁ paññāya;	578	
PA_ps_1.1:578.6	aphassitaṁ paññāya mahākaruṇāsamāpattiyā ñāṇaṁ natthīti—	578	
PA_ps_1.1:578.7	sabbaññutaññāṇaṁ.	578	
PA_ps_1.1:578.8	Tattha āvaraṇaṁ natthīti—	578	
PA_ps_1.1:578.9	anāvaraṇañāṇaṁ.	578	
PA_ps_1.1:579.1_0	Yāvatā sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya	579	
PA_ps_1.1:579.1_1	diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, sabbaṁ ñātaṁ,	579	
PA_ps_1.1:579.1_2	sabbaṁ diṭṭhaṁ, sabbaṁ viditaṁ, sabbaṁ sacchikataṁ, sabbaṁ phassitaṁ paññāya;	579	
PA_ps_1.1:579.2	aphassitaṁ paññāya natthīti—	579	
PA_ps_1.1:579.3	sabbaññutaññāṇaṁ.	579	
PA_ps_1.1:579.4	Tattha āvaraṇaṁ natthīti—	579	
PA_ps_1.1:579.5	anāvaraṇañāṇaṁ.	579	
PA_ps_1.1:580.1	Na tassa addiṭṭhamidhatthi kiñci,	580	
PA_ps_1.1:580.2	Atho aviññātamajānitabbaṁ;	580	
PA_ps_1.1:580.3	Sabbaṁ abhiññāsi yadatthi neyyaṁ,	580	
PA_ps_1.1:580.4	Tathāgato tena samantacakkhūti.	580	
PA_ps_1.1:580.5	Ñāṇakathā niṭṭhitā.	580	
