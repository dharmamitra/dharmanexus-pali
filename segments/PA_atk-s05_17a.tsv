segmentnr	original	folio	analyzed
PA_atk-s05_17a:0	Namo tassa bhagavato arahato sammāsambuddhassa	0	
PA_atk-s05_17a:1	Khuddakanikāye	0	
PA_atk-s05_17a:2	Paṭisambhidāmagga-aṭṭhakathā	0	
PA_atk-s05_17a:3	(Paṭhamo bhāgo)	0	
PA_atk-s05_17a:4	Ganthārambhakathā	0	
PA_atk-s05_17a:5	Yo sabbalokātigasabbasobhā-	0	
PA_atk-s05_17a:6	Yuttehi sabbehi guṇehi yutto;	0	
PA_atk-s05_17a:7	Dosehi sabbehi savāsanehi,	0	
PA_atk-s05_17a:8	Mutto vimuttiṃ paramañca dātā.	0	
PA_atk-s05_17a:9	Niccaṃ dayācandanasītacitto,	0	
PA_atk-s05_17a:10	Paññāravijjotitasabbaneyyo;	1	
PA_atk-s05_17a:11	Sabbesu bhūtesu tamaggabhūtaṃ,	1	
PA_atk-s05_17a:12	Bhūtatthanāthaṃ sirasā namitvā.	1	
PA_atk-s05_17a:13	Yo sabbabhūtesu munīva aggo, anantasaṅkhesu jinattajesu;	1	
PA_atk-s05_17a:14	Ahū dayāñāṇaguṇehi satthulīlānukārī janatāhitesu.	1	
PA_atk-s05_17a:15	Taṃ sāriputtaṃ munirājaputtaṃ, theraṃ thirānekaguṇābhirāmaṃ;	1	
PA_atk-s05_17a:16	Paññāpabhāvuggatacārukittiṃ, susantavuttiñca atho namitvā.	1	
PA_atk-s05_17a:17	Saddhammacakkānupavattakena, saddhammasenāpatisāvakena;	1	
PA_atk-s05_17a:18	Suttesu vuttesu tathāgatena, bhūtatthavedittamupāgatena.	1	
PA_atk-s05_17a:19	Yo bhāsito bhāsitakovidena, dhammappadīpujjalanāyakena;	1	
PA_atk-s05_17a:20	Pāṭho visiṭṭho paṭisambhidānaṃ, maggoti tannāmavisesito ca.	2	
PA_atk-s05_17a:21	Vicittanānattanayopagūḷho, gambhīrapaññehi sadāvagāḷho;	2	
PA_atk-s05_17a:22	Attatthalokatthaparāyaṇehi, saṃsevanīyo sujanehi niccaṃ.	2	
PA_atk-s05_17a:23	Ñāṇappabhedāvahanassa tassa, yogīhinekehi nisevitassa;	2	
PA_atk-s05_17a:24	Atthaṃ apubbaṃ anuvaṇṇayanto, suttañca yuttiñca anukkamanto.	2	
PA_atk-s05_17a:25	Avokkamanto samayā sakā ca, anāmasanto samayaṃ parañca;	2	
PA_atk-s05_17a:26	Pubbopadesaṭṭhakathānayañca, yathānurūpaṃ upasaṃharanto.	2	
PA_atk-s05_17a:27	Vakkhāmahaṃ aṭṭhakathaṃ janassa, hitāya saddhammaciraṭṭhitatthaṃ;	2	
PA_atk-s05_17a:28	Sakkacca saddhammapakāsiniṃ taṃ, suṇātha dhāretha ca sādhu santoti.	2	
PA_atk-s05_17a:29_0	Tattha paṭisambhidānaṃ maggoti tannāmavisesito cāti vuttattā paṭisambhidāmaggassa	29	
PA_atk-s05_17a:29_1	paṭisambhidāmaggatā tāva vattabbā. Catasso hi paṭisambhidā – atthapaṭisambhidā, dhammapaṭisambhidā,	29	
PA_atk-s05_17a:29_2	niruttipaṭisambhidā, paṭibhānapaṭisambhidāti. Tāsaṃ paṭisambhidānaṃ maggo adhigamūpāyoti	29	
PA_atk-s05_17a:29_3	paṭisambhidāmaggo, paṭisambhidāpaṭilābhahetūti vuttaṃ hoti. Kathamayaṃ tāsaṃ maggo	29	
PA_atk-s05_17a:29_4	hotīti ce? Pabhedato desitāya desanāya paṭisambhidāñāṇāvahattā. Nānābhedabhinnānañhi	29	
PA_atk-s05_17a:29_5	dhammānaṃ nānābhedabhinnā desanā sotūnaṃ ariyapuggalānaṃ paṭisambhidāñāṇappabhedañca	29	
PA_atk-s05_17a:29_6	sañjaneti, puthujjanānaṃ āyatiṃ paṭisambhidāñāṇappabhedāya ca paccayo hoti. Vuttañca	29	
PA_atk-s05_17a:29_7	– “pabhedato hi desanā ghanavinibbhogapaṭisambhidāñāṇāvahā hotī”ti. Ayañca nānābhedabhinnā	29	
PA_atk-s05_17a:29_8	desanā, tenassā paṭisambhidānaṃ maggattasiddhi.	29	
PA_atk-s05_17a:30_0	Tattha catassoti gaṇanaparicchedo. Paṭisambhidāti pabhedā. “Atthe ñāṇaṃ atthapaṭisambhidā,	30	
PA_atk-s05_17a:30_1	dhamme ñāṇaṃ dhammapaṭisambhidā, tatra dhammaniruttābhilāpe ñāṇaṃ niruttipaṭisambhidā,	30	
PA_atk-s05_17a:30_2	ñāṇesu ñāṇaṃ paṭibhānapaṭisambhidā”ti vuttattā na aññassa kassaci pabhedā, ñāṇasseva	30	
PA_atk-s05_17a:30_3	pabhedā. Tasmā “catasso paṭisambhidā”ti cattāro ñāṇappabhedāti attho. Atthappabhedassa	30	
PA_atk-s05_17a:30_4	sallakkhaṇavibhāvanavavatthānakaraṇasamatthaṃ atthe pabhedagataṃ ñāṇaṃ atthapaṭisambhidā.	30	
PA_atk-s05_17a:30_5	Dhammappabhedassa sallakkhaṇavibhāvanavavatthānakaraṇasamatthaṃ dhamme pabhedagataṃ	30	
PA_atk-s05_17a:30_6	ñāṇaṃ dhammapaṭisambhidā. Niruttippabhedassa sallakkhaṇavibhāvanavavatthānakaraṇasamatthaṃ	30	
PA_atk-s05_17a:30_7	niruttābhilāpe pabhedagataṃ ñāṇaṃ niruttipaṭisambhidā. Paṭibhānappabhedassa sallakkhaṇavibhāvanavavatthānakaraṇasamatthaṃ	30	
PA_atk-s05_17a:30_8	paṭibhāne pabhedagataṃ ñāṇaṃ paṭibhānapaṭisambhidā.	30	
PA_atk-s05_17a:31_0	Tattha atthoti saṅkhepato hetuphalaṃ. Tañhi yasmā hetuanusārena arīyati adhigamīyati	31	
PA_atk-s05_17a:31_1	pāpuṇīyati, tasmā atthoti vuccati. Pabhedato pana yaṃkiñci paccayasamuppannaṃ, nibbānaṃ,	31	
PA_atk-s05_17a:31_2	bhāsitattho, vipāko, kiriyāti ime pañca dhammā atthoti veditabbā. Taṃ atthaṃ paccavekkhantassa	31	
PA_atk-s05_17a:31_3	tasmiṃ atthe pabhedagataṃ ñāṇaṃ atthapaṭisambhidā.	31	
PA_atk-s05_17a:32_0	Dhammoti saṅkhepato paccayo. So hi yasmā taṃ taṃ vidahati pavatteti ceva pāpeti ca,	32	
PA_atk-s05_17a:32_1	tasmā dhammoti vuccati. Pabhedato pana yo koci phalanibbattako hetu, ariyamaggo,	32	
PA_atk-s05_17a:32_2	bhāsitaṃ, kusalaṃ, akusalanti ime pañca dhammā dhammoti veditabbā. Taṃ dhammaṃ paccavekkhantassa	32	
PA_atk-s05_17a:32_3	tasmiṃ dhamme pabhedagataṃ ñāṇaṃ dhammapaṭisambhidā. Ayameva hi attho abhidhamme –	32	
PA_atk-s05_17a:33_0	“Dukkhe ñāṇaṃ atthapaṭisambhidā, dukkhasamudaye ñāṇaṃ dhammapaṭisambhidā, dukkhanirodhe	33	
PA_atk-s05_17a:33_1	ñāṇaṃ atthapaṭisambhidā, dukkhanirodhagāminiyā paṭipadāya ñāṇaṃ dhammapaṭisambhidā.	33	
PA_atk-s05_17a:33_2	Hetumhi ñāṇaṃ dhammapaṭisambhidā, hetuphale ñāṇaṃ atthapaṭisambhidā.	33	
PA_atk-s05_17a:34_0	“Ye dhammā jātā bhūtā sañjātā nibbattā abhinibbattā pātubhūtā, imesu dhammesu ñāṇaṃ	34	
PA_atk-s05_17a:34_1	atthapaṭisambhidā, yamhā dhammā te dhammā jātā bhūtā sañjātā nibbattā abhinibbattā	34	
PA_atk-s05_17a:34_2	pātubhūtā, tesu dhammesu ñāṇaṃ dhammapaṭisambhidā.	34	
PA_atk-s05_17a:35_0	“Jarāmaraṇe ñāṇaṃ atthapaṭisambhidā, jarāmaraṇasamudaye ñāṇaṃ dhammapaṭisambhidā,	35	
PA_atk-s05_17a:35_1	jarāmaraṇanirodhe ñāṇaṃ atthapaṭisambhidā, jarāmaraṇanirodhagāminiyā paṭipadāya ñāṇaṃ dhammapaṭisambhidā.	35	
PA_atk-s05_17a:36_0	“Jātiyā ñāṇaṃ…pe… bhave ñāṇaṃ…pe… upādāne ñāṇaṃ…pe… taṇhāya ñāṇaṃ…pe… vedanāya ñāṇaṃ…pe…	36	
PA_atk-s05_17a:36_1	phasse ñāṇaṃ….pe… saḷāyatane ñāṇaṃ….pe… nāmarūpe ñāṇaṃ…pe… viññāṇe ñāṇaṃ…pe… saṅkhāresu	36	
PA_atk-s05_17a:36_2	ñāṇaṃ atthapaṭisambhidā, saṅkhārasamudaye ñāṇaṃ dhammapaṭisambhidā, saṅkhāranirodhe	36	
PA_atk-s05_17a:36_3	ñāṇaṃ atthapaṭisambhidā, saṅkhāranirodhagāminiyā paṭipadāya ñāṇaṃ dhammapaṭisambhidā.	36	
PA_atk-s05_17a:37_0	“Idha bhikkhu dhammaṃ jānāti – suttaṃ geyyaṃ veyyākaraṇaṃ gāthaṃ udānaṃ itivuttakaṃ	37	
PA_atk-s05_17a:37_1	jātakaṃ abbhutadhammaṃ vedallaṃ. Ayaṃ vuccati dhammapaṭisambhidā. So tassa tasseva	37	
PA_atk-s05_17a:37_2	bhāsitassa atthaṃ jānāti ‘ayaṃ imassa bhāsitassa attho, ayaṃ imassa bhāsitassa attho’ti.	37	
PA_atk-s05_17a:37_3	Ayaṃ vuccati atthapaṭisambhidā.	37	
PA_atk-s05_17a:38_0	“Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ	38	
PA_atk-s05_17a:38_1	ñāṇasampayuttaṃ rūpārammaṇaṃ vā…pe… dhammārammaṇaṃ vā yaṃ yaṃ vā panārabbha tasmiṃ	38	
PA_atk-s05_17a:38_2	samaye phasso hoti…pe… avikkhepo hoti. Ime dhammā kusalā. Imesu dhammesu ñāṇaṃ dhammapaṭisambhidā,	38	
PA_atk-s05_17a:38_3	tesaṃ vipāke ñāṇaṃ atthapaṭisambhidā”tiādinā nayena vibhajitvā vibhajitvā dassito.	38	
PA_atk-s05_17a:39_0	Tatra dhammaniruttābhilāpe ñāṇanti tasmiṃ atthe ca dhamme ca yā sabhāvanirutti abyabhicārivohāro,	39	
PA_atk-s05_17a:39_1	tassa abhilāpe bhāsane udīraṇe taṃ lapitaṃ bhāsitaṃ udīritaṃ sabhāvaniruttisaddaṃ	39	
PA_atk-s05_17a:39_2	ārammaṇaṃ katvā paccavekkhantassa tasmiṃ sabhāvaniruttābhilāpe “ayaṃ sabhāvanirutti,	39	
PA_atk-s05_17a:39_3	ayaṃ na sabhāvaniruttī”ti evaṃ tassā dhammaniruttisaññitāya sabhāvaniruttiyā māgadhikāya	39	
PA_atk-s05_17a:39_4	sabbasattānaṃ mūlabhāsāya pabhedagataṃ ñāṇaṃ niruttipaṭisambhidā. Evamayaṃ niruttipaṭisambhidā	39	
PA_atk-s05_17a:39_5	saddārammaṇā nāma jātā, na paññattiārammaṇā. Kasmā? Yasmā saddaṃ sutvā “ayaṃ sabhāvanirutti,	39	
PA_atk-s05_17a:39_6	ayaṃ na sabhāvaniruttī”ti jānāti. Paṭisambhidāppatto hi “phasso”ti vutte “ayaṃ sabhāvaniruttī”ti	39	
PA_atk-s05_17a:39_7	jānāti, “phassā”ti vā “phassa”nti vā vutte pana “ayaṃ na sabhāvaniruttī”ti jānāti.	39	
PA_atk-s05_17a:39_8	Vedanādīsupi eseva nayo. Aññaṃ panesa nāmākhyātaupasagganipātabyañjanasaddaṃ jānāti	39	
PA_atk-s05_17a:39_9	na jānātīti? Yadaggena saddaṃ sutvā “ayaṃ sabhāvanirutti, ayaṃ na sabhāvaniruttī”ti	39	
PA_atk-s05_17a:39_10	jānāti, tadaggena tampi jānissati. Taṃ pana nayidaṃ paṭisambhidākiccanti paṭikkhipitvā	391	
PA_atk-s05_17a:39_11	“bhāsaṃ nāma sattā uggaṇhantī”ti vatvā idaṃ kathitaṃ – mātāpitaro hi daharakāle kumārake	391	
PA_atk-s05_17a:39_12	mañce vā pīṭhe vā nipajjāpetvā taṃ taṃ kathayamānā tāni tāni kiccāni karonti, dārakā	391	
PA_atk-s05_17a:39_13	tesaṃ taṃ taṃ bhāsaṃ vavatthāpenti “iminā idaṃ vuttaṃ, iminā idaṃ vutta”nti. Gacchante	391	
PA_atk-s05_17a:39_14	gacchante kāle sabbampi bhāsaṃ jānanti. Mātā damiḷī, pitā andhako. Tesaṃ jātadārako	391	
PA_atk-s05_17a:39_15	sace mātu kathaṃ paṭhamaṃ suṇāti, damiḷabhāsaṃ bhāsissati. Sace pitu kathaṃ paṭhamaṃ	391	
PA_atk-s05_17a:39_16	suṇāti, andhakabhāsaṃ bhāsissati. Ubhinnampi pana kathaṃ asuṇanto māgadhikabhāsaṃ bhāsissati.	391	
PA_atk-s05_17a:40_0	Yopi agāmake mahāaraññe nibbatto, tattha añño kathento nāma natthi, sopi attano dhammatāya	40	
PA_atk-s05_17a:40_1	vacanaṃ samuṭṭhāpento māgadhikabhāsameva bhāsissati. Niraye tiracchānayoniyaṃ pettivisaye	40	
PA_atk-s05_17a:40_2	manussaloke devaloketi sabbattha māgadhikabhāsāva ussannā. Tattha sesā oṭṭakirātaandhakayonakadamiḷabhāsādikā	40	
PA_atk-s05_17a:40_3	bhāsā parivattanti. Ayamevekā yathābhuccabrahmavohāraariyavohārasaṅkhātā māgadhikabhāsā	40	
PA_atk-s05_17a:40_4	na parivattati. Sammāsambuddhopi tepiṭakaṃ buddhavacanaṃ tantiṃ āropento māgadhikabhāsāya	40	
PA_atk-s05_17a:40_5	eva āropesi. Kasmā? Evañhi atthaṃ āharituṃ sukhaṃ hoti. Māgadhikabhāsāya hi tantiṃ	40	
PA_atk-s05_17a:40_6	āruḷhassa buddhavacanassa paṭisambhidāppattānaṃ sotapathāgamanameva papañco. Sote	40	
PA_atk-s05_17a:40_7	pana saṅghaṭṭitamatteyeva nayasatena nayasahassena attho upaṭṭhāti. Aññāya pana bhāsāya	40	
PA_atk-s05_17a:40_8	tantiṃ āruḷhakaṃ pothetvā pothetvā uggahetabbaṃ hoti. Bahumpi uggahetvā pana puthujjanassa	40	
PA_atk-s05_17a:40_9	paṭisambhidāppatti nāma natthi, ariyasāvako no paṭisambhidāppatto nāma natthi.	40	
PA_atk-s05_17a:41_0	Ñāṇesu ñāṇanti sabbatthakañāṇamārammaṇaṃ katvā paccavekkhantassa tasmiṃ ñāṇe pabhedagataṃ	41	
PA_atk-s05_17a:41_1	ñāṇaṃ, yathāvuttesu vā tesu tīsu ñāṇesu gocarakiccādivasena vitthāragataṃ ñāṇaṃ paṭibhānapaṭisambhidā.	41	
PA_atk-s05_17a:42_0	Imā pana catasso paṭisambhidā dvīsu ṭhānesu pabhedaṃ gacchanti, pañcahi kāraṇehi	42	
PA_atk-s05_17a:42_1	visadā hontīti veditabbā. Katamesu dvīsu ṭhānesu pabhedaṃ gacchanti? Sekkhabhūmiyañca	42	
PA_atk-s05_17a:42_2	asekkhabhūmiyañca. Tattha sāriputtattherassa mahāmoggallānattherassa mahākassapattherassa	42	
PA_atk-s05_17a:42_3	mahākaccāyanattherassa mahākoṭṭhitattherassāti evamādīnaṃ asītiyāpi mahātherānaṃ	42	
PA_atk-s05_17a:42_4	paṭisambhidā asekkhabhūmiyaṃ pabhedaṃ gatā, ānandattherassa, cittassa gahapatino,	42	
PA_atk-s05_17a:42_5	dhammikassa upāsakassa, upālissa gahapatino, khujjuttarāya upāsikāyātievamādīnaṃ	42	
PA_atk-s05_17a:42_6	paṭisambhidā sekkhabhūmiyaṃ pabhedaṃ gatāti imāsu dvīsu bhūmīsu pabhedaṃ gacchanti.	42	
PA_atk-s05_17a:43_0	Katamehi pañcahi kāraṇehi visadā honti? Adhigamena, pariyattiyā, savanena, paripucchāya,	43	
PA_atk-s05_17a:43_1	pubbayogena. Tattha adhigamo nāma arahattappatti. Arahattañhi pattassa paṭisambhidā	43	
PA_atk-s05_17a:43_2	visadā honti. Pariyatti nāma buddhavacanaṃ. Tañhi uggaṇhantassa paṭisambhidā visadā	43	
PA_atk-s05_17a:43_3	honti. Savanaṃ nāma saddhammassavanaṃ. Sakkaccaṃ aṭṭhiṃ katvā dhammaṃ suṇantassa	43	
PA_atk-s05_17a:43_4	hi paṭisambhidā visadā honti. Paripucchā nāma pāḷiaṭṭhakathādīsu gaṇṭhipadaatthapadavinicchayakathā.	43	
PA_atk-s05_17a:43_5	Uggahitapāḷiādīsu hi atthaṃ paripucchantassa paṭisambhidā visadā honti. Pubbayogo	43	
PA_atk-s05_17a:43_6	nāma pubbabuddhānaṃ sāsane yogāvacaratā gatapaccāgatikabhāvena yāva anulomagotrabhusamīpaṃ	43	
PA_atk-s05_17a:43_7	pattavipassanānuyogo. Pubbayogāvacarassa hi paṭisambhidā visadā honti. Imehi pañcahi	43	
PA_atk-s05_17a:43_8	kāraṇehi visadā hontīti.	43	
PA_atk-s05_17a:44_0	Etesu pana kāraṇesu pariyatti savanaṃ paripucchāti imāni tīṇi pabhedasseva balavakāraṇāni.	44	
PA_atk-s05_17a:44_1	Pubbayogo adhigamassa balavapaccayo, pabhedassa hoti na hotīti? Hoti, na pana tathā.	44	
PA_atk-s05_17a:44_2	Pariyattisavanaparipucchā hi pubbe hontu vā mā vā, pubbayogena pana pubbe ceva etarahi	44	
PA_atk-s05_17a:44_3	ca saṅkhārasammasanaṃ vinā paṭisambhidā nāma natthi. Ime pana dvepi ekato hutvā paṭisambhidā	44	
PA_atk-s05_17a:44_4	upatthambhetvā visadā karontīti. Apare āhu –	44	
PA_atk-s05_17a:45	“Pubbayogo bāhusaccaṃ, desabhāsā ca āgamo;	4	
PA_atk-s05_17a:46	Paripucchā adhigamo, garusannissayo tathā;	4	
PA_atk-s05_17a:47	Mittasampatti cevāti, paṭisambhidapaccayā”ti.	4	
PA_atk-s05_17a:48_0	Tattha pubbayogo vuttanayova. Bāhusaccaṃ nāma tesu tesu satthesu ca sippāyatanesu	48	
PA_atk-s05_17a:48_1	ca kusalatā. Desabhāsā nāma ekasatavohārakusalatā, visesena pana māgadhike kosallaṃ.	48	
PA_atk-s05_17a:48_2	Āgamo nāma antamaso opammavaggamattassapi buddhavacanassa pariyāpuṇanaṃ. Paripucchā	48	
PA_atk-s05_17a:48_3	nāma ekagāthāyapi atthavinicchayapucchanaṃ. Adhigamo nāma sotāpannatā vā sakadāgāmitā	48	
PA_atk-s05_17a:48_4	vā anāgāmitā vā arahattaṃ vā. Garusannissayo nāma sutapaṭibhānabahulānaṃ garūnaṃ	48	
PA_atk-s05_17a:48_5	santike vāso. Mittasampatti nāma tathārūpānaṃyeva mittānaṃ paṭilābhoti.	48	
PA_atk-s05_17a:49_0	Tattha buddhā ca paccekabuddhā ca pubbayogañceva adhigamañca nissāya paṭisambhidā	49	
PA_atk-s05_17a:49_1	pāpuṇanti, sāvakā sabbānipi etāni kāraṇāni. Paṭisambhidāppattiyā ca pāṭiyekko kammaṭṭhānabhāvanānuyogo	49	
PA_atk-s05_17a:49_2	nāma natthi, sekkhānaṃ pana sekkhaphalavimokkhantikā, asekkhānaṃ asekkhaphalavimokkhantikā	49	
PA_atk-s05_17a:49_3	ca paṭisambhidāppatti hoti. Tathāgatānañhi dasa balāni viya ariyānaṃ ariyaphaleheva	49	
PA_atk-s05_17a:49_4	paṭisambhidā ijjhantīti. Imāsaṃ catassannaṃ paṭisambhidānaṃ maggoti paṭisambhidāmaggo,	49	
PA_atk-s05_17a:49_5	paṭisambhidāmaggo eva pakaraṇaṃ paṭisambhidāmaggappakaraṇaṃ, pakārena karīyante vuccante	49	
PA_atk-s05_17a:49_6	ettha nānābhedabhinnā gambhīrā atthā iti pakaraṇaṃ.	49	
PA_atk-s05_17a:50_0	Tadetaṃ paṭisambhidāmaggappakaraṇaṃ atthasampannaṃ byañjanasampannaṃ gambhīraṃ gambhīratthaṃ	50	
PA_atk-s05_17a:50_1	lokuttarappakāsanaṃ suññatāpaṭisaññuttaṃ paṭipattiphalavisesasādhanaṃ paṭipattipaṭipakkhapaṭisedhanaṃ	50	
PA_atk-s05_17a:50_2	yogāvacarānaṃ ñāṇavararatanākarabhūtaṃ dhammakathikānaṃ dhammakathāvilāsavisesahetubhūtaṃ	50	
PA_atk-s05_17a:50_3	saṃsārabhīrukānaṃ dukkhanissaraṇaṃ tadupāyadassanena assāsajananatthaṃ tappaṭipakkhanāsanatthañca	50	
PA_atk-s05_17a:50_4	gambhīratthānañca anekesaṃ suttantapadānaṃ atthavivaraṇena sujanahadayaparitosajananatthaṃ	50	
PA_atk-s05_17a:50_5	tathāgatena arahatā sammāsambuddhena sabbattha appaṭihatasabbaññutaññāṇamahāpadīpāvabhāsena	50	
PA_atk-s05_17a:50_6	sakalajanavitthatamahākaruṇāsinehasiniddhahadayena veneyyajanahadayagatakilesandhakāravidhamanatthamujjalitassa	50	
PA_atk-s05_17a:50_7	saddhammamahāpadīpassa tadadhippāyavikāsanasinehaparisekena pañcavassasahassamaviratamujjalanamicchatā	50	
PA_atk-s05_17a:50_8	lokānukampakena satthukappena dhammarājassa dhammasenāpatinā āyasmatā sāriputtattherena	50	
PA_atk-s05_17a:50_9	bhāsitaṃ sutvā āyasmatā ānandena paṭhamamahāsaṅgītikāle yathāsutameva saṅgītiṃ āropitaṃ.	50	
PA_atk-s05_17a:51_0	Tadetaṃ vinayapiṭakaṃ suttantapiṭakaṃ abhidhammapiṭakanti tīsu piṭakesu suttantapiṭakapariyāpannaṃ.	51	
PA_atk-s05_17a:51_1	Dīghanikāyo majjhimanikāyo saṃyuttanikāyo aṅguttaranikāyo khuddakanikāyoti pañcasu	51	
PA_atk-s05_17a:51_2	mahānikāyesu khuddakamahānikāyapariyāpannaṃ. Suttaṃ geyyaṃ veyyākaraṇaṃ gāthā udānaṃ	51	
PA_atk-s05_17a:51_3	itivuttakaṃ jātakaṃ abbhutadhammaṃ vedallanti navasu satthu sāsanaṅgesu yathāsambhavaṃ	51	
PA_atk-s05_17a:51_4	geyyaveyyākaraṇaṅgadvayasaṅgahitaṃ.	51	
PA_atk-s05_17a:52	“Dvāsīti buddhato gaṇhiṃ, dve sahassāni bhikkhuto;	5	
PA_atk-s05_17a:53	Caturāsīti sahassāni, ye me dhammā pavattino”ti. –	5	
PA_atk-s05_17a:54_0	Dhammabhaṇḍāgārikattherena pana pañcasu ṭhānesu etadaggaṃ āropitena paṭiññātānaṃ	54	
PA_atk-s05_17a:54_1	caturāsītiyā dhammakkhandhasahassānaṃ bhikkhuto gahitesu dvīsu dhammakkhandhasahassesu	54	
PA_atk-s05_17a:54_2	anekasatadhammakkhandhasaṅgahitaṃ. Tassa tayo vaggā – mahāvaggo, majjhimavaggo, cūḷavaggoti.	54	
PA_atk-s05_17a:54_3	Ekekasmiṃ vaggasmiṃ dasadasakaṃ katvā ñāṇakathādikā mātikākathāpariyosānā samatiṃsa	54	
PA_atk-s05_17a:54_4	kathā. Evamanekadhā vavatthāpitassa imassa paṭisambhidāmaggappakaraṇassa anupubbaṃ	54	
PA_atk-s05_17a:54_5	apubbapadatthavaṇṇanaṃ karissāma. Imañhi pakaraṇaṃ pāṭhato atthato uddisantena ca	54	
PA_atk-s05_17a:54_6	niddisantena ca sakkaccaṃ uddisitabbaṃ niddisitabbañca, uggaṇhantenāpi sakkaccaṃ	54	
PA_atk-s05_17a:54_7	uggahetabbaṃ dhāretabbañca. Taṃ kissahetu? Gambhīrattā imassa pakaraṇassa lokahitāya	54	
PA_atk-s05_17a:54_8	loke ciraṭṭhitatthaṃ.	54	
PA_atk-s05_17a:55	Tattha samatiṃsāya kathāsu ñāṇakathā kasmā ādito kathitāti ce? Ñāṇassa paṭipattimalavisodhakattena paṭipattiyā ādibhūtattā. Vuttañhi bhagavatā –	5	
PA_atk-s05_17a:56	“Tasmātiha tvaṃ bhikkhu, ādimeva visodhehi kusalānaṃ dhammānaṃ. Ko cādi kusalānaṃ dhammānaṃ, sīlañca suvisuddhaṃ diṭṭhi ca ujukā”ti ?	5	
PA_atk-s05_17a:57	Ujukā diṭṭhīti hi sammādiṭṭhisaṅkhātaṃ ñāṇaṃ vuttaṃ. Tasmāpi ñāṇakathā ādito kathitā.	5	
PA_atk-s05_17a:58	Aparampi vuttaṃ –	5	
PA_atk-s05_17a:59_0	“Tatra, bhikkhave, sammādiṭṭhi pubbaṅgamā hoti. Kathañca, bhikkhave, sammādiṭṭhi	59	
PA_atk-s05_17a:59_1	pubbaṅgamā hoti? Sammādiṭṭhiṃ ‘sammādiṭṭhī’ti pajānāti, micchādiṭṭhiṃ ‘micchādiṭṭhī’ti	59	
PA_atk-s05_17a:59_2	pajānāti. Sāssa hoti sammādiṭṭhi. Sammāsaṅkappaṃ ‘sammāsaṅkappo’ti pajānāti, micchāsaṅkappaṃ	59	
PA_atk-s05_17a:59_3	‘micchāsaṅkappo’ti pajānāti. Sammāvācaṃ ‘sammāvācā’ti pajānāti, micchāvācaṃ ‘micchāvācā’ti	59	
PA_atk-s05_17a:59_4	pajānāti. Sammākammantaṃ ‘sammākammanto’ti pajānāti, micchākammantaṃ ‘micchākammanto’ti	59	
PA_atk-s05_17a:59_5	pajānāti. Sammāājīvaṃ ‘sammāājīvo’ti pajānāti, micchāājīvaṃ ‘micchāājīvo’ti pajānāti.	59	
PA_atk-s05_17a:59_6	Sammāvāyāmaṃ ‘sammāvāyāmo’ti pajānāti, micchāvāyāmaṃ ‘micchāvāyāmo’ti pajānāti. Sammāsatiṃ	59	
PA_atk-s05_17a:59_7	‘sammāsatī’ti pajānāti, micchāsatiṃ ‘micchāsatī’ti pajānāti. Sammāsamādhiṃ ‘sammāsamādhī’ti	59	
PA_atk-s05_17a:59_8	pajānāti, micchāsamādhiṃ ‘micchāsamādhī’ti pajānāti. Sāssa hoti sammādiṭṭhī”ti.	59	
PA_atk-s05_17a:60	Pubbaṅgamabhūtāya hi sammādiṭṭhiyā siddhāya micchādiṭṭhīnampi micchādiṭṭhibhāvaṃ jānissatīti sammādiṭṭhisaṅkhātaṃ ñāṇaṃ tāva sodhetuṃ ñāṇakathā ādito kathitā.	6	
PA_atk-s05_17a:61_0	“Apicudāyi, tiṭṭhatu pubbanto, tiṭṭhatu aparanto, dhammaṃ te desessāmi – imasmiṃ	61	
PA_atk-s05_17a:61_1	sati idaṃ hoti, imassuppādā idaṃ uppajjati, imasmiṃ asati idaṃ na hoti, imassa nirodhā	61	
PA_atk-s05_17a:61_2	idaṃ nirujjhatī”ti ca –	61	
PA_atk-s05_17a:62	Pubbantāparantadiṭṭhiyo ṭhapetvā ñāṇasseva vuttattā ñāṇakathā ādito kathitā.	6	
PA_atk-s05_17a:63_0	“Alaṃ, subhadda, tiṭṭhatetaṃ ‘sabbe te sakāya paṭiññāya abbhaññiṃsu, sabbeva na abbhaññiṃsu,	63	
PA_atk-s05_17a:63_1	udāhu ekacce abbhaññiṃsu, ekacce na abbhaññiṃsū’ti. Dhammaṃ te, subhadda, desessāmi,	63	
PA_atk-s05_17a:63_2	taṃ suṇāhi sādhukaṃ manasikarohi, bhāsissāmī”ti ca –	63	
PA_atk-s05_17a:64	Puthusamaṇabrāhmaṇaparappavādānaṃ vāde ṭhapetvā ariyassa aṭṭhaṅgikassa maggassa desitattā, aṭṭhaṅgike ca magge sammādiṭṭhisaṅkhātassa ñāṇassa padhānattā ñāṇakathā ādito kathitā.	6	
PA_atk-s05_17a:65	“Cattārimāni, bhikkhave, sotāpattiyaṅgāni sappurisasaṃsevo, saddhammassavanaṃ, yoniso manasikāro, dhammānudhammapaṭipattī”ti ca –	6	
PA_atk-s05_17a:66_0	“Saddhājāto upasaṅkamati, upasaṅkamanto payirupāsati, payirupāsanto sotaṃ odahati,	66	
PA_atk-s05_17a:66_1	ohitasoto dhammaṃ suṇāti, sutvā dhammaṃ dhāreti, dhātānaṃ dhammānaṃ paññāya atthaṃ	66	
PA_atk-s05_17a:66_2	upaparikkhati, atthaṃ upaparikkhato dhammā nijjhānaṃ khamanti, dhammanijjhānakkhantiyā	66	
PA_atk-s05_17a:66_3	chando jāyati, chandajāto ussahati, ussahitvā tuleti, tulayitvā padahati, pahitatto	66	
PA_atk-s05_17a:66_4	kāyena ceva paramatthasaccaṃ sacchikaroti, paññāya ca naṃ paṭivijjha passatī”ti ca –	66	
PA_atk-s05_17a:67	“Idha tathāgato loke uppajjati…pe… so dhammaṃ deseti ādikalyāṇa”nti ādīni ca –	6	
PA_atk-s05_17a:68	Anekāni suttantapadāni anulomentena sutamaye ñāṇaṃ ādiṃ katvā yathākkamena ñāṇakathā ādito kathitā.	6	
PA_atk-s05_17a:69_0	Sā panāyaṃ ñāṇakathā uddesaniddesavasena dvidhā ṭhitā. Uddese “sotāvadhāne paññā	69	
PA_atk-s05_17a:69_1	sutamaye ñāṇa”ntiādinā nayena tesattati ñāṇāni mātikāvasena uddiṭṭhāni. Niddese “kathaṃ	69	
PA_atk-s05_17a:69_2	sotāvadhāne paññā sutamaye ñāṇaṃ. ‘Ime dhammā abhiññeyyā’ti sotāvadhānaṃ, taṃpajānanā	69	
PA_atk-s05_17a:69_3	paññā sutamaye ñāṇa”ntiādinā nayena tāniyeva tesattati ñāṇāni vitthāravasena niddiṭṭhānīti.	69	
PA_atk-s05_17a:70	Ganthārambhakathā niṭṭhitā.	7	
PA_atk-s05_17a:71	(1) Mahāvaggo	7	
PA_atk-s05_17a:72	1. Ñāṇakathā	7	
PA_atk-s05_17a:73	Mātikāvaṇṇanā	7	
PA_atk-s05_17a:74	1. Tattha uddese tāva sotāvadhāne paññā sutamaye ñāṇanti ettha sotasaddo anekatthappabhedo. Tathā hesa –	7	
PA_atk-s05_17a:75	Maṃsaviññāṇañāṇesu, taṇhādīsu ca dissati;	7	
PA_atk-s05_17a:76	Dhārāyaṃ ariyamagge, cittasantatiyampi ca.	7	
PA_atk-s05_17a:77_0	“Sotāyatanaṃ sotadhātu sotindriya”ntiādīsu hi ayaṃ sotasaddo maṃsasote dissati. “Sotena	77	
PA_atk-s05_17a:77_1	saddaṃ sutvā”tiādīsu sotaviññāṇe. “Dibbāya sotadhātuyā”tiādīsu ñāṇasote. “Yāni sotāni	77	
PA_atk-s05_17a:77_2	lokasminti yāni etāni sotāni mayā kittitāni pakittitāni ācikkhitāni desitāni paññapitāni	77	
PA_atk-s05_17a:77_3	paṭṭhapitāni vivaritāni vibhattāni uttānīkatāni pakāsitāni. Seyyathidaṃ – taṇhāsoto	77	
PA_atk-s05_17a:77_4	diṭṭhisoto kilesasoto duccaritasoto avijjāsoto”tiādīsu taṇhādīsu pañcasu dhammesu.	77	
PA_atk-s05_17a:77_5	“Addasā kho bhagavā mahantaṃ dārukkhandhaṃ gaṅgāya nadiyā sotena vuyhamāna”ntiādīsu	77	
PA_atk-s05_17a:77_6	udakadhārāyaṃ. “Ariyassetaṃ, āvuso, aṭṭhaṅgikassa maggassa adhivacanaṃ, yadidaṃ soto”tiādīsu	77	
PA_atk-s05_17a:77_7	ariyamagge. “Purisassa ca viññāṇasotaṃ pajānāti ubhayato abbocchinnaṃ idha loke patiṭṭhitañca	77	
PA_atk-s05_17a:77_8	paraloke patiṭṭhitañcā”tiādīsu cittasantatiyaṃ. Idha panāyaṃ maṃsasote daṭṭhabbo.	77	
PA_atk-s05_17a:77_9	Tena sotena hetubhūtena, karaṇabhūtena vā avadhīyati avatthāpīyati appīyatīti sotāvadhānaṃ.	77	
PA_atk-s05_17a:77_10	Kiṃ taṃ? Sutaṃ. Sutañca nāma “bahussuto hoti sutadharo sutasannicayo”tiādīsu viya	771	
PA_atk-s05_17a:77_11	sotadvārānusārena viññātaṃ avadhāritaṃ dhammajātaṃ, taṃ idha sotāvadhānanti vuttaṃ.	771	
PA_atk-s05_17a:77_12	Tasmiṃ sotāvadhānasaṅkhāte sute pavattā paññā sotāvadhāne paññā. Paññāti ca tassa	771	
PA_atk-s05_17a:77_13	tassa atthassa pākaṭakaraṇasaṅkhātena paññāpanaṭṭhena paññā, tena tena vā aniccādinā	771	
PA_atk-s05_17a:77_14	pakārena dhamme jānātītipi paññā.	771	
PA_atk-s05_17a:78	Sutamaye ñāṇanti ettha sutasaddo tāva saupasaggo anupasaggo ca –	7	
PA_atk-s05_17a:79	Gamane vissute tintenuyogopacitepi ca;	7	
PA_atk-s05_17a:80	Sadde ca sotadvārānusārañāte ca dissati.	8	
PA_atk-s05_17a:81_0	Tathā hissa “senāya pasuto”tiādīsu gacchantoti attho. “Sutadhammassa passato”tiādīsu	81	
PA_atk-s05_17a:81_1	vissutadhammassāti attho. “Avassutā avassutassa purisapuggalassā”tiādīsu tintā tintassāti	81	
PA_atk-s05_17a:81_2	attho. “Ye jhānapasutā dhīrā”tiādīsu anuyuttāti attho. “Tumhehi puññaṃ pasutaṃ anappaka”ntiādīsu	81	
PA_atk-s05_17a:81_3	upacitanti attho. “Diṭṭhaṃ sutaṃ mutaṃ viññāta”ntiādīsu saddoti attho. “Bahussuto	81	
PA_atk-s05_17a:81_4	hoti sutadharo sutasannicayo”tiādīsu sotadvārānusāraviññātadharoti attho. Idha panassa	81	
PA_atk-s05_17a:81_5	sotadvārānusārena viññātaṃ upadhāritanti attho. Sutamaye ñāṇanti yā esā etaṃ sutaṃ	81	
PA_atk-s05_17a:81_6	viññātaṃ avadhāritaṃ saddhammaṃ ārabbha ārammaṇaṃ katvā sabbapaṭhamañca aparāparañca	81	
PA_atk-s05_17a:81_7	pavattā paññā, taṃ “sutamaye ñāṇa”nti vuttaṃ hoti, sutamayaṃ ñāṇanti attho. Sutamayeti	81	
PA_atk-s05_17a:81_8	ca paccattavacanametaṃ, yathā “na hevaṃ vattabbe”. “Vanappagumbe yathā phussitagge”.	81	
PA_atk-s05_17a:81_9	“Natthi attakāre natthi parakāre natthi purisakāre”tiādīsu paccattavacanaṃ, evamidhāpi	81	
PA_atk-s05_17a:81_10	daṭṭhabbaṃ. Tena vuttaṃ – “sutamayaṃ ñāṇanti attho”ti.	811	
PA_atk-s05_17a:82_0	Atha vā sutena pakato phassādiko dhammapuñjo sutamayo, tasmiṃ sutamaye dhammapuñje	82	
PA_atk-s05_17a:82_1	pavattaṃ taṃsampayuttaṃ ñāṇaṃ sutamaye ñāṇaṃ. Sabhāvasāmaññalakkhaṇavasena dhamme	82	
PA_atk-s05_17a:82_2	jānātīti ñāṇaṃ. Taṃyeva ñāṇaṃ pariyāyavacanena adhippāyapakāsanatthaṃ aniyamena “paññā”ti	82	
PA_atk-s05_17a:82_3	vatvā pacchā adhippetaṃ “ñāṇa”nti niyametvā vuttanti veditabbaṃ. Ñāṇañca nāma sabhāvapaṭivedhalakkhaṇaṃ,	82	
PA_atk-s05_17a:82_4	akkhalitapaṭivedhalakkhaṇaṃ vā kusalissāsakhittausupaṭivedho viya, visayobhāsanarasaṃ	82	
PA_atk-s05_17a:82_5	padīpo viya, asammohapaccupaṭṭhānaṃ araññagatasudesako viya. “Samāhito, bhikkhave,	82	
PA_atk-s05_17a:82_6	bhikkhu yathābhūtaṃ pajānātī”ti vacanato samādhipadaṭṭhānaṃ. Lakkhaṇādīsu hi sabhāvo	82	
PA_atk-s05_17a:82_7	vā sāmaññaṃ vā lakkhaṇaṃ nāma, kiccaṃ vā sampatti vā raso nāma, upaṭṭhānākāro vā	82	
PA_atk-s05_17a:82_8	phalaṃ vā paccupaṭṭhānaṃ nāma, āsannakāraṇaṃ padaṭṭhānaṃ nāmāti veditabbaṃ.	82	
PA_atk-s05_17a:83	2. Sutvāna saṃvare paññāti –	8	
PA_atk-s05_17a:84	Pātimokkho satī ceva, ñāṇaṃ khanti tatheva ca;	8	
PA_atk-s05_17a:85	Vīriyaṃ pañcime dhammā, saṃvarāti pakāsitā.	8	
PA_atk-s05_17a:86_0	“Iminā pātimokkhasaṃvarena upeto hoti samupeto upāgato samupāgato upapanno sampanno	86	
PA_atk-s05_17a:86_1	samannāgato”ti āgato pātimokkhasaṃvaro. “Cakkhunā rūpaṃ disvā na nimittaggāhī hoti	86	
PA_atk-s05_17a:86_2	nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā	86	
PA_atk-s05_17a:86_3	pāpakā akusalā dhammā anvāssaveyyuṃ, tassa saṃvarāya paṭipajjati, rakkhati cakkhundriyaṃ,	86	
PA_atk-s05_17a:86_4	cakkhundriye saṃvaraṃ āpajjatī”tiādinā nayena āgato satisaṃvaro.	86	
PA_atk-s05_17a:87	“Yāni sotāni lokasmiṃ (ajitāti bhagavā),	8	
PA_atk-s05_17a:88	Sati tesaṃ nivāraṇaṃ;	8	
PA_atk-s05_17a:89	Sotānaṃ saṃvaraṃ brūmi, paññāyete pidhīyare”ti. –	8	
PA_atk-s05_17a:90_0	Āgato ñāṇasaṃvaro. “Katame ca, bhikkhave, āsavā paṭisevanā pahātabbā? Idha, bhikkhave,	90	
PA_atk-s05_17a:90_1	bhikkhu paṭisaṅkhā yoniso cīvaraṃ paṭisevatī”tiādinā nayena āgato paccayapaṭisevanāsaṃvaro,	90	
PA_atk-s05_17a:90_2	sopi ñāṇasaṃvareneva saṅgahito. “Khamo hoti sītassa uṇhassa jighacchāya pipāsāya	90	
PA_atk-s05_17a:90_3	ḍaṃsamakasavātātapasarisapasamphassānaṃ duruttānaṃ durāgatānaṃ vacanapathānaṃ uppannānaṃ	90	
PA_atk-s05_17a:90_4	sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ	90	
PA_atk-s05_17a:90_5	adhivāsakajātiko hotī”ti āgato khantisaṃvaro. “Uppannaṃ kāmavitakkaṃ nādhivāseti	90	
PA_atk-s05_17a:90_6	pajahati vinodeti byantīkaroti anabhāvaṃ gametī”tiādinā nayena āgato vīriyasaṃvaro.	90	
PA_atk-s05_17a:90_7	“Idha ariyasāvako micchāājīvaṃ pahāya sammāājīvena jīvikaṃ kappetī”ti āgato ājīvapārisuddhisaṃvaro,	90	
PA_atk-s05_17a:90_8	sopi vīriyasaṃvareneva saṅgahito. Tesu sattasu saṃvaresu pātimokkhasaṃvaraindriyasaṃvaraājīvapārisuddhipaccayapaṭisevanasaṅkhātā	90	
PA_atk-s05_17a:90_9	cattāro saṃvarā idhādhippetā, tesu ca visesena pātimokkhasaṃvaro. Sabbopi cāyaṃ saṃvaro	90	
PA_atk-s05_17a:90_10	yathāsakaṃ saṃvaritabbānaṃ kāyaduccaritādīnaṃ saṃvaraṇato saṃvaroti vuccati. Sutamayañāṇe	901	
PA_atk-s05_17a:90_11	vuttaṃ dhammaṃ sutvā saṃvarantassa saṃvaraṃ karontassa tasmiṃ saṃvare pavattā taṃsampayuttā	901	
PA_atk-s05_17a:90_12	paññā “sutvāna saṃvare paññā”ti vuttā. Atha vā hetuatthe sutvāti vacanassa sambhavato	901	
PA_atk-s05_17a:90_13	sutahetunā saṃvare paññātipi attho.	901	
PA_atk-s05_17a:91_0	Sīlamaye ñāṇanti ettha sīlanti sīlanaṭṭhena sīlaṃ. Kimidaṃ sīlanaṃ nāma? Samādhānaṃ	91	
PA_atk-s05_17a:91_1	vā, kāyakammādīnaṃ susīlyavasena avippakiṇṇatāti attho. Upadhāraṇaṃ vā, kusalānaṃ	91	
PA_atk-s05_17a:91_2	dhammānaṃ patiṭṭhāvasena ādhārabhāvoti attho. Etadeva hi ettha atthadvayaṃ saddalakkhaṇavidū	91	
PA_atk-s05_17a:91_3	anujānanti. Aññe pana “adhisevanaṭṭhena ācāraṭṭhena tassīlaṭṭhena siraṭṭhena sītalaṭṭhena	91	
PA_atk-s05_17a:91_4	sivaṭṭhena sīla”nti vaṇṇayanti.	91	
PA_atk-s05_17a:92	Sīlanaṃ lakkhaṇaṃ tassa, bhinnassāpi anekadhā;	9	
PA_atk-s05_17a:93	Sanidassanattaṃ rūpassa, yathā bhinnassa nekadhā.	9	
PA_atk-s05_17a:94_0	Yathā hi nīlapītādibhedena anekadhā bhinnassāpi rūpāyatanassa sanidassanattaṃ lakkhaṇaṃ	94	
PA_atk-s05_17a:94_1	nīlādibhedena bhinnassāpi sanidassanabhāvānatikkamanato, tathā sīlassa cetanādibhedena	94	
PA_atk-s05_17a:94_2	anekadhā bhinnassāpi yadetaṃ kāyakammādīnaṃ samādhānavasena kusalānañca dhammānaṃ	94	
PA_atk-s05_17a:94_3	patiṭṭhānavasena vuttaṃ sīlanaṃ, tadeva lakkhaṇaṃ cetanādibhedena bhinnassāpi samādhānapatiṭṭhānabhāvānatikkamanato.	94	
PA_atk-s05_17a:94_4	Evaṃlakkhaṇassa panassa –	94	
PA_atk-s05_17a:95	“Dussīlyaviddhaṃsanatā, anavajjaguṇo tathā;	9	
PA_atk-s05_17a:96	Kiccasampatti atthena, raso nāma pavuccati”.	9	
PA_atk-s05_17a:97	Tasmā idaṃ sīlaṃ nāma kiccaṭṭhena rasena dussīlyaviddhaṃsanarasaṃ, sampattiatthena rasena anavajjarasanti veditabbaṃ.	9	
PA_atk-s05_17a:98	Soceyyapaccupaṭṭhānaṃ, tayidaṃ tassa viññuhi;	9	
PA_atk-s05_17a:99	Ottappañca hirī ceva, padaṭṭhānanti vaṇṇitaṃ. –	9	
PA_atk-s05_17a:100_0	Tayidaṃ sīlaṃ “kāyasoceyyaṃ vacīsoceyyaṃ manosoceyya”nti evaṃ vuttasoceyyapaccupaṭṭhānaṃ,	100	
PA_atk-s05_17a:100_1	sucibhāvena paccupaṭṭhāti gahaṇabhāvaṃ gacchati. Hirottappañca pana tassa viññūhi	100	
PA_atk-s05_17a:100_2	padaṭṭhānanti vaṇṇitaṃ, āsannakāraṇanti attho. Hirottappe hi sati sīlaṃ uppajjati	100	
PA_atk-s05_17a:100_3	ceva tiṭṭhati ca, asati neva uppajjati na tiṭṭhatīti evaṃvidhena sīlena sahagataṃ	100	
PA_atk-s05_17a:100_4	taṃsampayuttaṃ ñāṇaṃ sīlamaye ñāṇaṃ. Atha vā sīlameva pakataṃ sīlamayaṃ, tasmiṃ sīlamaye	100	
PA_atk-s05_17a:100_5	taṃsampayuttaṃ ñāṇaṃ. Asaṃvare ādīnavapaccavekkhaṇā ca, saṃvare ānisaṃsapaccavekkhaṇā	100	
PA_atk-s05_17a:100_6	ca, saṃvarapārisuddhipaccavekkhaṇā ca, saṃvarasaṃkilesavodānapaccavekkhaṇā ca sīlamayañāṇeneva saṅgahitā.	100	
PA_atk-s05_17a:101_0	3. Saṃvaritvā samādahane paññāti sīlamayañāṇe vuttasīlasaṃvarena saṃvaritvā saṃvaraṃ	101	
PA_atk-s05_17a:101_1	katvā sīle patiṭṭhāya samādahantassa upacārappanāvasena cittekaggataṃ karontassa	101	
PA_atk-s05_17a:101_2	tasmiṃ samādahane pavattā taṃsampayuttā paññā. Samaṃ sammā ca ādahanaṃ ṭhapananti	101	
PA_atk-s05_17a:101_3	ca samādahanaṃ, samādhissevetaṃ pariyāyavacanaṃ.	101	
PA_atk-s05_17a:102_0	Samādhibhāvanāmaye ñāṇanti ettha kusalacittekaggatā samādhi. Kenaṭṭhena samādhi?	102	
PA_atk-s05_17a:102_1	Samādhānaṭṭhena samādhi. Kimidaṃ samādhānaṃ nāma? Ekārammaṇe cittacetasikānaṃ samaṃ	102	
PA_atk-s05_17a:102_2	sammā ca ādhānaṃ, ṭhapananti vuttaṃ hoti. Tasmā yassa dhammassānubhāvena ekārammaṇe	102	
PA_atk-s05_17a:102_3	cittacetasikā samaṃ sammā ca avikkhipamānā avippakiṇṇā ca hutvā tiṭṭhanti, idaṃ samādhānanti	102	
PA_atk-s05_17a:102_4	veditabbaṃ. Tassa kho pana samādhissa –	102	
PA_atk-s05_17a:103	Lakkhaṇaṃ tu avikkhepo, vikkhepaviddhaṃsanaṃ raso;	10	
PA_atk-s05_17a:104	Akampanamupaṭṭhānaṃ, padaṭṭhānaṃ sukhaṃ pana.	10	
PA_atk-s05_17a:105_0	Bhāvīyati vaḍḍhīyatīti bhāvanā, samādhi eva bhāvanā samādhibhāvanā, samādhissa vā	105	
PA_atk-s05_17a:105_1	bhāvanā vaḍḍhanā samādhibhāvanā. Samādhibhāvanāvacanena aññaṃ bhāvanaṃ paṭikkhipati.	105	
PA_atk-s05_17a:105_2	Pubbe viya upacārappanāvasena samādhibhāvanāmaye ñāṇaṃ.	105	
PA_atk-s05_17a:106_0	4. Paccayapariggahe paññāti ettha paṭicca phalametīti paccayo. Paṭiccāti na vinā	106	
PA_atk-s05_17a:106_1	tena, apaccakkhitvāti attho. Etīti uppajjati ceva pavattati cāti attho. Apica upakārakattho	106	
PA_atk-s05_17a:106_2	paccayattho, tassa paccayassa bahuvidhattā paccayānaṃ pariggahe vavatthāpane ca paññā	106	
PA_atk-s05_17a:106_3	paccayapariggahe paññā.	106	
PA_atk-s05_17a:107_0	Dhammaṭṭhitiñāṇanti ettha dhammasaddo tāva sabhāvapaññāpuññapaññattiāpattipariyattinissattatāvikāraguṇapaccayapaccayuppannādīsu	107	
PA_atk-s05_17a:107_1	dissati. Ayañhi “kusalā dhammā akusalā dhammā abyākatā dhammā”tiādīsu sabhāve dissati.	107	
PA_atk-s05_17a:108	“Yassete caturo dhammā, saddhassa gharamesino;	10	
PA_atk-s05_17a:109	Saccaṃ dhammo dhiti cāgo, sa ve pecca na socatī”ti. –	10	
PA_atk-s05_17a:110	Ādīsu paññāyaṃ.	11	
PA_atk-s05_17a:111	“Na hi dhammo adhammo ca, ubho samavipākino;	11	
PA_atk-s05_17a:112	Adhammo nirayaṃ neti, dhammo pāpeti suggati”nti. –	11	
PA_atk-s05_17a:113_0	Ādīsu puññe. “Paññattidhammā niruttidhammā adhivacanadhammā”tiādīsu paññattiyaṃ.	113	
PA_atk-s05_17a:113_1	“Pārājikā dhammā saṅghādisesā dhammā”tiādīsu āpattiyaṃ. “Idha bhikkhu dhammaṃ jānāti	113	
PA_atk-s05_17a:113_2	suttaṃ geyyaṃ veyyākaraṇa”ntiādīsu pariyattiyaṃ. “Tasmiṃ kho pana samaye dhammā honti.	113	
PA_atk-s05_17a:113_3	Dhammesu dhammānupassī viharatī”tiādīsu nissattatāyaṃ. “Jātidhammā jarādhammā maraṇadhammā”tiādīsu	113	
PA_atk-s05_17a:113_4	vikāre. “Channaṃ buddhadhammāna”ntiādīsu guṇe. “Hetumhi ñāṇaṃ dhammapaṭisambhidā”tiādīsu	113	
PA_atk-s05_17a:113_5	paccaye. “Ṭhitāva sā dhātu dhammaṭṭhitatā dhammaniyāmatā”tiādīsu paccayuppanne. Svāyamidhāpi	113	
PA_atk-s05_17a:113_6	paccayuppanne daṭṭhabbo. Atthato pana attano sabhāvaṃ dhārentīti vā, paccayehi dhārīyantīti	113	
PA_atk-s05_17a:113_7	vā, attano phalaṃ dhārentīti vā, attano paripūrakaṃ apāyesu apatamānaṃ dhārentīti	113	
PA_atk-s05_17a:113_8	vā, sakasakalakkhaṇe dhārentīti vā, cittena avadhārīyantīti vā yathāyogaṃ dhammāti	113	
PA_atk-s05_17a:113_9	vuccanti. Idha pana attano paccayehi dhārīyantīti dhammā, paccayasamuppannā dhammā	113	
PA_atk-s05_17a:113_10	tiṭṭhanti uppajjanti ceva pavattanti ca etāyāti dhammaṭṭhiti, paccayadhammānametaṃ	1131	
PA_atk-s05_17a:113_11	adhivacanaṃ. Tassaṃ dhammaṭṭhitiyaṃ ñāṇaṃ dhammaṭṭhitiñāṇaṃ. Idañhi samādhibhāvanāmayañāṇe	1131	
PA_atk-s05_17a:113_12	vuttasamādhinā samāhitena cittena yathābhūtañāṇadassanatthāya yogamārabhitvā vavatthāpitanāmarūpassa	1131	
PA_atk-s05_17a:113_13	tesaṃ nāmarūpānaṃ paccayapariggahapariyāyaṃ dhammaṭṭhitiñāṇaṃ uppajjati. “Nāmarūpavavatthāne	1131	
PA_atk-s05_17a:113_14	ñāṇa”nti avatvā eva kasmā “dhammaṭṭhitiñāṇa”nti vuttanti ce? Paccayapariggaheneva	1131	
PA_atk-s05_17a:113_15	paccayasamuppannapariggahassa siddhattā. Paccayasamuppanne hi apariggahite paccayapariggaho	1131	
PA_atk-s05_17a:113_16	na sakkā hoti kātuṃ. Tasmā dhammaṭṭhitiñāṇagahaṇeneva tassa hetubhūtaṃ pubbe siddhaṃ	1131	
PA_atk-s05_17a:113_17	nāmarūpavavatthānañāṇaṃ vuttameva hotīti veditabbaṃ. Kasmā dutiyatatiyañāṇaṃ viya	1131	
PA_atk-s05_17a:113_18	“samādahitvā paccayapariggahe paññā”ti na vuttanti ce? Samathavipassanānaṃ yuganaddhattā.	1131	
PA_atk-s05_17a:114	“Samādahitvā yathā ce vipassati, vipassamāno tathā ce samādahe;	11	
PA_atk-s05_17a:115	Vipassanā ca samatho tadā ahu, samānabhāgā yuganaddhā vattare”ti. –	11	
PA_atk-s05_17a:116_0	Hi vuttaṃ. Tasmā samādhiṃ avissajjetvā samādhiñca ñāṇañca yuganaddhaṃ katvā yāva	116	
PA_atk-s05_17a:116_1	ariyamaggo, tāva ussukkāpetabbanti ñāpanatthaṃ “paccayapariggahe paññā dhammaṭṭhitiñāṇa”micceva	116	
PA_atk-s05_17a:116_2	vuttanti veditabbaṃ.	116	
PA_atk-s05_17a:117_0	5. Atītānāgatapaccuppannānaṃ dhammānaṃ saṅkhipitvā vavatthāne paññāti ettha attano	117	
PA_atk-s05_17a:117_1	sabhāvaṃ, uppādādikkhaṇaṃ vā patvā ati itā atikkantāti atītā, tadubhayampi na āgatā	117	
PA_atk-s05_17a:117_2	na sampattāti anāgatā, taṃ taṃ kāraṇaṃ paṭicca uppādādiuddhaṃ pannā gatā pavattāti	117	
PA_atk-s05_17a:117_3	paccuppannā. Addhā santatikhaṇapaccuppannesu santatipaccuppannaṃ idhādhippetaṃ. Tesaṃ	117	
PA_atk-s05_17a:117_4	atītānāgatapaccuppannānaṃ pañcakkhandhadhammānaṃ ekekakkhandhalakkhaṇe saṅkhipitvā	117	
PA_atk-s05_17a:117_5	kalāpavasena rāsiṃ katvā vavatthāne nicchayane sanniṭṭhāpane paññā.	117	
PA_atk-s05_17a:118_0	Sammasane ñāṇanti sammā āmasane anumajjane pekkhaṇe ñāṇaṃ, kalāpasammasanañāṇanti	118	
PA_atk-s05_17a:118_1	attho. Idañhi nāmarūpavavatthānañāṇānantaraṃ nāmarūpapaccayapariggahe dhammaṭṭhitiñāṇe	118	
PA_atk-s05_17a:118_2	ṭhitassa “yaṃkiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ	118	
PA_atk-s05_17a:118_3	vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ taṃ rūpaṃ aniccato	118	
PA_atk-s05_17a:118_4	vavatthapeti, ekaṃ sammasanaṃ, dukkhato vavatthapeti, ekaṃ sammasanaṃ, anattato vavatthapeti,	118	
PA_atk-s05_17a:118_5	ekaṃ sammasana”ntiādinā nayena vuttasammasanavasena pubbe vavatthāpite ekekasmiṃ	118	
PA_atk-s05_17a:118_6	khandhe tilakkhaṇaṃ āropetvā aniccato dukkhato anattato vipassantassa kalāpasammasanañāṇaṃ uppajjati.	118	
PA_atk-s05_17a:119_0	6. Paccuppannānaṃ dhammānaṃ vipariṇāmānupassane paññāti santativasena paccuppannānaṃ	119	
PA_atk-s05_17a:119_1	ajjhattaṃ pañcakkhandhadhammānaṃ vipariṇāmadassane bhaṅgadassane paññā. Yasmā “ime	119	
PA_atk-s05_17a:119_2	dhammā uppajjitvā bhijjantī”ti udayaṃ gahetvāpi bhedeyeva cittaṃ ṭhapeti, tasmā avuttopi	119	
PA_atk-s05_17a:119_3	udayo vuttoyeva hotīti veditabbo. Paccuppannānaṃ dhammānaṃ dassanena vā udayadassanassa	119	
PA_atk-s05_17a:119_4	siddhattā udayo vuttoyeva hoti. Na hi udayaṃ vinā dhammānaṃ uppannattaṃ sijjhati,	119	
PA_atk-s05_17a:119_5	tasmā “paccuppannānaṃ dhammānaṃ uppādavipariṇāmānupassane paññā”ti avuttepi vuttameva	119	
PA_atk-s05_17a:119_6	hotīti veditabbaṃ. “Udayabbayānupassane ñāṇa”nti niyamitattā ca udayadassanaṃ siddhameva	119	
PA_atk-s05_17a:119_7	hotīti anantaraṃ vuttassa sammasanañāṇassa pāraṃ gantvā taṃsammasaneyeva pākaṭībhūte	119	
PA_atk-s05_17a:119_8	udayabbaye pariggaṇhitvā saṅkhārānaṃ paricchedakaraṇatthaṃ udayabbayānupassanaṃ ārabhantassa	119	
PA_atk-s05_17a:119_9	uppajjati udayabbayānupassanāñāṇaṃ. Tañhi udayabbaye anupassanato udayabbayānupassanāti vuccati.	119	
PA_atk-s05_17a:120_0	7. Ārammaṇaṃ paṭisaṅkhāti rūpakkhandhādiārammaṇaṃ bhaṅgato paṭisaṅkhāya jānitvā passitvā.	120	
PA_atk-s05_17a:120_1	Bhaṅgānupassane paññā vipassane ñāṇanti tassa ārammaṇaṃ bhaṅgato paṭisaṅkhāya uppannassa	120	
PA_atk-s05_17a:120_2	ñāṇassa bhaṅgaṃ anupassane yā paññā, taṃ “vipassane ñāṇa”nti vuttaṃ hoti. Vipassanāti	120	
PA_atk-s05_17a:120_3	ca vividhā passanā vipassanā. Ārammaṇapaṭisaṅkhātipi pāṭho. Tassattho – ārammaṇassa	120	
PA_atk-s05_17a:120_4	paṭisaṅkhā jānanā passanāti vuttanayeneva ārammaṇapaṭisaṅkhā “bhaṅgānupassane paññā	120	
PA_atk-s05_17a:120_5	vipassane ñāṇa”nti vuttaṃ hoti. Yasmā pana bhaṅgānupassanāya eva vipassanā sikhaṃ	120	
PA_atk-s05_17a:120_6	pāpuṇāti, tasmā visesetvā idameva “vipassane ñāṇa”nti vuttaṃ. Yasmā udayabbayānupassanāya	120	
PA_atk-s05_17a:120_7	ṭhitassa maggāmaggañāṇadassanaṃ uppajjati, tasmā tassā siddhāya taṃ siddhameva hotīti	120	
PA_atk-s05_17a:120_8	taṃ avatvāva bhaṅgānupassanāya eva vipassanāsikhaṃ ñāṇaṃ vuttanti veditabbaṃ. Udayabbayānupassanāya	120	
PA_atk-s05_17a:120_9	suparidiṭṭhaudayabbayassa suparicchinnesu saṅkhāresu lahuṃ lahuṃ upaṭṭhahantesu ñāṇe	120	
PA_atk-s05_17a:120_10	tikkhe vahante udayaṃ pahāya bhaṅge eva sati santiṭṭhati, tassa “evaṃ uppajjitvā	1201	
PA_atk-s05_17a:120_11	evaṃ nāma saṅkhārā bhijjantī”ti passato etasmiṃ ṭhāne bhaṅgānupassanāñāṇaṃ uppajjati.	1201	
PA_atk-s05_17a:121_0	8. Bhayatupaṭṭhāne paññāti uppādapavattanimittaāyūhanāpaṭisandhīnaṃ bhayato upaṭṭhāne	121	
PA_atk-s05_17a:121_1	pīḷāyogato sappaṭibhayavasena gahaṇūpagamane paññāti attho. Bhayato upaṭṭhātīti bhayatupaṭṭhānaṃ	121	
PA_atk-s05_17a:121_2	ārammaṇaṃ, tasmiṃ bhayatupaṭṭhāne. Atha vā bhayato upatiṭṭhatīti bhayatupaṭṭhānaṃ,	121	
PA_atk-s05_17a:121_3	paññā, taṃ “bhayatupaṭṭhāna”nti vuttaṃ hoti.	121	
PA_atk-s05_17a:122_0	Ādīnave ñāṇanti bhummavacanameva. “Yā ca bhayatupaṭṭhāne paññā, yañca ādīnave ñāṇaṃ,	122	
PA_atk-s05_17a:122_1	yā ca nibbidā, ime dhammā ekaṭṭhā, byañjanameva nāna”nti vuttattā ekamiva vuccamānampi	122	
PA_atk-s05_17a:122_2	avatthābhedena muñcitukamyatādi viya tividhameva hoti. Tasmā bhayatupaṭṭhānaādīnavānupassanāsu	122	
PA_atk-s05_17a:122_3	siddhāsu nibbidānupassanā siddhā hotīti katvā avuttāpi vuttāva hotīti veditabbā.	122	
PA_atk-s05_17a:123_0	Sabbasaṅkhārānaṃ bhaṅgārammaṇaṃ bhaṅgānupassanaṃ āsevantassa bhāventassa bahulīkarontassa	123	
PA_atk-s05_17a:123_1	tibhavacatuyonipañcagatisattaviññāṇaṭṭhitinavasattāvāsesu pabhedakā saṅkhārā sukhena	123	
PA_atk-s05_17a:123_2	jīvitukāmassa bhīrukapurisassa sīhabyagghadīpiacchataracchayakkharakkhasacaṇḍagoṇacaṇḍakukkurapabhinna-	123	
PA_atk-s05_17a:123_3	madacaṇḍahatthighoraāsivisaasanivicakkasusānaraṇabhūmijalitaaṅgārakāsuādayo viya	123	
PA_atk-s05_17a:123_4	mahābhayaṃ hutvā upaṭṭhahanti, tassa “atītā saṅkhārā niruddhā, paccuppannā nirujjhanti,	123	
PA_atk-s05_17a:123_5	anāgatāpi evameva nirujjhissantī”ti passato etasmiṃ ṭhāne bhayatupaṭṭhānaṃ ñāṇaṃ	123	
PA_atk-s05_17a:123_6	uppajjati. Tassa taṃ bhayatupaṭṭhānañāṇaṃ āsevantassa bhāventassa bahulīkarontassa	123	
PA_atk-s05_17a:123_7	sabbabhavayonigatiṭhitisattāvāsesu neva tāṇaṃ na leṇaṃ na gati na paṭisaraṇaṃ paññāyati,	123	
PA_atk-s05_17a:123_8	sabbabhavayonigatiṭhitinivāsagatesu saṅkhāresu ekasaṅkhārepi patthanā vā parāmāso	123	
PA_atk-s05_17a:123_9	vā na hoti, tayo bhavā vītaccitaṅgārapuṇṇā aṅgārakāsuyo viya, cattāro mahābhūtā ghoravisā	123	
PA_atk-s05_17a:123_10	āsivisā viya, pañcakkhandhā ukkhittāsikā vadhakā viya, cha ajjhattikāyatanāni suññagāmo	1231	
PA_atk-s05_17a:123_11	viya, cha bāhirāyatanāni gāmaghātakacorā viya, sattaviññāṇaṭṭhitiyo nava ca sattāvāsā	1231	
PA_atk-s05_17a:123_12	ekādasahi aggīhi ādittā sampajjalitā sajotibhūtā viya ca, sabbe saṅkhārā gaṇḍabhūtā	1231	
PA_atk-s05_17a:123_13	rogabhūtā sallabhūtā aghabhūtā ābādhabhūtā viya ca nirassādā nirasā mahāādīnavarāsibhūtā	1231	
PA_atk-s05_17a:123_14	hutvā upaṭṭhahanti, sukhena jīvitukāmassa bhīrukapurisassa ramaṇīyākārasaṇṭhitampi	1231	
PA_atk-s05_17a:123_15	savāḷakamiva vanagahanaṃ, sasaddūlā viya guhā, sagāharakkhasaṃ viya udakaṃ, samussitakhaggā	1231	
PA_atk-s05_17a:123_16	viya paccatthikā, savisaṃ viya bhojanaṃ, sacoro viya maggo, ādittamiva agāraṃ, uyyuttasenā	1231	
PA_atk-s05_17a:123_17	viya raṇabhūmi. Yathā hi so puriso etāni savāḷakavanagahanādīni āgamma bhīto saṃviggo	1231	
PA_atk-s05_17a:123_18	lomahaṭṭhajāto samantato ādīnavameva passati, evameva so yogāvacaro bhaṅgānupassanāvasena	1231	
PA_atk-s05_17a:123_19	sabbasaṅkhāresu bhayato upaṭṭhitesu samantato nirasaṃ nirassādaṃ ādīnavameva passati.	1231	
PA_atk-s05_17a:123_20	Tassevaṃ passato ādīnavānupassanāñāṇaṃ uppajjati.	1232	
PA_atk-s05_17a:124_0	So evaṃ sabbasaṅkhāre ādīnavato sampassanto sabbabhavayonigativiññāṇaṭṭhitisattāvāsagate	124	
PA_atk-s05_17a:124_1	sabhedake saṅkhāragate nibbindati ukkaṇṭhati nābhiramati. Seyyathāpi nāma cittakūṭapabbatapādābhirato	124	
PA_atk-s05_17a:124_2	suvaṇṇarājahaṃso asucimhi caṇḍālagāmadvāraāvāṭe nābhiramati, sattasu mahāsaresuyeva	124	
PA_atk-s05_17a:124_3	abhiramati, evameva ayaṃ yogīrājahaṃso suparidiṭṭhādīnave sabhedake saṅkhāragate	124	
PA_atk-s05_17a:124_4	nābhiramati, bhāvanārāmatāya pana bhāvanāratiyā samannāgatattā sattasu anupassanāsuyeva	124	
PA_atk-s05_17a:124_5	abhiramati. Yathā ca suvaṇṇapañjarepi pakkhitto sīho migarājā nābhiramati, tiyojanasahassavitthate	124	
PA_atk-s05_17a:124_6	pana himavanteyeva ramati, evamayampi yogīsīho tividhe sugatibhavepi nābhiramati,	124	
PA_atk-s05_17a:124_7	tīsu anupassanāsuyeva ramati. Yathā ca sabbaseto sattappatiṭṭho iddhimā vehāsaṅgamo	124	
PA_atk-s05_17a:124_8	chaddanto nāgarājā nagaramajjhe nābhiramati, himavati chaddantarahadeyeva ramati,	124	
PA_atk-s05_17a:124_9	evamayaṃ yogīvaravāraṇo sabbasmimpi saṅkhāragate nābhiramati, “anuppādo khema”ntiādinā	124	
PA_atk-s05_17a:124_10	nayena niddiṭṭhe santipadeyeva ramati, tanninnatappoṇatappabbhāramānaso hoti. Ettāvatā	1241	
PA_atk-s05_17a:124_11	tassa nibbidānupassanāñāṇaṃ uppannaṃ hotīti.	1241	
PA_atk-s05_17a:125_0	9. Muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇanti muñcituṃ cajituṃ	125	
PA_atk-s05_17a:125_1	kāmeti icchatīti muñcitukāmo, muñcitukāmassa bhāvo muñcitukamyatā. Paṭisaṅkhāti upaparikkhatīti	125	
PA_atk-s05_17a:125_2	paṭisaṅkhā, paṭisaṅkhānaṃ vā paṭisaṅkhā. Santiṭṭhati ajjhupekkhatīti santiṭṭhanā,	125	
PA_atk-s05_17a:125_3	santiṭṭhanaṃ vā santiṭṭhanā. Muñcitukamyatā ca sā paṭisaṅkhā ca santiṭṭhanā cāti	125	
PA_atk-s05_17a:125_4	muñcitukamyatāpaṭisaṅkhāsantiṭṭhanā. Iti pubbabhāge nibbidāñāṇena nibbinnassa uppādādīni	125	
PA_atk-s05_17a:125_5	pariccajitukāmatā muñcitukamyatā. Muñcanassa upāyakaraṇatthaṃ majjhe paṭisaṅkhānaṃ	125	
PA_atk-s05_17a:125_6	paṭisaṅkhā. Muñcitvā avasāne ajjhupekkhanaṃ santiṭṭhanā. Evaṃ avatthābhedena tippakārā	125	
PA_atk-s05_17a:125_7	paññā saṅkhārānaṃ ajjhupekkhanāsu ñāṇaṃ, muñcitukamyatāpaṭisaṅkhāsantiṭṭhanāsaṅkhātānaṃ	125	
PA_atk-s05_17a:125_8	avatthābhedena bhinnānaṃ tissannampi paññānaṃ saṅkhārupekkhataṃ icchantena pana “paññā”ti	125	
PA_atk-s05_17a:125_9	ca “saṅkhārupekkhāsū”ti ca bahuvacanaṃ kataṃ, avatthābhedena bhinnassāpi ekattā “ñāṇa”nti	125	
PA_atk-s05_17a:125_10	ekavacanaṃ katanti veditabbaṃ. Vuttañca – “yā ca muñcitukamyatā yā ca paṭisaṅkhānupassanā	1251	
PA_atk-s05_17a:125_11	yā ca saṅkhārupekkhā, ime dhammā ekaṭṭhā, byañjanameva nāna”nti. Keci pana “saṅkhārupekkhāsūti	1251	
PA_atk-s05_17a:125_12	bahuvacanaṃ samathavipassanāvasena saṅkhārupekkhānaṃ bahuttā”tipi vadanti. Saṅkhārupekkhāsūti	1251	
PA_atk-s05_17a:125_13	ca kiriyāpekkhanti veditabbaṃ. Avatthābhedena pana tena nibbidāñāṇena nibbindantassa	1251	
PA_atk-s05_17a:125_14	ukkaṇṭhantassa sabbabhavayonigativiññāṇaṭṭhitisattāvāsagatesu sabhedakesu saṅkhāresu	1251	
PA_atk-s05_17a:125_15	cittaṃ na sajjati na laggati na bajjhati, sabbasaṅkhāragataṃ muñcitukāmaṃ chaḍḍetukāmaṃ hoti.	1251	
PA_atk-s05_17a:126_0	Atha vā yathā jālabbhantaragato maccho, sappamukhagato maṇḍūko, pañjarapakkhitto	126	
PA_atk-s05_17a:126_1	vanakukkuṭo, daḷhapāsavasaṃgato migo, ahituṇḍikahatthagato sappo, mahāpaṅkapakkhando	126	
PA_atk-s05_17a:126_2	kuñjaro, supaṇṇamukhagato nāgarājā, rāhumukhapaviṭṭho cando, sapattaparikkhitto purisotievamādayo	126	
PA_atk-s05_17a:126_3	tato tato muccitukāmā nissaritukāmāva honti, evaṃ tassa yogino cittaṃ sabbasmā saṅkhāragatā	126	
PA_atk-s05_17a:126_4	muccitukāmaṃ nissaritukāmaṃ hoti. Evañhi vuccamāne “muccitukāmassa muccitukamyatā”ti	126	
PA_atk-s05_17a:126_5	pāṭho yujjati. Evañca sati “uppādaṃ muñcitukamyatā”tiādīsu “uppādā muccitukamyatā”tiādi	126	
PA_atk-s05_17a:126_6	vattabbaṃ hoti, tasmā purimo eva attho sundarataro. Athassa sabbasaṅkhāresu vigatālayassa	126	
PA_atk-s05_17a:126_7	sabbasaṅkhāragataṃ muñcitukāmassa muñcitukamyatāñāṇaṃ uppajjati. So evaṃ sabbabhavayonigativiññāṇaṭṭhitisattāvāsagate	126	
PA_atk-s05_17a:126_8	sabhedake saṅkhāre muñcitukāmo muñcanassa upāyasampādanatthaṃ puna te eva saṅkhāre	126	
PA_atk-s05_17a:126_9	paṭisaṅkhānupassanāñāṇena tilakkhaṇaṃ āropetvā vipassati. Evañhi vipassato cassa	126	
PA_atk-s05_17a:126_10	aniccavasena nimittaṃ paṭisaṅkhāñāṇaṃ uppajjati, dukkhavasena pavattaṃ paṭisaṅkhāñāṇaṃ	1261	
PA_atk-s05_17a:126_11	uppajjati, anattavasena nimittañca pavattañca paṭisaṅkhāñāṇaṃ uppajjati. So paṭisaṅkhānupassanāñāṇena	1261	
PA_atk-s05_17a:126_12	“sabbe saṅkhārā suññā”ti disvā tilakkhaṇaṃ āropetvā saṅkhāre pariggaṇhanto bhayañca	1261	
PA_atk-s05_17a:126_13	nandiñca vippahāya bhariyāya dosaṃ disvā vissaṭṭhabhariyo viya puriso tassā bhariyāya	1261	
PA_atk-s05_17a:126_14	saṅkhāresu udāsīno hoti majjhatto, “aha”nti vā “mama”nti vā na gaṇhāti. Tassa evaṃ	1261	
PA_atk-s05_17a:126_15	jānato evaṃ passato tīsu bhavesu cittaṃ patilīyati paṭikuṭati paṭivattati na sampasāriyati.	1261	
PA_atk-s05_17a:126_16	Seyyathāpi nāma padumapalāse īsakaṃ poṇe udakaphusitāni patilīyanti paṭikuṭanti paṭivattanti	1261	
PA_atk-s05_17a:126_17	na sampasāriyanti. Seyyathāpi vā pana kukkuṭapattaṃ vā nhārudaddulaṃ vā aggimhi pakkhittaṃ	1261	
PA_atk-s05_17a:126_18	patilīyati paṭikuṭati paṭivattati na sampasāriyati, evaṃ tassa tīsu bhavesu cittaṃ	1261	
PA_atk-s05_17a:126_19	patilīyati paṭikuṭati paṭivattati na sampasāriyati, upekkhā saṇṭhāti. Evamassa saṅkhārupekkhāñāṇaṃ	1261	
PA_atk-s05_17a:126_20	uppannaṃ hoti. Iminā saṅkhārupekkhāñāṇena saddhiṃ upari gotrabhuñāṇassa sādhakaṃ	1262	
PA_atk-s05_17a:126_21	anulomañāṇaṃ pubbāparañāṇehi avuttampi vuttameva hotīti veditabbaṃ. Vuttañhi bhagavatā –	1262	
PA_atk-s05_17a:127_0	“So vata, bhikkhave, bhikkhu kañci saṅkhāraṃ niccato samanupassanto anulomikāya khantiyā	127	
PA_atk-s05_17a:127_1	samannāgato bhavissatīti netaṃ ṭhānaṃ vijjati, anulomikāya khantiyā asamannāgato	127	
PA_atk-s05_17a:127_2	sammattaniyāmaṃ okkamissatīti netaṃ ṭhānaṃ vijjati, sammattaniyāmaṃ anokkamamāno	127	
PA_atk-s05_17a:127_3	sotāpattiphalaṃ vā sakadāgāmiphalaṃ vā anāgāmiphalaṃ vā arahattaphalaṃ vā sacchikarissatīti	127	
PA_atk-s05_17a:127_4	netaṃ ṭhānaṃ vijjatī”tiādi.	127	
PA_atk-s05_17a:128	Vuttañca dhammasenāpatinā –	12	
PA_atk-s05_17a:129_0	“Katihākārehi anulomikaṃ khantiṃ paṭilabhati? Katihākārehi sammattaniyāmaṃ okkamati?	129	
PA_atk-s05_17a:129_1	Cattālīsāya ākārehi anulomikaṃ khantiṃ paṭilabhati, cattālīsāya ākārehi sammattaniyāmaṃ okkamatī”tiādi.	129	
PA_atk-s05_17a:130	Paṭṭhāne cetaṃ vuttaṃ bhagavatā –	13	
PA_atk-s05_17a:131	“Anulomaṃ gotrabhussa anantarapaccayena paccayo. Anulomaṃ vodānassa anantarapaccayena paccayo”tiādi.	13	
PA_atk-s05_17a:132_0	Tassa hi taṃ saṅkhārupekkhāñāṇaṃ āsevantassa bhāventassa bahulīkarontassa adhimokkhasaddhā	132	
PA_atk-s05_17a:132_1	balavatarā hoti, vīriyaṃ supaggahitaṃ, sati sūpaṭṭhitā, cittaṃ susamāhitaṃ, saṅkhārupekkhāñāṇaṃ	132	
PA_atk-s05_17a:132_2	tikkhataraṃ pavattati. Tassa idāni maggo uppajjissatīti saṅkhārupekkhāya saṅkhāre	132	
PA_atk-s05_17a:132_3	“aniccā”ti vā “dukkhā”ti vā “anattā”ti vā sammasitvā bhavaṅgaṃ otarati. Bhavaṅgānantaraṃ	132	
PA_atk-s05_17a:132_4	saṅkhārupekkhāya katanayeneva saṅkhāre “aniccā”ti vā “dukkhā”ti vā “anattā”ti vā	132	
PA_atk-s05_17a:132_5	ārammaṇaṃ kurumānaṃ uppajjati manodvārāvajjanaṃ. Tadanantaraṃ tatheva saṅkhāre ārammaṇaṃ	132	
PA_atk-s05_17a:132_6	katvā dve tīṇi cattāri vā javanacittāni uppajjanti. Taṃsampayuttaṃ ñāṇaṃ anulomañāṇaṃ.	132	
PA_atk-s05_17a:132_7	Tañhi purimānañca aṭṭhannaṃ vipassanāñāṇānaṃ tathakiccatāya anulometi, upari ca pattabbānaṃ	132	
PA_atk-s05_17a:132_8	sattatiṃsāya bodhipakkhiyadhammānaṃ anulometi. Yathā hi dhammiko rājā vinicchayaṭṭhāne	132	
PA_atk-s05_17a:132_9	nisinno aṭṭhannaṃ vohārikamahāmattānaṃ vinicchayaṃ sutvā agatigamanaṃ pahāya majjhatto	132	
PA_atk-s05_17a:132_10	hutvā “evaṃ hotū”ti anumodamāno tesañca vinicchayassa anulometi, porāṇassa ca rājadhammassa.	1321	
PA_atk-s05_17a:132_11	Tattha rājā viya anulomañāṇaṃ, aṭṭha vohārikamahāmattā viya aṭṭha vipassanāñāṇāni,	1321	
PA_atk-s05_17a:132_12	porāṇarājadhammo viya sattatiṃsa bodhipakkhiyadhammā, yathā rājā “evaṃ hotū”ti anumodamāno	1321	
PA_atk-s05_17a:132_13	vohārikānañca vinicchayassa rājadhammassa ca anulometi, evamidaṃ aniccādivasena saṅkhāre	1321	
PA_atk-s05_17a:132_14	ārabbha uppajjamānānaṃ aṭṭhannañca vipassanāñāṇānaṃ tathakiccatāya anulometi, upari	1321	
PA_atk-s05_17a:132_15	ca pattabbānaṃ sattatiṃsāya bodhipakkhiyadhammānaṃ. Tasmā anulomañāṇanti vuccati.	1321	
PA_atk-s05_17a:133_0	10. Bahiddhā vuṭṭhānavivaṭṭane paññā gotrabhuñāṇanti ettha bahiddhāti saṅkhāranimittaṃ.	133	
PA_atk-s05_17a:133_1	Tañhi ajjhattacittasantāne akusalakkhandhe upādāya bahiddhāti vuttaṃ. Tasmā bahiddhā	133	
PA_atk-s05_17a:133_2	saṅkhāranimittamhā vuṭṭhāti vigataṃ hutvā uddhaṃ tiṭṭhatīti vuṭṭhānaṃ, vivaṭṭati	133	
PA_atk-s05_17a:133_3	parāvaṭṭati parammukhaṃ hotīti vivaṭṭanaṃ, vuṭṭhānañca taṃ vivaṭṭanañcāti vuṭṭhānavivaṭṭanaṃ. Tenevāha –	133	
PA_atk-s05_17a:134	“Gotrabhuñāṇaṃ samudayassa asamucchindanato pavattā na vuṭṭhāti, nibbānārammaṇato pana nimittā vuṭṭhātīti ekato vuṭṭhānaṃ hotī”ti.	13	
PA_atk-s05_17a:135_0	Puthujjanagottābhibhavanato ariyagottabhāvanato gotrabhu. Idañhi anulomañāṇehi padumapalāsato	135	
PA_atk-s05_17a:135_1	udakamiva sabbasaṅkhārato patilīyamānacittassa anulomañāṇassa āsevanante animittaṃ	135	
PA_atk-s05_17a:135_2	nibbānaṃ ārammaṇaṃ kurumānaṃ puthujjanagottaṃ puthujjanasaṅkhaṃ puthujjanabhūmiṃ	135	
PA_atk-s05_17a:135_3	atikkamamānaṃ ariyagottaṃ ariyasaṅkhaṃ ariyabhūmiṃ okkamamānaṃ nibbānārammaṇe paṭhamāvattanapaṭhamābhogapaṭhamasamannāhārabhūtaṃ	135	
PA_atk-s05_17a:135_4	maggassa anantarasamanantarāsevanaupanissayanatthivigatavasena chahi ākārehi paccayabhāvaṃ	135	
PA_atk-s05_17a:135_5	sādhayamānaṃ sikhāppattaṃ vipassanāya muddhabhūtaṃ apunarāvattakaṃ uppajjati.	135	
PA_atk-s05_17a:136_0	11. Dubhato vuṭṭhānavivaṭṭane paññā magge ñāṇanti ettha dubhatoti ubhato, dvayatoti	136	
PA_atk-s05_17a:136_1	vā vuttaṃ hoti. Kilesānaṃ samucchindanato kilesehi ca tadanuvattakakkhandhehi ca	136	
PA_atk-s05_17a:136_2	nibbānārammaṇakaraṇato bahiddhā sabbasaṅkhāranimittehi ca vuṭṭhāti vivaṭṭatīti dubhato	136	
PA_atk-s05_17a:136_3	vuṭṭhānavivaṭṭane paññā. Tenevāha –	136	
PA_atk-s05_17a:137	“Cattāripi maggañāṇāni animittārammaṇattā nimittato vuṭṭhahanti, samudayassa samucchindanato pavattā vuṭṭhahantīti dubhato vuṭṭhānāni hontī”ti.	13	
PA_atk-s05_17a:138_0	Magge ñāṇanti nibbānaṃ maggati pekkhati, nibbānatthikehi vā maggīyati anvesīyati,	138	
PA_atk-s05_17a:138_1	kilese vā mārento gacchati pavattatīti maggo, tasmiṃ magge ñāṇaṃ. Jātiggahaṇena ekavacanaṃ	138	
PA_atk-s05_17a:138_2	kataṃ. Tañhi gotrabhuñāṇassa anantaraṃ nibbānaṃ ārammaṇaṃ kurumānaṃ sayaṃvajjhe kilese	138	
PA_atk-s05_17a:138_3	niravasesaṃ samucchindamānaṃ anamataggasaṃsāravaṭṭadukkhasamuddaṃ sosayamānaṃ sabbāpāyadvārāni	138	
PA_atk-s05_17a:138_4	pidahamānaṃ sattaariyadhanasammukhībhāvaṃ kurumānaṃ aṭṭhaṅgikaṃ micchāmaggaṃ pajahamānaṃ	138	
PA_atk-s05_17a:138_5	sabbaverabhayāni vūpasamayamānaṃ sammāsambuddhassa orasaputtabhāvamupanayamānaṃ aññāni	138	
PA_atk-s05_17a:138_6	ca anekāni ānisaṃsasatāni paṭilābhayamānaṃ maggañāṇaṃ uppajjati.	138	
PA_atk-s05_17a:139	Ṭhātuṃ icchaṃ puriso, laṅghitvā mātikāya paratīre;	13	
PA_atk-s05_17a:140	Vegenāgamma yathā, gaṇhitvā orimatiratarubaddhaṃ.	14	
PA_atk-s05_17a:141	Rajjuṃ vā daṇḍaṃ vā, ullaṅghitvāna pāraninnatanu;	14	
PA_atk-s05_17a:142	Pārāpanno pana taṃ, muñciya vedhaṃ patiṭṭhahati pāre.	14	
PA_atk-s05_17a:143	Evaṃ yogāvacaro, sakkāyamayamhi orime tīre;	14	
PA_atk-s05_17a:144	Diṭṭhabhayo abhaye pana, ṭhātuṃ icchaṃ amatapāre.	14	
PA_atk-s05_17a:145	Udayabbayānupassa, pabhutikavegena āgato rajjuṃ;	14	
PA_atk-s05_17a:146	Rūpāvhaṃ daṇḍaṃ vā, taditarakhandhāvhayaṃ sammā.	14	
PA_atk-s05_17a:147	Gaṇhitvā āvajjana, cittena hi pubbavuttanayatova;	14	
PA_atk-s05_17a:148	Anulomehullaṅghiya, nibbutininno tadāsanopagato.	14	
PA_atk-s05_17a:149	Taṃ muñciya gotrabhunā, aladdhaāsevanena tu pavedhaṃ;	14	
PA_atk-s05_17a:150	Patito saṅkhatapāre, tato patiṭṭhāti maggañāṇena.	15	
PA_atk-s05_17a:151	Passitukāmo candaṃ, cande channamhi abbhapaṭalehi;	15	
PA_atk-s05_17a:152	Thulakasukhumasukhumesu, abbhesu haṭesu vāyunā kamato.	15	
PA_atk-s05_17a:153	Candaṃ passeyya naro, yathā tathevānulomañāṇehi kamā;	15	
PA_atk-s05_17a:154	Saccacchādakamohe, vināsite pekkhate hi gotrabhu amataṃ.	15	
PA_atk-s05_17a:155	Vātā viya te candaṃ, amataṃ na hi pekkharenulomāni;	15	
PA_atk-s05_17a:156	Puriso abbhāni yathā, gotrabhu na tamaṃ vinodeti.	15	
PA_atk-s05_17a:157	Bhamitamhi cakkayante, ṭhito naro aññadinnasaññāya;	15	
PA_atk-s05_17a:158	Usupāte phalakasataṃ, apekkhamāno yathā vijjhe.	15	
PA_atk-s05_17a:159	Evamidha maggañāṇaṃ, gotrabhunā dinnasaññamavihāya;	15	
PA_atk-s05_17a:160	Nibbāne vattantaṃ, lobhakkhandhādike padāleti.	16	
PA_atk-s05_17a:161	Saṃsāradukkhajaladhiṃ, sosayati pidahati duggatidvāraṃ;	16	
PA_atk-s05_17a:162	Kurute ca ariyadhaninaṃ, micchāmaggañca pajahāti.	16	
PA_atk-s05_17a:163	Verabhayāni samayate, karoti nāthassa orasasutattaṃ;	16	
PA_atk-s05_17a:164	Aññe ca anekasate, ānīsaṃse dadāti ñāṇamidanti.	16	
PA_atk-s05_17a:165_0	12. Payogappaṭippassaddhipaññā phale ñāṇanti ettha payogoti bhuso yogo, phalasacchikiriyāya	165	
PA_atk-s05_17a:165_1	maggabhāvanāya ubhato vuṭṭhānapayogo, tassa payogassa paṭippassambhanaṃ niṭṭhānaṃ	165	
PA_atk-s05_17a:165_2	payogapaṭippassaddhi. Kiṃ taṃ? Catumaggakiccapariyosānaṃ. Tassā payogapaṭippassaddhiyā	165	
PA_atk-s05_17a:165_3	hetubhūtāya pavattā phale paññā payogappaṭippassaddhipaññā. Phalati vipaccatīti phalaṃ,	165	
PA_atk-s05_17a:165_4	tasmiṃ phale taṃsampayuttaṃ ñāṇaṃ. Ekekassa hi maggañāṇassa anantarā tassa tasseva	165	
PA_atk-s05_17a:165_5	vipākabhūtāni nibbānārammaṇāni tīṇi vā dve vā ekaṃ vā phalacittāni uppajjanti. Anantaravipākattāyeva	165	
PA_atk-s05_17a:165_6	lokuttarakusalānaṃ “samādhimānantarikaññamāhū”ti ca, “dandhaṃ ānantarikaṃ pāpuṇāti	165	
PA_atk-s05_17a:165_7	āsavānaṃ khayāyā”ti ca ādi vuttaṃ. Yassa dve anulomāni, tassa tatiyaṃ gotrabhu, catutthaṃ	165	
PA_atk-s05_17a:165_8	maggacittaṃ, tīṇi phalacittāni honti. Yassa tīṇi anulomāni, tassa catutthaṃ gotrabhu,	165	
PA_atk-s05_17a:165_9	pañcamaṃ maggacittaṃ, dve phalacittāni honti. Yassa cattāri anulomāni, tassa pañcamaṃ	165	
PA_atk-s05_17a:165_10	gotrabhu, chaṭṭhaṃ maggacittaṃ, ekaṃ phalacittaṃ hoti. Idaṃ maggavīthiyaṃ phalaṃ.	1651	
PA_atk-s05_17a:165_11	Kālantaraphalaṃ pana samāpattivasena uppajjamānaṃ nirodhā vuṭṭhahantassa uppajjamānañca eteneva saṅgahitaṃ.	1651	
PA_atk-s05_17a:166_0	13. Chinnavaṭumānupassane paññāti tena tena ariyamaggena samucchinnaṃ taṃ taṃ upakkilesaṃ	166	
PA_atk-s05_17a:166_1	pacchā passane paññā. Vimuttiñāṇanti vimuttiyā ñāṇaṃ. Vimuttīti ca upakkilesehi vimuttaṃ	166	
PA_atk-s05_17a:166_2	parisuddhaṃ cittaṃ, vimuttabhāvo vā. Tassā vimuttiyā jānanaṃ ñāṇaṃ vimuttiñāṇaṃ.	166	
PA_atk-s05_17a:166_3	Kilesehi vimuttaṃ cittasantatimpi kilesehi vimuttabhāvampi paccavekkhanto kilesehi	166	
PA_atk-s05_17a:166_4	na vinā paccavekkhatīti etena pahīnakilesapaccavekkhaṇaṃ vuttaṃ hoti. “Vimuttasmiṃ	166	
PA_atk-s05_17a:166_5	vimuttamiti ñāṇaṃ hotī”ti hi idameva sandhāya vuttaṃ. Avasiṭṭhakilesapaccavekkhaṇaṃ	166	
PA_atk-s05_17a:166_6	pana avuttampi imināva vuttaṃ hotīti gahetabbaṃ. Vuttañca –	166	
PA_atk-s05_17a:167	“Vuttamhi ekadhamme, ye dhammā ekalakkhaṇā tena;	16	
PA_atk-s05_17a:168	Vuttā bhavanti sabbe, iti vutto lakkhaṇo hāro”ti. ;	16	
PA_atk-s05_17a:169	Atha vā arahato avasiṭṭhakilesapaccavekkhaṇābhāvā catunnaṃ ariyānaṃ labbhamānaṃ pahīnakilesapaccavekkhaṇameva vuttanti veditabbaṃ.	16	
PA_atk-s05_17a:170_0	14. Tadā samudāgate dhamme passane paññāti tadā maggakkhaṇe phalakkhaṇe ca samudāgate	170	
PA_atk-s05_17a:170_1	paṭilābhavasena ca paṭivedhavasena ca samāgate sampatte samaṅgibhūte maggaphaladhamme	170	
PA_atk-s05_17a:170_2	catusaccadhamme ca passanā pekkhaṇā pajānanā paññā. Paccavekkhaṇe ñāṇanti nivattitvā	170	
PA_atk-s05_17a:170_3	bhusaṃ passanaṃ jānanaṃ ñāṇaṃ. Iminā ca ñāṇadvayena paccavekkhaṇañāṇāni vuttāni honti.	170	
PA_atk-s05_17a:170_4	Sotāpannassa hi maggavīthiyaṃ sotāpattiphalapariyosāne cittaṃ bhavaṅgaṃ otarati,	170	
PA_atk-s05_17a:170_5	tato bhavaṅgaṃ upacchinditvā maggapaccavekkhaṇatthāya manodvārāvajjanaṃ uppajjati,	170	
PA_atk-s05_17a:170_6	tasmiṃ niruddhe paṭipāṭiyā satta maggapaccavekkhaṇajavanānīti. Puna bhavaṅgaṃ otaritvā	170	
PA_atk-s05_17a:170_7	teneva nayena phalādīnaṃ paccavekkhaṇatthāya āvajjanādīni uppajjanti. Yesaṃ uppattiyā	170	
PA_atk-s05_17a:170_8	esa maggaṃ paccavekkhati, phalaṃ paccavekkhati, pahīnakilese paccavekkhati, avasiṭṭhakilese	170	
PA_atk-s05_17a:170_9	paccavekkhati, nibbānaṃ paccavekkhati. So hi “iminā vatāhaṃ maggena āgato”ti maggaṃ	170	
PA_atk-s05_17a:170_10	paccavekkhati, tato “ayaṃ me ānisaṃso laddho”ti phalaṃ paccavekkhati, tato “ime nāma	1701	
PA_atk-s05_17a:170_11	me kilesā pahīnā”ti pahīnakilese paccavekkhati, tato “ime nāma me kilesā avasiṭṭhā”ti	1701	
PA_atk-s05_17a:170_12	uparimaggavajjhe kilese paccavekkhati, avasāne “ayaṃ me dhammo ārammaṇato paṭiladdho”ti	1701	
PA_atk-s05_17a:170_13	amataṃ nibbānaṃ paccavekkhati. Iti sotāpannassa ariyasāvakassa pañca paccavekkhaṇāni	1701	
PA_atk-s05_17a:170_14	honti. Yathā ca sotāpannassa, evaṃ sakadāgāmianāgāmīnampi. Arahato pana avasiṭṭhakilesapaccavekkhaṇaṃ	1701	
PA_atk-s05_17a:170_15	nāma natthīti cattāriyeva paccavekkhaṇāni. Evaṃ sabbāni ekūnavīsati paccavekkhaṇañāṇāni.	1701	
PA_atk-s05_17a:170_16	Ukkaṭṭhaparicchedoyeva ceso. Pahīnāvasiṭṭhakilesapaccavekkhaṇaṃ sekkhānaṃ hoti vā	1701	
PA_atk-s05_17a:170_17	na vā. Tassa hi abhāvatoyeva mahānāmo sakko bhagavantaṃ pucchi “kosu nāma me dhammo	1701	
PA_atk-s05_17a:170_18	ajjhattaṃ appahīno, yena me ekadā lobhadhammāpi cittaṃ pariyādāya tiṭṭhantī”tiādi.	1701	
PA_atk-s05_17a:171_0	Ettha dhammaṭṭhitiñāṇādīnaṃ ekādasannaṃ ñāṇānaṃ vibhāvanatthāya ayaṃ upamā veditabbā	171	
PA_atk-s05_17a:171_1	– yathā puriso “macche gahessāmī”ti macchakhippaṃ gahetvā tadanurūpe udake osāretvā	171	
PA_atk-s05_17a:171_2	khippamukhena hatthaṃ otāretvā antoudake kaṇhasappaṃ macchasaññāya gīvāya daḷhaṃ	171	
PA_atk-s05_17a:171_3	gahetvā “mahā vata mayā maccho laddho”ti tuṭṭho ukkhipitvā passanto sovatthikattayadassanena	171	
PA_atk-s05_17a:171_4	“sappo”ti sañjānitvā bhīto ādīnavaṃ disvā gahaṇe nibbinno muñcitukāmo hutvā muñcanassa	171	
PA_atk-s05_17a:171_5	upāyaṃ karonto agganaṅguṭṭhato paṭṭhāya hatthaṃ nibbeṭhetvā bāhaṃ ukkhipitvā uparisīse	171	
PA_atk-s05_17a:171_6	dve tayo vāre paribbhametvā sappaṃ dubbalaṃ katvā “gaccha re duṭṭhasappā”ti nissajjitvā	171	
PA_atk-s05_17a:171_7	vegena thalaṃ āruyha ṭhitova “mahantassa vata bho sappassa mukhato muttomhī”ti haṭṭho	171	
PA_atk-s05_17a:171_8	āgatamaggaṃ olokeyya.	171	
PA_atk-s05_17a:172_0	Tattha tassa purisassa macchasaññāya kaṇhasappaṃ daḷhaṃ gahetvā tussanaṃ viya imassa	172	
PA_atk-s05_17a:172_1	yogino ādito bālaputhujjanassa aniccatādivasena bhayānakaṃ khandhapañcakaṃ niccādisaññāya	172	
PA_atk-s05_17a:172_2	“ahaṃ mamā”ti diṭṭhitaṇhāhi daḷhaṃ gahetvā tussanaṃ, tassa khippamukhato sappaṃ nīharitvā	172	
PA_atk-s05_17a:172_3	sovatthikattayaṃ disvā “sappo”ti sañjānanaṃ viya sappaccayanāmarūpapariggahena ghanavinibbhogaṃ	172	
PA_atk-s05_17a:172_4	katvā kalāpasammasanādīhi ñāṇehi khandhapañcakassa aniccatādilakkhaṇattayaṃ disvā	172	
PA_atk-s05_17a:172_5	“aniccaṃ dukkhamanattā”ti tassa vavatthāpanaṃ, tassa bhāyanaṃ viya imassa bhayatupaṭṭhānañāṇaṃ,	172	
PA_atk-s05_17a:172_6	sappe ādīnavadassanaṃ viya ādīnavānupassanāñāṇaṃ, sappagahaṇe nibbindanaṃ viya nibbidānupassanāñāṇaṃ,	172	
PA_atk-s05_17a:172_7	sappaṃ muñcitukāmatā viya muñcitukamyatāñāṇaṃ, muñcanassa upāyakaraṇaṃ viya paṭisaṅkhānupassanāñāṇaṃ,	172	
PA_atk-s05_17a:172_8	sappaṃ paribbhametvā dubbalaṃ katvā nivattitvā ḍaṃsituṃ asamatthabhāvapāpanaṃ viya	172	
PA_atk-s05_17a:172_9	tilakkhaṇāropanena saṅkhārupekkhānulomañāṇehi saṅkhāre paribbhametvā dubbalaṃ katvā	172	
PA_atk-s05_17a:172_10	puna niccasukhattākārena upaṭṭhātuṃ asamatthatāpāpanaṃ, sappavissajjanaṃ viya gotrabhuñāṇaṃ,	1721	
PA_atk-s05_17a:172_11	sappaṃ vissajjetvā thalaṃ āruyha ṭhānaṃ viya nibbānathalaṃ āruyha ṭhitaṃ maggaphalañāṇaṃ,	1721	
PA_atk-s05_17a:172_12	haṭṭhassa āgatamaggolokanaṃ viya maggādipaccavekkhaṇañāṇanti.	1721	
PA_atk-s05_17a:173_0	Imesañca sutamayañāṇādīnaṃ cuddasannaṃ ñāṇānaṃ uppattikkamena paṭipattikkamena ca	173	
PA_atk-s05_17a:173_1	desanakkamassa katattā paccavekkhaṇesu paṭhamaṃ kilesapaccavekkhaṇaṃ hoti, tato maggaphalanibbānapaccavekkhaṇānīti veditabbaṃ.	173	
PA_atk-s05_17a:174_0	“Lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya, kāmarāgabyāpādānaṃ	174	
PA_atk-s05_17a:174_1	tanubhāvāya, kāmarāgabyāpādānaṃ anavasesappahānāya, rūparāgaarūparāgamānauddhaccaavijjānaṃ	174	
PA_atk-s05_17a:174_2	anavasesappahānāyā”ti ca kilesappahānaṃyeva adhikaṃ katvā maggapaṭipattiyā vuttattā	174	
PA_atk-s05_17a:174_3	paṭipattānurūpeneva kilesapaccavekkhaṇassa ādibhāvo yujjati, aṭṭhakathāyaṃ vuttakkamo	174	
PA_atk-s05_17a:174_4	pana dassitoyeva. So pana kamo pañcavidho uppattikkamo pahānakkamo paṭipattikkamo	174	
PA_atk-s05_17a:174_5	bhūmikkamo desanakkamoti.	174	
PA_atk-s05_17a:175	“Paṭhamaṃ kalalaṃ hoti, kalalā hoti abbudaṃ;	17	
PA_atk-s05_17a:176	Abbudā jāyate pesi, pesi nibbattatī ghano”ti. –	17	
PA_atk-s05_17a:177_0	Evamādi uppattikkamo. “Dassanena pahātabbā dhammā, bhāvanāya pahātabbā dhammā”ti	177	
PA_atk-s05_17a:177_1	evamādi pahānakkamo. “Sīlavisuddhi cittavisuddhi diṭṭhivisuddhi kaṅkhāvitaraṇavisuddhi	177	
PA_atk-s05_17a:177_2	maggāmaggañāṇadassanavisuddhi paṭipadāñāṇadassanavisuddhi ñāṇadassanavisuddhī”ti	177	
PA_atk-s05_17a:177_3	evamādi paṭipattikkamo. “Kāmāvacarā dhammā, rūpāvacarā dhammā, arūpāvacarā dhammā”ti	177	
PA_atk-s05_17a:177_4	evamādi bhūmikkamo. “Cattāro satipaṭṭhānā cattāro sammappadhānā cattāro iddhipādā	177	
PA_atk-s05_17a:177_5	pañcindriyāni pañca balāni satta bojjhaṅgā ariyo aṭṭhaṅgiko maggo”ti vā, “anupubbikathaṃ	177	
PA_atk-s05_17a:177_6	kathesi. Seyyathidaṃ – dānakathaṃ sīlakathaṃ saggakathaṃ kāmānaṃ ādīnavaṃ okāraṃ	177	
PA_atk-s05_17a:177_7	saṃkilesaṃ nekkhamme ānisaṃsaṃ pakāsesī”ti vā evamādi desanakkamo. Idha pana cuddasannaṃ	177	
PA_atk-s05_17a:177_8	ñāṇānaṃ uppattikkamo paṭipattikkamo ca tadubhayavasena paṭipāṭiyā desitattā desanakkamo	177	
PA_atk-s05_17a:177_9	cāti tayo kamā veditabbā.	177	
PA_atk-s05_17a:178_0	15. Idāni yasmā heṭṭhā sarūpena nāmarūpavavatthānañāṇaṃ na vuttaṃ, tasmā pañcadhā	178	
PA_atk-s05_17a:178_1	nāmarūpappabhedaṃ dassetuṃ ajjhattavavatthāne paññā vatthunānatte ñāṇantiādīni pañca	178	
PA_atk-s05_17a:178_2	ñāṇāni uddiṭṭhāni. Sakale hi nāmarūpe vutte yaṃ pariggahetuṃ sakkā, yañca pariggahetabbaṃ,	178	
PA_atk-s05_17a:178_3	taṃ pariggahessati. Lokuttaranāmañhi pariggahetuñca na sakkā anadhigatattā, na ca	178	
PA_atk-s05_17a:178_4	pariggahetabbaṃ avipassanūpagattā. Tattha ajjhattavavatthāneti “evaṃ pavattamānā	178	
PA_atk-s05_17a:178_5	mayaṃ attāti gahaṇaṃ gamissāmā”ti iminā viya adhippāyena attānaṃ adhikāraṃ katvā	178	
PA_atk-s05_17a:178_6	pavattāti ajjhattā. Ajjhattasaddo panāyaṃ gocarajjhatte niyakajjhatte ajjhattajjhatte	178	
PA_atk-s05_17a:178_7	visayajjhatteti catūsu atthesu dissati. “Tena, ānanda, bhikkhunā tasmiṃyeva purimasmiṃ	178	
PA_atk-s05_17a:178_8	samādhinimitte ajjhattameva cittaṃ saṇṭhapetabbaṃ, ajjhattarato samāhito”tiādīsu	178	
PA_atk-s05_17a:178_9	hi ayaṃ gocarajjhatte dissati. “Ajjhattaṃ sampasādanaṃ, ajjhattaṃ vā dhammesu dhammānupassī	178	
PA_atk-s05_17a:178_10	viharatī”tiādīsu niyakajjhatte. “Cha ajjhattikāni āyatanāni, ajjhattikā dhammā”tiādīsu	1781	
PA_atk-s05_17a:178_11	ajjhattajjhatte. “Ayaṃ kho, panānanda, vihāro tathāgatena abhisambuddho yadidaṃ sabbanimittānaṃ	1781	
PA_atk-s05_17a:178_12	amanasikārā ajjhattaṃ suññataṃ upasampajja viharatī”tiādīsu visayajjhatte, issariyaṭṭhāneti	1781	
PA_atk-s05_17a:178_13	attho. Phalasamāpatti hi buddhānaṃ issariyaṭṭhānaṃ nāma. Idha pana ajjhattajjhatte	1781	
PA_atk-s05_17a:178_14	daṭṭhabbo. Tesaṃ ajjhattānaṃ vavatthāne ajjhattavavatthāne. Vatthunānatteti vatthūnaṃ	1781	
PA_atk-s05_17a:178_15	nānābhāve, nānāvatthūsūti attho. Ettha javanamanoviññāṇassa paccayabhūto bhavaṅgamanopi	1781	
PA_atk-s05_17a:178_16	cakkhādipañcakaṃ viya uppattiṭṭhānattā vatthūti vutto. Āvajjanampi tannissitameva kātabbaṃ.	1781	
PA_atk-s05_17a:180	Bahiddhāti chahi ajjhattajjhattehi bahibhūtesu tesaṃ visayesu. Gocaranānatteti visayanānatte.	18	
PA_atk-s05_17a:181	17. Cariyāvavatthāneti viññāṇacariyāaññāṇacariyāñāṇacariyāvasena cariyānaṃ vavatthāne. “Cariyavavatthāne”ti rassaṃ katvāpi paṭhanti.	18	
PA_atk-s05_17a:182_0	18. Catudhammavavatthāneti kāmāvacarabhūmiādīnaṃ cuddasannaṃ catukkānaṃ vasena catunnaṃ	182	
PA_atk-s05_17a:182_1	catunnaṃ dhammānaṃ vavatthāne. Bhūmīti ca “bhūmigatañca vehāsaṭṭhañcā”tiādīsu pathaviyaṃ	182	
PA_atk-s05_17a:182_2	vattati. “Abhūmiṃ tāta, mā sevā”tiādīsu visaye. “Sukhabhūmiyaṃ kāmāvacare”tiādīsu	182	
PA_atk-s05_17a:182_3	uppajjanaṭṭhāne. Idha pana koṭṭhāse vattati. Paricchedetipi vadanti.	182	
PA_atk-s05_17a:183_0	19. Navadhammavavatthāneti kāmāvacarakusalādivasena pāmojjamūlakavasena yoniso manasikāramūlakavasena	183	
PA_atk-s05_17a:183_1	ca navannaṃ navannaṃ dhammānaṃ vavatthāne. Imesu ca pañcasu ñāṇesu paṭhamaṃ ajjhattadhammā	183	
PA_atk-s05_17a:183_2	vavatthāpetabbāti vatthunānatte ñāṇaṃ paṭhamaṃ vuttaṃ, tato tesaṃ visayā vavatthāpetabbāti	183	
PA_atk-s05_17a:183_3	tadanantaraṃ gocaranānatte ñāṇaṃ vuttaṃ, tato parāni tīṇi ñāṇāni tiṇṇaṃ catunnaṃ	183	
PA_atk-s05_17a:183_4	navannaṃ vasena gaṇanānulomena vuttāni.	183	
PA_atk-s05_17a:184_0	20. Idāni yasmā nāmarūpasseva pabhedato vavatthāpanañāṇaṃ ñātapariññā, tadanantaraṃ	184	
PA_atk-s05_17a:184_1	tīraṇapariññā, tadanantaraṃ pahānapariññāti tisso pariññā. Taṃsambandhā ca bhāvanāsacchikiriyā	184	
PA_atk-s05_17a:184_2	honti, tasmā dhammanānattañāṇānantaraṃ ñātaṭṭhe ñāṇādīni pañca ñāṇāni uddiṭṭhāni.	184	
PA_atk-s05_17a:184_3	Tisso hi pariññā ñātapariññā tīraṇapariññā pahānapariññā ca. Tattha “ruppanalakkhaṇaṃ	184	
PA_atk-s05_17a:184_4	rūpaṃ, vedayitalakkhaṇā vedanā”ti evaṃ tesaṃ tesaṃ dhammānaṃ paccattalakkhaṇasallakkhaṇavasena	184	
PA_atk-s05_17a:184_5	pavattā paññā ñātapariññā nāma. “Rūpaṃ aniccaṃ dukkhaṃ anattā, vedanā aniccā dukkhā	184	
PA_atk-s05_17a:184_6	anattā”tiādinā nayena tesaṃ tesaṃ dhammānaṃ sāmaññalakkhaṇaṃ āropetvā pavattā lakkhaṇārammaṇikavipassanāpaññā	184	
PA_atk-s05_17a:184_7	tīraṇapariññā nāma. Tesuyeva pana dhammesu niccasaññādipajahanavasena pavattā lakkhaṇārammaṇikavipassanāva pahānapariññā nāma.	184	
PA_atk-s05_17a:185_0	Tattha saṅkhāraparicchedato paṭṭhāya yāva paccayapariggahā ñātapariññāya bhūmi. Etasmiñhi	185	
PA_atk-s05_17a:185_1	antare dhammānaṃ paccattalakkhaṇapaṭivedhasseva ādhipaccaṃ hoti. Kalāpasammasanato	185	
PA_atk-s05_17a:185_2	paṭṭhāya yāva udayabbayānupassanā tīraṇapariññāya bhūmi. Etasmiñhi antare sāmaññalakkhaṇapaṭivedhasseva	185	
PA_atk-s05_17a:185_3	ādhipaccaṃ hoti. Bhaṅgānupassanaṃ ādiṃ katvā upari pahānapariññāya bhūmi. Tato paṭṭhāya	185	
PA_atk-s05_17a:185_4	hi “aniccato anupassanto niccasaññaṃ pajahati, dukkhato anupassanto sukhasaññaṃ pajahati,	185	
PA_atk-s05_17a:185_5	anattato anupassanto attasaññaṃ pajahati, nibbindanto nandiṃ pajahati, virajjanto	185	
PA_atk-s05_17a:185_6	rāgaṃ pajahati, nirodhento samudayaṃ pajahati, paṭinissajjanto ādānaṃ pajahatī”ti	185	
PA_atk-s05_17a:185_7	evaṃ niccasaññādipahānasādhikānaṃ sattannaṃ anupassanānaṃ ādhipaccaṃ hoti.	185	
PA_atk-s05_17a:186_0	Tattha abhiññāpaññāti dhammānaṃ ruppanādisabhāvena jānanapaññā. Sā hi sobhanaṭṭhena	186	
PA_atk-s05_17a:186_1	abhisaddena “tesaṃ tesaṃ dhammānaṃ sabhāvajānanavasena sobhanaṃ jānana”nti katvā	186	
PA_atk-s05_17a:186_2	abhiññāti vuccati. Ñātaṭṭhe ñāṇanti jānanasabhāvaṃ ñāṇaṃ.	186	
PA_atk-s05_17a:187_0	21. Pariññāpaññāti jānanapaññā. Sā hi byāpanaṭṭhena parisaddena “aniccādisāmaññalakkhaṇavasena	187	
PA_atk-s05_17a:187_1	sakiccasamāpanavasena vā byāpitaṃ jānana”nti katvā pariññāti vuccati. Tīraṇaṭṭhe	187	
PA_atk-s05_17a:187_2	ñāṇanti upaparikkhaṇasabhāvaṃ, sammasanasabhāvaṃ vā ñāṇaṃ.	187	
PA_atk-s05_17a:188	22. Pahāne paññāti niccasaññādīnaṃ pajahanā paññā, pajahatīti vā, pajahanti etenāti vā pahānaṃ. Pariccāgaṭṭhe ñāṇanti pariccajanasabhāvaṃ ñāṇaṃ.	18	
PA_atk-s05_17a:189	23. Bhāvanāpaññāti vaḍḍhanapaññā. Ekarasaṭṭhe ñāṇanti ekakiccasabhāvaṃ ñāṇaṃ, vimuttirasena vā ekarasasabhāvaṃ ñāṇaṃ.	18	
PA_atk-s05_17a:190	24. Sacchikiriyāpaññāti paṭivedhavasena paṭilābhavasena vā paccakkhakaraṇapaññā. Phassanaṭṭhe ñāṇanti tadubhayavaseneva vindanasabhāvaṃ ñāṇaṃ.	19	
PA_atk-s05_17a:191_0	25-28. Idāni yasmā pahānabhāvanāsacchikiriyañāṇāni ariyamaggaphalasampayuttānipi	191	
PA_atk-s05_17a:191_1	honti, tasmā tadanantaraṃ ariyapuggalānaṃyeva labbhamānāni cattāri paṭisambhidāñāṇāni	191	
PA_atk-s05_17a:191_2	uddiṭṭhāni. Tatthāpi paccayuppanno attho dukkhasaccaṃ viya pākaṭo suviññeyyo cāti	191	
PA_atk-s05_17a:191_3	paṭhamaṃ atthapaṭisambhidāñāṇaṃ uddiṭṭhaṃ, tassa atthassa hetudhammavisayattā tadanantaraṃ	191	
PA_atk-s05_17a:191_4	dhammapaṭisambhidāñāṇaṃ, tadubhayassa niruttivisayattā tadanantaraṃ niruttipaṭisambhidāñāṇaṃ,	191	
PA_atk-s05_17a:191_5	tesu tīsupi ñāṇesu pavattanato tadanantaraṃ paṭibhānapaṭisambhidāñāṇaṃ. Pa-kāraṃ	191	
PA_atk-s05_17a:191_6	dīghaṃ katvā ca paṭhanti.	191	
PA_atk-s05_17a:192_0	29-31. Ito parāni vihāraṭṭhe ñāṇādīni tīṇi ñāṇāni ariyānaṃyeva sambhavato paṭisambhidāpabhedato	192	
PA_atk-s05_17a:192_1	ca paṭisambhidāñāṇānantaraṃ uddiṭṭhāni. Vihāraṭṭhe ñāṇañhi dhammapaṭisambhidā hoti,	192	
PA_atk-s05_17a:192_2	samāpattaṭṭhe ñāṇaṃ atthapaṭisambhidā. Dhammasabhāve ñāṇañhi paṭisambhidākathāyaṃ	192	
PA_atk-s05_17a:192_3	dhammapaṭisambhidāti vuttaṃ. Nibbāne ñāṇaṃ pana atthapaṭisambhidā eva. Tattha vihāranānatteti	192	
PA_atk-s05_17a:192_4	aniccānupassanādivasena nānāvipassanāvihāre. Vihāraṭṭheti vipassanāvihārasabhāve.	192	
PA_atk-s05_17a:192_5	Vihāroti ca sasampayuttā vipassanā eva. Samāpattinānatteti animittādivasena nānāphalasamāpattiyaṃ.	192	
PA_atk-s05_17a:192_6	Samāpattīti ca lokuttaraphalabhūtā cittacetasikadhammā. Vihārasamāpattinānatteti	192	
PA_atk-s05_17a:192_7	ubhayavasena vuttaṃ.	192	
PA_atk-s05_17a:193_0	32. Tato vihārasamāpattiñāṇasādhakassa “dubhato vuṭṭhānavivaṭṭane paññā”ti pubbe	193	
PA_atk-s05_17a:193_1	vuttassāpi maggañāṇassa āsavasamucchedasamatthataṃ anantaraphaladāyakattañca kāraṇena	193	
PA_atk-s05_17a:193_2	visesetvā aparenākārena vattukāmena tadeva “ānantarikasamādhimhi ñāṇa”nti uddiṭṭhaṃ.	193	
PA_atk-s05_17a:193_3	Tattha avikkhepaparisuddhattāti vikkhipati tena cittanti vikkhepo, uddhaccassetaṃ	193	
PA_atk-s05_17a:193_4	nāmaṃ. Na vikkhepo avikkhepo, uddhaccapaṭipakkhassa samādhissetaṃ nāmaṃ. Parisuddhassa	193	
PA_atk-s05_17a:193_5	bhāvo parisuddhattaṃ, avikkhepassa parisuddhattaṃ avikkhepaparisuddhattaṃ, tasmā	193	
PA_atk-s05_17a:193_6	avikkhepaparisuddhattā samādhissa parisuddhabhāvenāti attho. Idañhi āsavasamucchedassa	193	
PA_atk-s05_17a:193_7	anantaraphaladāyakattassa ca kāraṇavacanaṃ. Āsavasamucchedeti ettha āsavantīti āsavā,	193	
PA_atk-s05_17a:193_8	cakkhutopi…pe… manatopi sandanti pavattantīti vuttaṃ hoti. Dhammato yāva gotrabhuṃ,	193	
PA_atk-s05_17a:193_9	okāsato yāva bhavaggaṃ savantīti vā āsavā, etaṃ dhammaṃ etañca okāsaṃ antokaritvā	193	
PA_atk-s05_17a:193_10	pavattantīti attho. Antokaraṇattho hi ayaṃ ā-kāro. Cirapārivāsikaṭṭhena madirādayo	1931	
PA_atk-s05_17a:193_11	āsavā viyātipi āsavā. Lokasmiñhi cirapārivāsikā madirādayo āsavāti vuccanti. Yadi	1931	
PA_atk-s05_17a:193_12	ca cirapārivāsikaṭṭhena āsavā, eteyeva bhavitumarahanti. Vuttañhetaṃ –	1931	
PA_atk-s05_17a:194	“Purimā, bhikkhave, koṭi na paññāyati avijjāya, ito pubbe avijjā nāhosi, atha pacchā samabhavī”tiādi.	19	
PA_atk-s05_17a:195	Āyataṃ vā saṃsāradukkhaṃ savanti pasavantītipi āsavā, samucchijjati etenāti samucchedo. Paññāti kāmāsavādīnaṃ catunnaṃ āsavānaṃ samucchede paññā.	19	
PA_atk-s05_17a:196_0	Ānantarikasamādhimhi ñāṇanti attano pavattisamanantaraṃ niyameneva phalappadānato	196	
PA_atk-s05_17a:196_1	ānantarikoti laddhanāmo maggasamādhi. Na hi maggasamādhimhi uppanne tassa phaluppattinisedhako	196	
PA_atk-s05_17a:196_2	koci antarāyo atthi. Yathāha –	196	
PA_atk-s05_17a:197_0	“Ayañca puggalo sotāpattiphalasacchikiriyāya paṭipanno assa, kappassa ca uḍḍayhanavelā	197	
PA_atk-s05_17a:197_1	assa, neva tāva kappo uḍḍayheyya, yāvāyaṃ puggalo na sotāpattiphalaṃ sacchikaroti,	197	
PA_atk-s05_17a:197_2	ayaṃ vuccati puggalo ṭhitakappī. Sabbepi maggasamaṅgino puggalā ṭhitakappino”ti.	197	
PA_atk-s05_17a:198	Idaṃ tena ānantarikasamādhinā sampayuttaṃ ñāṇaṃ.	19	
PA_atk-s05_17a:199_0	33. Iminā maggañāṇena phalappattānaṃ ariyānaṃyeva sambhavato imassa ñāṇassa anantaraṃ	199	
PA_atk-s05_17a:199_1	araṇavihārañāṇādīni cattāri ñāṇāni uddiṭṭhāni. Tatrāpi ca arahatoyeva satatameva	199	
PA_atk-s05_17a:199_2	ca sambhavato araṇavihāre ñāṇaṃ paṭhamaṃ uddiṭṭhaṃ, tadanantaraṃ nirodhassa anāgāmiarahantānaṃ	199	
PA_atk-s05_17a:199_3	sambhavepi bahusambhārattā visesena ca nirodhassa nibbānasammatattā ca nirodhasamāpattiyā	199	
PA_atk-s05_17a:199_4	ñāṇaṃ uddiṭṭhaṃ, tadanantaraṃ parinibbānassa kālantare parinibbānakālaṃ āhacca ṭhitattā	199	
PA_atk-s05_17a:199_5	dīghakālikanti parinibbāne ñāṇaṃ uddiṭṭhaṃ, tadanantaraṃ samasīsaṭṭhassa sabbakilesakhayānantaraṃ	199	
PA_atk-s05_17a:199_6	parinibbānakālaṃ āhacca ṭhitattā rassakālikanti samasīsaṭṭhe ñāṇaṃ uddiṭṭhaṃ. Tattha	199	
PA_atk-s05_17a:199_7	santo cāti ca-kāro dassanādhipateyyañca santo vihārādhigamo ca paṇītādhimuttatā cāti	199	
PA_atk-s05_17a:199_8	tīhipi padehi sambandhitabbo. Dassananti vipassanāñāṇaṃ, adhipatiyeva ādhipateyyaṃ,	199	
PA_atk-s05_17a:199_9	adhipatito vā āgatattā ādhipateyyaṃ, dassanañca taṃ ādhipateyyañcāti dassanādhipateyyaṃ.	199	
PA_atk-s05_17a:199_10	Viharatīti vihāro, viharanti tena vāti vihāro, adhigammati pāpuṇīyatīti adhigamo,	1991	
PA_atk-s05_17a:199_11	vihāro eva adhigamo vihārādhigamo. So ca kilesapariḷāhavirahitattā nibbutoti santo.	1991	
PA_atk-s05_17a:199_12	So ca arahattaphalasamāpattipaññā. Uttamaṭṭhena atappakaṭṭhena ca paṇīto, padhānabhāvaṃ	1991	
PA_atk-s05_17a:199_13	nītoti vā paṇīto, paṇīte adhimutto visaṭṭhacitto tapparamo paṇītādhimutto, tassa	1991	
PA_atk-s05_17a:199_14	bhāvo paṇītādhimuttatā. Sā ca phalasamāpattādhimuttā pubbabhāgapaññā eva.	1991	
PA_atk-s05_17a:200_0	Araṇavihāreti nikkilesavihāre. Rāgādayo hi raṇanti satte cuṇṇenti pīḷentīti raṇā,	200	
PA_atk-s05_17a:200_1	raṇanti etehi sattā kandanti paridevantīti vā raṇā. Vutto tividhopi vihāro. Natthi	200	
PA_atk-s05_17a:200_2	etassa raṇāti araṇo. Vividhe paccanīkadhamme haranti etenāti vihāro. Tasmiṃ araṇe	200	
PA_atk-s05_17a:200_3	vihāre. Niddesavāre vuttapaṭhamajjhānādīni ca paṇītādhimuttatāya eva saṅgahitāni.	200	
PA_atk-s05_17a:200_4	Phalasamāpattiṃ samāpajjitukāmatāya hi paṭhamajjhānādiṃ samāpajjitvā vuṭṭhāya jhānasampayuttadhamme	200	
PA_atk-s05_17a:200_5	vipassati, yā ca araṇavibhaṅgasuttante bhagavatā desitā araṇapaṭipadā, sāpi imināva	200	
PA_atk-s05_17a:200_6	saṅgahitāti veditabbā. Vuttañhi tattha bhagavatā –	200	
PA_atk-s05_17a:201_0	“Araṇavibhaṅgaṃ vo, bhikkhave, desessāmi…pe… na kāmasukhaṃ anuyuñjeyya hīnaṃ gammaṃ	201	
PA_atk-s05_17a:201_1	pothujjanikaṃ anariyaṃ anatthasaṃhitaṃ, na ca attakilamathānuyogaṃ anuyuñjeyya dukkhaṃ	201	
PA_atk-s05_17a:201_2	anariyaṃ anatthasaṃhitaṃ. Ete kho, bhikkhave, ubho ante anupagamma majjhimā paṭipadā	201	
PA_atk-s05_17a:201_3	tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya	201	
PA_atk-s05_17a:201_4	nibbānāya saṃvattati. Ussādanañca jaññā, apasādanañca jaññā, ussādanañca ñatvā apasādanañca	201	
PA_atk-s05_17a:201_5	ñatvā nevussādeyya na apasādeyya, dhammameva deseyya. Sukhavinicchayaṃ jaññā, sukhavinicchayaṃ	201	
PA_atk-s05_17a:201_6	ñatvā ajjhattaṃ sukhamanuyuñjeyya, rahovādaṃ na bhāseyya, sammukhā na khīṇaṃ bhaṇe,	201	
PA_atk-s05_17a:201_7	ataramānova bhāseyya no taramāno, janapadaniruttiṃ nābhiniveseyya, samaññaṃ nātidhāveyyāti.	201	
PA_atk-s05_17a:201_8	Ayamuddeso araṇavibhaṅgassa …pe… tatra, bhikkhave, yo kāmapaṭisandhisukhino somanassānuyogaṃ	201	
PA_atk-s05_17a:201_9	ananuyogo hīnaṃ…pe… anatthasaṃhitaṃ, adukkho eso dhammo avighāto anupāyāso apariḷāho	201	
PA_atk-s05_17a:201_10	sammāpaṭipadā. Tasmā eso dhammo araṇo…pe… tatra, bhikkhave, yo attakilamathānuyogaṃ	2011	
PA_atk-s05_17a:201_11	ananuyogo dukkhaṃ anariyaṃ anatthasaṃhitaṃ. Adukkho eso dhammo …pe… tasmā eso dhammo	2011	
PA_atk-s05_17a:201_12	araṇo. Tatra, bhikkhave, yāyaṃ majjhimā paṭipadā tathāgatena abhisambuddhā…pe… adukkho	2011	
PA_atk-s05_17a:201_13	eso dhammo…pe… tasmā eso dhammo araṇo…pe… tatra, bhikkhave, yāyaṃ nevussādanā na	2011	
PA_atk-s05_17a:201_14	apasādanā dhammadesanā ca, adukkho eso dhammo…pe… tasmā eso dhammo araṇo…pe… tatra,	2011	
PA_atk-s05_17a:201_15	bhikkhave, yadidaṃ nekkhammasukhaṃ pavivekasukhaṃ upasamasukhaṃ sambodhisukhaṃ, adukkho	2011	
PA_atk-s05_17a:201_16	eso dhammo…pe… tasmā eso dhammo araṇo…pe… tatra, bhikkhave, yvāyaṃ rahovādo bhūto	2011	
PA_atk-s05_17a:201_17	taccho atthasaṃhito, adukkho eso dhammo…pe… tasmā eso dhammo araṇo …pe… tatra, bhikkhave,	2011	
PA_atk-s05_17a:201_18	yvāyaṃ sammukhā khīṇavādo bhūto taccho atthasaṃhito, adukkho eso dhammo…pe… tasmā	2011	
PA_atk-s05_17a:201_19	eso dhammo araṇo…pe… tatra, bhikkhave, yadidaṃ ataramānassa bhāsitaṃ, adukkho eso	2011	
PA_atk-s05_17a:201_20	dhammo…pe… tasmā eso dhammo araṇo…pe… tatra, bhikkhave, yvāyaṃ janapadaniruttiyā	2012	
PA_atk-s05_17a:201_21	ca anabhiniveso samaññāya ca anatisāro, adukkho eso dhammo…pe… tasmā eso dhammo araṇoti.	2012	
PA_atk-s05_17a:201_22	Tasmātiha, bhikkhave, saraṇañca dhammaṃ jānissāma, araṇañca dhammaṃ jānissāma. Saraṇañca	2012	
PA_atk-s05_17a:201_23	dhammaṃ ñatvā araṇañca dhammaṃ ñatvā araṇaṃ paṭipadaṃ paṭipajjissāmāti evañhi vo,	2012	
PA_atk-s05_17a:201_24	bhikkhave, sikkhitabbaṃ. Subhūti ca pana, bhikkhave, kulaputto araṇapaṭipadaṃ paṭipanno”ti.	2012	
PA_atk-s05_17a:202_0	Tattha majjhimā paṭipadā dassanādhipateyyena ca santena vihārādhigamena ca saṅgahitā.	202	
PA_atk-s05_17a:202_1	Kāmasukhaṃ attakilamathaṃ ananuyogo majjhimā paṭipadā eva. Arahato hi vipassanāpubbabhāgamajjhimā	202	
PA_atk-s05_17a:202_2	paṭipadā hoti, arahattaphalasamāpatti aṭṭhaṅgamaggavasena majjhimā paṭipadā ca. Sesā	202	
PA_atk-s05_17a:202_3	pana paṇītādhimuttatāya eva saṅgahitāti veditabbā. Kiñcāpi sabbepi arahanto araṇavihārino,	202	
PA_atk-s05_17a:202_4	aññe arahanto dhammaṃ desentā “sammāpaṭipanne sammāpaṭipannā”ti “micchāpaṭipanne	202	
PA_atk-s05_17a:202_5	micchāpaṭipannā”ti puggalavasenāpi ussādanāpasādanāni katvā dhammaṃ desenti. Subhūtitthero	202	
PA_atk-s05_17a:202_6	pana “ayaṃ micchāpaṭipadā, ayaṃ sammāpaṭipadā”ti dhammavaseneva dhammaṃ desesi. Teneva	202	
PA_atk-s05_17a:202_7	bhagavā taṃyeva araṇapaṭipadaṃ paṭipannoti ca vaṇṇesi, “etadaggaṃ, bhikkhave, mama	202	
PA_atk-s05_17a:202_8	sāvakānaṃ bhikkhūnaṃ araṇavihārīnaṃ yadidaṃ subhūtī”ti ca araṇavihārīnaṃ aggaṭṭhāne ṭhapesīti.	202	
PA_atk-s05_17a:203_0	34. Dvīhi balehīti samathabalavipassanābalehi. Samannāgatattāti yuttattā paripuṇṇattā	203	
PA_atk-s05_17a:203_1	vā. Tayo cāti vibhattivipallāso, tiṇṇañcāti vuttaṃ hoti. Saṅkhārānanti vacīsaṅkhārakāyasaṅkhāracittasaṅkhārānaṃ.	203	
PA_atk-s05_17a:203_2	Paṭippassaddhiyāti paṭippassaddhatthaṃ nirodhatthaṃ, appavattatthanti vuttaṃ hoti.	203	
PA_atk-s05_17a:203_3	Soḷasahīti aniccānupassanādīni aṭṭha, maggaphalāni aṭṭhāti soḷasahi. Ñāṇacariyāhīti	203	
PA_atk-s05_17a:203_4	ñāṇappavattīhi. Navahīti rūpārūpāvacarasamādhi tadupacāro cāti navahi. Vasibhāvatā	203	
PA_atk-s05_17a:203_5	paññāti lahutā, yathāsukhavattanaṃ issariyaṃ vaso, so assa atthīti vasī, vasino bhāvo	203	
PA_atk-s05_17a:203_6	vasibhāvo, vasibhāvo eva vasibhāvatā, yathā pāṭikulyameva pāṭikulyatā. Evaṃvidhā	203	
PA_atk-s05_17a:203_7	paññā vasibhāvatāya paññāti vā attho. Si-kāraṃ dīghaṃ katvā ca paṭhanti. Samannāgatattā	203	
PA_atk-s05_17a:203_8	ca paṭippassaddhiyā ca ñāṇacariyāhi ca samādhicariyāhi cāti ca-kāro sambandhitabbo.	203	
PA_atk-s05_17a:204_0	Nirodhasamāpattiyā ñāṇanti anāgāmiarahantānaṃ nirodhasamāpattinimittaṃ ñāṇaṃ, yathā	204	
PA_atk-s05_17a:204_1	ajinamhi haññate dīpīti. Nirodhasamāpattīti ca nevasaññānāsaññāyatanassa abhāvamattaṃ,	204	
PA_atk-s05_17a:204_2	na koci dhammo, paññattimattaṃ abhāvamattattā nirodhoti ca. Samāpajjantena samāpajjīyati	204	
PA_atk-s05_17a:204_3	nāmāti samāpattīti ca vuccati.	204	
PA_atk-s05_17a:205_0	35. Sampajānassāti sammā pakārehi jānātīti sampajāno. Tassa sampajānassa. Pavattapariyādāneti	205	
PA_atk-s05_17a:205_1	pavattanaṃ pavattaṃ, samudācāroti attho. Kilesapavattaṃ khandhapavattañca. Tassa	205	
PA_atk-s05_17a:205_2	pavattassa pariyādānaṃ parikkhayo appavatti pavattapariyādānaṃ. Tasmiṃ pavattapariyādāne.	205	
PA_atk-s05_17a:205_3	Parinibbāne ñāṇanti arahato kāmacchandādīnaṃ parinibbānaṃ appavattaṃ anupādisesaparinibbānañca	205	
PA_atk-s05_17a:205_4	paccavekkhantassa tasmiṃ kilesaparinibbāne khandhaparinibbāne ca pavattaṃ ñāṇaṃ.	205	
PA_atk-s05_17a:206_0	36. Sabbadhammānanti sabbesaṃ tebhūmakadhammānaṃ. Sammā samucchedeti santatisamucchedavasena	206	
PA_atk-s05_17a:206_1	suṭṭhu nirodhe. Nirodhe ca anupaṭṭhānatāti nirodhe gate puna na upaṭṭhānatāya, puna	206	
PA_atk-s05_17a:206_2	anuppattiyanti attho. Sammāsamucchede ca nirodhe ca anupaṭṭhānatā cāti ca-kāro sambandhitabbo.	206	
PA_atk-s05_17a:207_0	Samasīsaṭṭhe ñāṇanti nekkhammādīni sattatiṃsa samāni, taṇhādīni terasa sīsāni. Paccanīkadhammānaṃ	207	
PA_atk-s05_17a:207_1	samitattā samāni, yathāyogaṃ padhānattā ca koṭittā ca sīsāni. Ekasmiṃ iriyāpathe	207	
PA_atk-s05_17a:207_2	vā ekasmiṃ roge vā sabhāgasantativasena ekasmiṃ jīvitindriye vā nekkhammādīni samāni	207	
PA_atk-s05_17a:207_3	ca saddhādīni sīsāni ca assa santīti samasīsī, samasīsissa attho samasīsaṭṭho. Tasmiṃ	207	
PA_atk-s05_17a:207_4	samasīsaṭṭhe, samasīsibhāveti attho. Ekasmiṃ iriyāpathe roge vā sabhāgasantativasena	207	
PA_atk-s05_17a:207_5	jīvite vā vipassanaṃ ārabhitvā tasmiṃyeva iriyāpathe roge sabhāgajīvite vā cattāri	207	
PA_atk-s05_17a:207_6	maggaphalāni patvā, tasmiṃyeva parinibbāyantassa arahatoyeva samasīsibhāvo hotīti	207	
PA_atk-s05_17a:207_7	tasmiṃ samasīsibhāve ñāṇanti vuttaṃ hoti. Vuttañca puggalapaññattiyaṃ, tassā ca aṭṭhakathāyaṃ –	207	
PA_atk-s05_17a:208	“Katamo ca puggalo samasīsī? Yassa puggalassa apubbaṃ acarimaṃ āsavapariyādānañca hoti jīvitapariyādānañca. Ayaṃ vuccati puggalo samasīsī”ti.	20	
PA_atk-s05_17a:209_0	“Samasīsiniddese apubbaṃ acarimanti apure apacchā, santatipaccuppannavasena ekavāraṃyeva,	209	
PA_atk-s05_17a:209_1	ekakālaṃyevāti attho. Pariyādānanti parikkhayo. Ayanti ayaṃ puggalo samasīsī nāma	209	
PA_atk-s05_17a:209_2	vuccati. So panesa tividho hoti iriyāpathasamasīsī rogasamasīsī jīvitasamasīsīti.	209	
PA_atk-s05_17a:209_3	Tattha yo caṅkamantova vipassanaṃ ārabhitvā arahattaṃ patvā caṅkamantova parinibbāti,	209	
PA_atk-s05_17a:209_4	yo ṭhitakova vipassanaṃ ārabhitvā arahattaṃ patvā ṭhitakova parinibbāti, yo nisinnova	209	
PA_atk-s05_17a:209_5	vipassanaṃ ārabhitvā arahattaṃ patvā nisinnova parinibbāti, yo nipannova vipassanaṃ	209	
PA_atk-s05_17a:209_6	ārabhitvā arahattaṃ patvā nipannova parinibbāti, ayaṃ iriyāpathasamasīsī nāma. Yo	209	
PA_atk-s05_17a:209_7	pana ekaṃ rogaṃ patvā antorogeyeva vipassanaṃ ārabhitvā arahattaṃ patvā teneva rogena	209	
PA_atk-s05_17a:209_8	parinibbāti, ayaṃ rogasamasīsī nāma. Kataro jīvitasamasīsī? Terasa sīsāni. Tattha	209	
PA_atk-s05_17a:209_9	kilesasīsaṃ avijjaṃ arahattamaggo pariyādiyati, pavattasīsaṃ jīvitindriyaṃ cuticittaṃ	209	
PA_atk-s05_17a:209_10	pariyādiyati, avijjāpariyādāyakaṃ cittaṃ jīvitindriyaṃ pariyādātuṃ na sakkoti, jīvitindriyapariyādāyakaṃ	2091	
PA_atk-s05_17a:209_11	cittaṃ avijjaṃ pariyādātuṃ na sakkoti. Avijjāpariyādāyakaṃ cittaṃ aññaṃ, jīvitindriyapariyādāyakaṃ	2091	
PA_atk-s05_17a:209_12	cittaṃ aññaṃ. Yassa cetaṃ sīsadvayaṃ samaṃ pariyādānaṃ gacchati, so jīvitasamasīsī	2091	
PA_atk-s05_17a:209_13	nāma. Kathamidaṃ samaṃ hotīti? Vārasamatāya. Yasmiñhi vāre maggavuṭṭhānaṃ hoti. Sotāpattimagge	2091	
PA_atk-s05_17a:209_14	pañca paccavekkhaṇāni, sakadāgāmimagge pañca, anāgāmimagge pañca, arahattamagge cattārīti	2091	
PA_atk-s05_17a:209_15	ekūnavīsatime paccavekkhaṇañāṇe patiṭṭhāya bhavaṅgaṃ otaritvā parinibbāyati. Imāya	2091	
PA_atk-s05_17a:209_16	vārasamatāya eva ubhayasīsapariyādānampi samaṃ hoti nāma. Tenāyaṃ puggalo ‘jīvitasamasīsī’ti	2091	
PA_atk-s05_17a:209_17	vuccati. Ayameva ca idha adhippeto”ti.	2091	
PA_atk-s05_17a:210_0	37. Idāni yasmā sutamayasīlamayabhāvanāmayañāṇāni vaṭṭapādakāni sallekhā nāma na	210	
PA_atk-s05_17a:210_1	honti, lokuttarapādakāneva etāni ca aññāni ca ñāṇāni sallekhāti vuccanti, tasmā paccanīkasallekhanākārena	210	
PA_atk-s05_17a:210_2	pavattāni ñāṇāni dassetuṃ samasīsaṭṭhe ñāṇānantaraṃ sallekhaṭṭhe ñāṇaṃ uddiṭṭhaṃ.	210	
PA_atk-s05_17a:210_3	Tattha puthunānattatejapariyādāne paññāti lokuttarehi asammissaṭṭhena puthūnaṃ rāgādīnañca	210	
PA_atk-s05_17a:210_4	nānattānaṃ nānāsabhāvānaṃ kāmacchandādīnañca santāpanaṭṭhena “tejā”ti laddhanāmānaṃ	210	
PA_atk-s05_17a:210_5	dussīlyādīnañca pariyādāne khepane paññā, nekkhammādimhi sattatiṃsabhede dhamme paññāti	210	
PA_atk-s05_17a:210_6	vuttaṃ hoti. Atha vā puthubhūtā nānattabhūtā ca tejā eva tesaṃ puthubhūtānaṃ nānattabhūtānaṃ	210	
PA_atk-s05_17a:210_7	dussīlyādīnaṃ pañcannaṃ tejānaṃ pariyādāne paññāti attho. Tejehiyeva puthūnaṃ nānattānañca	210	
PA_atk-s05_17a:210_8	saṅgahaṃ niddesavāre pakāsayissāma.	210	
PA_atk-s05_17a:211_0	Sallekhaṭṭhe ñāṇanti paccanīkadhamme sallekhati samucchindatīti sallekho, tasmiṃ	211	
PA_atk-s05_17a:211_1	nekkhammādike sattatiṃsappabhede sallekhasabhāve ñāṇaṃ. “Pare vihiṃsakā bhavissanti,	211	
PA_atk-s05_17a:211_2	mayamettha avihiṃsakā bhavissāmāti sallekho karaṇīyo”tiādinā nayena bhagavatā sallekhasuttante	211	
PA_atk-s05_17a:211_3	vutto catucattālīsabhedopi sallekho iminā saṅgahitoyevāti veditabbo.	211	
PA_atk-s05_17a:212_0	38. Idāni sallekhe ṭhitena kattabbaṃ sammappadhānavīriyaṃ dassetuṃ tadanantaraṃ vīriyārambhe	212	
PA_atk-s05_17a:212_1	ñāṇaṃ uddiṭṭhaṃ. Tattha asallīnattapahitattapaggahaṭṭheti kosajjavasena asallīno	212	
PA_atk-s05_17a:212_2	asaṅkucito attā assāti asallīnatto. Attāti cittaṃ. Yathāha –	212	
PA_atk-s05_17a:213	“Udakañhi nayanti nettikā, usukārā namayanti tejanaṃ;	21	
PA_atk-s05_17a:214	Dāruṃ namayanti tacchakā, attānaṃ damayanti paṇḍitā”ti. ādi –	21	
PA_atk-s05_17a:215_0	Kāye ca jīvite ca anapekkhatāya pahito pesito vissaṭṭho attā etenāti pahitatto. Attāti	215	
PA_atk-s05_17a:215_1	attabhāvo. Yathāha – “yā pana bhikkhunī attānaṃ vadhitvā vadhitvā rodeyyā”tiādi.	215	
PA_atk-s05_17a:215_2	Asallīnatto ca so pahitatto cāti asallīnattapahitatto. Sahajātadhamme paggaṇhāti	215	
PA_atk-s05_17a:215_3	upatthambhetīti paggaho, paggaho eva attho paggahaṭṭho, paggahasabhāvoti attho. Asallīnattapahitattassa	215	
PA_atk-s05_17a:215_4	paggahaṭṭho asallīnattapahitattapaggahaṭṭho. Tasmiṃ asallīnattapahitattapaggahaṭṭhe.	215	
PA_atk-s05_17a:215_5	“Tasmātiha, bhikkhave, tumhepi appaṭivānaṃ padaheyyātha. Kāmaṃ taco ca nhāru ca aṭṭhi	215	
PA_atk-s05_17a:215_6	ca avasissatu, upasussatu sarīre maṃsalohitaṃ. Yaṃ taṃ purisathāmena purisavīriyena	215	
PA_atk-s05_17a:215_7	purisaparakkamena pattabbaṃ, na taṃ apāpuṇitvā vīriyassa saṇṭhānaṃ bhavissatī”ti	215	
PA_atk-s05_17a:215_8	vuttattā asallīnattapahitattavacanena padhānasmiṃ appaṭivānitā anivattanatā vuttā.	215	
PA_atk-s05_17a:215_9	Paggahaṭṭhavacanena pana kosajjuddhaccavimuttaṃ samappavattaṃ vīriyaṃ vuttaṃ.	215	
PA_atk-s05_17a:216_0	Vīriyārambhe ñāṇanti vīrabhāvo vīriyaṃ, vīrānaṃ vā kammaṃ, vidhinā vā nayena upāyena	216	
PA_atk-s05_17a:216_1	īrayitabbaṃ pavattayitabbanti vīriyaṃ. Tadetaṃ ussāhalakkhaṇaṃ, sahajātānaṃ dhammānaṃ	216	
PA_atk-s05_17a:216_2	upatthambhanarasaṃ, asaṃsīdanabhāvapaccupaṭṭhānaṃ, “saṃviggo yoniso padahatī”ti vacanato	216	
PA_atk-s05_17a:216_3	saṃvegapadaṭṭhānaṃ, vīriyārambhavatthupadaṭṭhānaṃ vā. Sammā āraddhaṃ sabbasampattīnaṃ	216	
PA_atk-s05_17a:216_4	mūlaṃ hotīti daṭṭhabbaṃ. Vīriyasaṅkhāto ārambho vīriyārambho. Iminā sesārambhe paṭikkhipati.	216	
PA_atk-s05_17a:216_5	Ayañhi ārambhasaddo kamme āpattiyaṃ kiriyāyaṃ vīriye hiṃsāyaṃ vikopaneti anekesu atthesu āgato.	216	
PA_atk-s05_17a:217	“Yaṃkiñci dukkhaṃ sambhoti, sabbaṃ ārambhapaccayā;	21	
PA_atk-s05_17a:218	Ārambhānaṃ nirodhena, natthi dukkhassa sambhavo”ti. –	21	
PA_atk-s05_17a:219_0	Ettha hi kammaṃ ārambhoti āgataṃ. “Ārambhati ca vippaṭisārī ca hotī”ti ettha āpatti.	219	
PA_atk-s05_17a:219_1	“Mahāyaññā mahārambhā, na te honti mahapphalā”ti ettha yūpussāpanādikiriyā. “Ārambhatha	219	
PA_atk-s05_17a:219_2	nikkamatha, yuñjatha buddhasāsane”ti ettha vīriyaṃ. “Samaṇaṃ gotamaṃ uddissa pāṇaṃ	219	
PA_atk-s05_17a:219_3	ārambhantī”ti ettha hiṃsā. “Bījagāmabhūtagāmasamārambhā paṭivirato hotī”ti ettha	219	
PA_atk-s05_17a:219_4	chedanabhañjanādikaṃ vikopanaṃ. Idha pana vīriyameva adhippetaṃ. Tena vuttaṃ “vīriyasaṅkhāto	219	
PA_atk-s05_17a:219_5	ārambho vīriyārambho”ti. Vīriyañhi ārabhanakavasena ārambhoti vuccati. Tasmiṃ vīriyārambhe	219	
PA_atk-s05_17a:219_6	ñāṇaṃ. Asallīnattā pahitattātipi paṭhanti, asallīnabhāvena pahitabhāvenāti attho.	219	
PA_atk-s05_17a:219_7	Purimapāṭhoyeva sundaro. Keci pana “satidhammavicayavīriyapītisambojjhaṅgānaṃ samatā	219	
PA_atk-s05_17a:219_8	asallīnattatā, satisamādhipassaddhiupekkhāsambojjhaṅgānaṃ samatā pahitattatā, sattannaṃ	219	
PA_atk-s05_17a:219_9	sambojjhaṅgānaṃ samatā paggahaṭṭho”ti vaṇṇayanti.	219	
PA_atk-s05_17a:220_0	39. Idāni sammāvāyāmasiddhaṃ maggaphalaṃ pattena lokahitatthaṃ dhammadesanā kātabbāti	220	
PA_atk-s05_17a:220_1	dassetuṃ tadanantaraṃ atthasandassane ñāṇaṃ uddiṭṭhaṃ. Tattha nānādhammappakāsanatāti	220	
PA_atk-s05_17a:220_2	sabbasaṅkhatāsaṅkhatavasena nānādhammānaṃ pakāsanatā dīpanatā desanatā. Pakāsanatāti	220	
PA_atk-s05_17a:220_3	ca pakāsanā eva. Atthasandassaneti nānāatthānaṃ paresaṃ sandassane. Dhammā ca atthā ca te eva.	220	
PA_atk-s05_17a:221_0	40. Idāni paresaṃ dhammiyā kathāya sandassentassa tassa ariyapuggalassa yathāsabhāvadhammadesanākāraṇaṃ	221	
PA_atk-s05_17a:221_1	dassanavisuddhiṃ dassetuṃ tadanantaraṃ dassanavisuddhiñāṇaṃ uddiṭṭhaṃ. Tattha sabbadhammānaṃ	221	
PA_atk-s05_17a:221_2	ekasaṅgahatā nānattekattapaṭivedheti sabbesaṃ saṅkhatāsaṅkhatadhammānaṃ ekasaṅgahatāya	221	
PA_atk-s05_17a:221_3	ca kāmacchandādīnaṃ nānattassa ca nekkhammādīnaṃ ekattassa ca paṭivedho, abhisamayoti	221	
PA_atk-s05_17a:221_4	attho. So pana maggapaññā phalapaññā ca. Maggapaññā saccābhisamayakkhaṇe saccābhisamayavasena	221	
PA_atk-s05_17a:221_5	paṭivijjhatīti paṭivedho, phalapaññā paṭividdhattā paṭivedho. Ekasaṅgahatāti ettha	221	
PA_atk-s05_17a:221_6	jātisaṅgaho, sañjātisaṅgaho, kiriyāsaṅgaho, gaṇanasaṅgahoti catubbidho saṅgaho. Tattha	221	
PA_atk-s05_17a:221_7	“sabbe khattiyā āgacchantu, sabbe brāhmaṇā, sabbe vessā, sabbe suddā āgacchantu”,	221	
PA_atk-s05_17a:221_8	“yā, cāvuso visākha, sammāvācā, yo ca sammākammanto, yo ca sammāājīvo, ime dhammā	221	
PA_atk-s05_17a:221_9	sīlakkhandhe saṅgahitā”ti ayaṃ jātisaṅgaho nāma. “Ekajātikā āgacchantū”ti vuttaṭṭhāne	221	
PA_atk-s05_17a:221_10	viya hi idha sabbe jātiyā ekasaṅgahitā. “Sabbe kosalakā āgacchantu, sabbe māgadhikā,	2211	
PA_atk-s05_17a:221_11	sabbe bhārukacchakā āgacchantu”, “yo, cāvuso visākha, sammāvāyāmo, yā ca sammāsati,	2211	
PA_atk-s05_17a:221_12	yo ca sammāsamādhi, ime dhammā samādhikkhandhe saṅgahitā”ti ayaṃ sañjātisaṅgaho nāma.	2211	
PA_atk-s05_17a:221_13	“Ekaṭṭhāne jātā saṃvaḍḍhā āgacchantū”ti vuttaṭṭhāne viya hi idha sabbe jātiṭṭhānena	2211	
PA_atk-s05_17a:221_14	nivutthokāsena ekasaṅgahitā. “Sabbe hatthārohā āgacchantu, sabbe assārohā āgacchantu,	2211	
PA_atk-s05_17a:221_15	sabbe rathikā āgacchantu”, “yā, cāvuso visākha, sammādiṭṭhi, yo ca sammāsaṅkappo,	2211	
PA_atk-s05_17a:221_16	ime dhammā paññākkhandhe saṅgahitā”ti ayaṃ kiriyāsaṅgaho nāma. Sabbeva hi te attano	2211	
PA_atk-s05_17a:221_17	kiriyākaraṇena ekasaṅgahitā. “Cakkhāyatanaṃ katamaṃ khandhagaṇanaṃ gacchati, cakkhāyatanaṃ	2211	
PA_atk-s05_17a:221_18	rūpakkhandhagaṇanaṃ gacchati. Hañci cakkhāyatanaṃ rūpakkhandhagaṇanaṃ gacchati, tena	2211	
PA_atk-s05_17a:221_19	vata re vattabbe cakkhāyatanaṃ rūpakkhandhena saṅgahita”nti ayaṃ gaṇanasaṅgaho nāma.	2211	
PA_atk-s05_17a:221_20	Ayamidha adhippeto. Tathaṭṭhādīsu dvādasasu ākāresu visuṃ visuṃ ekena saṅgaho gaṇanaparicchedo	2212	
PA_atk-s05_17a:221_21	etesanti ekasaṅgahā, ekasaṅgahānaṃ bhāvo ekasaṅgahatā.	2212	
PA_atk-s05_17a:222_0	Dassanavisuddhiñāṇanti maggaphalañāṇaṃ dassanaṃ. Dassanameva visuddhi dassanavisuddhi,	222	
PA_atk-s05_17a:222_1	dassanavisuddhi eva ñāṇaṃ dassanavisuddhiñāṇaṃ. Maggañāṇaṃ visujjhatīti dassanavisuddhi,	222	
PA_atk-s05_17a:222_2	phalañāṇaṃ visuddhattā dassanavisuddhi.	222	
PA_atk-s05_17a:223_0	41. Idāni dassanavisuddhisādhakāni vipassanāñāṇāni dvidhā dassetuṃ tadanantaraṃ khantiñāṇapariyogāhaṇañāṇāni	223	
PA_atk-s05_17a:223_1	uddiṭṭhāni. Tattha viditattā paññāti rūpakkhandhādīnaṃ aniccādito viditattā pavattā	223	
PA_atk-s05_17a:223_2	paññā. Khantiñāṇanti viditameva khamatīti khanti, khanti eva ñāṇaṃ khantiñāṇaṃ. Etena	223	
PA_atk-s05_17a:223_3	adhivāsanakhantiṃ paṭikkhipati. Etaṃ kalāpasammasanādivasena pavattaṃ taruṇavipassanāñāṇaṃ.	223	
PA_atk-s05_17a:224_0	42. Phuṭṭhattā paññāti rūpakkhandhādīnaṃ aniccādivasena ñāṇaphassena phuṭṭhattā pavattā	224	
PA_atk-s05_17a:224_1	paññā. Pariyogāhaṇe ñāṇanti phuṭṭhameva pariyogāhati pavisatīti pariyogāhaṇaṃ ñāṇaṃ.	224	
PA_atk-s05_17a:224_2	Gā-kāraṃ rassaṃ katvāpi paṭhanti. Etaṃ bhaṅgānupassanādivasena pavattaṃ tikkhavipassanāñāṇaṃ.	224	
PA_atk-s05_17a:224_3	Keci pana “vipassanāñāṇameva saddhāvāhissa khantiñāṇaṃ, paññāvāhissa pariyogāhaṇañāṇa”nti	224	
PA_atk-s05_17a:224_4	vadanti. Evaṃ sante etāni dve ñāṇāni ekassa na sambhavanti, tadasambhave ekassa sāvakassa	224	
PA_atk-s05_17a:224_5	sattasaṭṭhi sāvakasādhāraṇañāṇāni na sambhavanti, tasmā taṃ na yujjati.	224	
PA_atk-s05_17a:225_0	43. Idāni yasmā puthujjanā sekkhā ca vipassanūpage khandhādayo dhamme sakale eva	225	
PA_atk-s05_17a:225_1	sammasanti, na tesaṃ ekadesaṃ, tasmā tesaṃ padesavihāro na labbhati, arahatoyeva	225	
PA_atk-s05_17a:225_2	yathāruci padesavihāro labbhatīti dassanavisuddhisādhakāni ñāṇāni vatvā tadanantaraṃ	225	
PA_atk-s05_17a:225_3	arahato dassanavisuddhisiddhaṃ padesavihārañāṇaṃ uddiṭṭhaṃ. Tattha samodahane paññāti	225	
PA_atk-s05_17a:225_4	khandhādīnaṃ ekadesassa vedanādhammassa samodahanapaññā, sampiṇḍanapaññā rāsikaraṇapaññā.	225	
PA_atk-s05_17a:225_5	Samodhāne paññātipi pāṭho, soyeva attho.	225	
PA_atk-s05_17a:226_0	Padesavihāre ñāṇanti khandhādīnaṃ padesena ekadesena avayavena vihāro padesavihāro,	226	
PA_atk-s05_17a:226_1	tasmiṃ padesavihāre ñāṇaṃ. Tattha padeso nāma khandhapadeso āyatanadhātusaccaindriyapaccayākārasatipaṭṭhānajhānanāmarūpadhammapadesoti	226	
PA_atk-s05_17a:226_2	nānāvidho. Evaṃ nānāvidho cesa vedanā eva. Kathaṃ? Pañcannaṃ khandhānaṃ vedanākkhandhavasena	226	
PA_atk-s05_17a:226_3	khandhekadeso, dvādasannaṃ āyatanānaṃ vedanāvasena dhammāyatanekadeso, aṭṭhārasannaṃ	226	
PA_atk-s05_17a:226_4	dhātūnaṃ vedanāvasena dhammadhātekadeso, catunnaṃ saccānaṃ vedanāvasena dukkhasaccekadeso,	226	
PA_atk-s05_17a:226_5	bāvīsatiyā indriyānaṃ pañcavedanindriyavasena indriyekadeso, dvādasannaṃ paṭiccasamuppādaṅgānaṃ	226	
PA_atk-s05_17a:226_6	phassapaccayā vedanāvasena paccayākārekadeso, catunnaṃ satipaṭṭhānānaṃ vedanānupassanāvasena	226	
PA_atk-s05_17a:226_7	satipaṭṭhānekadeso, catunnaṃ jhānānaṃ sukhaupekkhāvasena jhānekadeso, nāmarūpānaṃ	226	
PA_atk-s05_17a:226_8	vedanāvasena nāmarūpekadeso, kusalādīnaṃ sabbadhammānaṃ vedanāvasena dhammekadesoti	226	
PA_atk-s05_17a:226_9	evaṃ vedanā eva khandhādīnaṃ padeso, tassā vedanāya eva paccavekkhaṇavasena padesavihāro.	226	
PA_atk-s05_17a:227_0	44. Idāni yasmā samādhibhāvanāmayañāṇādīni bhāventā puthujjanā sekkhā ca te te bhāvetabbabhāvanādhamme	227	
PA_atk-s05_17a:227_1	adhipatī jeṭṭhake katvā tena tena pahātabbe tappaccanīke nānāsabhāve dhamme anekādīnave	227	
PA_atk-s05_17a:227_2	ādīnavato paccavekkhitvā tassa tassa bhāvanādhammassa vasena cittaṃ patiṭṭhapetvā	227	
PA_atk-s05_17a:227_3	te te paccanīkadhamme pajahanti. Pajahantā vipassanākāle sabbasaṅkhāre suññato disvā	227	
PA_atk-s05_17a:227_4	pacchā samucchedena pajahanti, tathā pajahantā ca ekābhisamayavasena saccāni paṭivijjhantā	227	
PA_atk-s05_17a:227_5	pajahanti. Yathāvutteheva ākārehi sabbepi ariyā yathāyogaṃ paṭipajjanti, tasmā padesavihārañāṇānantaraṃ	227	
PA_atk-s05_17a:227_6	saññāvivaṭṭañāṇādīni cha ñāṇāni yathākkamena uddiṭṭhāni. Tattha adhipatattā paññāti	227	
PA_atk-s05_17a:227_7	nekkhammādīnaṃ adhipatibhāvena nekkhammādīni adhikāni katvā tadadhikabhāvena pavattā	227	
PA_atk-s05_17a:227_8	paññāti attho. Saññāvivaṭṭe ñāṇanti saññāya vivaṭṭanaṃ parāvaṭṭanaṃ parammukhabhāvoti	227	
PA_atk-s05_17a:227_9	saññāvivaṭṭo, yāya saññāya te te bhāvanādhamme adhipatiṃ karoti, tāya saññāya hetubhūtāya,	227	
PA_atk-s05_17a:227_10	karaṇabhūtāya vā tato tato kāmacchandādito vivaṭṭane ñāṇanti vuttaṃ hoti. Etto vivaṭṭoti	2271	
PA_atk-s05_17a:227_11	avuttepi yato vivaṭṭati, tato eva vivaṭṭoti gayhati yathā vivaṭṭanānupassanāya. Sā	2271	
PA_atk-s05_17a:227_12	pana saññā sañjānanalakkhaṇā, tadevetanti puna sañjānanapaccayanimittakaraṇarasā	2271	
PA_atk-s05_17a:227_13	dāruādīsu tacchakādayo viya, yathāgahitanimittavasena abhinivesakaraṇapaccupaṭṭhānā	2271	
PA_atk-s05_17a:227_14	hatthidassakaandhā viya, ārammaṇe anogāḷhavuttitāya aciraṭṭhānapaccupaṭṭhānā vā vijju	2271	
PA_atk-s05_17a:227_15	viya, yathāupaṭṭhitavisayapadaṭṭhānā tiṇapurisakesu migapotakānaṃ purisāti uppannasaññā viya.	2271	
PA_atk-s05_17a:228_0	45. Nānatte paññāti nānāsabhāve bhāvetabbato aññasabhāve kāmacchandādike ādīnavadassanena	228	
PA_atk-s05_17a:228_1	pavattā paññā. Nānatteti ca nimittatthe bhummavacanaṃ. Nānattappahānaṃ vā nānattaṃ,	228	
PA_atk-s05_17a:228_2	nānattappahānanimittaṃ nānattappahānahetu nekkhammādīsu paññāti adhippāyo. Cetovivaṭṭe	228	
PA_atk-s05_17a:228_3	ñāṇanti cetaso kāmacchandādito vivaṭṭanaṃ nekkhammādīsu ñāṇaṃ. Cetoti cettha cetanā	228	
PA_atk-s05_17a:228_4	adhippetā. Sā cetanābhāvalakkhaṇā, abhisandahanalakkhaṇā vā, āyūhanarasā, saṃvidahanapaccupaṭṭhānā	228	
PA_atk-s05_17a:228_5	sakiccaparakiccasādhakā jeṭṭhasissamahāvaḍḍhakiādayo viya. Accāyikakammānussaraṇādīsu	228	
PA_atk-s05_17a:228_6	ca panāyaṃ sampayuttānaṃ ussāhanabhāvena pākaṭā hoti.	228	
PA_atk-s05_17a:229_0	46. Adhiṭṭhāne paññāti nekkhammādivasena cittassa patiṭṭhāpane paññā. Cittavivaṭṭe	229	
PA_atk-s05_17a:229_1	ñāṇanti kāmacchandādipahānavasena cittassa vivaṭṭane ñāṇaṃ. Cittañcettha vijānanalakkhaṇaṃ,	229	
PA_atk-s05_17a:229_2	pubbaṅgamarasaṃ, sandhānapaccupaṭṭhānaṃ, nāmarūpapadaṭṭhānaṃ.	229	
PA_atk-s05_17a:230	47. Suññate paññāti attattaniyasuññatāya anattānattaniye pavattā anattānupassanā paññā. Ñāṇavivaṭṭe ñāṇanti ñāṇameva abhinivesato vivaṭṭatīti vivaṭṭo, taṃ ñāṇavivaṭṭabhūtaṃ ñāṇaṃ.	23	
PA_atk-s05_17a:231_0	48. Vosagge paññāti ettha vosajjatīti vosaggo, kāmacchandādīnaṃ vosaggo nekkhammādimhi	231	
PA_atk-s05_17a:231_1	paññā. Vimokkhavivaṭṭe ñāṇanti kāmacchandādikehi vimuccatīti vimokkho, vimokkho eva	231	
PA_atk-s05_17a:231_2	vivaṭṭo vimokkhavivaṭṭo, so eva ñāṇaṃ.	231	
PA_atk-s05_17a:232_0	49. Tathaṭṭhe paññāti ekekassa saccassa catubbidhe catubbidhe aviparītasabhāve kiccavasena	232	
PA_atk-s05_17a:232_1	asammohato pavattā paññā. Saccavivaṭṭe ñāṇanti catūsu saccesu dubhato vuṭṭhānavasena	232	
PA_atk-s05_17a:232_2	vivaṭṭatīti saccavivaṭṭo, so eva ñāṇaṃ. Ekameva ñāṇaṃ adhipatikatadhammavasena saññāvivaṭṭoti,	232	
PA_atk-s05_17a:232_3	pahātabbadhammavasena cetovivaṭṭoti, cittapatiṭṭhāpanavasena cittavivaṭṭoti, paccanīkapahānavasena	232	
PA_atk-s05_17a:232_4	vimokkhavivaṭṭoti evaṃ catudhā vuttaṃ. Anattānupassanāva suññatākāravasena “ñāṇavivaṭṭe	232	
PA_atk-s05_17a:232_5	ñāṇa”nti vuttā. Maggañāṇameva heṭṭhā “magge ñāṇa”nti ca, “ānantarikasamādhimhi ñāṇa”nti	232	
PA_atk-s05_17a:232_6	ca dvidhā vuttaṃ, vivaṭṭanākāravasena “saccavivaṭṭe ñāṇa”nti vuttaṃ.	232	
PA_atk-s05_17a:233_0	50. Idāni tassa saccavivaṭṭañāṇavasena pavattassa āsavānaṃ khaye ñāṇassa vasena pavattāni	233	
PA_atk-s05_17a:233_1	kamato cha abhiññāñāṇāni uddiṭṭhāni. Tatthāpi lokapākaṭānubhāvattā ativimhāpananti	233	
PA_atk-s05_17a:233_2	paṭhamaṃ iddhividhañāṇaṃ uddiṭṭhaṃ, cetopariyañāṇassa visayato dibbasotañāṇaṃ oḷārikavisayanti	233	
PA_atk-s05_17a:233_3	dutiyaṃ dibbasotañāṇaṃ uddiṭṭhaṃ, sukhumavisayattā tatiyaṃ cetopariyañāṇaṃ uddiṭṭhaṃ.	233	
PA_atk-s05_17a:233_4	Tīsu vijjāsu pubbenivāsacchādakātītatamavinodakattā paṭhamaṃ pubbenivāsānussatiñāṇaṃ	233	
PA_atk-s05_17a:233_5	uddiṭṭhaṃ, paccuppannānāgatatamavinodakattā dutiyaṃ dibbacakkhuñāṇaṃ uddiṭṭhaṃ, sabbatamasamucchedakattā	233	
PA_atk-s05_17a:233_6	tatiyaṃ āsavānaṃ khaye ñāṇaṃ uddiṭṭhaṃ. Tattha kāyampīti rūpakāyampi. Cittampīti	233	
PA_atk-s05_17a:233_7	pādakajjhānacittampi. Ekavavatthānatāti parikammacittena ekato ṭhapanatāya ca dissamānakāyena,	233	
PA_atk-s05_17a:233_8	adissamānakāyena vā gantukāmakāle yathāyogaṃ kāyassapi cittassapi missīkaraṇatāya	233	
PA_atk-s05_17a:233_9	cāti vuttaṃ hoti. Kāyoti cettha sarīraṃ. Sarīrañhi asucisañcayato kucchitānaṃ kesādīnañceva	233	
PA_atk-s05_17a:233_10	cakkhurogādīnaṃ rogasatānañca āyabhūtato kāyoti vuccati. Sukhasaññañca lahusaññañcāti	2331	
PA_atk-s05_17a:233_11	ettha catutthajjhānasampayuttaṃ ekaṃyeva saññaṃ ākāranānattato dvidhā katvā samuccayattho	2331	
PA_atk-s05_17a:233_12	ca-saddo payutto. Catutthajjhānasmiñhi upekkhā santattā sukhanti vuttā, taṃsampayuttā	2331	
PA_atk-s05_17a:233_13	saññā sukhasaññā. Sāyeva nīvaraṇehi ceva vitakkādipaccanīkehi ca vimuttattā lahusaññā.	2331	
PA_atk-s05_17a:233_14	Adhiṭṭhānavasenāti adhikaṃ katvā ṭhānavasena, pavisanavasenāti adhippāyo. Adhiṭṭhānavasena	2331	
PA_atk-s05_17a:233_15	cāti ca-saddo sambandhitabbo. Ettāvatā sabbappakārassa iddhividhassa yathāyogaṃ kāraṇaṃ vuttaṃ.	2331	
PA_atk-s05_17a:234_0	Ijjhanaṭṭhe paññāti ijjhanasabhāve paññā. Iddhividhe ñāṇanti ijjhanaṭṭhena iddhi,	234	
PA_atk-s05_17a:234_1	nipphattiatthena paṭilābhaṭṭhena cāti vuttaṃ hoti. Yañhi nipphajjati paṭilabbhati	234	
PA_atk-s05_17a:234_2	ca, taṃ ijjhatīti vuccati. Yathāha – “kāmaṃ kāmayamānassa, tassa cetaṃ samijjhatī”ti.	234	
PA_atk-s05_17a:234_3	Tathā “nekkhammaṃ ijjhatīti iddhi, paṭiharatīti pāṭihāriyaṃ, arahattamaggo ijjhatīti	234	
PA_atk-s05_17a:234_4	iddhi, paṭiharatīti pāṭihāriya”nti. Aparo nayo – ijjhanaṭṭhena iddhi, upāyasampadāyetaṃ	234	
PA_atk-s05_17a:234_5	adhivacanaṃ. Upāyasampadā hi ijjhati adhippetaphalappasavanato. Yathāha – “ayaṃ kho	234	
PA_atk-s05_17a:234_6	citto gahapati sīlavā kalyāṇadhammo, sace paṇidahissati, anāgatamaddhānaṃ rājā assaṃ	234	
PA_atk-s05_17a:234_7	cakkavattīti. Ijjhissati hi sīlavato cetopaṇidhi visuddhattā”ti. Aparo nayo – etāya	234	
PA_atk-s05_17a:234_8	sattā ijjhantīti iddhi, ijjhantīti iddhā vuddhā ukkaṃsagatā hontīti vuttaṃ hoti.	234	
PA_atk-s05_17a:234_9	Iddhi eva vidhaṃ iddhividhaṃ, iddhikoṭṭhāso iddhivikappoti attho. Taṃ iddhividhaṃ	234	
PA_atk-s05_17a:234_10	ñāṇanti vuttaṃ hoti.	2341	
PA_atk-s05_17a:235_0	51. Vitakkavipphāravasenāti dibbasotadhātuuppādanatthaṃ parikammakaraṇakāle saddanimittesu	235	
PA_atk-s05_17a:235_1	attano vitakkavipphāravasena vitakkavegavasena. Vitakkoti cettha vitakketīti vitakko,	235	
PA_atk-s05_17a:235_2	vitakkanaṃ vā vitakko, ūhananti vuttaṃ hoti. Svāyaṃ ārammaṇe cittassa abhiniropanalakkhaṇo,	235	
PA_atk-s05_17a:235_3	āhananapariyāhananaraso. Tathā hi tena yogāvacaro ārammaṇaṃ vitakkāhataṃ vitakkapariyāhataṃ	235	
PA_atk-s05_17a:235_4	karotīti vuccati. Ārammaṇe cittassa ānayanapaccupaṭṭhāno, tajjāsamannāhārena pana	235	
PA_atk-s05_17a:235_5	indriyena ca parikkhitte visaye anantarāyena uppajjanato āpāthagatavisayapadaṭṭhānoti	235	
PA_atk-s05_17a:235_6	vuccati. Nānattekattasaddanimittānanti nānāsabhāvānaṃ ekasabhāvānañca saddanimittānaṃ.	235	
PA_atk-s05_17a:235_7	Saddā eva cettha vitakkuppattikāraṇattā saṅkhāranimittattā ca nimittāni. Bherisaddādivasena	235	
PA_atk-s05_17a:235_8	ekagghanībhūtā, anekā vā saddā, nānādisāsu vā saddā, nānāsattānaṃ vā saddā nānattasaddā,	235	
PA_atk-s05_17a:235_9	ekadisāya saddā, ekasattassa vā saddā, bherisaddādivasena ekekasaddā vā ekattasaddā.	235	
PA_atk-s05_17a:235_10	Saddoti cettha sappatīti saddo, kathīyatīti attho. Pariyogāhaṇe paññāti pavisanapaññā,	2351	
PA_atk-s05_17a:235_11	pajānanapaññāti attho. Sotadhātuvisuddhiñāṇanti savanaṭṭhena ca nijjīvaṭṭhena ca	2351	
PA_atk-s05_17a:235_12	sotadhātu, sotadhātukiccakaraṇavasena ca sotadhātu viyātipi sotadhātu, parisuddhattā	2351	
PA_atk-s05_17a:235_13	nirupakkilesattā visuddhi, sotadhātu eva visuddhi sotadhātuvisuddhi, sotadhātuvisuddhi	2351	
PA_atk-s05_17a:235_14	eva ñāṇaṃ sotadhātuvisuddhiñāṇaṃ.	2351	
PA_atk-s05_17a:236_0	52. Tiṇṇannaṃ cittānanti somanassasahagatadomanassasahagataupekkhāsahagatavasena	236	
PA_atk-s05_17a:236_1	tiṇṇannaṃ cittānaṃ. Vipphārattāti vipphārabhāvena vegenāti attho. Hetuatthe nissakkavacanaṃ,	236	
PA_atk-s05_17a:236_2	cetopariyañāṇuppādanatthaṃ parikammakaraṇakāle paresaṃ tiṇṇannaṃ cittānaṃ vipphārahetunā.	236	
PA_atk-s05_17a:236_3	Indriyānaṃ pasādavasenāti cakkhādīnaṃ channaṃ indriyānaṃ pasādavasena, indriyānaṃ	236	
PA_atk-s05_17a:236_4	patiṭṭhitokāsā cettha phalūpacārena indriyānanti vuttā yathā “vippasannāni kho te,	236	
PA_atk-s05_17a:236_5	āvuso, indriyāni parisuddho chavivaṇṇo pariyodāto”ti. Indriyapatiṭṭhitokāsesupi hadayavatthu	236	
PA_atk-s05_17a:236_6	eva idhādhippetaṃ. Pasādavasenāti ca anāvilabhāvavasena. “Pasādappasādavasenā”ti	236	
PA_atk-s05_17a:236_7	vattabbe appasādasaddassa lopo katoti veditabbaṃ. Atha vā idamappasannanti gahaṇassa	236	
PA_atk-s05_17a:236_8	pasādamapekkhitvā eva sambhavato “pasādavasenā”ti vacaneneva appasādopi vuttova hotīti	236	
PA_atk-s05_17a:236_9	veditabbaṃ. Nānattekattaviññāṇacariyā pariyogāhaṇe paññāti yathāsambhavaṃ nānāsabhāvaekasabhāvaekūnanavutiviññāṇapavattivijānanapaññā.	236	
PA_atk-s05_17a:236_10	Ettha asamāhitassa viññāṇacariyā nānattā, samāhitassa viññāṇacariyā ekattā. Sarāgādicittaṃ	2361	
PA_atk-s05_17a:236_11	vā nānattaṃ, vītarāgādicittaṃ ekattaṃ. Cetopariyañāṇanti ettha pariyātīti pariyaṃ,	2361	
PA_atk-s05_17a:236_12	paricchindatīti attho. Cetaso pariyaṃ cetopariyaṃ, cetopariyañca taṃ ñāṇañcāti cetopariyañāṇaṃ.	2361	
PA_atk-s05_17a:236_13	Vipphāratātipi pāṭho, vipphāratāyāti attho.	2361	
PA_atk-s05_17a:237_0	53. Paccayappavattānaṃ dhammānanti paṭiccasamuppādavasena paccayato pavattānaṃ paccayuppannadhammānaṃ.	237	
PA_atk-s05_17a:237_1	Nānattekattakammavipphāravasenāti ettha akusalaṃ kammaṃ nānattaṃ, kusalaṃ kammaṃ	237	
PA_atk-s05_17a:237_2	ekattaṃ. Kāmāvacaraṃ vā kammaṃ nānattaṃ, rūpāvacarārūpāvacaraṃ kammaṃ ekattaṃ. Nānattekattakammavipphāravasena	237	
PA_atk-s05_17a:237_3	paccayapavattānaṃ dhammānaṃ pariyogāhaṇe paññāti sambandho. Pubbenivāsānussatiñāṇanti	237	
PA_atk-s05_17a:237_4	pubbe atītajātīsu nivutthakhandhā pubbenivāso. Nivutthāti ajjhāvutthā anubhūtā attano	237	
PA_atk-s05_17a:237_5	santāne uppajjitvā niruddhā. Pubbe atītajātīsu nivutthadhammā vā pubbenivāso. Nivutthāti	237	
PA_atk-s05_17a:237_6	gocaranivāsena nivutthā attano viññāṇena viññātā paricchinnā, paraviññāṇena viññātāpi	237	
PA_atk-s05_17a:237_7	vā. Chinnavaṭumakānussaraṇādīsu te buddhānaṃyeva labbhanti. Pubbenivāsānussatīti	237	
PA_atk-s05_17a:237_8	yāya satiyā pubbenivāsaṃ anussarati, sā pubbenivāsānussati, ñāṇanti tāya satiyā sampayuttaṃ ñāṇaṃ.	237	
PA_atk-s05_17a:238_0	54. Obhāsavasenāti dibbena cakkhunā rūpadassanatthaṃ pasāritassa tejokasiṇaodātakasiṇaālokakasiṇānaṃ	238	
PA_atk-s05_17a:238_1	aññatarassa catutthajjhānārammaṇassa kasiṇobhāsassa vasena. Nānattekattarūpanimittānanti	238	
PA_atk-s05_17a:238_2	nānāsattānaṃ rūpāni, nānattakāyaṃ upapannānaṃ vā sattānaṃ rūpāni, nānādisāsu vā rūpāni,	238	
PA_atk-s05_17a:238_3	asammissāni vā rūpāni nānattarūpāni, ekasattassa rūpāni, ekattakāyaṃ upapannassa	238	
PA_atk-s05_17a:238_4	vā rūpāni, ekadisāya vā rūpāni, nānādisādīnaṃ sammissībhūtāni vā rūpāni ekattarūpāni.	238	
PA_atk-s05_17a:238_5	Rūpanti cettha vaṇṇāyatanameva. Tañhi rūpayatīti rūpaṃ, vaṇṇavikāraṃ āpajjamānaṃ	238	
PA_atk-s05_17a:238_6	hadayaṅgatabhāvaṃ pakāsetīti attho. Rūpameva rūpanimittaṃ. Tesaṃ nānattekattarūpanimittānaṃ.	238	
PA_atk-s05_17a:238_7	Dassanaṭṭhe paññāti dassanasabhāve paññā.	238	
PA_atk-s05_17a:239_0	Dibbacakkhuñāṇanti dibbasadisattā dibbaṃ. Devānañhi sucaritakammanibbattaṃ pittasemharuhirādīhi	239	
PA_atk-s05_17a:239_1	apalibuddhaṃ upakkilesavimuttatāya dūrepi ārammaṇasampaṭicchanasamatthaṃ dibbaṃ pasādacakkhu	239	
PA_atk-s05_17a:239_2	hoti. Idañcāpi vīriyabhāvanābalanibbattaṃ ñāṇacakkhu tādisamevāti dibbasadisattā	239	
PA_atk-s05_17a:239_3	dibbaṃ, dibbavihāravasena paṭiladdhattā attanā dibbavihārasannissitattāpi dibbaṃ,	239	
PA_atk-s05_17a:239_4	ālokapariggahena mahājutikattāpi dibbaṃ, tirokuṭṭādigatarūpadassanena mahāgatikattāpi	239	
PA_atk-s05_17a:239_5	dibbaṃ. Taṃ sabbaṃ saddasatthānusārena veditabbaṃ. Dassanaṭṭhena cakkhu, cakkhukiccakaraṇena	239	
PA_atk-s05_17a:239_6	cakkhumivātipi cakkhu, dibbañca taṃ cakkhu cāti dibbacakkhu, dibbacakkhu ca taṃ ñāṇañcāti dibbacakkhuñāṇaṃ.	239	
PA_atk-s05_17a:240_0	55. Catusaṭṭhiyā ākārehīti aṭṭhasu maggaphalesu ekekasmiṃ aṭṭhannaṃ aṭṭhannaṃ indriyānaṃ	240	
PA_atk-s05_17a:240_1	vasena catusaṭṭhiyā ākārehi. Tiṇṇannaṃ indriyānanti anaññātaññassāmītindriyaṃ aññindriyaṃ	240	
PA_atk-s05_17a:240_2	aññātāvindriyanti, imesaṃ tiṇṇannaṃ indriyānaṃ. Vasibhāvatā paññāti vasibhāvatāya	240	
PA_atk-s05_17a:240_3	pavattā paññā, arahattaphale aṭṭhannaṃ indriyānaṃ vasena aṭṭhahi ākārehi aññātāvindriyasseva	240	
PA_atk-s05_17a:240_4	vasibhāvatāya arahattamaggakkhaṇe abhāvepi kāraṇasiddhivasena tadatthasādhanatāya	240	
PA_atk-s05_17a:240_5	vuttanti veditabbaṃ. Āsavānaṃ khaye ñāṇanti attanā vajjhānaṃ āsavānaṃ khayakaraṃ arahattamaggañāṇaṃ.	240	
PA_atk-s05_17a:241_0	56-59. Idāni āsavānaṃ khayañāṇasaṅkhātaarahattamaggañāṇasambandhe catunnampi maggañāṇānaṃ	241	
PA_atk-s05_17a:241_1	ekekassa maggañāṇassa ekābhisamayataṃ dassetuṃ “pariññaṭṭhe paññā”tiādīni cattāri	241	
PA_atk-s05_17a:241_2	ñāṇāni uddiṭṭhāni. Tatthāpi oḷārikattā sabbasattasādhāraṇattā ca suviññeyyanti dukkhasaccaṃ	241	
PA_atk-s05_17a:241_3	paṭhamaṃ vuttaṃ, tasseva hetudassanatthaṃ tadanantaraṃ samudayasaccaṃ, hetunirodhā	241	
PA_atk-s05_17a:241_4	phalanirodhoti ñāpanatthaṃ tadanantaraṃ nirodhasaccaṃ, tadadhigamūpāyadassanatthaṃ	241	
PA_atk-s05_17a:241_5	ante maggasaccaṃ. Bhavasukhassādagadhitānaṃ vā sattānaṃ saṃvegajananatthaṃ paṭhamaṃ	241	
PA_atk-s05_17a:241_6	dukkhamāha, taṃ neva akataṃ āgacchati, na issaranimmānādito hoti, ito pana hotīti	241	
PA_atk-s05_17a:241_7	ñāpanatthaṃ tadanantaraṃ samudayasaccaṃ, tato sahetukena dukkhena abhibhūtattā saṃviggamānasānaṃ	241	
PA_atk-s05_17a:241_8	dukkhanissaraṇagavesīnaṃ nissaraṇadassanena assāsajananatthaṃ nirodhaṃ, tato nirodhādhigamatthaṃ	241	
PA_atk-s05_17a:241_9	nirodhasampāpakaṃ magganti. Idāni tabbisayāni ñāṇāni teneva kamena uddiṭṭhāni. Tattha	241	
PA_atk-s05_17a:241_10	pariññaṭṭheti dukkhassa pīḷanaṭṭhādike catubbidhe parijānitabbasabhāve. Pahānaṭṭheti	2411	
PA_atk-s05_17a:241_11	samudayassa āyūhanaṭṭhādike catubbidhe pahātabbasabhāve. Sacchikiriyaṭṭheti nirodhassa	2411	
PA_atk-s05_17a:241_12	nissaraṇaṭṭhādike catubbidhe sacchikātabbasabhāve. Bhāvanaṭṭheti maggassa niyyānaṭṭhādike	2411	
PA_atk-s05_17a:241_13	catubbidhe bhāvetabbasabhāve.	2411	
PA_atk-s05_17a:242_0	60-63. Idāni bhāvitamaggassa paccavekkhaṇavasena vā abhāvitamaggassa anussavavasena	242	
PA_atk-s05_17a:242_1	vā visuṃ visuṃ saccañāṇāni dassetuṃ dukkhe ñāṇādīni cattāri ñāṇāni uddiṭṭhāni. Tattha	242	
PA_atk-s05_17a:242_2	dukkheti ettha du-iti ayaṃ saddo kucchite dissati. Kucchitañhi puttaṃ duputtoti vadanti.	242	
PA_atk-s05_17a:242_3	Khaṃ-saddo pana tucche. Tucchañhi ākāsaṃ ‘kha’nti vuccati. Idañca paṭhamasaccaṃ kucchitaṃ	242	
PA_atk-s05_17a:242_4	anekupaddavādhiṭṭhānato, tucchaṃ bālajanaparikappitadhuvasubhasukhattabhāvavirahitato.	242	
PA_atk-s05_17a:242_5	Tasmā kucchitattā tucchattā ca “dukkha”nti vuccati.	242	
PA_atk-s05_17a:243_0	Dukkhasamudayeti ettha saṃ-iti ayaṃ saddo “samāgamo sameta”ntiādīsu viya saṃyogaṃ	243	
PA_atk-s05_17a:243_1	dīpeti. U-iti ayaṃ saddo “uppannaṃ udita”ntiādīsu viya uppattiṃ. Aya-saddo pana kāraṇaṃ	243	
PA_atk-s05_17a:243_2	dīpeti. Idañcāpi dutiyasaccaṃ avasesapaccayasamāyoge sati dukkhassa uppattikāraṇaṃ.	243	
PA_atk-s05_17a:243_3	Iti dukkhassa saṃyoge uppattikāraṇattā “dukkhasamudaya”nti vuccati.	243	
PA_atk-s05_17a:244_0	Dukkhanirodheti ettha ni-saddo abhāvaṃ, rodha-saddo ca cārakaṃ dīpeti. Tasmā abhāvo	244	
PA_atk-s05_17a:244_1	ettha saṃsāracārakasaṅkhātassa dukkharodhassa sabbagatisuññattā, samadhigate vā tasmiṃ	244	
PA_atk-s05_17a:244_2	saṃsāracārakassa dukkharodhassa abhāvo hoti tappaṭipakkhattātipi “dukkhanirodha”nti	244	
PA_atk-s05_17a:244_3	vuccati. Dukkhassa vā anuppattinirodhapaccayattā dukkhanirodhanti vuccati.	244	
PA_atk-s05_17a:245_0	Dukkhanirodhagāminiyā paṭipadāyāti ettha yasmā ayaṃ etaṃ dukkhanirodhaṃ gacchati	245	
PA_atk-s05_17a:245_1	ārammaṇakaraṇavasena tadabhimukhībhūtattā, paṭipadā ca hoti dukkhanirodhappattiyā,	245	
PA_atk-s05_17a:245_2	tasmā dukkhanirodhagāminipaṭipadāti vuccati. Cattāri maggañāṇāneva heṭṭhā vuṭṭhānākāradīpanavasena	245	
PA_atk-s05_17a:245_3	“magge ñāṇa”nti vuttāni, anantaraphaladāyakattassa kāraṇaparidīpanavasena “ānantarikasamādhimhi	245	
PA_atk-s05_17a:245_4	ñāṇa”nti vuttāni, vivaṭṭanākāradīpanavasena “saccavivaṭṭe ñāṇa”nti vuttāni, maggapaṭipāṭikkameneva	245	
PA_atk-s05_17a:245_5	arahattamaggañāṇuppattiṃ, tassa ca ñāṇassa abhiññābhāvaṃ dīpetuṃ arahattamaggañāṇameva	245	
PA_atk-s05_17a:245_6	“āsavānaṃ khaye ñāṇa”nti vuttaṃ. Puna catunnampi maggañāṇānaṃ ekābhisamayataṃ dīpetuṃ	245	
PA_atk-s05_17a:245_7	“pariññaṭṭhe paññā dukkhe ñāṇa”ntiādīni cattāri ñāṇāni vuttāni. Puna ekekasmiṃ sacce	245	
PA_atk-s05_17a:245_8	visuṃ visuṃ uppattidīpanavasena “dukkhe ñāṇa”ntiādīni cattāri ñāṇāni uddiṭṭhānīti	245	
PA_atk-s05_17a:245_9	evaṃ pubbāparaviseso veditabboti.	245	
PA_atk-s05_17a:246_0	64-67. Idāni sabbesaṃ ariyapuggalānaṃ ariyamaggānubhāveneva paṭisambhidāñāṇāni siddhānīti	246	
PA_atk-s05_17a:246_1	dassetuṃ atthapaṭisambhide ñāṇantiādīni puna cattāri paṭisambhidāñāṇāni uddiṭṭhāni.	246	
PA_atk-s05_17a:246_2	Imāni hi paṭisambhidāpabhedābhāvepi sabbaariyapuggalasādhāraṇāni suddhikapaṭisambhidāñāṇāni,	246	
PA_atk-s05_17a:246_3	heṭṭhā uddiṭṭhāni pana pabhinnapaṭisambhidānaṃ pabhedappattāni paṭisambhidāñāṇānīti	246	
PA_atk-s05_17a:246_4	veditabbānīti ayametesaṃ ubhayatthavacane viseso. Yasmā vā anantaraṃ uddiṭṭhaṃ dukkhārammaṇaṃ	246	
PA_atk-s05_17a:246_5	nirodhārammaṇañca ñāṇaṃ atthapaṭisambhidā hoti, samudayārammaṇaṃ maggārammaṇañca	246	
PA_atk-s05_17a:246_6	ñāṇaṃ dhammapaṭisambhidā, tadabhilāpe ñāṇaṃ niruttipaṭisambhidā, tesu ñāṇesu ñāṇaṃ	246	
PA_atk-s05_17a:246_7	paṭibhānapaṭisambhidā, tasmā tampi atthavisesaṃ dassetuṃ suddhikapaṭisambhidāñāṇāni	246	
PA_atk-s05_17a:246_8	uddiṭṭhānīti veditabbāni. Tasmāyeva ca heṭṭhā nānattasaddena visesetvā vuttāni. Idha	246	
PA_atk-s05_17a:246_9	tathā avisesetvā vuttānīti.	246	
PA_atk-s05_17a:247_0	68. Evaṃ paṭipāṭiyā sattasaṭṭhi sāvakasādhāraṇañāṇāni uddisitvā idāni sāvakehi asādhāraṇāni	247	
PA_atk-s05_17a:247_1	tathāgatānaṃyeva āveṇikāni ñāṇāni dassetuṃ indriyaparopariyattañāṇādīni cha asādhāraṇañāṇāni	247	
PA_atk-s05_17a:247_2	uddiṭṭhāni. Tatthapi yasmā tathāgatā sattānaṃ dhammadesanāya bhājanābhājanattaṃ olokentā	247	
PA_atk-s05_17a:247_3	buddhacakkhunā olokenti. Buddhacakkhu nāma indriyaparopariyattāsayānusayañāṇadvayameva. Yathāha –	247	
PA_atk-s05_17a:248	“Addasā kho bhagavā buddhacakkhunā lokaṃ volokento satte apparajakkhe mahārajakkhe tikkhindriye mudindriye”tiādi.	24	
PA_atk-s05_17a:249_0	Sattasantāne ca olokentā paṭhamaṃ indriyaparipākāparipākaṃ olokenti, indriyaparipākañca	249	
PA_atk-s05_17a:249_1	ñatvā āsayādīnaṃ anurūpena dhammadesanatthaṃ tato āsayānusayacaritāni olokenti, tasmāpi	249	
PA_atk-s05_17a:249_2	paṭhamaṃ indriyaparopariyattañāṇaṃ uddiṭṭhaṃ, tadanantaraṃ āsayānusayañāṇaṃ. Dhammaṃ	249	
PA_atk-s05_17a:249_3	desentā ca yasmā pāṭihāriyena vinetabbānaṃ pāṭihāriyaṃ karonti, tasmā āsayānusayañāṇānantaraṃ	249	
PA_atk-s05_17a:249_4	yamakapāṭihāriye ñāṇaṃ uddiṭṭhaṃ. Imesaṃ tiṇṇaṃ ñāṇānaṃ hetuparidīpanatthaṃ tadanantaraṃ	249	
PA_atk-s05_17a:249_5	mahākaruṇāñāṇaṃ uddiṭṭhaṃ. Mahākaruṇāñāṇassa parisuddhabhāvaparidīpanatthaṃ tadanantaraṃ	249	
PA_atk-s05_17a:249_6	sabbaññutaññāṇaṃ uddiṭṭhaṃ. Sabbaññussāpi sabbadhammānaṃ āvajjanapaṭibaddhabhāvaparidīpanatthaṃ	249	
PA_atk-s05_17a:249_7	sabbaññutaññāṇassa anāvariyabhāvaparidīpanatthañca tadanantaraṃ anāvaraṇañāṇaṃ uddiṭṭhanti veditabbaṃ.	249	
PA_atk-s05_17a:250_0	Indriyaparopariyattañāṇanti ettha upari “sattāna”nti padaṃ idheva āharitvā “sattānaṃ	250	
PA_atk-s05_17a:250_1	indriyaparopariyattañāṇa”nti yojetabbaṃ. Parāni ca aparāni ca parāparānīti vattabbe	250	
PA_atk-s05_17a:250_2	sandhivasena ro-kāraṃ katvā paroparānīti vuccati. Paroparānaṃ bhāvo paropariyaṃ,	250	
PA_atk-s05_17a:250_3	paropariyameva paropariyattaṃ, veneyyasattānaṃ saddhādīnaṃ pañcannaṃ indriyānaṃ paropariyattaṃ	250	
PA_atk-s05_17a:250_4	indriyaparopariyattaṃ, indriyaparopariyattassa ñāṇaṃ indriyaparopariyattañāṇaṃ, indriyānaṃ	250	
PA_atk-s05_17a:250_5	uttamānuttamabhāvañāṇanti attho. “Indriyavarovariyattañāṇa”ntipi pāṭho. Varāni ca	250	
PA_atk-s05_17a:250_6	avariyāni ca varovariyāni, varovariyānaṃ bhāvo varovariyattanti yojetabbaṃ. Avariyānīti	250	
PA_atk-s05_17a:250_7	ca na uttamānīti attho. Atha vā parāni ca oparāni ca paroparāni, tesaṃ bhāvo paropariyattanti	250	
PA_atk-s05_17a:250_8	yojetabbaṃ. Oparānīti ca orānīti vuttaṃ hoti, lāmakānīti attho, “paroparā yassa samecca	250	
PA_atk-s05_17a:250_9	dhammā”tiādīsu viya. “Indriyaparopariyatte ñāṇa”nti bhummavacanenāpi pāṭho.	250	
PA_atk-s05_17a:251	69. Sattānaṃ āsayānusaye ñāṇanti ettha rūpādīsu khandhesu chandarāgena sattā visattāti sattā. Vuttañhetaṃ bhagavatā –	25	
PA_atk-s05_17a:252_0	“Rūpe kho, rādha, yo chando yo rāgo yā nandī yā taṇhā, tatra satto tatra visatto,	252	
PA_atk-s05_17a:252_1	tasmā ‘satto’ti vuccati. Vedanāya saññāya saṅkhāresu viññāṇe yo chando yo rāgo yā	252	
PA_atk-s05_17a:252_2	nandī yā taṇhā, tatra satto tatra visatto, tasmā ‘satto’ti vuccatī”ti.	252	
PA_atk-s05_17a:253_0	Akkharacintakā pana atthaṃ avicāretvā “nāmamattameta”nti icchanti. Yepi atthaṃ vicārenti,	253	
PA_atk-s05_17a:253_1	te satvayogena sattāti icchanti, tesaṃ sattānaṃ. Āsayanti nissayanti etaṃ iti āsayo,	253	
PA_atk-s05_17a:253_2	micchādiṭṭhiyā, sammādiṭṭhiyā vā kāmādīhi, nekkhammādīhi vā paribhāvitassa santānassetaṃ	253	
PA_atk-s05_17a:253_3	adhivacanaṃ. Sattasantāne anusenti anupavattantīti anusayā, thāmagatānaṃ kāmarāgādīnaṃ	253	
PA_atk-s05_17a:253_4	etaṃ adhivacanaṃ. Āsayo ca anusayo ca āsayānusayo. Jātiggahaṇena ca dvandasamāsavasena	253	
PA_atk-s05_17a:253_5	ca ekavacanaṃ veditabbaṃ. Yasmā caritādhimuttiyo āsayānusayasaṅgahitā, tasmā uddese	253	
PA_atk-s05_17a:253_6	caritādhimuttīsu ñāṇāni āsayānusayañāṇeneva saṅgahetvā “āsayānusaye ñāṇa”nti vuttaṃ.	253	
PA_atk-s05_17a:253_7	Yeneva hi adhippāyena uddeso kato, teneva adhippāyena niddeso katoti.	253	
PA_atk-s05_17a:254_0	70. Yamakapāṭihīre ñāṇanti ettha aggikkhandhaudakadhārādīnaṃ apubbaṃ acarimaṃ sakiṃyeva	254	
PA_atk-s05_17a:254_1	pavattito yamakaṃ, assaddhiyādīnaṃ paṭipakkhadhammānaṃ haraṇato pāṭihīraṃ, yamakañca	254	
PA_atk-s05_17a:254_2	taṃ pāṭihīrañcāti yamakapāṭihīraṃ.	254	
PA_atk-s05_17a:255_0	71. Mahākaruṇāsamāpattiyā ñāṇanti ettha paradukkhe sati sādhūnaṃ hadayakampanaṃ karotīti	255	
PA_atk-s05_17a:255_1	karuṇā, kināti vā paradukkhaṃ hiṃsati vināsetīti karuṇā, kirīyati vā dukkhitesu pharaṇavasena	255	
PA_atk-s05_17a:255_2	pasārīyatīti karuṇā, pharaṇakammavasena kammaguṇavasena ca mahatī karuṇā mahākaruṇā,	255	
PA_atk-s05_17a:255_3	samāpajjanti etaṃ mahākāruṇikāti samāpatti, mahākaruṇā ca sā samāpatti cāti mahākaruṇāsamāpatti.	255	
PA_atk-s05_17a:255_4	Tassaṃ mahākaruṇāsamāpattiyaṃ, taṃsampayuttaṃ ñāṇaṃ.	255	
PA_atk-s05_17a:256_0	72-73. Sabbaññutaññāṇaṃ anāvaraṇañāṇanti ettha pañcaneyyapathappabhedaṃ sabbaṃ aññāsīti	256	
PA_atk-s05_17a:256_1	sabbaññū, sabbaññussa bhāvo sabbaññutā, sā eva ñāṇaṃ “sabbaññutāñāṇa”nti vattabbe	256	
PA_atk-s05_17a:256_2	“sabbaññutaññāṇa”nti vuttaṃ. Saṅkhatāsaṅkhatādibhedā sabbadhammā hi saṅkhāro vikāro	256	
PA_atk-s05_17a:256_3	lakkhaṇaṃ nibbānaṃ paññattīti pañceva neyyapathā honti. Sabbaññūti ca kamasabbaññū,	256	
PA_atk-s05_17a:256_4	sakiṃsabbaññū, satatasabbaññū, sattisabbaññū, ñātasabbaññūti pañcavidhā sabbaññuno	256	
PA_atk-s05_17a:256_5	siyuṃ. Kamena sabbajānanakālāsambhavato kamasabbaññutā na hoti, sakiṃ sabbārammaṇagahaṇābhāvato	256	
PA_atk-s05_17a:256_6	sakiṃsabbaññutā na hoti, cakkhuviññāṇādīnaṃ yathārammaṇacittasambhavato bhavaṅgacittavirodhato	256	
PA_atk-s05_17a:256_7	yuttiabhāvato ca satatasabbaññutā na hoti, parisesato sabbajānanasamatthattā sattisabbaññutā	256	
PA_atk-s05_17a:256_8	vā siyā, viditasabbadhammattā ñātasabbaññutā vā siyā. Sattisabbaññuno sabbajānanattaṃ	256	
PA_atk-s05_17a:256_9	natthīti tampi na yujjati.	256	
PA_atk-s05_17a:257	“Na tassa addiṭṭhamidhatthi kiñci, atho aviññātamajānitabbaṃ;	25	
PA_atk-s05_17a:258	Sabbaṃ abhiññāsi yadatthi neyyaṃ, tathāgato tena samantacakkhū”ti. –	25	
PA_atk-s05_17a:259_0	Vuttattā ñātasabbaññuttameva yujjati. Evañhi sati kiccato asammohato kāraṇasiddhito	259	
PA_atk-s05_17a:259_1	āvajjanapaṭibaddhato sabbaññuttameva hotīti. Āvajjanapaṭibaddhattā eva hi natthi	259	
PA_atk-s05_17a:259_2	etassa āvaraṇanti anāvaraṇaṃ, tadeva anāvaraṇañāṇanti vuccatīti.	259	
PA_atk-s05_17a:260_0	Imāni tesattati ñāṇānīti sāvakehi sādhāraṇāsādhāraṇavasena uddiṭṭhāni imāni tesattati	260	
PA_atk-s05_17a:260_1	ñāṇāni. Imesaṃ tesattatiyā ñāṇānanti ādito paṭṭhāya vuttānaṃ imesaṃ tesattatiñāṇānaṃ.	260	
PA_atk-s05_17a:260_2	Ubbāhanatthe cetaṃ sāmivacanaṃ. Tesattatīnantipi pāṭho. “Tesattatiyā”ti vattabbe	260	
PA_atk-s05_17a:260_3	ekasmiṃ bahuvacanaṃ veditabbaṃ. Sattasaṭṭhi ñāṇānītiādito paṭṭhāya sattasaṭṭhi ñāṇāni.	260	
PA_atk-s05_17a:260_4	Sāvakasādhāraṇānīti savanante ariyāya jātiyā jātattā sāvakā, samānaṃ dhāraṇametesanti	260	
PA_atk-s05_17a:260_5	sādhāraṇāni, tathāgatānaṃ sāvakehi sādhāraṇāni sāvakasādhāraṇāni. Cha ñāṇānīti ante	260	
PA_atk-s05_17a:260_6	uddiṭṭhāni cha ñāṇāni. Asādhāraṇāni sāvakehīti sāvakehi asādhāraṇāni tathāgatānaṃyeva ñāṇānīti.	260	
PA_atk-s05_17a:261	Saddhammappakāsiniyā paṭisambhidāmagga-aṭṭhakathāya	26	
PA_atk-s05_17a:262	Ñāṇakathāmātikuddesavāravaṇṇanā niṭṭhitā.	26	
PA_atk-s05_17a:263	1. Sutamayañāṇaniddesavaṇṇanā	26	
PA_atk-s05_17a:264	Vissajjanuddesavaṇṇanā	26	
PA_atk-s05_17a:265_0	1. Idāni yathānikkhittena uddesena saṅgahite dhamme pabhedato dassetuṃ kathaṃ sotāvadhāne	265	
PA_atk-s05_17a:265_1	paññā sutamaye ñāṇantiādi niddesavāro āraddho. Tattha yaṃ vuttaṃ, “sotāvadhāne paññā	265	
PA_atk-s05_17a:265_2	sutamaye ñāṇa”nti, taṃ kathaṃ hotīti? Ayaṃ kathetukamyatāpucchā. Pañcavidhā hi pucchā	265	
PA_atk-s05_17a:265_3	– adiṭṭhajotanāpucchā, diṭṭhasaṃsandanāpucchā, vimaticchedanāpucchā, anumatipucchā,	265	
PA_atk-s05_17a:265_4	kathetukamyatāpucchāti. Tāsaṃ idaṃ nānattaṃ –	265	
PA_atk-s05_17a:266_0	Katamā adiṭṭhajotanāpucchā? pakatiyā lakkhaṇaṃ aññātaṃ hoti adiṭṭhaṃ atulitaṃ atīritaṃ	266	
PA_atk-s05_17a:266_1	avibhūtaṃ avibhāvitaṃ, tassa ñāṇāya dassanāya tulanāya tīraṇāya vibhūtāya vibhāvanatthāya	266	
PA_atk-s05_17a:266_2	pañhaṃ pucchati, ayaṃ adiṭṭhajotanāpucchā.	266	
PA_atk-s05_17a:267_0	Katamā diṭṭhasaṃsandanāpucchā? pakatiyā lakkhaṇaṃ ñātaṃ hoti diṭṭhaṃ tulitaṃ tīritaṃ	267	
PA_atk-s05_17a:267_1	vibhūtaṃ vibhāvitaṃ, so aññehi paṇḍitehi saddhiṃ saṃsandanatthāya pañhaṃ pucchati,	267	
PA_atk-s05_17a:267_2	ayaṃ diṭṭhasaṃsandanāpucchā.	267	
PA_atk-s05_17a:268_0	Katamā vimaticchedanāpucchā? pakatiyā saṃsayapakkhando hoti vimatipakkhando dveḷhakajāto	268	
PA_atk-s05_17a:268_1	“evaṃ nu kho, nanu kho, kiṃ nu kho, kathaṃ nu kho”ti? So vimaticchedanatthāya pañhaṃ	268	
PA_atk-s05_17a:268_2	pucchati, ayaṃ vimaticchedanāpucchā.	268	
PA_atk-s05_17a:269_0	Katamā anumatipucchā? Bhagavā bhikkhūnaṃ anumatiyā pañhaṃ pucchati – “taṃ kiṃ maññatha,	269	
PA_atk-s05_17a:269_1	bhikkhave, rūpaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ, dukkhaṃ	269	
PA_atk-s05_17a:269_2	vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ,	269	
PA_atk-s05_17a:269_3	kallaṃ nu taṃ samanupassituṃ ‘etaṃ mama, esohamasmi, eso me attā”ti? “No hetaṃ, bhante”ti, ayaṃ anumatipucchā.	269	
PA_atk-s05_17a:270_0	Katamā kathetukamyatāpucchā? Bhagavā bhikkhūnaṃ kathetukamyatāya pañhaṃ pucchati	270	
PA_atk-s05_17a:270_1	– “cattārome, bhikkhave, satipaṭṭhānā. Katame cattāro”ti ? Ayaṃ kathetukamyatāpucchāti.	270	
PA_atk-s05_17a:270_2	Tāsu ayaṃ therassa kathetukamyatāpucchāti veditabbā.	270	
PA_atk-s05_17a:271_0	Idāni samātikuddesāya kathetukamyatāpucchāya “ime dhammā abhiññeyyāti sotāvadhānaṃ,	271	
PA_atk-s05_17a:271_1	taṃpajānanā paññā sutamaye ñāṇa”ntiādayo soḷasa vissajjanuddesā. Tattha ime dhammā	271	
PA_atk-s05_17a:271_2	abhiññeyyāti “desayantassā”ti pāṭhaseso. Ime dhammā abhijānitabbāti satthuno, aññatarassa	271	
PA_atk-s05_17a:271_3	vā garuṭṭhāniyassa sabrahmacārissa dhammaṃ desayantassa pubbe vuttanayena sotāvadhānaṃ	271	
PA_atk-s05_17a:271_4	sutaṃ sotāvadhānaṃ nāma. Taṃpajānanā paññā tassa sutassa pajānanā pariyāyaparicchindakapaññā	271	
PA_atk-s05_17a:271_5	sutamaye ñāṇaṃ nāmāti attho. Tassa pajānanā taṃpajānanāti sāmivacanasamāso. Taṃ pajānanāti	271	
PA_atk-s05_17a:271_6	vibhattivipallāsavasena upayogavacanaṃ vā. Abhiññeyyāti ca sabhāvalakkhaṇāvabodhavasena	271	
PA_atk-s05_17a:271_7	sobhanenākārena jānitabbā. Pariññeyyāti sāmaññalakkhaṇāvabodhavasena kiccasamāpanavasena	271	
PA_atk-s05_17a:271_8	ca byāpitvā jānitabbā. Bhāvetabbāti vaḍḍhetabbā. Sacchikātabbāti paccakkhaṃ kātabbā.	271	
PA_atk-s05_17a:271_9	Duvidhā hi sacchikiriyā paṭilābhasacchikiriyā ārammaṇasacchikiriyā ca. Paccanīkasamudācāravasena	271	
PA_atk-s05_17a:271_10	parihāniyasaṅkhātaṃ hānaṃ bhajantīti hānabhāgiyā. Tadanudhammatāya satiyā saṇṭhānavasena	2711	
PA_atk-s05_17a:271_11	ṭhānasaṅkhātaṃ ṭhitiṃ bhajantīti ṭhitibhāgiyā. Uparivisesādhigamavasena visesaṃ bhajantīti	2711	
PA_atk-s05_17a:271_12	visesabhāgiyā. Anibbiddhapubbaṃ appadālitapubbaṃ lobhakkhandhaṃ dosakkhandhaṃ mohakkhandhaṃ	2711	
PA_atk-s05_17a:271_13	nibbijjhati padāletīti ariyamaggo nibbedho nāma, nibbidāsahagatānaṃ saññāmanasikārānaṃ	2711	
PA_atk-s05_17a:271_14	samudācāravasena taṃ nibbedhaṃ bhajantīti nibbedhabhāgiyā.	2711	
PA_atk-s05_17a:272_0	Sabbe saṅkhārāti sabbe sappaccayā dhammā. Te hi saṅkhatasaṅkhārā nāma. Paccayehi	272	
PA_atk-s05_17a:272_1	saṅgamma karīyantīti saṅkhārā, te eva paccayehi saṅgamma katattā saṅkhatāti visesetvā	272	
PA_atk-s05_17a:272_2	vuttā. Kammanibbattā tebhūmakarūpārūpadhammā abhisaṅkhatasaṅkhārāti aṭṭhakathāsu	272	
PA_atk-s05_17a:272_3	vuttā. Tepi “aniccā va saṅkhārā”tiādīsu saṅkhatasaṅkhāresu saṅgahaṃ gacchanti. “Avijjāgato	272	
PA_atk-s05_17a:272_4	ayaṃ, bhikkhave, purisapuggalo puññañceva saṅkhāraṃ abhisaṅkharotī”tiādīsu avijjāpaccayā	272	
PA_atk-s05_17a:272_5	saṅkhārāva āgatā tebhūmikakusalākusalacetanā abhisaṅkharaṇakasaṅkhārā nāma. “Yāvatikā	272	
PA_atk-s05_17a:272_6	abhisaṅkhārassa gati, tāvatikaṃ gantvā akkhāhataṃ maññe aṭṭhāsī”tiādīsu āgataṃ kāyikaṃ	272	
PA_atk-s05_17a:272_7	cetasikaṃ vīriyaṃ payogābhisaṅkhāro nāma. “Saññāvedayitanirodhaṃ samāpannassa kho,	272	
PA_atk-s05_17a:272_8	āvuso visākha, bhikkhuno paṭhamaṃ nirujjhati vacīsaṅkhāro, tato kāyasaṅkhāro, tato	272	
PA_atk-s05_17a:272_9	cittasaṅkhāro”tiādīsu āgatā vitakkavicārā. Vācaṃ saṅkharontīti vacīsaṅkhārā. Assāsapassāsā	272	
PA_atk-s05_17a:272_10	kāyena saṅkharīyantīti kāyasaṅkhārā. Saññā ca vedanā ca cittena saṅkharīyantīti cittasaṅkhārā.	2721	
PA_atk-s05_17a:272_11	Idha pana saṅkhatasaṅkhārā adhippetā.	2721	
PA_atk-s05_17a:273_0	Aniccāti hutvā abhāvaṭṭhena. Dukkhāti pīḷanaṭṭhena. Sabbe dhammāti nibbānampi antokatvā	273	
PA_atk-s05_17a:273_1	vuttā. Anattāti avasavattanaṭṭhena. Idaṃ dukkhaṃ ariyasaccantiādīsu “dukkhasamudayo	273	
PA_atk-s05_17a:273_2	dukkhanirodho”ti vattabbe “dukkhasamudayaṃ dukkhanirodha”nti liṅgavipallāso kato.	273	
PA_atk-s05_17a:273_3	Yasmā pana buddhādayo ariyā paṭivijjhanti, tasmā ariyasaccānīti vuccanti. Yathāha	273	
PA_atk-s05_17a:273_4	“cattārimāni, bhikkhave, ariyasaccāni…pe… imāni kho, bhikkhave, cattāri ariyasaccāni.	273	
PA_atk-s05_17a:273_5	Ariyā imāni paṭivijjhanti, tasmā ariyasaccānīti vuccantī”ti. Ariyassa saccānītipi	273	
PA_atk-s05_17a:273_6	ariyasaccāni. Yathāha “sadevake loke…pe… sadevamanussāya tathāgato ariyo, tasmā ariyasaccānīti	273	
PA_atk-s05_17a:273_7	vuccantī”ti. Etesaṃ abhisambuddhattā ariyabhāvasiddhitopi ariyasaccāni. Yathāha “imesaṃ	273	
PA_atk-s05_17a:273_8	kho, bhikkhave, catunnaṃ ariyasaccānaṃ yathābhūtaṃ abhisambuddhattā tathāgato arahaṃ	273	
PA_atk-s05_17a:273_9	sammāsambuddho ariyoti vuccatī”ti. Ariyāni saccānītipi ariyasaccāni. Ariyānīti avitathāni,	273	
PA_atk-s05_17a:273_10	avisaṃvādakānīti attho. Yathāha “imāni kho, bhikkhave, cattāri ariyasaccāni tathāni	2731	
PA_atk-s05_17a:273_11	avitathāni anaññathāni, tasmā ariyasaccānīti vuccantī”ti. Saccānīti ko saccaṭṭhoti	2731	
PA_atk-s05_17a:273_12	ce? Yo paññācakkhunā upaparikkhamānānaṃ māyāva viparīto, marīcīva visaṃvādako, titthiyānaṃ	2731	
PA_atk-s05_17a:273_13	parikappitaattāva anupalabbhasabhāvo ca na hoti, atha kho bādhanapabhavasantiniyyānappakārena	2731	
PA_atk-s05_17a:273_14	tacchāviparītabhūtabhāvena ariyañāṇassa gocaro hotiyeva. Esa aggilakkhaṇaṃ viya lokapakati	2731	
PA_atk-s05_17a:273_15	viya ca tacchāviparītabhūtabhāvo saccaṭṭhoti veditabbo. Yathāha “idaṃ dukkhanti,	2731	
PA_atk-s05_17a:273_16	bhikkhave, tathametaṃ avitathametaṃ anaññathameta”nti vitthāro. Apica –	2731	
PA_atk-s05_17a:274	Nābādhakaṃ yato dukkhaṃ, dukkhā aññaṃ na bādhakaṃ;	27	
PA_atk-s05_17a:275	Bādhakattaniyāmena, tato saccamidaṃ mataṃ.	27	
PA_atk-s05_17a:276	Taṃ vinā nāññato dukkhaṃ, na hoti na ca taṃ tato;	27	
PA_atk-s05_17a:277	Dukkhahetu niyāmena, iti saccaṃ visattikā.	27	
PA_atk-s05_17a:278	Nāññā nibbānato santi, santaṃ na ca na taṃ yato;	27	
PA_atk-s05_17a:279	Santabhāvaniyāmena, tato saccamidaṃ mataṃ.	27	
PA_atk-s05_17a:280	Maggā aññaṃ na niyyānaṃ, aniyyāno na cāpi so;	28	
PA_atk-s05_17a:281	Tacchaniyyānabhāvena, iti so saccasammato.	28	
PA_atk-s05_17a:282	Iti tacchāvipallāsa-bhūtabhāvaṃ catūsvapi;	28	
PA_atk-s05_17a:283	Dukkhādīsvavisesena, saccaṭṭhaṃ āhu paṇḍitāti.	28	
PA_atk-s05_17a:284_0	So panāyaṃ saccasaddo anekesu atthesu dissati. Seyyathidaṃ – “saccaṃ bhaṇe na kujjheyyā”tiādīsu	284	
PA_atk-s05_17a:284_1	vācāsacce. “Sacce ṭhitā samaṇabrāhmaṇā cā”tiādīsu viratisacce. “Kasmā nu saccāni	284	
PA_atk-s05_17a:284_2	vadanti nānā, pavādiyāse kusalāvadānā”tiādīsu diṭṭhisacce. “Ekañhi saccaṃ na dutīyamatthi,	284	
PA_atk-s05_17a:284_3	yasmiṃ pajā no vivade pajāna”ntiādīsu paramatthasacce nibbāne ceva magge ca. “Catunnaṃ	284	
PA_atk-s05_17a:284_4	saccānaṃ kati kusalā kati akusalā”tiādīsu ariyasacce. Svāyamidhāpi ariyasacce pavattatīti.	284	
PA_atk-s05_17a:285	Niddesavārasaṅgahitassa vissajjanuddesassa	28	
PA_atk-s05_17a:286	Atthavaṇṇanā niṭṭhitā.	28	
PA_atk-s05_17a:287	Abhiññeyyaniddesavaṇṇanā	28	
PA_atk-s05_17a:288_0	2. Idāni vissajjanuddesasaṅgahite dhamme pabhedato dassetuṃ kathaṃ ime dhammā abhiññeyyātiādi	288	
PA_atk-s05_17a:288_1	niddesavāro āraddho. Tattha abhiññeyyaniddesādīsu pañcasu ādito ekakādivasena dasa	288	
PA_atk-s05_17a:288_2	dasa vissajjanāni dasuttarapariyāyena saṃsandetvā uddiṭṭhāni. Tesu abhiññeyyaniddese	288	
PA_atk-s05_17a:288_3	tāva sabbe sattāti kāmabhavādīsu saññābhavādīsu ekavokārabhavādīsu ca sabbabhavesu	288	
PA_atk-s05_17a:288_4	sabbe sattā. Āhāraṭṭhitikāti āhārato ṭhiti etesanti āhāraṭṭhitikā. Ṭhitīti cettha	288	
PA_atk-s05_17a:288_5	sakakkhaṇe atthitā adhippetā. Iti sabbasattānaṃ ṭhitihetu āhāro nā eko dhammo adhikena	288	
PA_atk-s05_17a:288_6	ñāṇena jānitabbo. Paccaye hi abhiññāte paccayuppannāpi abhiññātā honti ubhinnampi	288	
PA_atk-s05_17a:288_7	aññamaññāpekkhattā. Etena ñātapariññā vuttā hoti. Nanu ca evaṃ sante yaṃ vuttaṃ “asaññasattā	288	
PA_atk-s05_17a:288_8	devā ahetukā anāhārā aphassakā”tiādi, taṃ virujjhatīti. Tañca na virujjhati. Tesañhi	288	
PA_atk-s05_17a:288_9	jhānaṃ āhāroti. Evaṃ santepi “cattārome, bhikkhave, āhārā bhūtānaṃ vā sattānaṃ ṭhitiyā,	288	
PA_atk-s05_17a:288_10	sambhavesīnaṃ vā anuggahāya. Katame cattāro? Kabaḷīkāro āhāro oḷāriko vā sukhumo	2881	
PA_atk-s05_17a:288_11	vā, phasso dutiyo, manosañcetanā tatiyā, viññāṇaṃ catuttha”nti idaṃ virujjhatīti.	2881	
PA_atk-s05_17a:288_12	Idampi na virujjhati. Etasmiñhi sutte nippariyāyena āhāralakkhaṇāva dhammā āhārāti	2881	
PA_atk-s05_17a:288_13	vuttā. Idha pana pariyāyena paccayo āhāroti vutto. Sabbasaṅkhatadhammānañhi paccayo	2881	
PA_atk-s05_17a:288_14	laddhuṃ vaṭṭati, so ca yaṃ yaṃ phalaṃ janeti, taṃ taṃ āharati nāma. Tasmā āhāroti vuccati. Tenevāha –	2881	
PA_atk-s05_17a:289_0	“Avijjampāhaṃ, bhikkhave, sāhāraṃ vadāmi, no anāhāraṃ. Ko ca, bhikkhave, avijjāya	289	
PA_atk-s05_17a:289_1	āhāro? ‘Pañca nīvaraṇā’tissa vacanīyaṃ. Pañca nīvaraṇepāhaṃ, bhikkhave, sāhāre vadāmi,	289	
PA_atk-s05_17a:289_2	no anāhāre. Ko ca, bhikkhave, pañcannaṃ nīvaraṇānaṃ āhāro. ‘Ayoniso manasikāro’tissa	289	
PA_atk-s05_17a:289_3	vacanīya”ntiādi. Ayaṃ idha adhippeto.	289	
PA_atk-s05_17a:290	Etasmiñhi paccayāhāre gahite pariyāyāhāropi nippariyāyāhāropi sabbo gahitova hoti.	29	
PA_atk-s05_17a:291_0	Tattha asaññabhave paccayāhāro labbhati. Anuppanne hi buddhe titthāyatane pabbajitvā	291	
PA_atk-s05_17a:291_1	vāyokasiṇe parikammaṃ katvā catutthajjhānaṃ nibbattetvā tato vuṭṭhāya “dhī cittaṃ,	291	
PA_atk-s05_17a:291_2	dhī cittaṃ, cittassa nāma abhāvoyeva sādhu. Cittañhi nissāya vadhabandhanādipaccayaṃ	291	
PA_atk-s05_17a:291_3	dukkhaṃ uppajjati, citte asati nattheta”nti khantiṃ ruciṃ uppādetvā aparihīnajjhānā	291	
PA_atk-s05_17a:291_4	kālaṃkatvā asaññabhave nibbattanti. Yo yassa iriyāpatho manussaloke paṇihito ahosi,	291	
PA_atk-s05_17a:291_5	so tena iriyāpathena nibbattitvā pañca kappasatāni tiṭṭhati. Ettakaṃ addhānaṃ nipanno	291	
PA_atk-s05_17a:291_6	viya nisinno viya ṭhito viya hoti. Evarūpānañca sattānaṃ paccayāhāro labbhati. Te	291	
PA_atk-s05_17a:291_7	hi yaṃ jhānaṃ bhāvetvā nibbattā, tade nesaṃ paccayo hoti. Yathā jiyāvegena khittasaro	291	
PA_atk-s05_17a:291_8	yāva jiyāvego atthi, tāva gacchati, evaṃ yāva jhānapaccayo atthi, tāva tiṭṭhanti.	291	
PA_atk-s05_17a:291_9	Tasmiṃ niṭṭhite khīṇavego saro viya patanti.	291	
PA_atk-s05_17a:292_0	Ye pana te nerayikā “nevuṭṭhānaphalūpajīvino na puññaphalūpajīvino”ti vuttā, tesaṃ	292	
PA_atk-s05_17a:292_1	ko āhāroti? Tesaṃ kammameva āhāroti. Kiṃ pañca āhārā atthīti? “Pañca, na pañcā”ti	292	
PA_atk-s05_17a:292_2	idaṃ na vattabbaṃ. Nanu “paccayo āhāro”ti vutto, tasmā yena kammena te niraye nibbattā,	292	
PA_atk-s05_17a:292_3	tadeva tesaṃ ṭhitipaccayattā āhāro. Yaṃ sandhāya idaṃ vuttaṃ “na tāva kālaṃ karoti,	292	
PA_atk-s05_17a:292_4	yāva na taṃ pāpakammaṃ byantī hotī”ti. Tasmā āhāraṭṭhitikāti paccayaṭṭhitikāti attho.	292	
PA_atk-s05_17a:292_5	Kabaḷīkāraṃ āhāraṃ ārabbhāti cettha vivādo na kātabbo. Mukhe uppannakheḷopi hi tesaṃ	292	
PA_atk-s05_17a:292_6	āhārakiccaṃ sādheti. Kheḷo hi niraye dukkhavedanīyo hutvā paccayo hoti, sagge sukhavedanīyo.	292	
PA_atk-s05_17a:292_7	Iti kāmabhave nippariyāyena cattāro āhārā, rūpārūpabhavesu ṭhapetvā asaññabhavaṃ	292	
PA_atk-s05_17a:292_8	sesānaṃ tayo, asaññānañceva avasesānañca paccayāhāroti iminā āhārena sabbe sattā āhāraṭṭhitikā.	292	
PA_atk-s05_17a:293_0	Sabbe sattāti ca puggalādhiṭṭhānā dhammadesanā, sabbe saṅkhārāti adhippāyo. Bhagavatopi	293	
PA_atk-s05_17a:293_1	hi dhammapuggalānaṃ vasena catubbidhā desanā – dhammādhiṭṭhānā dhammadesanā, dhammādhiṭṭhānā	293	
PA_atk-s05_17a:293_2	puggaladesanā, puggalādhiṭṭhānā puggaladesanā, puggalādhiṭṭhānā dhammadesanāti. “Nāhaṃ,	293	
PA_atk-s05_17a:293_3	bhikkhave, aññaṃ ekadhammampi samanupassāmi, yaṃ evaṃ bhāvitaṃ kammaniyaṃ hoti, yathayidaṃ	293	
PA_atk-s05_17a:293_4	cittaṃ. Cittaṃ, bhikkhave, bhāvitaṃ kammaniyaṃ hotī”ti evarūpī dhammādhiṭṭhānā dhammadesanā.	293	
PA_atk-s05_17a:293_5	“Aṭṭhānametaṃ, bhikkhave, anavakāso yaṃ diṭṭhisampanno puggalo kañci saṅkhāraṃ niccato	293	
PA_atk-s05_17a:293_6	upagaccheyya, netaṃ ṭhānaṃ vijjatī”ti evarūpī dhammādhiṭṭhānā puggaladesanā. “Ekapuggalo,	293	
PA_atk-s05_17a:293_7	bhikkhave, loke uppajjamāno uppajjati bahujanahitāya bahujanasukhāya lokānukampāya	293	
PA_atk-s05_17a:293_8	atthāya hitāya sukhāya devamanussāna”nti, evarūpī puggalādhiṭṭhānā puggaladesanā.	293	
PA_atk-s05_17a:293_9	“Ekapuggalassa bhikkhave, pātubhāvā mahato cakkhussa pātubhāvo hotī”ti evarūpī puggalādhiṭṭhānā	293	
PA_atk-s05_17a:293_10	dhammadesanā. Tāsu idha puggalādhiṭṭhānā dhammadesanā. Upari yāva dasakā dhammānaṃyeva	2931	
PA_atk-s05_17a:293_11	gahitattā sattaggahaṇena dhammaggahaṇaṃ katanti veditabbaṃ, visesena vā sattasantānapariyāpannadhammānaṃyeva	2931	
PA_atk-s05_17a:293_12	adhikena ñāṇena sabhāvato upaparikkhitabbattā sattaggahaṇaṃ katanti veditabbaṃ, saṅkhāre	2931	
PA_atk-s05_17a:293_13	upādāya sattoti paññattimattasambhavato vā phalopacārena saṅkhārā “sattā”ti vuttāti	2931	
PA_atk-s05_17a:293_14	veditabbaṃ. Na hi koci satto paccayaṭṭhitiko atthi aññatra saṅkhārehi, vohāravasena	2931	
PA_atk-s05_17a:293_15	pana evaṃ vuccati. Evametena ñātapariññā vuttā hoti.	2931	
PA_atk-s05_17a:294	Dve dhātuyoti saṅkhatā ca dhātu asaṅkhatā ca dhātu. Tattha anekehi paccayehi saṅgamma katā pañcakkhandhā saṅkhatā dhātu, kehici paccayehi akataṃ nibbānaṃ asaṅkhatā dhātu.	29	
PA_atk-s05_17a:295_0	Tisso dhātuyoti kāmadhātu rūpadhātu arūpadhātu. Tattha katamā kāmadhātu? Heṭṭhato	295	
PA_atk-s05_17a:295_1	avīcinirayaṃ pariyantaṃ karitvā uparito paranimmitavasavattī deve antokaritvā yaṃ	295	
PA_atk-s05_17a:295_2	etasmiṃ antare etthāvacarā ettha pariyāpannā khandhā dhātū āyatanā rūpā vedanā saññā	295	
PA_atk-s05_17a:295_3	saṅkhārā viññāṇaṃ. Ayaṃ vuccati kāmadhātu. Tattha katamā rūpadhātu? Heṭṭhato brahmalokaṃ	295	
PA_atk-s05_17a:295_4	pariyantaṃ karitvā uparito akaniṭṭhe deve antokaritvā yaṃ etasmiṃ antare etthāvacarā	295	
PA_atk-s05_17a:295_5	ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā	295	
PA_atk-s05_17a:295_6	dhammā. Ayaṃ vuccati rūpadhātu. Tattha katamā arūpadhātu? Heṭṭhato ākāsānañcāyatanūpage	295	
PA_atk-s05_17a:295_7	deve pariyantaṃ karitvā uparito nevasaññānāsaññāyatanūpage deve antokaritvā yaṃ etasmiṃ	295	
PA_atk-s05_17a:295_8	antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa	295	
PA_atk-s05_17a:295_9	vā cittacetasikā dhammā. Ayaṃ vuccati arūpadhātu. Aṭṭhakathāyaṃ pana “kāmadhātūti	295	
PA_atk-s05_17a:295_10	kāmabhavo pañcakkhandhā labbhanti, rūpadhātūti rūpabhavo pañcakkhandhā labbhanti.	2951	
PA_atk-s05_17a:295_11	Arūpadhātūti arūpabhavo cattāro khandhā labbhantī”ti vuttaṃ. Ayaṃ dasuttarapariyāyena yojanā.	2951	
PA_atk-s05_17a:296_0	Saṅgītipariyāyena pana “tisso kusaladhātuyo – nekkhammadhātu abyāpādadhātu avihiṃsādhātu.	296	
PA_atk-s05_17a:296_1	Aparāpi tisso dhātuyo – rūpadhātu arūpadhātu nirodhadhātu. Aparāpi tisso dhātuyo	296	
PA_atk-s05_17a:296_2	– hīnā dhātu majjhimā dhātu paṇītā dhātū”ti vuttā dhātuyopi ettha yujjanti. Nekkhammapaṭisaṃyutto	296	
PA_atk-s05_17a:296_3	takko vitakko…pe… sammāsaṅkappo. Ayaṃ vuccati nekkhammadhātu. Sabbepi kusalā dhammā	296	
PA_atk-s05_17a:296_4	nekkhammadhātu. Abyāpādapaṭisaṃyutto takko vitakko…pe… sammāsaṅkappo abyāpādadhātu.	296	
PA_atk-s05_17a:296_5	Yā sattesu metti mettāyanā mettāyitattaṃ mettācetovimutti. Ayaṃ vuccati abyāpādadhātu.	296	
PA_atk-s05_17a:296_6	Avihiṃsāpaṭisaṃyutto takko vitakko…pe… sammāsaṅkappo avihiṃsādhātu. Yā sattesu karuṇā	296	
PA_atk-s05_17a:296_7	karuṇāyanā karuṇāyitattaṃ karuṇācetovimutti. Ayaṃ vuccati avihiṃsādhātu. Rūpārūpadhātuyo	296	
PA_atk-s05_17a:296_8	vuttāyeva. Nirodhadhātu nibbānaṃ. Hīnā dhātu dvādasākusalacittuppādā, majjhimā dhātu	296	
PA_atk-s05_17a:296_9	avasesā tebhūmakadhammā. Paṇītā dhātu nava lokuttaradhammā. Sabbāpi ca nijjīvaṭṭhena dhātu.	296	
PA_atk-s05_17a:297_0	Cattāri ariyasaccānīti dukkhaṃ ariyasaccaṃ, dukkhasamudayaṃ ariyasaccaṃ, dukkhanirodhaṃ	297	
PA_atk-s05_17a:297_1	ariyasaccaṃ, dukkhanirodhagāminī paṭipadā ariyasaccaṃ. Imesaṃ vaṇṇanā saccavissajjanesuyeva bhavissati.	297	
PA_atk-s05_17a:298_0	Pañca vimuttāyatanānīti attano hitatthāya parehi pavattitadhammadesanāsavanaṃ, paresaṃ	298	
PA_atk-s05_17a:298_1	hitatthāya attano yathāsutadhammadesanā, yathāsutassa dhammassa sajjhāyakaraṇaṃ,	298	
PA_atk-s05_17a:298_2	yathāsutassa dhammassa cetasā anuvitakkanaṃ, kasiṇāsubhādīsu anukūlaṃ ārammaṇanti,	298	
PA_atk-s05_17a:298_3	imāni pañca vimuccanakāraṇāni. Yathāha –	298	
PA_atk-s05_17a:299_0	“Idha, bhikkhave, bhikkhuno satthā dhammaṃ deseti aññataro vā garuṭṭhāniyo sabrahmacārī,	299	
PA_atk-s05_17a:299_1	yathā yathā kho, bhikkhave, bhikkhuno satthā dhammaṃ deseti aññataro vā garuṭṭhāniyo	299	
PA_atk-s05_17a:299_2	sabrahmacārī, tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī	299	
PA_atk-s05_17a:299_3	ca, tassa atthapaṭisaṃvedino dhammapaṭisaṃvedino pāmojjaṃ jāyati, pamuditassa pīti	299	
PA_atk-s05_17a:299_4	jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ	299	
PA_atk-s05_17a:299_5	samādhiyati, idaṃ paṭhamaṃ vimuttāyatanaṃ.	299	
PA_atk-s05_17a:300_0	“Puna caparaṃ, bhikkhave, bhikkhuno na heva kho satthā dhammaṃ deseti aññataro vā	300	
PA_atk-s05_17a:300_1	garuṭṭhāniyo sabrahmacārī, api ca kho yathāsutaṃ yathāpariyattaṃ dhammaṃ vitthārena	300	
PA_atk-s05_17a:300_2	paresaṃ deseti. Yathā yathā kho, bhikkhave, bhikkhuno…pe… sukhino cittaṃ samādhiyati.	300	
PA_atk-s05_17a:300_3	Idaṃ dutiyaṃ vimuttāyatanaṃ.	300	
PA_atk-s05_17a:301_0	“Puna caparaṃ, bhikkhave, bhikkhuno naheva kho satthā dhammaṃ deseti aññataro vā	301	
PA_atk-s05_17a:301_1	garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ	301	
PA_atk-s05_17a:301_2	deseti, api ca kho yathāsutaṃ yathāpariyattaṃ dhammaṃ vitthārena sajjhāyaṃ karoti.	301	
PA_atk-s05_17a:301_3	Yathā yathā kho, bhikkhave, bhikkhuno…pe… sukhino cittaṃ samādhiyati. Idaṃ tatiyaṃ vimuttāyatanaṃ.	301	
PA_atk-s05_17a:302_0	“Puna caparaṃ, bhikkhave, bhikkhuno naheva kho satthā dhammaṃ deseti aññataro vā	302	
PA_atk-s05_17a:302_1	garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ	302	
PA_atk-s05_17a:302_2	deseti, nāpi yathāsutaṃ yathāpariyattaṃ dhammaṃ vitthārena sajjhāyaṃ karoti, api	302	
PA_atk-s05_17a:302_3	ca kho yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati.	302	
PA_atk-s05_17a:302_4	Yathā yathā kho, bhikkhave, bhikkhuno…pe… sukhino cittaṃ samādhiyati. Idaṃ catutthaṃ vimuttāyatanaṃ.	302	
PA_atk-s05_17a:303_0	“Puna caparaṃ, bhikkhave, bhikkhuno naheva kho satthā dhammaṃ deseti aññataro vā	303	
PA_atk-s05_17a:303_1	garuṭṭhāniyo sabrahmacārī, nāpi yathāsutaṃ yathāpariyattaṃ dhammaṃ vitthārena paresaṃ	303	
PA_atk-s05_17a:303_2	deseti, nāpi yathāsutaṃ yathāpariyattaṃ dhammaṃ vitthārena sajjhāyaṃ karoti, nāpi	303	
PA_atk-s05_17a:303_3	yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati,	303	
PA_atk-s05_17a:303_4	api ca khvassa aññataraṃ samādhinimittaṃ suggahitaṃ hoti sumanasikataṃ sūpadhāritaṃ	303	
PA_atk-s05_17a:303_5	suppaṭividdhaṃ paññāya, yathā yathā kho, bhikkhave, bhikkhuno aññataraṃ samādhinimittaṃ	303	
PA_atk-s05_17a:303_6	suggahitaṃ hoti sumanasikataṃ sūpadhāritaṃ suppaṭividdhaṃ paññāya tathā tathā so	303	
PA_atk-s05_17a:303_7	tasmiṃ dhamme atthapaṭisaṃvedī ca hoti dhammapaṭisaṃvedī ca. Tassa atthapaṭisaṃvedino	303	
PA_atk-s05_17a:303_8	dhammapaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati,	303	
PA_atk-s05_17a:303_9	passaddhakāyo sukhaṃ vedeti, sukhino cittaṃ samādhiyati. Idaṃ pañcamaṃ vimuttāyatana”nti.	303	
PA_atk-s05_17a:304	Cha anuttariyānīti ettha natthi etesaṃ uttaranti anuttarāni, anuttarāni eva anuttariyāni, jeṭṭhakānīti attho. Vuttañhetaṃ bhagavatā –	30	
PA_atk-s05_17a:305	“Chayimāni, bhikkhave, anuttariyāni. Katamāni cha? Dassanānuttariyaṃ, savanānuttariyaṃ, lābhānuttariyaṃ, sikkhānuttariyaṃ, pāricariyānuttariyaṃ, anussatānuttariyanti.	30	
PA_atk-s05_17a:306_0	“Katamañca, bhikkhave, dassanānuttariyaṃ? Idha, bhikkhave, ekacco hatthiratanampi	306	
PA_atk-s05_17a:306_1	dassanāya gacchati, assaratanampi dassanāya gacchati, maṇiratanampi dassanāya gacchati,	306	
PA_atk-s05_17a:306_2	uccāvacaṃ vā pana dassanāya gacchati, samaṇaṃ vā brāhmaṇaṃ vā micchādiṭṭhikaṃ micchāpaṭipannaṃ	306	
PA_atk-s05_17a:306_3	dassanāya gacchati. Atthetaṃ, bhikkhave, dassanaṃ, netaṃ natthīti vadāmi. Tañca kho	306	
PA_atk-s05_17a:306_4	etaṃ, bhikkhave, dassanaṃ hīnaṃ gammaṃ pothujjanikaṃ anariyaṃ anatthasaṃhitaṃ na	306	
PA_atk-s05_17a:306_5	nibbidāya na virāgāya na nirodhāya na upasamāya na abhiññāya na sambodhāya na nibbānāya	306	
PA_atk-s05_17a:306_6	saṃvattati. Yo ca kho, bhikkhave, tathāgataṃ vā tathāgatasāvakaṃ vā dassanāya gacchati	306	
PA_atk-s05_17a:306_7	niviṭṭhasaddho niviṭṭhapemo ekantagato abhippasanno. Etadānuttariyaṃ, bhikkhave,	306	
PA_atk-s05_17a:306_8	dassanānaṃ sattānaṃ visuddhiyā sokaparidevānaṃ samatikkamāya dukkhadomanassānaṃ atthaṅgamāya	306	
PA_atk-s05_17a:306_9	ñāyassa adhigamāya nibbānassa sacchikiriyāya, yadidaṃ tathāgataṃ vā tathāgatasāvakaṃ	306	
PA_atk-s05_17a:306_10	vā dassanāya gacchati niviṭṭhasaddho niviṭṭhapemo ekantagato abhippasanno. Idaṃ vuccati,	3061	
PA_atk-s05_17a:306_11	bhikkhave, dassanānuttariyaṃ. Iti dassanānuttariyaṃ.	3061	
PA_atk-s05_17a:307_0	“Savanānuttariyañca kathaṃ hoti? Idha, bhikkhave, ekacco bherisaddampi savanāya gacchati,	307	
PA_atk-s05_17a:307_1	vīṇāsaddampi savanāya gacchati, gītasaddampi savanāya gacchati, uccāvacaṃ vā pana	307	
PA_atk-s05_17a:307_2	savanāya gacchati, samaṇassa vā brāhmaṇassa vā micchādiṭṭhikassa micchāpaṭipannassa	307	
PA_atk-s05_17a:307_3	dhammassavanāya gacchati. Atthetaṃ, bhikkhave, savanaṃ, netaṃ natthīti vadāmi. Tañca	307	
PA_atk-s05_17a:307_4	kho etaṃ, bhikkhave, savanaṃ hīnaṃ…pe… na nibbānāya saṃvattati. Yo ca kho, bhikkhave,	307	
PA_atk-s05_17a:307_5	tathāgatassa vā tathāgatasāvakassa vā dhammassavanāya gacchati niviṭṭhasaddho niviṭṭhapemo	307	
PA_atk-s05_17a:307_6	ekantagato abhippasanno. Etadānuttariyaṃ, bhikkhave, savanānaṃ sattānaṃ visuddhiyā…pe…	307	
PA_atk-s05_17a:307_7	nibbānassa sacchikiriyāya, yadidaṃ tathāgatassa vā tathāgatasāvakassa vā dhammassavanāya	307	
PA_atk-s05_17a:307_8	gacchati niviṭṭhasaddho niviṭṭhapemo ekantagato abhippasanno. Idaṃ vuccati, bhikkhave,	307	
PA_atk-s05_17a:307_9	savanānuttariyaṃ. Iti dassanānuttariyaṃ, savanānuttariyaṃ.	307	
PA_atk-s05_17a:308_0	“Lābhānuttariyañca kathaṃ hoti? Idha, bhikkhave, ekacco puttalābhampi labhati, dāralābhampi	308	
PA_atk-s05_17a:308_1	labhati, dhanalābhampi labhati, uccāvacaṃ vā pana lābhampi labhati. Samaṇe vā brāhmaṇe	308	
PA_atk-s05_17a:308_2	vā micchādiṭṭhike micchāpaṭipanne saddhaṃ paṭilabhati. Attheso, bhikkhave, lābho,	308	
PA_atk-s05_17a:308_3	neso natthīti vadāmi. So ca kho eso, bhikkhave, lābho hīno…pe… na nibbānāya saṃvattati.	308	
PA_atk-s05_17a:308_4	Yo ca kho, bhikkhave, tathāgate vā tathāgatasāvake vā saddhaṃ paṭilabhati niviṭṭhasaddho	308	
PA_atk-s05_17a:308_5	niviṭṭhapemo ekantagato abhippasanno. Etadānuttariyaṃ, bhikkhave, lābhānaṃ sattānaṃ	308	
PA_atk-s05_17a:308_6	visuddhiyā…pe… nibbānassa sacchikiriyāya, yadidaṃ tathāgate vā tathāgatasāvake vā	308	
PA_atk-s05_17a:308_7	saddhaṃ paṭilabhati niviṭṭhasaddho niviṭṭhapemo ekantagato abhippasanno. Idaṃ vuccati,	308	
PA_atk-s05_17a:308_8	bhikkhave, lābhānuttariyaṃ. Iti dassanānuttariyaṃ, savanānuttariyaṃ, lābhānuttariyaṃ.	308	
PA_atk-s05_17a:309_0	“Sikkhānuttariyañca kathaṃ hoti? Idha, bhikkhave, ekacco hatthismimpi sikkhati, assasmimpi	309	
PA_atk-s05_17a:309_1	sikkhati, rathasmimpi sikkhati, dhanusmimpi sikkhati, tharusmimpi sikkhati, uccāvacaṃ	309	
PA_atk-s05_17a:309_2	vā pana sikkhati, samaṇassa vā brāhmaṇassa vā micchādiṭṭhikassa micchāpaṭipannassa	309	
PA_atk-s05_17a:309_3	sikkhati. Atthesā, bhikkhave, sikkhā, nesā natthīti vadāmi. Sā ca kho esā, bhikkhave,	309	
PA_atk-s05_17a:309_4	sikkhā hīnā…pe… na nibbānāya saṃvattati. Yo ca kho, bhikkhave, tathāgatappavedite	309	
PA_atk-s05_17a:309_5	dhammavinaye adhisīlampi sikkhati, adhicittampi sikkhati, adhipaññampi sikkhati niviṭṭhasaddho	309	
PA_atk-s05_17a:309_6	niviṭṭhapemo ekantagato abhippasanno. Etadānuttariyaṃ, bhikkhave, sikkhānaṃ sattānaṃ	309	
PA_atk-s05_17a:309_7	visuddhiyā…pe… nibbānassa sacchikiriyāya, yadidaṃ tathāgatappavedite dhammavinaye	309	
PA_atk-s05_17a:309_8	adhisīlampi sikkhati, adhicittampi sikkhati, adhipaññampi sikkhati niviṭṭhasaddho	309	
PA_atk-s05_17a:309_9	niviṭṭhapemo ekantagato abhippasanno. Idaṃ vuccati, bhikkhave, sikkhānuttariyaṃ.	309	
PA_atk-s05_17a:309_10	Iti dassanānuttariyaṃ, savanānuttariyaṃ, lābhānuttariyaṃ, sikkhānuttariyaṃ.	3091	
PA_atk-s05_17a:310_0	“Pāricariyānuttariyañca kathaṃ hoti? Idha, bhikkhave, ekacco khattiyampi paricarati,	310	
PA_atk-s05_17a:310_1	brāhmaṇampi paricarati, gahapatimpi paricarati, uccāvacaṃ vā pana paricarati, samaṇaṃ	310	
PA_atk-s05_17a:310_2	vā brāhmaṇaṃ vā micchādiṭṭhikaṃ micchāpaṭipannaṃ paricarati. Atthesā, bhikkhave,	310	
PA_atk-s05_17a:310_3	pāricariyā, nesā natthīti vadāmi. Sā ca kho esā, bhikkhave, pāricariyā hīnā…pe… na	310	
PA_atk-s05_17a:310_4	nibbānāya saṃvattati. Yo ca kho, bhikkhave, tathāgataṃ vā tathāgatasāvakaṃ vā paricarati	310	
PA_atk-s05_17a:310_5	niviṭṭhasaddho niviṭṭhapemo ekantagato abhippasanno. Etadānuttariyaṃ, bhikkhave,	310	
PA_atk-s05_17a:310_6	pāricariyānaṃ sattānaṃ visuddhiyā…pe… nibbānassa sacchikiriyāya, yadidaṃ tathāgataṃ	310	
PA_atk-s05_17a:310_7	vā tathāgatasāvakaṃ vā paricarati niviṭṭhasaddho niviṭṭhapemo ekantagato abhippasanno.	310	
PA_atk-s05_17a:310_8	Idaṃ vuccati, bhikkhave, pāricariyānuttariyaṃ. Iti dassanānuttariyaṃ, savanānuttariyaṃ,	310	
PA_atk-s05_17a:310_9	lābhānuttariyaṃ, sikkhānuttariyaṃ, pāricariyānuttariyaṃ.	310	
PA_atk-s05_17a:311_0	“Anussatānuttariyañca kathaṃ hoti? Idha, bhikkhave, ekacco puttalābhampi anussarati,	311	
PA_atk-s05_17a:311_1	dāralābhampi anussarati, dhanalābhampi anussarati, uccāvacaṃ vā pana anussarati,	311	
PA_atk-s05_17a:311_2	samaṇaṃ vā brāhmaṇaṃ vā micchādiṭṭhikaṃ micchāpaṭipannaṃ anussarati. Atthesā, bhikkhave,	311	
PA_atk-s05_17a:311_3	anussati, nesā natthīti vadāmi. Sā ca kho esā, bhikkhave, anussati hīnā…pe… na nibbānāya	311	
PA_atk-s05_17a:311_4	saṃvattati. Yo ca kho, bhikkhave, tathāgataṃ vā tathāgatasāvakaṃ vā anussarati niviṭṭhasaddho	311	
PA_atk-s05_17a:311_5	niviṭṭhapemo ekantagato abhippasanno. Etadānuttariyaṃ, bhikkhave, anussatīnaṃ sattānaṃ	311	
PA_atk-s05_17a:311_6	visuddhiyā…pe… nibbānassa sacchikiriyāya, yadidaṃ tathāgataṃ vā tathāgatasāvakaṃ	311	
PA_atk-s05_17a:311_7	vā anussarati niviṭṭhasaddho niviṭṭhapemo ekantagato abhippasanno. Idaṃ vuccati,	311	
PA_atk-s05_17a:311_8	bhikkhave, anussatānuttariyaṃ. Imāni kho, bhikkhave, cha anuttariyānī”ti.	311	
PA_atk-s05_17a:312_0	Satta niddasavatthūnīti ettha natthi etassa dasāti niddaso. Niddasassa niddasabhāvassa	312	
PA_atk-s05_17a:312_1	vatthūni kāraṇāni niddasavatthūni. Khīṇāsavo hi dasavassakāle parinibbuto puna paṭisandhiyā	312	
PA_atk-s05_17a:312_2	abhāvā puna dasavasso na hotīti niddasoti vuccati. Na kevalañca dasavassova na hoti,	312	
PA_atk-s05_17a:312_3	navavassopi…pe… ekamuhuttikopi na hotiyeva. Na kevalañca dasavassakāle parinibbuto,	312	
PA_atk-s05_17a:312_4	sattavassikakāle parinibbutopi nissatto niddaso nimuhutto hotiyeva. Titthiyasamaye	312	
PA_atk-s05_17a:312_5	uppannavohāraṃ pana sāsane khīṇāsavassa āropetvā tattha tādisassa abhāvaṃ, idha ca	312	
PA_atk-s05_17a:312_6	sabbhāvaṃ dassento bhagavā tādisasabhāvassa kāraṇāni “satta niddasavatthūnī”ti āha. Yathāha –	312	
PA_atk-s05_17a:313_0	“Sattimāni, bhikkhave, niddasavatthūni. Katamāni satta? Idha, bhikkhave, bhikkhu	313	
PA_atk-s05_17a:313_1	sikkhāsamādāne tibbacchando hoti, āyatiñca sikkhāsamādāne avigatapemo. Dhammanisantiyā	313	
PA_atk-s05_17a:313_2	tibbacchando hoti, āyatiñca dhammanisantiyā avigatapemo. Icchāvinaye tibbacchando	313	
PA_atk-s05_17a:313_3	hoti, āyatiñca icchāvinaye avigatapemo. Paṭisallāne tibbacchando hoti, āyatiñca paṭisallāne	313	
PA_atk-s05_17a:313_4	avigatapemo. Vīriyārambhe tibbacchando hoti, āyatiñca vīriyārambhe avigatapemo. Satinepakke	313	
PA_atk-s05_17a:313_5	tibbacchando hoti, āyatiñca satinepakke avigatapemo. Diṭṭhipaṭivedhe tibbacchando	313	
PA_atk-s05_17a:313_6	hoti, āyatiñca diṭṭhipaṭivedhe avigatapemo. Imāni kho, bhikkhave, satta niddasavatthūnī”ti.	313	
PA_atk-s05_17a:314	Theropi tatheva desanaṃ uddharitvā “satta niddasavatthūnī”ti āha.	31	
PA_atk-s05_17a:315_0	Aṭṭha abhibhāyatanānīti ettha abhibhuyyamānāni āyatanāni etesaṃ jhānānanti abhibhāyatanāni,	315	
PA_atk-s05_17a:315_1	jhānāni. Āyatanānīti adhiṭṭhānaṭṭhena āyatanasaṅkhātāni kasiṇārammaṇāni. Ñāṇuttariko	315	
PA_atk-s05_17a:315_2	hi puggalo visadañāṇo “kiṃ ettha ārammaṇe samāpajjitabbaṃ. Na mayhaṃ cittekaggatākaraṇe	315	
PA_atk-s05_17a:315_3	bhāro atthī”ti, tāni ārammaṇāni abhibhavitvā samāpajjati, saha nimittuppādenevettha	315	
PA_atk-s05_17a:315_4	appanaṃ nibbattetīti attho. Evaṃ uppāditāni jhānāni “abhibhāyatanānī”ti vuccanti.	315	
PA_atk-s05_17a:316	“Katamāni aṭṭha? Ajjhattaṃ rūpasaññī eko bahiddhā rūpāni passati parittāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. Idaṃ paṭhamaṃ abhibhāyatanaṃ.	31	
PA_atk-s05_17a:317	“Ajjhattaṃ rūpasaññī eko bahiddhā rūpāni passati appamāṇāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. Idaṃ dutiyaṃ abhibhāyatanaṃ.	31	
PA_atk-s05_17a:318	“Ajjhattaṃ arūpasaññī eko bahiddhā rūpāni passati parittāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. Idaṃ tatiyaṃ abhibhāyatanaṃ.	31	
PA_atk-s05_17a:319	“Ajjhattaṃ arūpasaññī eko bahiddhā rūpāni passati appamāṇāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. Idaṃ catutthaṃ abhibhāyatanaṃ.	31	
PA_atk-s05_17a:320_0	“Ajjhattaṃ arūpasaññī eko bahiddhā rūpāni passati nīlāni nīlavaṇṇāni nīlanidassanāni	320	
PA_atk-s05_17a:320_1	nīlanibhāsāni. Seyyathāpi nāma umāpupphaṃ nīlaṃ nīlavaṇṇaṃ nīlanidassanaṃ nīlanibhāsaṃ,	320	
PA_atk-s05_17a:320_2	seyyathāpi vā pana taṃ vatthaṃ bārāṇaseyyakaṃ ubhatobhāgavimaṭṭhaṃ nīlaṃ nīlavaṇṇaṃ	320	
PA_atk-s05_17a:320_3	nīlanidassanaṃ nīlanibhāsaṃ, evameva ajjhattaṃ arūpasaññī eko bahiddhā rūpāni passati	320	
PA_atk-s05_17a:320_4	nīlāni nīlavaṇṇāni nīlanidassanāni nīlanibhāsāni, ‘tāni abhibhuyya jānāmi passāmī’ti	320	
PA_atk-s05_17a:320_5	evaṃsaññī hoti. Idaṃ pañcamaṃ abhibhāyatanaṃ.	320	
PA_atk-s05_17a:321_0	“Ajjhattaṃ arūpasaññī eko bahiddhā rūpāni passati pītāni pītavaṇṇāni pītanidassanāni	321	
PA_atk-s05_17a:321_1	pītanibhāsāni. Seyyathāpi nāma kaṇikārapupphaṃ pītaṃ pītavaṇṇaṃ pītanidassanaṃ pītanibhāsaṃ,	321	
PA_atk-s05_17a:321_2	seyyathāpi vā pana taṃ vatthaṃ bārāṇaseyyakaṃ ubhatobhāgavimaṭṭhaṃ pītaṃ pītavaṇṇaṃ	321	
PA_atk-s05_17a:321_3	pītanidassanaṃ pītanibhāsaṃ, evameva ajjhattaṃ arūpasaññī eko bahiddhā rūpāni passati	321	
PA_atk-s05_17a:321_4	pītāni pītavaṇṇāni pītanidassanāni pītanibhāsāni, ‘tāni abhibhuyya jānāmi passāmī’ti	321	
PA_atk-s05_17a:321_5	evaṃsaññī hoti. Idaṃ chaṭṭhaṃ abhibhāyatanaṃ.	321	
PA_atk-s05_17a:322_0	“Ajjhattaṃ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni	322	
PA_atk-s05_17a:322_1	lohitakanibhāsāni. Seyyathāpi nāma bandhujīvakapupphaṃ lohitakaṃ lohitakavaṇṇaṃ lohitakanidassanaṃ	322	
PA_atk-s05_17a:322_2	lohitakanibhāsaṃ, seyyathāpi vā pana taṃ vatthaṃ bārāṇaseyyakaṃ ubhatobhāgavimaṭṭhaṃ	322	
PA_atk-s05_17a:322_3	lohitakaṃ lohitakavaṇṇaṃ lohitakanidassanaṃ lohitakanibhāsaṃ, evameva ajjhattaṃ arūpasaññī	322	
PA_atk-s05_17a:322_4	eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni,	322	
PA_atk-s05_17a:322_5	‘tāni abhibhuyya jānāmi passāmī’ti evaṃsaññī hoti. Idaṃ sattamaṃ abhibhāyatanaṃ.	322	
PA_atk-s05_17a:323_0	“Ajjhattaṃ arūpasaññī eko bahiddhā rūpāni passati odātāni odātavaṇṇāni odātanidassanāni	323	
PA_atk-s05_17a:323_1	odātanibhāsāni. Seyyathāpi nāma osadhitārakā odātā odātavaṇṇā odātanidassanā odātanibhāsā,	323	
PA_atk-s05_17a:323_2	seyyathāpi vā pana taṃ vatthaṃ bārāṇaseyyakaṃ ubhatobhāgavimaṭṭhaṃ odātaṃ odātavaṇṇaṃ	323	
PA_atk-s05_17a:323_3	odātanidassanaṃ odātanibhāsaṃ, evameva ajjhattaṃ arūpasaññī eko bahiddhā rūpāni passati	323	
PA_atk-s05_17a:323_4	odātāni odātavaṇṇāni odātanidassanāni odātanibhāsāni, ‘tāni abhibhuyya jānāmi passāmī’ti	323	
PA_atk-s05_17a:323_5	evaṃsaññī hoti. Idaṃ aṭṭhamaṃ abhibhāyatanaṃ. Imāni aṭṭha abhibhāyatanāni.	323	
PA_atk-s05_17a:324	Nava anupubbavihārāti pubbaṃ pubbaṃ anu anupubbaṃ, anupubbaṃ viharitabbato samāpajjitabbato vihārā anupubbavihārā, anupaṭipāṭiyā samāpajjitabbavihārāti attho.	32	
PA_atk-s05_17a:325_0	“Katame nava? Idha, bhikkhave, bhikkhu vivicceva kāmehi vivicca akusalehi dhammehi	325	
PA_atk-s05_17a:325_1	savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Vitakkavicārānaṃ	325	
PA_atk-s05_17a:325_2	vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ	325	
PA_atk-s05_17a:325_3	pītisukhaṃ dutiyaṃ jhānaṃ upasampajja viharati. Pītiyā ca virāgā upekkhako ca viharati	325	
PA_atk-s05_17a:325_4	sato sampajāno, sukhañca kāyena paṭisaṃvedeti, yaṃ taṃ ariyā ācikkhanti ‘upekkhako	325	
PA_atk-s05_17a:325_5	satimā sukhavihārī’ti, tatiyaṃ jhānaṃ upasampajja viharati. Sukhassa ca pahānā dukkhassa	325	
PA_atk-s05_17a:325_6	ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ	325	
PA_atk-s05_17a:325_7	catutthaṃ jhānaṃ upasampajja viharati. Sabbaso rūpasaññānaṃ samatikkamā paṭighasaññānaṃ	325	
PA_atk-s05_17a:325_8	atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja	325	
PA_atk-s05_17a:325_9	viharati. Sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanaṃ	325	
PA_atk-s05_17a:325_10	upasampajja viharati. Sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ	3251	
PA_atk-s05_17a:325_11	upasampajja viharati. Sabbaso ākiñcaññāyatanaṃ samatikkamma nevasaññānāsaññāyatanaṃ	3251	
PA_atk-s05_17a:325_12	upasampajja viharati. Sabbaso nevasaññānāsaññāyatanaṃ samatikkamma saññāvedayitanirodhaṃ	3251	
PA_atk-s05_17a:325_13	upasampajja viharatī”ti vuttā nava anupubbavihārāva.	3251	
PA_atk-s05_17a:326	Dasa nijjaravatthūnīti micchādiṭṭhādīni nijjarayanti nāsayantīti nijjarāni. Vatthūnīti kāraṇāni. Nijjarāni ca tāni vatthūni cāti nijjaravatthūni. Sammādiṭṭhādīnaṃ etaṃ adhivacanaṃ.	32	
PA_atk-s05_17a:327_0	“Katamāni dasa? Sammādiṭṭhikassa, bhikkhave, micchādiṭṭhi nijjiṇṇā hoti. Ye ca micchādiṭṭhipaccayā	327	
PA_atk-s05_17a:327_1	aneke pāpakā akusalā dhammā sambhavanti, te cassa nijjiṇṇā honti, sammādiṭṭhipaccayā	327	
PA_atk-s05_17a:327_2	ca aneke kusalā dhammā bhāvanāpāripūriṃ gacchanti.	327	
PA_atk-s05_17a:328_0	“Sammāsaṅkappassa, bhikkhave, micchāsaṅkappo nijjiṇṇo hoti. Ye ca micchāsaṅkappapaccayā	328	
PA_atk-s05_17a:328_1	aneke pāpakā akusalā dhammā sambhavanti, te cassa nijjiṇṇā honti, sammāsaṅkappapaccayā	328	
PA_atk-s05_17a:328_2	ca aneke kusalā dhammā bhāvanāpāripūriṃ gacchanti.	328	
PA_atk-s05_17a:329_0	“Sammāvācassa, bhikkhave, micchāvācā nijjiṇṇā hoti. Ye ca micchāvācāpaccayā aneke	329	
PA_atk-s05_17a:329_1	pāpakā akusalā dhammā sambhavanti, te cassa nijjiṇṇā honti, sammāvācāpaccayā ca aneke	329	
PA_atk-s05_17a:329_2	kusalā dhammā bhāvanāpāripūriṃ gacchanti.	329	
PA_atk-s05_17a:330_0	“Sammākammantassa, bhikkhave, micchākammanto nijjiṇṇo hoti. Ye ca micchākammantapaccayā	330	
PA_atk-s05_17a:330_1	aneke pāpakā akusalā dhammā sambhavanti, te cassa nijjiṇṇā honti, sammākammantapaccayā	330	
PA_atk-s05_17a:330_2	ca aneke kusalā dhammā bhāvanāpāripūriṃ gacchanti.	330	
PA_atk-s05_17a:331_0	“Sammāājīvassa, bhikkhave, micchāājīvo nijjiṇṇo hoti. Ye ca micchāājīvapaccayā aneke	331	
PA_atk-s05_17a:331_1	pāpakā akusalā dhammā sambhavanti, te cassa nijjiṇṇā honti, sammāājīvapaccayā ca	331	
PA_atk-s05_17a:331_2	aneke kusalā dhammā bhāvanāpāripūriṃ gacchanti.	331	
PA_atk-s05_17a:332_0	“Sammāvāyāmassa, bhikkhave, micchāvāyāmo nijjiṇṇo hoti. Ye ca micchāvāyāmapaccayā	332	
PA_atk-s05_17a:332_1	aneke pāpakā akusalā dhammā sambhavanti, te cassa nijjiṇṇā honti, sammāvāyāmapaccayā	332	
PA_atk-s05_17a:332_2	ca aneke kusalā dhammā bhāvanāpāripūriṃ gacchanti.	332	
PA_atk-s05_17a:333_0	“Sammāsatissa, bhikkhave, micchāsati nijjiṇṇā hoti. Ye ca micchāsatipaccayā aneke	333	
PA_atk-s05_17a:333_1	pāpakā akusalā dhammā sambhavanti, te cassa nijjiṇṇā honti, sammāsatipaccayā ca aneke	333	
PA_atk-s05_17a:333_2	kusalā dhammā bhāvanāpāripūriṃ gacchanti.	333	
PA_atk-s05_17a:334_0	“Sammāsamādhissa, bhikkhave, micchāsamādhi nijjiṇṇo hoti. Ye ca micchāsamādhipaccayā	334	
PA_atk-s05_17a:334_1	aneke pāpakā akusalā dhammā sambhavanti, te cassa nijjiṇṇā honti, sammāsamādhipaccayā	334	
PA_atk-s05_17a:334_2	ca aneke kusalā dhammā bhāvanāpāripūriṃ gacchanti.	334	
PA_atk-s05_17a:335_0	“Sammāñāṇissa, bhikkhave, micchāñāṇaṃ nijjiṇṇaṃ hoti. Ye ca micchāñāṇapaccayā aneke	335	
PA_atk-s05_17a:335_1	pāpakā akusalā dhammā sambhavanti, te cassa nijjiṇṇā honti, sammāñāṇapaccayā ca aneke	335	
PA_atk-s05_17a:335_2	kusalā dhammā bhāvanāpāripūriṃ gacchanti.	335	
PA_atk-s05_17a:336_0	“Sammāvimuttissa, bhikkhave, micchāvimutti nijjiṇṇā hoti. Ye ca micchāvimuttipaccayā	336	
PA_atk-s05_17a:336_1	aneke pāpakā akusalā dhammā sambhavanti, te cassa nijjiṇṇā honti, sammāvimuttipaccayā	336	
PA_atk-s05_17a:336_2	ca aneke kusalā dhammā bhāvanāpāripūriṃ gacchantī”ti vuttāni dasa nijjaravatthūni.	336	
PA_atk-s05_17a:337_0	3. Sabbaṃ, bhikkhave, abhiññeyyantiādi bhagavatā vuttaṃ idha āharitvā dassitanti	337	
PA_atk-s05_17a:337_1	veditabbaṃ. Kiñca-iti ca-kāro padapūraṇamatte nipāto. Cakkhādīni tiṃsa vissajjanāni	337	
PA_atk-s05_17a:337_2	chasu dvāresu ekekasmiṃ pañca pañca katvā dvārārammaṇapavattikkamena niddiṭṭhāni.	337	
PA_atk-s05_17a:337_3	Tattha duvidhaṃ cakkhu – maṃsacakkhu paññācakkhu ca. Tesu buddhacakkhu samantacakkhu	337	
PA_atk-s05_17a:337_4	ñāṇacakkhu dibbacakkhu dhammacakkhūti pañcavidhaṃ paññācakkhu. “Addasaṃ kho ahaṃ,	337	
PA_atk-s05_17a:337_5	bhikkhave, buddhacakkhunā lokaṃ volokento”ti idaṃ buddhacakkhu nāma. “Samantacakkhu	337	
PA_atk-s05_17a:337_6	vuccati sabbaññutaññāṇa”nti idaṃ samantacakkhu nāma. “Cakkhuṃ udapādi ñāṇaṃ udapādī”ti	337	
PA_atk-s05_17a:337_7	idaṃ ñāṇacakkhu nāma. “Addasaṃ kho ahaṃ, bhikkhave, dibbena cakkhunā visuddhenā”ti	337	
PA_atk-s05_17a:337_8	idaṃ dibbacakkhu nāma. “Virajaṃ vītamalaṃ dhammacakkhuṃ udapādī”ti idaṃ heṭṭhimamaggattayasaṅkhātaṃ	337	
PA_atk-s05_17a:337_9	ñāṇaṃ dhammacakkhu nāma.	337	
PA_atk-s05_17a:338_0	Maṃsacakkhupi sasambhāracakkhu, pasādacakkhūti duvidhaṃ hoti. Yvāyaṃ akkhikūpake	338	
PA_atk-s05_17a:338_1	patiṭṭhito heṭṭhā akkhikūpakaṭṭhikena upari bhamukaṭṭhikena ubhato akkhikūṭehi bahiddhā	338	
PA_atk-s05_17a:338_2	akkhipakhumehi paricchinno akkhikūpakamajjhā nikkhantena nhārusuttakena matthaluṅge	338	
PA_atk-s05_17a:338_3	ābaddho setakaṇhātikaṇhamaṇḍalavicitto maṃsapiṇḍo, idaṃ sasambhāracakkhu nāma. Yo	338	
PA_atk-s05_17a:338_4	pana ettha sito ettha paṭibaddho catunnaṃ mahābhūtānaṃ upādāya pasādo, idaṃ pasādacakkhu	338	
PA_atk-s05_17a:338_5	nāma. Idamidhādhippetaṃ. Tadetaṃ tassa sasambhāracakkhuno setamaṇḍalaparikkhittassa	338	
PA_atk-s05_17a:338_6	kaṇhamaṇḍalassa majjhe abhimukhe ṭhitānaṃ sarīrasaṇṭhānuppattidese diṭṭhimaṇḍale	338	
PA_atk-s05_17a:338_7	sattasu picupaṭalesu āsittatelaṃ picupaṭalāni viya satta akkhipaṭalāni byāpetvā pamāṇato	338	
PA_atk-s05_17a:338_8	muggavidalamattaṃ cakkhuviññāṇādīnaṃ yathārahaṃ vatthudvārabhāvaṃ sādhayamānaṃ tiṭṭhati.	338	
PA_atk-s05_17a:338_9	Taṃ cakkhatīti cakkhu, rūpaṃ assādeti vibhāveti cāti attho. Rūpayantīti rūpā, vaṇṇavikāraṃ	338	
PA_atk-s05_17a:338_10	āpajjamānā hadayaṅgatabhāvaṃ pakāsentīti attho. Cakkhuto pavattaṃ viññāṇaṃ, cakkhussa	3381	
PA_atk-s05_17a:338_11	vā viññāṇaṃ cakkhuviññāṇaṃ. Phusatīti phasso. Upasaggena padaṃ maṇḍetvā samphassoti	3381	
PA_atk-s05_17a:338_12	vuttaṃ. Cakkhuto pavatto samphasso cakkhusamphasso. Cakkhusamphassapaccayāti cakkhuviññāṇasampayuttaphassapaccayā.	3381	
PA_atk-s05_17a:338_13	Vedayitanti vindanaṃ, vedanāti attho. Tadeva sukhayatīti sukhaṃ, yassuppajjati, taṃ	3381	
PA_atk-s05_17a:338_14	sukhitaṃ karotīti attho. Suṭṭhu vā khādati, khanati ca kāyacittābādhanti sukhaṃ.	3381	
PA_atk-s05_17a:338_15	Dukkhayatīti dukkhaṃ, yassuppajjati, taṃ dukkhitaṃ karotīti attho. Na dukkhaṃ na	3381	
PA_atk-s05_17a:338_16	sukhanti adukkhamasukhaṃ. Ma-kāro padasandhivasena vutto. So pana cakkhusamphasso	3381	
PA_atk-s05_17a:338_17	attanā sampayuttāya vedanāya sahajāta aññamaññanissaya vipākaāhārasampayuttaatthiavigatavasena	3381	
PA_atk-s05_17a:338_18	aṭṭhadhā paccayo hoti, sampaṭicchanasampayuttāya anantarasamanantaraanantarūpanissayanatthivigatavasenapañcadhā,	3381	
PA_atk-s05_17a:338_19	santīraṇādisampayuttānaṃ upanissayavaseneva paccayo hoti.	3381	
PA_atk-s05_17a:339_0	Suṇātīti sotaṃ. Taṃ sasambhārasotabilassa anto tanutambalomācite aṅgulivedhakasaṇṭhāne	339	
PA_atk-s05_17a:339_1	padese sotaviññāṇādīnaṃ yathārahaṃ vatthudvārabhāvaṃ sādhayamānaṃ tiṭṭhati. Sappantīti	339	
PA_atk-s05_17a:339_2	saddā, udāharīyantīti attho. Ghāyatīti ghānaṃ. Taṃ sasambhāraghānabilassa anto ajapadasaṇṭhāne	339	
PA_atk-s05_17a:339_3	padese ghānaviññāṇādīnaṃ yathārahaṃ vatthudvārabhāvaṃ sādhayamānaṃ tiṭṭhati. Gandhayantīti	339	
PA_atk-s05_17a:339_4	gandhā, attano vatthuṃ sūcentīti attho. Jīvitamavhāyatīti jivhā, sāyanaṭṭhena vā	339	
PA_atk-s05_17a:339_5	jivhā. Sā sasambhārajivhāya atiaggamūlapassāni vajjetvā uparimatalamajjhe bhinnauppaladalaggasaṇṭhāne	339	
PA_atk-s05_17a:339_6	padese jivhāviññāṇādīnaṃ yathārahaṃ vatthudvārabhāvaṃ sādhayamānā tiṭṭhati. Rasanti	339	
PA_atk-s05_17a:339_7	te sattāti rasā, assādentīti attho. Kucchitānaṃ sāsavadhammānaṃ āyoti kāyo. Āyoti	339	
PA_atk-s05_17a:339_8	uppattideso. So yāvatā imasmiṃ kāye upādiṇṇappavatti nāma atthi, tattha yebhuyyena	339	
PA_atk-s05_17a:339_9	kāyapasādo kāyaviññāṇādīnaṃ yathārahaṃ vatthudvārabhāvaṃ sādhayamāno tiṭṭhati. Phusīyantīti	339	
PA_atk-s05_17a:339_10	phoṭṭhabbā. Munātīti mano, vijānātīti attho. Attano lakkhaṇaṃ dhārentīti dhammā.	3391	
PA_atk-s05_17a:339_11	Manoti sahāvajjanaṃ bhavaṅgaṃ. Dhammāti dvādasapabhedā dhammārammaṇā dhammā. Manoviññāṇanti	3391	
PA_atk-s05_17a:339_12	javanamanoviññāṇaṃ. Manosamphassoti taṃsampayutto phasso. So sampayuttāya vedanāya	3391	
PA_atk-s05_17a:339_13	vipākapaccayavajjehi sesehi sattahi paccayo hoti, anantarāya teheva, sesānaṃ upanissayavaseneva paccayo hoti.	3391	
PA_atk-s05_17a:340_0	Rūpādīni pañca vissajjanāni khandhavasena niddiṭṭhāni. Sītādīhi ruppati pīḷīyatīti	340	
PA_atk-s05_17a:340_1	rūpaṃ. Vedayatīti vedanā. Sañjānātīti saññā. Saṅkharontīti saṅkhārā. Vijānātīti viññāṇaṃ.	340	
PA_atk-s05_17a:340_2	Cakkhādīni dhammavicārapariyantāni dasa chakkavasena, saṭṭhi vissajjanāni piyarūpasātarūpavasena	340	
PA_atk-s05_17a:340_3	niddiṭṭhāni. Cakkhusamphassajādikā vedanā taṃtaṃsampayuttāva. Rūpesu saññā rūpasaññā.	340	
PA_atk-s05_17a:340_4	Sañcetayatīti sañcetanā, abhisandahatīti attho. Tasatīti taṇhā, pipāsatīti attho.	340	
PA_atk-s05_17a:340_5	Vitakketīti vitakko, vitakkanaṃ vā vitakko, ūhananti vuttaṃ hoti. Ārammaṇe tena cittaṃ	340	
PA_atk-s05_17a:340_6	vicaratīti vicāro, vicaraṇaṃ vā vicāro, anusañcaraṇanti vuttaṃ hoti.	340	
PA_atk-s05_17a:341_0	4. Pathavīdhātādīni cha vissajjanāni saṃkhittena nāmarūpavavatthānavasena niddiṭṭhāni.	341	
PA_atk-s05_17a:341_1	Patthaṭattā pathavī. Appeti, āpīyati, appāyatīti vā āpo. Tejayatīti tejo. Vāyatīti	341	
PA_atk-s05_17a:341_2	vāyo. Na kassati na nikassati, kasituṃ chindituṃ bhindituṃ vā na sakkāti ākāso. Nissattaṭṭhena dhātu.	341	
PA_atk-s05_17a:342_0	Pathavīkasiṇādīni dasa vissajjanāni kasiṇabhāvanāvasena niddiṭṭhāni. Kasiṇanti sakalapharaṇavasena	342	
PA_atk-s05_17a:342_1	kasiṇamaṇḍalampi tasmiṃ upaṭṭhitanimittampi tadārammaṇaṃ jhānampi vuccati. Idha pana	342	
PA_atk-s05_17a:342_2	jhānaṃ adhippetaṃ. Ādimhi cattāri mahābhūtakasiṇārammaṇāni jhānāni, tato parāni cattāri	342	
PA_atk-s05_17a:342_3	vaṇṇakasiṇārammaṇāni. Ākāsakasiṇanti paricchedākāso, tadārammaṇañca jhānaṃ, kasiṇugghāṭimākāso,	342	
PA_atk-s05_17a:342_4	tadārammaṇañca ākāsānañcāyatanaṃ. Viññāṇakasiṇanti ākāsānañcāyatanaviññāṇaṃ, tadārammaṇañca viññāṇañcāyatanaṃ.	342	
PA_atk-s05_17a:343_0	Kesādīni dvattiṃsa vissajjanāni dvattiṃsākārakammaṭṭhānavasena niddiṭṭhāni. Tesu	343	
PA_atk-s05_17a:343_1	pana kesādīsu paṭikūlato upaṭṭhitesu kāyagatāsativasena asubhakammaṭṭhānaṃ hoti,	343	
PA_atk-s05_17a:343_2	vaṇṇato upaṭṭhitesu kasiṇakammaṭṭhānaṃ hoti, dhātuto upaṭṭhitesu catudhātuvavatthānakammaṭṭhānaṃ	343	
PA_atk-s05_17a:343_3	hoti, kesātiādīni ca paṭikūlato vaṇṇato vā upaṭṭhitānaṃ tadārammaṇāni jhānāni, dhātuto	343	
PA_atk-s05_17a:343_4	upaṭṭhitassa te ca koṭṭhāsā tadārammaṇā ca dhātubhāvanā veditabbā.	343	
PA_atk-s05_17a:344	Kesā ubhosu passesu kaṇṇacūḷikāhi purato nalāṭantena, pacchato ca galavāṭakena paricchinnā sīsakaṭāhaveṭhanacamme vīhaggamattaṃ pavisitvā ṭhitā anekasatasahassasaṅkhā.	34	
PA_atk-s05_17a:345	Lomā ṭhapetvā kesādīnaṃ patiṭṭhitokāsaṃ hatthatalapādatalāni ca yebhuyyena sarīracamme navanavutiyā lomakūpasahassesu likkhāmattaṃ pavisitvā ṭhitā.	34	
PA_atk-s05_17a:346	Nakhā aṅgulīnaṃ aggapiṭṭhesu ṭhitā vīsati.	34	
PA_atk-s05_17a:347	Dantā dvīsu haṇukaṭṭhikesu ṭhitā yebhuyyena dvattiṃsa.	34	
PA_atk-s05_17a:348	Taco sakalasarīraṃ pariyonandhitvā pākaṭakilomakassa upari chaviyā heṭṭhā ṭhitaṃ cammaṃ.	34	
PA_atk-s05_17a:349	Maṃsaṃ sādhikāni tīṇi aṭṭhisatāni anulimpitvā ṭhitāni navamaṃsapesisatāni.	34	
PA_atk-s05_17a:350	Nhārū sakalasarīre aṭṭhīni ābandhitvā ṭhitāni nava nhārusatāni.	35	
PA_atk-s05_17a:351	Aṭṭhī sakalasarīre heṭṭhā aṭṭhīnaṃ upari ṭhitāni sādhikāni tīṇi aṭṭhisatāni.	35	
PA_atk-s05_17a:352	Aṭṭhimiñjā tesaṃ tesaṃ aṭṭhīnaṃ abbhantare ṭhitā miñjā.	35	
PA_atk-s05_17a:353	Vakkaṃ galavāṭakā nikkhantena ekamūlena thokaṃ gantvā dvidhā bhinnena thūlanhārunā vinibaddhā hutvā hadayamaṃsaṃ parikkhipitvā ṭhitā dve maṃsapiṇḍikā.	35	
PA_atk-s05_17a:354	Hadayaṃ sarīrabbhantare dvinnaṃ thanānaṃ majjhe ṭhitaṃ anto cittasannissayaṃ aḍḍhapasatamattalohitapuṇṇaṃ punnāgaṭṭhipatiṭṭhānamattāvāṭakaṃ hadayamaṃsaṃ.	35	
PA_atk-s05_17a:355	Yakanaṃ dvinnaṃ thanānaṃ abbhantare dakkhiṇapassaṃ nissāya ṭhitaṃ yamakamaṃsapaṭalaṃ.	35	
PA_atk-s05_17a:356_0	Kilomakaṃ hadayavakkāni paṭicchādetvā ṭhitaṃ paṭicchannakilomakasaṅkhātañca sakalasarīre	356	
PA_atk-s05_17a:356_1	cammassa heṭṭhato maṃsaṃ pariyonandhitvā ṭhitaṃ appaṭicchannakilomakasaṅkhātañcāti	356	
PA_atk-s05_17a:356_2	duvidhaṃ pariyonahanamaṃsaṃ.	356	
PA_atk-s05_17a:357	Pihakaṃ hadayassa vāmapasse udarapaṭalassa matthakapassaṃ nissāya ṭhitaṃ udarajivhāmaṃsaṃ.	35	
PA_atk-s05_17a:358	Papphāsaṃ sarīrabbhantare dvinnaṃ thanānaṃ antare hadayayakanānaṃ upari chādetvā olambantaṃ ṭhitaṃ dvattiṃsamaṃsakhaṇḍappabhedaṃ papphāsamaṃsaṃ.	35	
PA_atk-s05_17a:359_0	Antaṃ upari galavāṭake heṭṭhā karīsamagge vinibandhattā galavāṭakakarīsamaggapariyante	359	
PA_atk-s05_17a:359_1	sarīrabbhantare ṭhitā purisassa dvattiṃsahatthā itthiyā aṭṭhavīsatihatthā ekavīsatiyā	359	
PA_atk-s05_17a:359_2	ṭhānesu obhaggā antavaṭṭi.	359	
PA_atk-s05_17a:360	Antaguṇaṃ antabhoge ekato agalante ābandhitvā ekavīsatiyā antabhogānaṃ antarā ṭhitaṃ bandhanaṃ.	36	
PA_atk-s05_17a:361_0	Udariyaṃ dantamusalasañcuṇṇitaṃ jivhāhatthaparivattitaṃ kheḷalālāpalibuddhaṃ taṃkhaṇavigatavaṇṇagandharasādisampadaṃ	361	
PA_atk-s05_17a:361_1	tantavāyakhalisuvānavamathusadisaṃ nipatitvā pittasemhavātapaliveṭhitaṃ hutvā udaraggisantāpavegakuthitaṃ	361	
PA_atk-s05_17a:361_2	kimikulākulaṃ uparūpari pheṇabubbuḷakāni muñcantaṃ paramakasambukaduggandhajegucchabhāvaṃ	361	
PA_atk-s05_17a:361_3	āpajjitvā āmāsayasaṅkhāte uparinābhiantapaṭale ṭhitaṃ nānappakārakaṃ asitapītakhāyitasāyitaṃ.	361	
PA_atk-s05_17a:362	Karīsaṃ pakkāsayasaṅkhāte heṭṭhā nābhipiṭṭhikaṇṭakamūlānaṃ antare ubbedhena aṭṭhaṅgulamatte antāvasāne ṭhitaṃ vaccaṃ.	36	
PA_atk-s05_17a:363_0	Pittaṃ hadayamaṃsapapphāsānaṃ antare yakanamaṃsaṃ nissāya ṭhitaṃ mahākosātakīkosakasadise	363	
PA_atk-s05_17a:363_1	pittakosake ṭhitaṃ baddhapittasaṅkhātañca, kesalomanakhadantānaṃ maṃsavinimuttaṭṭhānañceva	363	
PA_atk-s05_17a:363_2	thaddhasukkhacammañca ṭhapetvā avasesaṃ sarīraṃ byāpetvā ṭhitaṃ abaddhapittasaṅkhātañcāti duvidhaṃ pittaṃ.	363	
PA_atk-s05_17a:364	Semhaṃ udarapaṭale ṭhitaṃ ekapatthapūrappamāṇaṃ semhaṃ.	36	
PA_atk-s05_17a:365_0	Pubbo khāṇukaṇṭakapaharaṇaggijālādīhi abhihate vā sarīrappadese abbhantaradhātukkhobhavasena	365	
PA_atk-s05_17a:365_1	vā uppannesu gaṇḍapīḷakādīsu paripakkalohitapariṇāmo. Lohitaṃ yakanassa heṭṭhābhāgaṃ	365	
PA_atk-s05_17a:365_2	pūretvā hadayavakkapapphāsānaṃ upari thokaṃ thokaṃ paggharantaṃ vakkahadayayakanapapphāse	365	
PA_atk-s05_17a:365_3	temayamānaṃ ṭhitaṃ ekapatthapūramattaṃ sannicitalohitasaṅkhātañca, kesalomanakhadantānaṃ	365	
PA_atk-s05_17a:365_4	maṃsavinimuttaṭṭhānañceva thaddhasukkhacammañca ṭhapetvā dhamanijālānusārena sabbaṃ	365	
PA_atk-s05_17a:365_5	upādiṇṇasarīraṃ pharitvā ṭhitaṃ saṃsaraṇalohitasaṅkhātañcāti duvidhaṃ lohitaṃ.	365	
PA_atk-s05_17a:366	Sedo aggisantāpasūriyasantāpautuvikārādīhi santatte sarīre sabbakesalomakūpavivarehi paggharaṇakaāpodhātu.	36	
PA_atk-s05_17a:367	Medo thūlassa sakalasarīre cammamaṃsantare kisassa jaṅghamaṃsādīni nissāya ṭhito thinasineho.	36	
PA_atk-s05_17a:368	Assu somanassadomanassavisabhāgāhārautūhi samuṭṭhahitvā akkhikūpake pūretvā tiṭṭhantī vā paggharantī vā āpodhātu.	36	
PA_atk-s05_17a:369	Vasā aggisantāpasūriyasantāpautuvisabhāgehi usmājātesu yebhuyyena hatthatalahatthapiṭṭhipādatalapādapiṭṭhināsāpuṭanalāṭaaṃsakūṭesu ṭhito vilīnasineho.	36	
PA_atk-s05_17a:370_0	Kheḷo tathārūpaṃ āhāraṃ passantassa vā sarantassa vā mukhe vā ṭhapentassa hadayaṃ	370	
PA_atk-s05_17a:370_1	vā ākilāyantassa kismiñcideva vā jigucchaṃ uppādentassa bhiyyo uppajjitvā ubhohi	370	
PA_atk-s05_17a:370_2	kapolapassehi oruyha jivhāya tiṭṭhamānā pheṇamissā āpodhātu.	370	
PA_atk-s05_17a:371_0	Siṅghāṇikā visabhāgāhārautuvasena sañjātadhātukkhobhassa vā rodantassa vā antosīse	371	
PA_atk-s05_17a:371_1	matthaluṅgato galitvā tālumatthakavivarena otaritvā nāsāpuṭe pūretvā tiṭṭhantaṃ vā	371	
PA_atk-s05_17a:371_2	paggharantaṃ vā pūti asuci picchilaṃ.	371	
PA_atk-s05_17a:372	Lasikā aṭṭhisandhīnaṃ abbhañjanakiccaṃ sādhayamānaṃ asītisatasandhīnaṃ abbhantare ṭhitaṃ picchilakuṇapaṃ.	37	
PA_atk-s05_17a:373	Muttaṃ āhārautuvasena vatthipuṭabbhantare ṭhitā āpodhātu.	37	
PA_atk-s05_17a:374	Matthaluṅgaṃ sīsakaṭāhabbhantare cattāro sibbinimagge nissāya ṭhito catupiṇḍasamodhāno miñjarāsi.	37	
PA_atk-s05_17a:375_0	Cakkhāyatanādīni dvādasa vissajjanāni dvādasāyatanavasena niddiṭṭhāni. Āyatanato,	375	
PA_atk-s05_17a:375_1	āyānaṃ tananato, āyatassa ca nayanato āyatanaṃ. Cakkhurūpādīsu hi taṃtaṃdvārārammaṇā	375	
PA_atk-s05_17a:375_2	cittacetasikā dhammā sena sena anubhavanādinā kiccena āyatanti uṭṭhahanti ghaṭanti,	375	
PA_atk-s05_17a:375_3	vāyamantīti vuttaṃ hoti. Te ca pana āyabhūte dhamme etāni tanonti, vitthārentīti	375	
PA_atk-s05_17a:375_4	vuttaṃ hoti. Idañca anamatagge saṃsāre pavattaṃ atīva āyataṃ saṃsāradukkhaṃ yāva	375	
PA_atk-s05_17a:375_5	na nivattati, tāva nayanti, pavattayantīti vuttaṃ hoti.	375	
PA_atk-s05_17a:376_0	Apica nivāsaṭṭhānaṭṭhena ākaraṭṭhena samosaraṇaṭṭhānaṭṭhena sañjātidesaṭṭhena kāraṇaṭṭhena	376	
PA_atk-s05_17a:376_1	ca āyatanaṃ. Tathā hi loke “issarāyatanaṃ vāsudevāyatana”ntiādīsu nivāsaṭṭhānaṃ “āyatana”nti	376	
PA_atk-s05_17a:376_2	vuccati. “Suvaṇṇāyatanaṃ rajatāyatana”ntiādīsu ākaro. Sāsane pana “manorame āyatane,	376	
PA_atk-s05_17a:376_3	sevanti naṃ vihaṅgamā”tiādīsu samosaraṇaṭṭhānaṃ. “Dakkhiṇāpatho gunnaṃ āyatana”ntiādīsu	376	
PA_atk-s05_17a:376_4	sañjātideso. “Tatra tatreva sakkhibhabbataṃ pāpuṇāti sati satiāyatane”tiādīsu kāraṇaṃ.	376	
PA_atk-s05_17a:376_5	Cakkhuādīsu cāpi te te cittacetasikā dhammā nivasanti tadāyattavuttitāyāti cakkhādayo	376	
PA_atk-s05_17a:376_6	nesaṃ nivāsaṭṭhānaṃ, cakkhādīsu ca te ākiṇṇā tannissayattā tadārammaṇattā cāti cakkhādayo	376	
PA_atk-s05_17a:376_7	ca nesaṃ ākaro, tattha tattha vatthudvārārammaṇavasena samosaraṇato cakkhādayo ca	376	
PA_atk-s05_17a:376_8	nesaṃ samosaraṇaṭṭhānaṃ, taṃnissayārammaṇabhāvena tattheva uppattito cakkhādayo ca	376	
PA_atk-s05_17a:376_9	nesaṃ sañjātideso, cakkhādīnaṃ abhāve abhāvato cakkhādayo ca nesaṃ kāraṇanti yathāvuttenatthena	376	
PA_atk-s05_17a:376_10	cakkhu ca taṃ āyatanañcāti cakkhāyatanaṃ. Evaṃ sesānipi.	3761	
PA_atk-s05_17a:377_0	Cakkhudhātādīni aṭṭhārasa vissajjanāni aṭṭhārasadhātuvasena niddiṭṭhāni. Cakkhādīsu	377	
PA_atk-s05_17a:377_1	ekeko dhammo yathāsambhavaṃ vidahati, dhīyate, vidhānaṃ vidhīyate, etāya, ettha vā	377	
PA_atk-s05_17a:377_2	dhīyatīti dhātu. Lokiyā hi dhātuyo kāraṇabhāvena vavatthitā hutvā suvaṇṇarajatādidhātuyo	377	
PA_atk-s05_17a:377_3	viya suvaṇṇarajatādiṃ, anekappakāraṃ saṃsāradukkhaṃ vidahanti. Bhārahārehi ca bhāro	377	
PA_atk-s05_17a:377_4	viya sattehi dhīyante, dhārīyantīti attho. Dukkhavidhānamattameva cetā avasavattanato.	377	
PA_atk-s05_17a:377_5	Etāhi ca karaṇabhūtāhi saṃsāradukkhaṃ sattehi anuvidhīyati. Tathāvihitañcetaṃ etāsveva	377	
PA_atk-s05_17a:377_6	dhīyati, ṭhapīyatīti attho. Apica yathā titthiyānaṃ attā nāma sabhāvato natthi, na	377	
PA_atk-s05_17a:377_7	evametā. Etā pana attano sabhāvaṃ dhārentīti dhātuyo. Yathā ca loke vicittā haritālamanosilādayo	377	
PA_atk-s05_17a:377_8	selāvayavā dhātuyoti vuccanti, evametāpi dhātuyo viyāti dhātuyo. Vicittā hetā ñāṇaneyyāvayavāti.	377	
PA_atk-s05_17a:377_9	Yathā vā sarīrasaṅkhātassa samudāyassa avayavabhūtesu rasasoṇitādīsu aññamaññavisabhāgalakkhaṇaparicchinnesu	377	
PA_atk-s05_17a:377_10	dhātusamaññā, evamevetesupi pañcakkhandhasaṅkhātassa attabhāvassa avayavesu dhātusamaññā	3771	
PA_atk-s05_17a:377_11	veditabbā. Aññamaññavisabhāgalakkhaṇaparicchinnā hete cakkhādayoti. Apica dhātūti	3771	
PA_atk-s05_17a:377_12	nijjīvamattassetaṃ adhivacanaṃ. Tathā hi bhagavā “chadhāturo ayaṃ bhikkhu puriso”tiādīsu	3771	
PA_atk-s05_17a:377_13	jīvasaññāsamūhananatthaṃ dhātudesanaṃ akāsīti. Yathāvuttenatthena cakkhu ca taṃ dhātu	3771	
PA_atk-s05_17a:377_14	cāti cakkhudhātu. Evaṃ sesāpi. Manodhātūti ca tisso manodhātuyo. Dhammadhātūti vedanāsaññāsaṅkhārakkhandhā	3771	
PA_atk-s05_17a:377_15	soḷasa sukhumarūpāni nibbānañca. Manoviññāṇadhātūti chasattati manoviññāṇadhātuyo.	3771	
PA_atk-s05_17a:378_0	Cakkhundriyādīni bāvīsati vissajjanāni bāvīsatindriyavasena niddiṭṭhāni. Cakkhumeva	378	
PA_atk-s05_17a:378_1	dassanalakkhaṇe indaṭṭhaṃ kāretīti cakkhundriyaṃ. Sotameva savanalakkhaṇe indaṭṭhaṃ	378	
PA_atk-s05_17a:378_2	kāretīti sotindriyaṃ. Ghānameva ghāyanalakkhaṇe indaṭṭhaṃ kāretīti ghānindriyaṃ.	378	
PA_atk-s05_17a:378_3	Jivhā eva sāyanalakkhaṇe indaṭṭhaṃ kāretīti jivhindriyaṃ. Kāyo eva phusanalakkhaṇe	378	
PA_atk-s05_17a:378_4	indaṭṭhaṃ kāretīti kāyindriyaṃ. Manate iti mano, vijānātīti attho. Aṭṭhakathācariyā	378	
PA_atk-s05_17a:378_5	panāhu – nāliyā minamāno viya mahātulāya dhārayamāno viya ca ārammaṇaṃ manati jānātīti	378	
PA_atk-s05_17a:378_6	mano, tadeva mananalakkhaṇe indaṭṭhaṃ kāretīti manindriyaṃ.	378	
PA_atk-s05_17a:379_0	Jīvanti tena taṃsahajātā dhammāti jīvitaṃ, tadeva anupālanalakkhaṇe indaṭṭhaṃ kāretīti	379	
PA_atk-s05_17a:379_1	jīvitindriyaṃ. Taṃ rūpajīvitindriyaṃ arūpajīvitindriyanti duvidhaṃ. Sabbakammajarūpasahajaṃ	379	
PA_atk-s05_17a:379_2	sahajarūpānupālanaṃ rūpajīvitindriyaṃ, sabbacittasahajaṃ sahajaarūpānupālanaṃ arūpajīvitindriyaṃ.	379	
PA_atk-s05_17a:380	Thīyati saṅghātaṃ gacchati etissā gabbhoti itthī, itthiliṅgādīsu indaṭṭhaṃ kāretīti indriyaṃ, niyamato itthiyā eva indriyaṃ itthindriyaṃ.	38	
PA_atk-s05_17a:381_0	Puṃ-vuccati nirayo, puṃ saṅkhāte niraye risīyati hiṃsīyatīti puriso, purisaliṅgādīsu	381	
PA_atk-s05_17a:381_1	indaṭṭhaṃ kāretīti indriyaṃ, niyamato purisasseva indriyaṃ purisindriyaṃ. Dvīsupetesu	381	
PA_atk-s05_17a:381_2	ekekaṃ sabhāvakassa ekekassa kammajarūpasahajaṃ hoti.	381	
PA_atk-s05_17a:382	Kusalavipākakāyaviññāṇasampayuttaṃ sukhaṃ, kāyikasātalakkhaṇe indaṭṭhaṃ kāretīti indriyaṃ, sukhameva indriyaṃ sukhindriyaṃ.	38	
PA_atk-s05_17a:383	Akusalavipākakāyaviññāṇasampayuttaṃ dukkhaṃ, kāyikaasātalakkhaṇe indaṭṭhaṃ kāretīti indriyaṃ, dukkhameva indriyaṃ dukkhindriyaṃ.	38	
PA_atk-s05_17a:384	Pītisomanassayogato sobhanaṃ mano assāti sumano, sumanassa bhāvo somanassaṃ, cetasikasātalakkhaṇe indaṭṭhaṃ kāretīti indriyaṃ, somanassameva indriyaṃ somanassindriyaṃ.	38	
PA_atk-s05_17a:385_0	Domanassayogato duṭṭhu mano assāti, hīnavedanattā vā kucchitaṃ mano assāti dummano,	385	
PA_atk-s05_17a:385_1	dummanassa bhāvo domanassaṃ, cetasikaasātalakkhaṇe indaṭṭhaṃ kāretīti indriyaṃ, domanassameva	385	
PA_atk-s05_17a:385_2	indriyaṃ domanassindriyaṃ. Sukhadukkhākārapavattiṃ upekkhati majjhattākārasaṇṭhitattā	385	
PA_atk-s05_17a:385_3	tenākārena pavattatīti upekkhā, majjhattalakkhaṇe indaṭṭhaṃ kāretīti indriyaṃ, upekkhā	385	
PA_atk-s05_17a:385_4	eva indriyaṃ upekkhindriyaṃ.	385	
PA_atk-s05_17a:386_0	Saddahanti etāya, sayaṃ vā saddahati, saddahanamattameva vā esāti saddhā, assaddhiyassa	386	
PA_atk-s05_17a:386_1	abhibhavanato adhipatiatthena indriyaṃ, adhimokkhalakkhaṇe vā indaṭṭhaṃ kāretīti	386	
PA_atk-s05_17a:386_2	indriyaṃ, saddhāyeva indriyaṃ saddhindriyaṃ.	386	
PA_atk-s05_17a:387_0	Vīrabhāvo vīriyaṃ, vīrānaṃ vā kammaṃ, vidhinā vā nayena īrayitabbaṃ pavattayitabbanti	387	
PA_atk-s05_17a:387_1	vīriyaṃ, kosajjassa abhibhavanato adhipatiatthena indriyaṃ, paggahaṇalakkhaṇe vā	387	
PA_atk-s05_17a:387_2	indaṭṭhaṃ kāretīti indriyaṃ, vīriyameva indriyaṃ vīriyindriyaṃ.	387	
PA_atk-s05_17a:388_0	Saranti tāya, sayaṃ vā sarati, saraṇamattameva vā esāti sati, muṭṭhasaccassa abhibhavanato	388	
PA_atk-s05_17a:388_1	adhipatiatthena indriyaṃ, upaṭṭhānalakkhaṇe vā indaṭṭhaṃ kāretīti indriyaṃ, sati	388	
PA_atk-s05_17a:388_2	eva indriyaṃ satindriyaṃ.	388	
PA_atk-s05_17a:389_0	Ārammaṇe cittaṃ sammā ādhiyati ṭhapetīti samādhi, vikkhepassa abhibhavanato adhipatiatthena	389	
PA_atk-s05_17a:389_1	indriyaṃ, avikkhepalakkhaṇe vā indaṭṭhaṃ kāretīti indriyaṃ, samādhi eva indriyaṃ samādhindriyaṃ.	389	
PA_atk-s05_17a:390_0	“Idaṃ dukkha”ntiādinā nayena ariyasaccāni pajānātīti paññā. Aṭṭhakathāyaṃ pana “aniccaṃ	390	
PA_atk-s05_17a:390_1	dukkhamanattāti paññāpanavasena paññā”ti vuttaṃ. Avijjāya abhibhavanato adhipatiatthena	390	
PA_atk-s05_17a:390_2	indriyaṃ, dassanalakkhaṇe vā indaṭṭhaṃ kāretīti indriyaṃ, paññā eva indriyaṃ paññindriyaṃ.	390	
PA_atk-s05_17a:391_0	Anamatagge saṃsāravaṭṭe anaññātaṃ amataṃ padaṃ catusaccadhammameva vā jānissāmīti	391	
PA_atk-s05_17a:391_1	paṭipannassa uppajjanato indriyaṭṭhasambhavato ca anaññātaññassāmītindriyaṃ. Sotāpattimaggañāṇassetaṃ nāmaṃ.	391	
PA_atk-s05_17a:392_0	Paṭhamamaggena ñātaṃ mariyādaṃ anatikkamitvā tesaṃyeva tena maggena ñātānaṃ catusaccadhammānameva	392	
PA_atk-s05_17a:392_1	jānanato indriyaṭṭhasambhavato ca ājānanakaṃ indriyaṃ aññindriyaṃ. Sotāpattiphalādīsu	392	
PA_atk-s05_17a:392_2	chasu ṭhānesu ñāṇassetaṃ nāmaṃ.	392	
PA_atk-s05_17a:393_0	Aññātāvino catusaccesu niṭṭhitañāṇakiccassa khīṇāsavassa uppajjanato indriyaṭṭhasambhavato	393	
PA_atk-s05_17a:393_1	ca aññātāvindriyaṃ, aññātāvīnaṃ vā catūsu saccesu niṭṭhitakiccānaṃ cattāri saccāni	393	
PA_atk-s05_17a:393_2	paṭivijjhitvā ṭhitānaṃ dhammānaṃ abbhantare indaṭṭhasādhanena aññātāvindriyaṃ. Arahattaphalañāṇassetaṃ	393	
PA_atk-s05_17a:393_3	nāmaṃ. Sabbānipetāni yathāyogaṃ indaliṅgaṭṭhena indadesitaṭṭhena indadiṭṭhaṭṭhena	393	
PA_atk-s05_17a:393_4	indasiṭṭhaṭṭhena indajuṭṭhaṭṭhena ca indriyāni. Bhagavā hi sammāsambuddho paramissariyabhāvato	393	
PA_atk-s05_17a:393_5	indo, kusalākusalañca kammaṃ kammesu kassaci issariyābhāvato. Tenevettha kammajanitāni	393	
PA_atk-s05_17a:393_6	indriyāni kusalākusalakammaṃ ulliṅgenti, tena ca siṭṭhānīti indaliṅgaṭṭhena indasiṭṭhaṭṭhena	393	
PA_atk-s05_17a:393_7	ca indriyāni. Sabbāneva panetāni bhagavatā munindena yathābhūtato pakāsitāni abhisambuddhāni	393	
PA_atk-s05_17a:393_8	cāti indadesitaṭṭhena indadiṭṭhaṭṭhena ca indriyāni. Teneva ca bhagavatā munindena	393	
PA_atk-s05_17a:393_9	kānici gocarāsevanāya, kānici bhāvanāsevanāya sevitānīti indajuṭṭhaṭṭhenapi indriyāni.	393	
PA_atk-s05_17a:393_10	Api ca ādhipaccasaṅkhātena issariyaṭṭhenapi etāni indriyāni. Cakkhuviññāṇādipavattiyañhi	3931	
PA_atk-s05_17a:393_11	cakkhādīnaṃ siddhamādhipaccaṃ tasmiṃ tikkhe tikkhattā mande ca mandattāti.	3931	
PA_atk-s05_17a:395	Kāmadhātuādīni dvādasa vissajjanāni bhavappabhedavasena niddiṭṭhāni. Kāmarāgasaṅkhātena kāmena yuttā dhātu kāmadhātu, kāmasaṅkhātā vā dhātu kāmadhātu.	39	
PA_atk-s05_17a:396	Kāmaṃ pahāya rūpena yuttā dhātu rūpadhātu, rūpasaṅkhātā vā dhātu rūpadhātu.	39	
PA_atk-s05_17a:397	Kāmañca rūpañca pahāya arūpena yuttā dhātu arūpadhātu, arūpasaṅkhātā vā dhātu arūpadhātu.	39	
PA_atk-s05_17a:398_0	Tā eva dhātuyo puna bhavapariyāyena vuttā. Bhavatīti hi bhavoti vuccati. Saññāya	398	
PA_atk-s05_17a:398_1	yutto bhavo saññābhavo, saññāsahagato vā bhavo saññābhavo, saññā vā ettha bhave atthīti	398	
PA_atk-s05_17a:398_2	saññābhavo. So kāmabhavo ca asaññābhavamutto rūpabhavo ca nevasaññānāsaññābhavamutto arūpabhavo ca hoti.	398	
PA_atk-s05_17a:399	Na saññābhavo asaññābhavo, so rūpabhavekadeso.	39	
PA_atk-s05_17a:400_0	Oḷārikattābhāvato nevasaññā, sukhumattena sambhavato nāsaññāti nevasaññānāsaññā,	400	
PA_atk-s05_17a:400_1	tāya yutto bhavo nevasaññānāsaññābhavo. Atha vā oḷārikāya saññāya abhāvā, sukhumāya	400	
PA_atk-s05_17a:400_2	ca bhāvā nevasaññānāsaññā asmiṃ bhaveti nevasaññānāsaññābhavo, so arūpabhavekadeso.	400	
PA_atk-s05_17a:401	Ekena rūpakkhandhena vokiṇṇo bhavo ekena vokāro assa bhavassāti ekavokārabhavo, so asaññabhavova.	40	
PA_atk-s05_17a:402	Catūhi arūpakkhandhehi vokiṇṇo bhavo catūhi vokāro assa bhavassāti catuvokārabhavo, so arūpabhavo eva.	40	
PA_atk-s05_17a:403	Pañcahi khandhehi vokiṇṇo bhavo pañcahi vokāro assa bhavassāti pañcavokārabhavo, so kāmabhavo ca rūpabhavekadeso ca hoti.	40	
PA_atk-s05_17a:404_0	6. Paṭhamajjhānādīni dvādasa vissajjanāni jhānasamāpattivasena niddiṭṭhāni. Jhānanti	404	
PA_atk-s05_17a:404_1	idha brahmavihāramattaṃ adhippetaṃ. Vitakkavicārapītisukhacittekaggatāsampayuttaṃ	404	
PA_atk-s05_17a:404_2	paṭhamaṃ jhānaṃ. Pītisukhacittekaggatāsampayuttaṃ dutiyaṃ jhānaṃ. Sukhacittekaggatāsampayuttaṃ	404	
PA_atk-s05_17a:404_3	tatiyaṃ jhānaṃ. Upekkhācittekaggatāsampayuttaṃ catutthaṃ jhānaṃ.	404	
PA_atk-s05_17a:405_0	Medati mejjatīti mettā, siniyhatīti attho. Mitte vā bhavā, mittassa vā esā pavattīti	405	
PA_atk-s05_17a:405_1	mettā, paccanīkadhammehi muttattā ārammaṇe cādhimuttattā vimutti, cetaso vimutti	405	
PA_atk-s05_17a:405_2	cetovimutti, mettā eva cetovimutti mettācetovimutti.	405	
PA_atk-s05_17a:406	Karuṇā vuttatthā eva.	40	
PA_atk-s05_17a:407_0	Modanti tāya taṃsamaṅgino, sayaṃ vā modati, modanamattameva vā tanti muditā. “Averā	407	
PA_atk-s05_17a:407_1	hontū”tiādibyāpārappahānena majjhattabhāvūpagamanena ca upekkhatīti upekkhā. Mettādayo	407	
PA_atk-s05_17a:407_2	tayo brahmavihārā paṭhamādīhi tīhi jhānehi yuttā. Upekkhābrahmavihāro catutthajjhānena yutto.	407	
PA_atk-s05_17a:408_0	Pharaṇavasena natthi etassa antoti ananto. Ākāso ananto ākāsānanto, kasiṇugghāṭimākāso.	408	
PA_atk-s05_17a:408_1	Ākāsānantoyeva ākāsānañcaṃ, taṃ ākāsānañcaṃ adhiṭṭhānaṭṭhena āyatanamassa sasampayuttadhammassa	408	
PA_atk-s05_17a:408_2	jhānassa “devānaṃ devāyatanamivā”ti ākāsānañcāyatanaṃ. Ākāsānañcāyatanameva samāpatti	408	
PA_atk-s05_17a:408_3	ākāsānañcāyatanasamāpatti. Pharaṇavasena ca natthi etassa antoti anantaṃ, taṃ ākāsārammaṇaṃ	408	
PA_atk-s05_17a:408_4	viññāṇaṃ. Anantameva ānañcaṃ, viññāṇaṃ ānañcaṃ “viññāṇānañca”nti avatvā “viññāṇañca”nti	408	
PA_atk-s05_17a:408_5	vuttaṃ. Ayañhettha ruḷhisaddo. Taṃ viññāṇañcaṃ adhiṭṭhānaṭṭhena āyatanamassa sasampayuttadhammassa	408	
PA_atk-s05_17a:408_6	jhānassa “devānaṃ devāyatanamivā”ti viññāṇañcāyatanaṃ. Natthi etassa kiñcananti akiñcanaṃ,	408	
PA_atk-s05_17a:408_7	antamaso bhaṅgamattampi assa avasiṭṭhaṃ natthīti vuttaṃ hoti. Akiñcanassa bhāvo ākiñcaññaṃ.	408	
PA_atk-s05_17a:408_8	Ākāsānañcāyatanaviññāṇābhāvassetaṃ adhivacanaṃ. Taṃ ākiñcaññaṃ. Adhiṭṭhānaṭṭhena	408	
PA_atk-s05_17a:408_9	āyatanamassa sasampayuttadhammassa jhānassa “devānaṃ devāyatanamivā”ti ākiñcaññāyatanaṃ.	408	
PA_atk-s05_17a:408_10	Oḷārikāya saññāya abhāvato, sukhumāya ca bhāvato nevassa sasampayuttadhammassa jhānassa	4081	
PA_atk-s05_17a:408_11	saññā nāsaññāti nevasaññānāsaññaṃ. Nevasaññānāsaññañca taṃ manāyatanadhammāyatanapariyāpannattā	4081	
PA_atk-s05_17a:408_12	āyatanañcāti nevasaññānāsaññāyatanaṃ. Atha vā yāyamettha saññā sā paṭusaññākiccaṃ	4081	
PA_atk-s05_17a:408_13	kātuṃ asamatthatāya nevasaññā, saṅkhārāvasesasukhumabhāvena vijjamānattā nāsaññāti	4081	
PA_atk-s05_17a:408_14	nevasaññānāsaññā, nevasaññānāsaññā ca sā sesadhammānaṃ adhiṭṭhānaṭṭhena āyatanañcāti	4081	
PA_atk-s05_17a:408_15	nevasaññānāsaññāyatanaṃ. Ākiñcaññāyatanārammaṇāya samāpattiyā etaṃ adhivacanaṃ. Na	4081	
PA_atk-s05_17a:408_16	kevalaṃ ettha saññā edisī, atha kho vedanāpi nevavedanā nāvedanā. Cittampi nevacittaṃ	4081	
PA_atk-s05_17a:408_17	nācittaṃ. Phassopi nevaphasso nāphasso. Esa nayo sesasampayuttadhammesu. Saññāsīsena	4081	
PA_atk-s05_17a:408_18	panāyaṃ desanā katāti.	4081	
PA_atk-s05_17a:409_0	Avijjādīni dvādasa vissajjanāni paṭiccasamuppādaṅgavasena niddiṭṭhāni. Pūretuṃ ayuttaṭṭhena	409	
PA_atk-s05_17a:409_1	kāyaduccaritādi avindiyaṃ nāma, aladdhabbanti attho. Taṃ avindiyaṃ vindatīti avijjā.	409	
PA_atk-s05_17a:409_2	Tabbiparītato kāyasucaritādi vindiyaṃ nāma, taṃ vindiyaṃ na vindatīti avijjā. Khandhānaṃ	409	
PA_atk-s05_17a:409_3	rāsaṭṭhaṃ, āyatanānaṃ āyatanaṭṭhaṃ, dhātūnaṃ suññaṭṭhaṃ, indriyānaṃ adhipatiyaṭṭhaṃ,	409	
PA_atk-s05_17a:409_4	saccānaṃ tathaṭṭhaṃ aviditaṃ karotīti avijjā. Dukkhādīnaṃ pīḷanādivasena vuttaṃ catubbidhaṃ	409	
PA_atk-s05_17a:409_5	catubbidhaṃ atthaṃ aviditaṃ karotītipi avijjā, antavirahite saṃsāre sabbayonigatibhavaviññāṇaṭṭhitisattāvāsesu	409	
PA_atk-s05_17a:409_6	satte javāpetīti avijjā, paramatthato avijjamānesu itthipurisādīsu javati, vijjamānesupi	409	
PA_atk-s05_17a:409_7	khandhādīsu na javatīti avijjā, api ca cakkhuviññāṇādīnaṃ vatthārammaṇānaṃ paṭiccasamuppādapaṭiccasamuppannānañca	409	
PA_atk-s05_17a:409_8	dhammānaṃ chādanatopi avijjā. Saṅkhatamabhisaṅkharontīti saṅkhārā. Vijānātīti viññāṇaṃ.	409	
PA_atk-s05_17a:409_9	Namatīti nāmaṃ, nāmayatīti vā nāmaṃ. Ruppatīti rūpaṃ. Āye tanoti, āyatañca nayatīti	409	
PA_atk-s05_17a:409_10	āyatanaṃ. Phusatīti phasso. Vedayatīti vedanā. Paritassatīti taṇhā. Upādiyati bhusaṃ	4091	
PA_atk-s05_17a:409_11	gaṇhātīti upādānaṃ. Bhavati, bhāvayatīti vā bhavo. Jananaṃ jāti. Jīraṇaṃ jarā. Maranti etenāti maraṇaṃ.	4091	
PA_atk-s05_17a:410_0	7. Dukkhādīni aṭṭhasatāni aṭṭha ca vissajjanāni catusaccayojanāvasena niddiṭṭhāni.	410	
PA_atk-s05_17a:410_1	“Dukkhaṃ abhiññeyya”ntiādīsu hi channaṃ catukkānaṃ vasena catuvīsati vissajjanāni	410	
PA_atk-s05_17a:410_2	“cakkhu jarāmaraṇa”nti peyyāle “cakkhu abhiññeyyaṃ sotaṃ abhiññeyya”ntiādinā “jāti	410	
PA_atk-s05_17a:410_3	abhiññeyyā”ti pariyosānena pañcanavutādhikena vissajjanasatena yojetvā vuttāni. Pañcanavutādhikaṃ	410	
PA_atk-s05_17a:410_4	catukkasataṃ hoti, tesaṃ catukkānaṃ vasena asītiadhikāni satta vissajjanasatāni.	410	
PA_atk-s05_17a:410_5	“Jarāmaraṇaṃ abhiññeyya”ntiādike catukke “cattāri vissajjanānī”ti evaṃ sabbāni aṭṭha	410	
PA_atk-s05_17a:410_6	ca satāni aṭṭha ca vissajjanāni honti. Ettha ca tassa tassa dhammassa padhānabhūto	410	
PA_atk-s05_17a:410_7	paccayo samudayoti veditabbo. Sabbasaṅkhārehi suññaṃ nibbānaṃ nirodhoti veditabbaṃ.	410	
PA_atk-s05_17a:410_8	Anaññātaññassāmītindriyādīnaṃ tiṇṇampi hi lokuttarindriyānaṃ ettha abhāvaṃ sandhāya	410	
PA_atk-s05_17a:410_9	anaññātaññassāmītindriyanirodhotiādi yujjati. Nirodhagāminipaṭipadāti ca sabbattha	410	
PA_atk-s05_17a:410_10	ariyamaggo eva. Evañhi vuccamāne phalepi maggavohārasambhavato aññindriyaaññātāvindriyānampi	4101	
PA_atk-s05_17a:410_11	yujjati. Puna dukkhādīnaṃ pariññaṭṭhādivasena aṭṭhasatāni aṭṭha ca vissajjanāni niddiṭṭhāni,	4101	
PA_atk-s05_17a:410_12	puna dukkhādīnaṃ pariññāpaṭivedhaṭṭhādivasena aṭṭhasatāni aṭṭha ca vissajjanāni niddiṭṭhāni.	4101	
PA_atk-s05_17a:410_13	Pariññā ca sā paṭivijjhitabbaṭṭhena paṭivedho cāti pariññāpaṭivedho. Pariññāpaṭivedhova	4101	
PA_atk-s05_17a:410_14	attho pariññāpaṭivedhaṭṭho.	4101	
PA_atk-s05_17a:411_0	8. Puna tāneva dukkhādīni jarāmaraṇapariyantāni dviadhikāni dve padasatāni samudayādīhi	411	
PA_atk-s05_17a:411_1	sattahi sattahi padehi yojetvā dviadhikānaṃ dvinnaṃ aṭṭhakasatānaṃ vasena sahassañca	411	
PA_atk-s05_17a:411_2	cha ca satāni soḷasa ca vissajjanāni niddiṭṭhāni. Tattha padhānabhūto paccayo samudayo,	411	
PA_atk-s05_17a:411_3	tassa nirodho samudayanirodho. Chando eva rāgo chandarāgo, dukkhe sukhasaññāya dukkhassa	411	
PA_atk-s05_17a:411_4	chandarāgo, tassa nirodho chandarāganirodho. Dukkhaṃ paṭicca uppajjamānaṃ sukhaṃ	411	
PA_atk-s05_17a:411_5	somanassaṃ dukkhassa assādo. Dukkhassa aniccatā dukkhassa vipariṇāmadhammatā dukkhassa	411	
PA_atk-s05_17a:411_6	ādīnavo. Dukkhe chandarāgavinayo chandarāgappahānaṃ dukkhassa nissaraṇaṃ. “Yaṃ kho	411	
PA_atk-s05_17a:411_7	pana kiñci bhūtaṃ saṅkhataṃ paṭiccasamuppannaṃ nirodho tassa nissaraṇa”nti vacanato	411	
PA_atk-s05_17a:411_8	nibbānameva dukkhassa nissaraṇaṃ. “Dukkhanirodho samudayanirodho chandarāganirodho	411	
PA_atk-s05_17a:411_9	dukkhassa nissaraṇa”nti nānāsaṅkhatapaṭipakkhavasena nānāpariyāyavacanehi catūsu	411	
PA_atk-s05_17a:411_10	ṭhānesu nibbānameva vuttanti veditabbaṃ. Keci pana “āhārasamudayā dukkhasamudayo	4111	
PA_atk-s05_17a:411_11	āhāranirodhā dukkhanirodho sarasavasena samudayanirodho, atha vā udayabbayadassanena	4111	
PA_atk-s05_17a:411_12	samudayanirodho saha vipassanāya maggo chandarāganirodho”ti vadanti. Evañca vuccamāne	4111	
PA_atk-s05_17a:411_13	lokuttarindriyānaṃ avipassanūpagattā na sabbasādhāraṇaṃ hotīti paṭhamaṃ vuttanayova	4111	
PA_atk-s05_17a:411_14	gahetabbo. Lokuttarindriyesu hi chandarāgābhāvatoyeva chandarāganirodhoti yujjati.	4111	
PA_atk-s05_17a:411_15	Sarīre chandarāgeneva sarīrekadesesu kesādīsupi chandarāgo katova hoti, jarāmaraṇavantesu	4111	
PA_atk-s05_17a:411_16	chandarāgeneva jarāmaraṇesupi chandarāgo katova hoti. Evaṃ assādādīnavāpi yojetabbā.	4111	
PA_atk-s05_17a:411_17	Puna dukkhādīni jarāmaraṇapariyantāni dviadhikāni dve padasatāni samudayādīhi chahi	4111	
PA_atk-s05_17a:411_18	chahi padehi yojetvā dviadhikānaṃ dvinnaṃ sattakasatānaṃ vasena nayasahassañca cattāri	4111	
PA_atk-s05_17a:411_19	ca satāni cuddasa ca vissajjanāni niddiṭṭhāni.	4111	
PA_atk-s05_17a:412_0	9. Idāni rūpādīni jarāmaraṇapariyantāni ekādhikāni dve padasatāni sattahi anupassanāhi	412	
PA_atk-s05_17a:412_1	yojetvā niddisituṃ paṭhamaṃ tāva aniccānupassanādayo satta anupassanā niddiṭṭhā.	412	
PA_atk-s05_17a:412_2	Tāni sabbāni sattahi suddhikaanupassanāvissajjanehi saddhiṃ sahassañca cattāri ca	412	
PA_atk-s05_17a:412_3	satāni cuddasa ca vissajjanāni honti. Aniccanti anupassanā aniccānupassanā. Sā niccasaññāpaṭipakkhā.	412	
PA_atk-s05_17a:412_4	Dukkhanti anupassanā dukkhānupassanā. Sā sukhasaññāpaṭipakkhā. Anattāti anupassanā	412	
PA_atk-s05_17a:412_5	anattānupassanā. Sā attasaññāpaṭipakkhā. Tissannaṃ anupassanānaṃ paripūrattā nibbindatīti	412	
PA_atk-s05_17a:412_6	nibbidā, nibbidā ca sā anupassanā cāti nibbidānupassanā. Sā nandipaṭipakkhā. Catassannaṃ	412	
PA_atk-s05_17a:412_7	anupassanānaṃ paripūrattā virajjatīti virāgo, virāgo ca so anupassanā cāti virāgānupassanā.	412	
PA_atk-s05_17a:412_8	Sā rāgapaṭipakkhā. Pañcannaṃ anupassanānaṃ paripūrattā rāgaṃ nirodhetīti nirodho,	412	
PA_atk-s05_17a:412_9	nirodho ca so anupassanā cāti nirodhānupassanā. Sā samudayapaṭipakkhā. Channaṃ anupassanānaṃ	412	
PA_atk-s05_17a:412_10	paripūrattā paṭinissajjatīti paṭinissaggo, paṭinissaggo ca so anupassanā cāti paṭinissaggānupassanā.	4121	
PA_atk-s05_17a:412_11	Sā ādānapaṭipakkhā. Lokuttarindriyānaṃ asatipi vipassanūpagatte “sabbe saṅkhārā aniccā,	4121	
PA_atk-s05_17a:412_12	sabbe saṅkhārā dukkhā, sabbe dhammā anattā”ti vacanato tesampi aniccadukkhānattattā	4121	
PA_atk-s05_17a:412_13	tattha niccasukhattasaññānaṃ nandiyā rāgassa ca abhāvā nirodhavantānīti anupassanato	4121	
PA_atk-s05_17a:412_14	pariccāgapaṭinissaggapakkhandanapaṭinissaggasambhavato ca tehipi satta anupassanā	4121	
PA_atk-s05_17a:412_15	yojitāti veditabbā. Jarāmaraṇavantesu aniccādito diṭṭhesu jarāmaraṇampi aniccādito	4121	
PA_atk-s05_17a:412_16	diṭṭhaṃ nāma hoti, jarāmaraṇavantesu nibbindanto virajjanto jarāmaraṇe nibbinno ca	4121	
PA_atk-s05_17a:412_17	viratto ca hoti, jarāmaraṇavantesu nirodhato diṭṭhesu jarāmaraṇampi nirodhato diṭṭhaṃ	4121	
PA_atk-s05_17a:412_18	nāma hoti, jarāmaraṇavantesu paṭinissajjanto jarāmaraṇaṃ paṭinissajjantova hotīti	4121	
PA_atk-s05_17a:412_19	jarāmaraṇehi satta anupassanā yojitāti veditabbā.	4121	
PA_atk-s05_17a:413_0	10. Idāni ādīnavañāṇassa vatthubhūtānaṃ uppādādīnaṃ pañcannaṃ ārammaṇānaṃ vasena	413	
PA_atk-s05_17a:413_1	uppādādīni tesaṃ vevacanāni pañcadasa vissajjanāni niddiṭṭhāni, santipadañāṇassa	413	
PA_atk-s05_17a:413_2	tappaṭipakkhārammaṇavasena anuppādādīni pañcadasa vissajjanāni niddiṭṭhāni, puna	413	
PA_atk-s05_17a:413_3	tāneva uppādānuppādādīni padāni yugaḷakavasena yojetvā tiṃsa vissajjanāni niddiṭṭhāni.	413	
PA_atk-s05_17a:413_4	Evaṃ imasmiṃ nayeva saṭṭhi vissajjanāni honti. Tattha uppādoti purimakammapaccayā	413	
PA_atk-s05_17a:413_5	idha uppatti. Pavattanti tathāuppannassa pavatti. Nimittanti sabbampi saṅkhāranimittaṃ.	413	
PA_atk-s05_17a:413_6	Yogāvacarassa hi saṅkhārā sasaṇṭhānā viya upaṭṭhahanti, tasmā nimittanti vuccanti.	413	
PA_atk-s05_17a:413_7	Āyūhanāti āyatiṃ paṭisandhihetubhūtaṃ kammaṃ. Tañhi abhisaṅkharaṇaṭṭhena āyūhanāti vuccati.	413	
PA_atk-s05_17a:414_0	Paṭisandhīti āyatiṃ uppatti. Sā hi bhavantarapaṭisandhānato paṭisandhīti vuccati.	414	
PA_atk-s05_17a:414_1	Gatīti yāya gatiyā sā paṭisandhi hoti. Sā hi gantabbato gatīti vuccati. Nibbattīti	414	
PA_atk-s05_17a:414_2	khandhānaṃ nibbattanaṃ. Upapattīti “samāpannassa vā upapannassa vā”ti evaṃ vuttā	414	
PA_atk-s05_17a:414_3	vipākapavatti. Jātīti jananaṃ. Tattha tattha nibbattamānānaṃ sattānaṃ ye ye khandhā	414	
PA_atk-s05_17a:414_4	pātubhavanti, tesaṃ tesaṃ paṭhamaṃ pātubhāvo. Jarāti jīraṇaṃ. Sā duvidhā ṭhitaññathattalakkhaṇasaṅkhātaṃ	414	
PA_atk-s05_17a:414_5	saṅkhatalakkhaṇañca khaṇḍiccādisammato santatiyaṃ ekabhavapariyāpannakhandhānaṃ purāṇabhāvo	414	
PA_atk-s05_17a:414_6	ca. Sā idha adhippetā. Byādhīti dhātukkhobhapaccayasamuṭṭhito pittasemhavātasannipātautuvipariṇāmavisamaparihāraupakkamakammavipākavasena	414	
PA_atk-s05_17a:414_7	aṭṭhavidho ābādho. Vividhaṃ dukkhaṃ ādahati vidahatīti byādhi, byādhayati tāpeti,	414	
PA_atk-s05_17a:414_8	kampayatīti vā byādhi. Maraṇanti maranti etenāti maraṇaṃ. Taṃ duvidhaṃ vayalakkhaṇasaṅkhātaṃ	414	
PA_atk-s05_17a:414_9	saṅkhatalakkhaṇañca ekabhavapariyāpannajīvitindriyappabandhavicchedo ca. Taṃ idha adhippetaṃ.	414	
PA_atk-s05_17a:415_0	Sokoti socanaṃ. Ñātibhogarogasīladiṭṭhibyasanehi phuṭṭhassa cittasantāpo. Paridevoti	415	
PA_atk-s05_17a:415_1	paridevanaṃ. Ñātibyasanādīhiyeva phuṭṭhassa vacīpalāpo. Upāyāsoti bhuso āyāso. Ñātibyasanādīhiyeva	415	
PA_atk-s05_17a:415_2	phuṭṭhassa adhimattacetodukkhappabhāvito dosoyeva. Ettha ca uppādādayo pañceva ādīnavañāṇassa	415	
PA_atk-s05_17a:415_3	vatthuvasena vuttā, sesā tesaṃ vevacanavasena. “Nibbattī”ti hi uppādassa, “jātī”ti	415	
PA_atk-s05_17a:415_4	paṭisandhiyā vevacanaṃ, “gati upapattī”ti idaṃ dvayaṃ pavattassa, jarādayo nimittassāti.	415	
PA_atk-s05_17a:415_5	Anuppādādivacanehi pana nibbānameva vuttaṃ.	415	
PA_atk-s05_17a:416_0	Puna tāneva uppādānuppādādīni saṭṭhi padāni dukkhasukhapadehi yojetvā saṭṭhi vissajjanāni,	416	
PA_atk-s05_17a:416_1	bhayakhemapadehi yojetvā saṭṭhi vissajjanāni, sāmisanirāmisapadehi yojetvā saṭṭhi	416	
PA_atk-s05_17a:416_2	vissajjanāni, saṅkhāranibbānapadehi yojetvā saṭṭhi vissajjanāni niddiṭṭhāni. Tattha	416	
PA_atk-s05_17a:416_3	dukkhanti aniccattā dukkhaṃ. Dukkhapaṭipakkhato sukhaṃ. Yaṃ dukkhaṃ, taṃ bhayaṃ.	416	
PA_atk-s05_17a:416_4	Bhayapaṭipakkhato khemaṃ. Yaṃ bhayaṃ, taṃ vaṭṭāmisalokāmisehi avippamuttattā sāmisaṃ.	416	
PA_atk-s05_17a:416_5	Sāmisapaṭipakkhato nirāmisaṃ. Yaṃ sāmisaṃ, taṃ saṅkhāramattameva. Saṅkhārapaṭipakkhato	416	
PA_atk-s05_17a:416_6	santattā nibbānaṃ. Saṅkhārā hi ādittā, nibbānaṃ santanti. Dukkhākārena bhayākārena	416	
PA_atk-s05_17a:416_7	sāmisākārena saṅkhārākārenāti evaṃ tena tena ākārena pavattiṃ sandhāya tathā tathā	416	
PA_atk-s05_17a:416_8	vuttanti veditabbanti.	416	
PA_atk-s05_17a:417_0	11. Pariggahaṭṭhādīni ekatiṃsa vissajjanāni ariyamaggakkhaṇavasena niddiṭṭhāni. Ariyamaggasampayuttā	417	
PA_atk-s05_17a:417_1	hi dhammā ādito pabhuti uppādanatthaṃ pariggayhante iti pariggahā, tesaṃ sabhāvo	417	
PA_atk-s05_17a:417_2	pariggahaṭṭho. Tesaṃyeva aññamaññaparivārabhāvena parivāraṭṭho. Bhāvanāpāripūrivasena	417	
PA_atk-s05_17a:417_3	paripūraṭṭho. Tesaṃyeva samādhivasena ekārammaṇapariggahamapekkhitvā ekaggaṭṭho.	417	
PA_atk-s05_17a:417_4	Nānārammaṇavikkhepābhāvamapekkhitvā avikkhepaṭṭho. Vīriyavasena paggahaṭṭho. Samādhivasena	417	
PA_atk-s05_17a:417_5	udakena nhānīyacuṇṇānaṃ viya avippakiṇṇatā avisāraṭṭho. Samādhiyogena alulitattā	417	
PA_atk-s05_17a:417_6	anāvilaṭṭho. Avikampitattā aniñjanaṭṭho. Ekattupaṭṭhānavasenāti samādhiyogena ca	417	
PA_atk-s05_17a:417_7	ekārammaṇe bhusaṃ patiṭṭhānavasena ca. Ṭhitaṭṭhoti ārammaṇe niccalabhāvena patiṭṭhitaṭṭho.	417	
PA_atk-s05_17a:417_8	Tassa nibbānārammaṇassa ālambanabhāvena ārammaṇaṭṭho. Tattheva nikāmacārabhāvena	417	
PA_atk-s05_17a:417_9	gocaraṭṭho. Nissaraṇapahānabhāvena nibbānassa pahānaṭṭho. Kilesapariccāgavasena ariyamaggassa	417	
PA_atk-s05_17a:417_10	pariccāgaṭṭho. Dubhato vuṭṭhānavasena vuṭṭhānaṭṭho. Nimittapavattehi nivattanavasena	4171	
PA_atk-s05_17a:417_11	nivattanaṭṭho. Nibbutattā santaṭṭho. Atappakattā uttamattā ca paṇītaṭṭho. Kilesehi	4171	
PA_atk-s05_17a:417_12	vimuttattā, ārammaṇe ca adhimuttattā vimuttaṭṭho. Āsavānaṃ avisayabhāvena parisuddhattā	4171	
PA_atk-s05_17a:417_13	anāsavaṭṭho. Kilesakantārasaṃsārakantārātikkamanena taraṇaṭṭho. Saṅkhāranimittābhāvena	4171	
PA_atk-s05_17a:417_14	animittaṭṭho. Taṇhāpaṇidhiabhāvena appaṇihitaṭṭho. Attasārābhāvena suññataṭṭho. Vimuttirasena	4171	
PA_atk-s05_17a:417_15	ekarasatāya, samathavipassanānaṃ ekarasatāya vā ekarasaṭṭho. Samathavipassanānaṃ	4171	
PA_atk-s05_17a:417_16	aññamaññaṃ anativattanaṭṭho. Tesaṃyeva yuganaddhaṭṭho. Ariyamaggassa saṅkhārato niggamane	4171	
PA_atk-s05_17a:417_17	niyyānaṭṭho. Nibbānasampāpanena hetuṭṭho. Nibbānapaccakkhakaraṇena dassanaṭṭho. Adhipatibhāvena ādhipateyyaṭṭhoti.	4171	
PA_atk-s05_17a:418_0	12. Samathādīni cattāri vissajjanāni samathavipassanāvasena niddiṭṭhāni. Aniccādivasena	418	
PA_atk-s05_17a:418_1	anu anu passanato anupassanaṭṭho. Yuganaddhassa samathavipassanādvayassa ekarasabhāvena	418	
PA_atk-s05_17a:418_2	anativattanaṭṭho. Sikkhādīni nava vissajjanāni ariyamaggassa ādimajjhapariyosānavasena	418	
PA_atk-s05_17a:418_3	niddiṭṭhāni. Sikkhitabbattā sikkhā. Tassā samādātabbato samādānaṭṭho. Sīle patiṭṭhāya	418	
PA_atk-s05_17a:418_4	kammaṭṭhānavasena gahitassa ārammaṇassa bhāvanāpavattiṭṭhānattā gocaraṭṭhānattā ca	418	
PA_atk-s05_17a:418_5	gocaraṭṭho. Samathakāle vipassanākāle vā kosajjavasena līnassa cittassa dhammavicayavīriyapītisambojjhaṅgabhāvanāvasena	418	
PA_atk-s05_17a:418_6	ussāhanaṭṭho paggahaṭṭho. Uddhaccavasena uddhatassa cittassa passaddhisamādhiupekkhāsambojjhaṅgabhāvanāvasena	418	
PA_atk-s05_17a:418_7	sannisīdāpanaṭṭho niggahaṭṭho. Ubho visuddhānanti ubhato visuddhānaṃ, līnuddhatapakkhato	418	
PA_atk-s05_17a:418_8	nivāretvā visuddhānaṃ cittānanti attho. Majjhimabhāve ṭhitānaṃ santativasena pavattamānānaṃ	418	
PA_atk-s05_17a:418_9	cittānaṃ vasena bahuvacanaṃ katanti veditabbaṃ. Ussāhanasannisīdāpanesu sabyāpārābhāvo	418	
PA_atk-s05_17a:418_10	ajjhupekkhanaṭṭho. Samappavattassa cittassa vasena bhāvanā visesādhigamaṭṭho. Ariyamaggapātubhāvavasena	4181	
PA_atk-s05_17a:418_11	uttaripaṭivedhaṭṭho. Ariyamaggasiddhacatusaccapaṭivedhavasena saccābhisamayaṭṭho.	4181	
PA_atk-s05_17a:418_12	Phalasamāpattivasena nirodhe patiṭṭhāpakaṭṭho. Sā hi taṃsamaṅgipuggalaṃ nirodhasaṅkhāte	4181	
PA_atk-s05_17a:418_13	nibbāne patiṭṭhāpeti.	4181	
PA_atk-s05_17a:419_0	Saddhindriyādīni pañca vissajjanāni indriyaṭṭhavasena vuttāni. Adhimokkhaṭṭhoti adhimuccanaṭṭho.	419	
PA_atk-s05_17a:419_1	Upaṭṭhānaṭṭhoti ārammaṇaṃ upecca patiṭṭhānaṭṭho. Dassanaṭṭhoti sabhāvapekkhanaṭṭho.	419	
PA_atk-s05_17a:419_2	Saddhābalādīni pañca vissajjanāni balaṭṭhavasena niddiṭṭhāni. Akampiyaṭṭhena saddhāva	419	
PA_atk-s05_17a:419_3	balanti saddhābalaṃ. Assaddhiyeti assaddhiyena. Assaddhiyanti ca saddhāpaṭipakkhabhūto	419	
PA_atk-s05_17a:419_4	cittuppādo. Akampiyaṭṭhoti akampetabbaṭṭho, kampetuṃ na sakkāti attho. Kosajjeti	419	
PA_atk-s05_17a:419_5	kusītabhāvasaṅkhātena thinamiddhena. Pamādeti satipaṭipakkhena cittuppādena. Uddhacceti	419	
PA_atk-s05_17a:419_6	avūpasamasaṅkhātena uddhaccena. Avijjāyāti mohena. Satisambojjhaṅgādīni satta vissajjanāni	419	
PA_atk-s05_17a:419_7	bojjhaṅgaṭṭhavasena niddiṭṭhāni. Bujjhanakassa aṅgo bojjhaṅgo. Pasattho sundaro ca	419	
PA_atk-s05_17a:419_8	bojjhaṅgo sambojjhaṅgo, satiyeva sambojjhaṅgo satisambojjhaṅgo. Dhamme vicinātīti	419	
PA_atk-s05_17a:419_9	dhammavicayo. Paññāyetaṃ nāmaṃ. Pavicayaṭṭhoti vicāraṭṭho. Pīnayatīti pīti. Pharaṇaṭṭhoti	419	
PA_atk-s05_17a:419_10	visaraṇaṭṭho. Passambhanaṃ passaddhi. Upasamaṭṭhoti niddarathaṭṭho. Upapattito ikkhatīti	4191	
PA_atk-s05_17a:419_11	upekkhā, samaṃ pekkhati apakkhapatitāva hutvā pekkhatīti attho. Sā idha tatramajjhattupekkhā,	4191	
PA_atk-s05_17a:419_12	bojjhaṅgupekkhātipi tassā nāmaṃ. Samavāhitalakkhaṇattā paṭisaṅkhānaṭṭho.	4191	
PA_atk-s05_17a:420_0	Sammādiṭṭhādīni aṭṭha vissajjanāni maggavasena niddiṭṭhāni. Sammā passati, sammā	420	
PA_atk-s05_17a:420_1	vā tāya passanti, pasatthā sundarā vā diṭṭhīti sammādiṭṭhi. Tassā sammādiṭṭhiyā.	420	
PA_atk-s05_17a:420_2	Sammā saṅkappeti, sammā vā tena saṅkappenti, pasattho sundaro vā saṅkappoti sammāsaṅkappo.	420	
PA_atk-s05_17a:420_3	Abhiropanaṭṭhoti cittassa ārammaṇāropanaṭṭho. Ārammaṇābhiniropanaṭṭhotipi pāṭho.	420	
PA_atk-s05_17a:420_4	Sammā vadati, sammā vā tāya vadanti, pasatthā sundarā vā vācāti sammāvācā. Micchāvācāviratiyā	420	
PA_atk-s05_17a:420_5	etaṃ nāmaṃ. Pariggahaṭṭhoti catubbidhavacīsaṃvarapariggahaṭṭho. Sammā karoti, sammā	420	
PA_atk-s05_17a:420_6	vā tena karonti, pasatthaṃ sundaraṃ vā kammanti sammākammaṃ, sammākammameva sammākammanto.	420	
PA_atk-s05_17a:420_7	Micchākammantaviratiyā etaṃ nāmaṃ. Samuṭṭhānaṭṭhoti tividhakāyasaṃvarasamuṭṭhānaṭṭho.	420	
PA_atk-s05_17a:420_8	Sammā ājīvati, sammā vā tena ājīvanti, pasattho sundaro vā ājīvoti sammāājīvo. Micchājīvaviratiyā	420	
PA_atk-s05_17a:420_9	etaṃ nāmaṃ. Vodānaṭṭhoti parisuddhaṭṭho. Sammā vāyamati, sammā vā tena vāyamanti,	420	
PA_atk-s05_17a:420_10	pasattho sundaro vā vāyāmoti sammāvāyāmo. Sammā sarati, sammā vā tāya saranti, pasatthā	4201	
PA_atk-s05_17a:420_11	sundarā vā satīti sammāsati. Sammā samādhiyati, sammā vā tena samādhiyanti, pasattho	4201	
PA_atk-s05_17a:420_12	sundaro vā samādhīti sammāsamādhi.	4201	
PA_atk-s05_17a:421_0	13. Indriyādīni dasa vissajjanāni rāsikatvā anupubbapaṭipāṭivasena niddiṭṭhāni. Ādhipateyyaṭṭhoti	421	
PA_atk-s05_17a:421_1	indaṭṭhakaraṇavasena adhipatiattho. Akampiyaṭṭhoti paṭipakkhehi kampetuṃ asakkuṇeyyaṭṭho.	421	
PA_atk-s05_17a:421_2	Niyyānaṭṭhoti lokiyalokuttarānampi paṭipakkhato niggamanaṭṭho. Hetuṭṭhoti micchādiṭṭhādīnaṃ	421	
PA_atk-s05_17a:421_3	pahānāya sammādiṭṭhādayo hetūti vā sabbepi sammādiṭṭhādayo nibbānasampāpakahetūti	421	
PA_atk-s05_17a:421_4	vā hetuṭṭho. Satipaṭṭhānesu ārammaṇesu okkhanditvā pakkhanditvā upaṭṭhānato upaṭṭhānaṃ,	421	
PA_atk-s05_17a:421_5	satiyeva upaṭṭhānaṃ satipaṭṭhānaṃ. Kāyavedanācittadhammesu panassā asubhadukkhāniccānattākāragahaṇavase	421	
PA_atk-s05_17a:421_6	subhasukhaniccattasaññāpahānakiccasādhanavasena ca pavattito catudhā bhedo hoti.	421	
PA_atk-s05_17a:421_7	Etāni pubbabhāge nānācittesu labbhanti, maggakkhaṇe pana ekāyeva sati cattāri nāmāni labhati.	421	
PA_atk-s05_17a:422_0	Sammappadhānesu padahanti etenāti padhānaṃ, sobhanaṃ padhānaṃ sammappadhānaṃ. Sammā	422	
PA_atk-s05_17a:422_1	vā padahanti etenāti sammappadhānaṃ, sobhanaṃ vā taṃ kilesavirūpattavirahato padhānañca	422	
PA_atk-s05_17a:422_2	hitasukhanipphādakattena seṭṭhabhāvāvahanato padhānabhāvakaraṇato vā sammappadhānaṃ.	422	
PA_atk-s05_17a:422_3	Vīriyassetaṃ adhivacanaṃ. Uppannānuppannānaṃ anuppannuppannānañca akusalakusalānaṃ	422	
PA_atk-s05_17a:422_4	dhammānaṃ pahānānuppattiuppādaṭṭhitikiccasādhanavasena pavattito panassa catudhā	422	
PA_atk-s05_17a:422_5	bhedo hoti. Etānipi pubbabhāge nānācittesu labbhanti, maggakkhaṇe pana ekameva vīriyaṃ	422	
PA_atk-s05_17a:422_6	cattāri nāmāni labhati. Padahanaṭṭhoti ussāhanaṭṭho. Padhānaṭṭhotipi pāṭho, soyevattho.	422	
PA_atk-s05_17a:423_0	Iddhipādānanti ettha chandavīriyacittavīmaṃsāsu ekeko ijjhatīti iddhi, samijjhati	423	
PA_atk-s05_17a:423_1	nipphajjatīti attho. Ijjhanti vā etāya sattā iddhā vuddhā ukkaṃsagatā hontīti iddhi,	423	
PA_atk-s05_17a:423_2	paṭhamenatthena iddhi eva pādo iddhipādo, iddhikoṭṭhāsoti attho. Dutiyenatthena iddhiyā	423	
PA_atk-s05_17a:423_3	pādoti iddhipādo. Pādoti patiṭṭhā, adhigamūpāyoti attho. Tena hi yasmā uparūpari	423	
PA_atk-s05_17a:423_4	visesasaṅkhātaṃ iddhiṃ pajjanti pāpuṇanti, tasmā pādoti vuccati. Ete chandādayo pubbabhāge	423	
PA_atk-s05_17a:423_5	adhipativasena nānācittesu labbhanti, maggakkhaṇe pana saheva labbhanti. Ijjhanaṭṭhoti	423	
PA_atk-s05_17a:423_6	nipphajjanaṭṭho patiṭṭhānaṭṭho vā. Saccānanti catunnaṃ ariyasaccānaṃ. Tathaṭṭhoti	423	
PA_atk-s05_17a:423_7	yathāsabhāvaṭṭho. Imāni aṭṭha vissajjanāni lokiyalokuttaramissakāni. Payogānanti	423	
PA_atk-s05_17a:423_8	catunnaṃ ariyamaggapayogānaṃ. Paṭippassaddhaṭṭhoti catunnaṃ ariyaphalānaṃ paṭippassaddhaṭṭho.	423	
PA_atk-s05_17a:423_9	Maggapayogo hi phalakkhaṇe paṭippassaddho hoti niṭṭhitakiccattā. Maggapayogānaṃ phalodayena	423	
PA_atk-s05_17a:423_10	paṭippassaddhabhāvo vā. Phalānaṃ sacchikiriyaṭṭhoti ariyaphalānaṃ paccavekkhaṇavasena	4231	
PA_atk-s05_17a:423_11	paccakkhakaraṇaṭṭho. Ārammaṇasacchikiriyā vuttā hoti, phalakkhaṇe paṭilābhasacchikiriyā	4231	
PA_atk-s05_17a:423_12	vā. Vitakkādīni pañca vissajjanāni jhānaṅgavasena niddiṭṭhāni. Vitakkanaṃ vitakko,	4231	
PA_atk-s05_17a:423_13	ūhananti vuttaṃ hoti. Vicaraṇaṃ vicāro, anusañcaraṇanti vuttaṃ hoti. Upavicāraṭṭhoti	4231	
PA_atk-s05_17a:423_14	anumajjanaṭṭho. Abhisandanaṭṭhoti temanaṭṭho samādhivasena cittassa ekaggaṭṭho.	4231	
PA_atk-s05_17a:424_0	Āvajjanādīni pañcadasa vissajjanāni pakiṇṇakavasena niddiṭṭhāni. Pañcadvāramanodvāresu	424	
PA_atk-s05_17a:424_1	bhavaṅgārammaṇato aññārammaṇe cittasantānaṃ namentānaṃ dvinnaṃ cittānaṃ āvajjanaṭṭho.	424	
PA_atk-s05_17a:424_2	Viññāṇassa vijānanaṭṭho. Paññāya pajānanaṭṭho. Saññāya sañjānanaṭṭho. Samādhissa	424	
PA_atk-s05_17a:424_3	ekodaṭṭho. Dutiyajjhānasmiñhi samādhi eko udetīti ekodīti vuccati, vitakkavicārehi	424	
PA_atk-s05_17a:424_4	anajjhāruḷhattā aggo seṭṭho hutvā uppajjatīti attho. Seṭṭhopi hi loke ekoti vuccati.	424	
PA_atk-s05_17a:424_5	Vitakkavicāravirahito vā eko asahāyo hutvā udetītipi vaṭṭati. Sabbopi vā kusalasamādhi	424	
PA_atk-s05_17a:424_6	nīvaraṇādīnaṃ uddhaccasseva vā paṭipakkhattā tehi anajjhāruḷhoti aggo hutvā udetīti	424	
PA_atk-s05_17a:424_7	vā tehi virahitoti asahāyo hutvā udetīti vā ekodīti yujjati. Abhiññāya ñātaṭṭhoti	424	
PA_atk-s05_17a:424_8	ñātapariññāya sabhāvajānanaṭṭho. Pariññāya tīraṇaṭṭhoti tīraṇapariññāya aniccādito	424	
PA_atk-s05_17a:424_9	upaparikkhaṇaṭṭho. Pahānassa pariccāgaṭṭhoti pahānapariññāya paṭipakkhapajahanaṭṭho.	424	
PA_atk-s05_17a:424_10	Samappavattāya bhāvanāya ekarasaṭṭho. Phassanaṭṭhoti phusanaṭṭho vindanaṭṭho. Pīḷābhāravahanādinā	4241	
PA_atk-s05_17a:424_11	khandhaṭṭho. Suññādinā dhātuṭṭho. Sakasakamariyādāyatanādinā āyatanaṭṭho. Paccayehi	4241	
PA_atk-s05_17a:424_12	saṅgamma katavasena saṅkhataṭṭho. Tabbiparītena asaṅkhataṭṭho.	4241	
PA_atk-s05_17a:425_0	14. Cittaṭṭhādīni pañcadasa vissajjanāni cittasambandhena niddiṭṭhāni. Cittaṭṭhoti	425	
PA_atk-s05_17a:425_1	ettha ārammaṇaṃ cintetīti cittaṃ, vijānātīti attho. Yaṃ panettha javanaṃ hoti, taṃ	425	
PA_atk-s05_17a:425_2	javanavīthivasena attano santānaṃ cinotītipi cittaṃ, yaṃ vipākaṃ hoti, taṃ kammakilesehi	425	
PA_atk-s05_17a:425_3	citantipi cittaṃ, sabbampi yathānurūpaṃ cittatāya cittaṃ, cittakaraṇatāya cittaṃ,	425	
PA_atk-s05_17a:425_4	yaṃ vaṭṭassa paccayo hoti, taṃ saṃsāradukkhaṃ cinotītipi cittaṃ. Evaṃ ārammaṇe cittatādito	425	
PA_atk-s05_17a:425_5	cittaṭṭho. Cittuppādane phaluppādane vā nāssa antaramatthīti anantaraṃ, anantarassa	425	
PA_atk-s05_17a:425_6	bhāvo ānantariyaṃ, cittassa ānantariyaṃ cittānantariyaṃ, so cittānantariyaṭṭho. Arahato	425	
PA_atk-s05_17a:425_7	cuticittaṃ vajjetvā yassa kassaci samanantaraniruddhassa cittassa anantaracittuppādane	425	
PA_atk-s05_17a:425_8	samatthabhāvo maggacittassa anantaraṃ phaluppādane samatthabhāvoti adhippāyo. Cittassa	425	
PA_atk-s05_17a:425_9	vuṭṭhānaṭṭhoti gotrabhucittassa nimittato, maggacittassa nimittapavattato vuṭṭhānaṭṭho.	425	
PA_atk-s05_17a:425_10	Cittassa vivaṭṭanaṭṭhoti tasseva cittadvayassa yathāvuttato vuṭṭhitassa nibbāne vivaṭṭanaṭṭho.	4251	
PA_atk-s05_17a:425_11	Cittassa hetuṭṭhoti cittassa hetupaccayabhūtānaṃ navannaṃ hetūnaṃ hetuṭṭho. Cittassa	4251	
PA_atk-s05_17a:425_12	paccayaṭṭhoti cittassa vatthārammaṇādīnaṃ anekesaṃ paccayānaṃ paccayaṭṭho. Cittassa	4251	
PA_atk-s05_17a:425_13	vatthuṭṭhoti cittassa vatthubhūtānaṃ cakkhusotaghānajivhākāyahadayavatthūnaṃ vatthuṭṭho.	4251	
PA_atk-s05_17a:425_14	Cittassa bhūmaṭṭhoti cittassa uppattidesavasena kāmāvacarādibhūmiattho. Cittassa	4251	
PA_atk-s05_17a:425_15	ārammaṇaṭṭhoti rūpādiārammaṇaṭṭho. Paricitassārammaṇassa sañcaraṇaṭṭhānaṭṭhena gocaraṭṭho.	4251	
PA_atk-s05_17a:425_16	Upari vuttaviññāṇacariyāvasena cariyaṭṭho. Atha vā payogasamudācāraṭṭho cariyaṭṭho.	4251	
PA_atk-s05_17a:425_17	Cittassa gamanābhāvepi dūrasantikārammaṇagahaṇavasena gataṭṭho. Abhinīhāraṭṭhoti	4251	
PA_atk-s05_17a:425_18	gahitārammaṇato aññārammaṇamanasikāratthaṃ cittassa abhinīharaṇaṭṭho. Cittassa niyyānaṭṭhoti	4251	
PA_atk-s05_17a:425_19	maggacittassa vaṭṭato niyyānaṭṭho. “Nekkhammaṃ paṭiladdhassa kāmacchandato cittaṃ	4251	
PA_atk-s05_17a:425_20	nissaṭaṃ hotī”tiādinā nayena cittassa nissaraṇaṭṭho.	4252	
PA_atk-s05_17a:426_0	15. Ekattādīni dvācattālīsa vissajjanāni ekattasambandhena niddiṭṭhāni. Ekatteti	426	
PA_atk-s05_17a:426_1	ārammaṇekatte, ekārammaṇeti attho. Paṭhamajjhānavasena pakkhandanaṭṭho. Dutiyajjhānavasena	426	
PA_atk-s05_17a:426_2	pasīdanaṭṭho. Tatiyajjhānavasena santiṭṭhanaṭṭho. Catutthajjhānavasena muccanaṭṭho.	426	
PA_atk-s05_17a:426_3	Paccavekkhaṇavasena etaṃ santanti passanaṭṭho. Yānīkataṭṭhādayo pañca samādhissa	426	
PA_atk-s05_17a:426_4	vasībhāvavisesā. Yānīkataṭṭhoti yuttayānasadisakataṭṭho. Vatthukataṭṭhoti patiṭṭhaṭṭhena	426	
PA_atk-s05_17a:426_5	vatthu viya kataṭṭho. Anuṭṭhitaṭṭhoti paccupaṭṭhitaṭṭho. Paricitaṭṭhoti samantato	426	
PA_atk-s05_17a:426_6	citaṭṭho. Susamāraddhaṭṭhoti suṭṭhu samāraddhaṭṭho, sukataṭṭhoti attho. Āvajjanasamāpajjanaadhiṭṭhānavuṭṭhānapaccavekkhaṇavasitāvasena	426	
PA_atk-s05_17a:426_7	vā paṭipāṭiyā pañca padāni yojetabbāni. Kasiṇādiārammaṇabhāvanāya sikhāppattakāle	426	
PA_atk-s05_17a:426_8	cittacetasikānaṃ pariggahaparivāraparipūraṭṭho. Tesaṃyeva sammā samāhitattā ekārammaṇe	426	
PA_atk-s05_17a:426_9	samosaraṇena samodhānaṭṭho. Tesaṃyeva balappattiyā ārammaṇaṃ abhibhavitvā patiṭṭhānavasena	426	
PA_atk-s05_17a:426_10	adhiṭṭhānaṭṭho. Samathassa vipassanāya vā ādito, ādarena vā sevanavasena āsevanaṭṭho.	4261	
PA_atk-s05_17a:426_11	Vaḍḍhanavasena bhāvanaṭṭho. Punappunaṃ karaṇavasena bahulīkammaṭṭho. Bahulīkatassa	4261	
PA_atk-s05_17a:426_12	suṭṭhu samuṭṭhitavasena susamuggataṭṭho. Susamuggatassa paccanīkehi suṭṭhu vimuttivasena	4261	
PA_atk-s05_17a:426_13	ārammaṇe ca suṭṭhu adhimuttivasena suvimuttaṭṭho.	4261	
PA_atk-s05_17a:427_0	Bujjhanaṭṭhādīni cattāri padāni bojjhaṅgavasena vuttāni. Sotāpattimaggabojjhaṅgānaṃ	427	
PA_atk-s05_17a:427_1	bujjhanaṭṭho. Sakadāgāmimaggabojjhaṅgānaṃ anubujjhanaṭṭho. Anāgāmimaggabojjhaṅgānaṃ	427	
PA_atk-s05_17a:427_2	paṭibujjhanaṭṭho. Arahattamaggabojjhaṅgānaṃ sambujjhanaṭṭho. Vipassanābojjhaṅgānaṃ	427	
PA_atk-s05_17a:427_3	vā bujjhanaṭṭho. Dassanamaggabojjhaṅgānaṃ anubujjhanaṭṭho. Bhāvanāmaggabojjhaṅgānaṃ	427	
PA_atk-s05_17a:427_4	paṭibujjhanaṭṭho. Phalabojjhaṅgānaṃ sambujjhanaṭṭho. Yathāvuttanayeneva bojjhaṅgānaṃ	427	
PA_atk-s05_17a:427_5	tassa tassa puggalassa bodhanādikaraṇena bodhanaṭṭhādayo cattāro atthā veditabbā.	427	
PA_atk-s05_17a:427_6	Yathāvuttānaṃyeva bojjhaṅgānaṃ bujjhanaṭṭhena “bodho”ti laddhanāmassa puggalassa	427	
PA_atk-s05_17a:427_7	pakkhe bhavattā bodhipakkhiyā nāma. Tesaṃ yathāvuttānaṃyeva bodhipakkhiyaṭṭhādayo	427	
PA_atk-s05_17a:427_8	cattāro atthā veditabbā. Vipassanāpaññāvasena jotanaṭṭho. Kamato catumaggapaññāvasena	427	
PA_atk-s05_17a:427_9	ujjotanānujjotanapaṭijjotanasañjotanaṭṭho. Kamato catumaggapaññāvasena vā jotanaṭṭhādayo,	427	
PA_atk-s05_17a:427_10	phalapaññāvasena sañjotanaṭṭho veditabbo.	4271	
PA_atk-s05_17a:428_0	16. Patāpanaṭṭhādīni aṭṭhārasa vissajjanāni ariyamaggavasena niddiṭṭhāni. Ariyamaggo	428	
PA_atk-s05_17a:428_1	hi yassuppajjati, taṃ patāpeti pabhāseti virocāpetīti patāpano, tassa patāpanaṭṭho.	428	
PA_atk-s05_17a:428_2	Tasseva atipabhassarabhāvena sayaṃ virocanaṭṭho. Kilesānaṃ visosanena santāpanaṭṭho.	428	
PA_atk-s05_17a:428_3	Amalanibbānārammaṇattā amalaṭṭho. Sampayuttamalābhāvena vimalaṭṭho. Ārammaṇakaraṇamalābhāve	428	
PA_atk-s05_17a:428_4	nimmalaṭṭho. Atha vā sotāpattimaggassa amalaṭṭho. Sakadāgāmianāgāmimaggānaṃ vimalaṭṭho.	428	
PA_atk-s05_17a:428_5	Arahattamaggassa nimmalaṭṭho. Atha vā sāvakamaggassa amalaṭṭho. Paccekabuddhamaggassa	428	
PA_atk-s05_17a:428_6	vimalaṭṭho. Sammāsambuddhamaggassa nimmalaṭṭho. Kilesavisamābhāvena samaṭṭho. “Sammā	428	
PA_atk-s05_17a:428_7	mānābhisamayā”tiādīsu viya kilesappahānaṭṭhena samayaṭṭho. Vikkhambhanatadaṅgasamucchedapaṭippassaddhinissaraṇasaṅkhātesu	428	
PA_atk-s05_17a:428_8	pañcasu vivekesu samucchedavivekattā vivekaṭṭho, vinābhāvaṭṭho. Nissaraṇaviveke nibbāne	428	
PA_atk-s05_17a:428_9	caraṇato vivekacariyaṭṭho. Pañcasu virāgesu samucchedavirāgattā virāgaṭṭho, virajjanaṭṭho.	428	
PA_atk-s05_17a:428_10	Nissaraṇavirāge nibbāne caraṇato virāgacariyaṭṭho. Pañcasu nirodhesu samucchedanirodhattā	4281	
PA_atk-s05_17a:428_11	nirodhaṭṭho. Dukkhanirodhe nibbāne caraṇato nirodhacariyaṭṭho. Pariccāgapakkhandanavosaggattā	4281	
PA_atk-s05_17a:428_12	vosaggaṭṭho. Ariyamaggo hi samucchedavasena kilesappahānato pariccāgavosaggo, ārammaṇakaraṇena	4281	
PA_atk-s05_17a:428_13	nibbānapakkhandanato pakkhandanavosaggo ca. Vipassanā pana tadaṅgavasena kilesappahānato	4281	
PA_atk-s05_17a:428_14	pariccāgavosaggo, tanninnabhāvena nibbānapakkhandanato pakkhandanavosaggo. Na so	4281	
PA_atk-s05_17a:428_15	idha adhippeto. Vosaggabhāvena caraṇato vosaggacariyaṭṭho. Pañcasu vimuttīsu samucchedavimuttittā	4281	
PA_atk-s05_17a:428_16	vimuttaṭṭho. Nissaraṇavimuttiyaṃ caraṇato vimutticariyaṭṭho.	4281	
PA_atk-s05_17a:429_0	Chandavīriyacittavīmaṃsāsaṅkhātesu catūsu iddhipādesu ekekaiddhipādavasena dasa dasa	429	
PA_atk-s05_17a:429_1	katvā caturiddhipādavasena chandaṭṭhādīni cattālīsa vissajjanāni niddiṭṭhāni. Kattukamyataṭṭho	429	
PA_atk-s05_17a:429_2	chandaṭṭho. Chandaṃ sīsaṃ katvā bhāvanārambhakāle mūlaṭṭho. Sahajātānaṃ patiṭṭhābhāvena	429	
PA_atk-s05_17a:429_3	pādaṭṭho. Padaṭṭhoti vā pāṭho. Iddhipādattā adhipatibhāvena padhānaṭṭho. Payogakāle	429	
PA_atk-s05_17a:429_4	ijjhanaṭṭho. Saddhāsampayogena adhimokkhaṭṭho. Vīriyasampayogena paggahaṭṭho. Satisampayogena	429	
PA_atk-s05_17a:429_5	upaṭṭhānaṭṭho. Samādhisampayogena avikkhepaṭṭho. Paññāsampayogena dassanaṭṭho. Paggahaṭṭho	429	
PA_atk-s05_17a:429_6	vīriyaṭṭho. Vīriyaṃ sīsaṃ katvā bhāvanārambhakāle mūlaṭṭho. Sayaṃ vīriyattā paggahaṭṭho.	429	
PA_atk-s05_17a:429_7	Cintanaṭṭhādiko cittaṭṭho. Cittaṃ sīsaṃ katvā bhāvanārambhakāle mūlaṭṭho. Upaparikkhanaṭṭho	429	
PA_atk-s05_17a:429_8	vīmaṃsaṭṭho. Vīmaṃsaṃ sīsaṃ katvā bhāvanārambhakāle mūlaṭṭho. Sayaṃ vīmaṃsattā dassanaṭṭho.	429	
PA_atk-s05_17a:430_0	17. Dukkhassa pīḷanaṭṭhotiādīni soḷasa vissajjanāni saccānaṃ tathalakkhaṇavasena	430	
PA_atk-s05_17a:430_1	niddiṭṭhāni. Dukkhadassaneneva pīḷanaṭṭho. Dukkhāyūhanasamudayadassanena saṅkhataṭṭho.	430	
PA_atk-s05_17a:430_2	Sabbakilesasantāpaharasusītalamaggadassanena santāpaṭṭho. Avipariṇāmadhammanirodhadassanena	430	
PA_atk-s05_17a:430_3	vipariṇāmaṭṭho. Samudayadassaneneva āyūhanaṭṭho. Samudayāyūhitadukkhadassanena nidānaṭṭho.	430	
PA_atk-s05_17a:430_4	Visaññogabhūtanirodhadassanena saññogaṭṭho. Niyyānabhūtamaggadassanena palibodhaṭṭho.	430	
PA_atk-s05_17a:430_5	Nirodhadassaneneva nissaraṇaṭṭho. Avivekabhūtasamudayadassanena vivekaṭṭho. Saṅkhatabhūtamaggadassanena	430	
PA_atk-s05_17a:430_6	asaṅkhataṭṭho. Visabhūtadukkhadassanena amataṭṭho. Maggadassaneneva niyyānaṭṭho.	430	
PA_atk-s05_17a:430_7	Nibbānasampattiyā ahetubhūtasamudayadassanena hetuṭṭho. Sududdasanirodhadassanena	430	
PA_atk-s05_17a:430_8	dassanaṭṭho. Kapaṇajanasadisadukkhadassanena uḷārakulasadiso ādhipateyyaṭṭho pātubhavatīti.	430	
PA_atk-s05_17a:430_9	Evaṃ taṃtaṃsaccadassanena tadaññasaccadassanena ca ekekassa saccassa cattāro cattāro lakkhaṇaṭṭhā vuttā.	430	
PA_atk-s05_17a:431_0	Tathaṭṭhādīni dvādasa vissajjanāni sabbadhammasaṅgāhakadvādasapadavasena niddiṭṭhāni.	431	
PA_atk-s05_17a:431_1	Tathaṭṭhoti yathāsabhāvaṭṭho. Anattaṭṭhoti attavirahitaṭṭho. Saccaṭṭhoti avisaṃvādanaṭṭho.	431	
PA_atk-s05_17a:431_2	Paṭivedhaṭṭhoti paṭivijjhitabbaṭṭho. Abhijānanaṭṭhoti abhijānitabbaṭṭho. Parijānanaṭṭhoti	431	
PA_atk-s05_17a:431_3	ñātatīraṇapariññāya parijānitabbaṭṭho. Dhammaṭṭhoti sabhāvadhāraṇādiattho. Dhātuṭṭhoti	431	
PA_atk-s05_17a:431_4	suññādiattho. Ñātaṭṭhoti jānituṃ sakkuṇeyyaṭṭho. Sacchikiriyaṭṭhoti sacchikātabbaṭṭho.	431	
PA_atk-s05_17a:431_5	Phassanaṭṭhoti ñāṇena phusitabbaṭṭho. Abhisamayaṭṭhoti paccavekkhaṇañāṇena abhisammāgantabbaṭṭho,	431	
PA_atk-s05_17a:431_6	ñāṇena paṭilabhitabbaṭṭho vā. Paṭilābhopi hi “atthābhisamayā dhīro”tiādīsu viya abhisamayoti vuccati.	431	
PA_atk-s05_17a:432_0	18. Nekkhammādīni satta vissajjanāni upacārajjhānavasena niddiṭṭhāni. Nekkhammanti	432	
PA_atk-s05_17a:432_1	kāmacchandassa paṭipakkho alobho. Ālokasaññāti thinamiddhassa paṭipakkhe ālokanimitte	432	
PA_atk-s05_17a:432_2	saññā. Avikkhepoti uddhaccassa paṭipakkho samādhi. Dhammavavatthānanti vicikicchāya	432	
PA_atk-s05_17a:432_3	paṭipakkhaṃ ñāṇaṃ. Ñāṇanti avijjāya paṭipakkhaṃ ñāṇaṃ. Pāmojjanti aratipaṭipakkhā	432	
PA_atk-s05_17a:432_4	pīti. Paṭhamajjhānādīni aṭṭha vissajjanāni rūpārūpasamāpattivasena niddiṭṭhāni. Heṭṭhā	432	
PA_atk-s05_17a:432_5	pana rūpasamāpattianantaraṃ rūpajjhānasambandhena cattāro brahmavihārā niddiṭṭhā.	432	
PA_atk-s05_17a:433_0	Aniccānupassanādīni lokuttaramaggassa pubbabhāge aṭṭhārasamahāvipassanāvasena niddiṭṭhāni.	433	
PA_atk-s05_17a:433_1	Heṭṭhā pana rūpādīhi yojanūpagā satta anupassanā eva vuttā, idha pana sabbāpi vuttā.	433	
PA_atk-s05_17a:433_2	Kalāpasammasanaudayabbayānupassanā kasmā na vuttāti ce? Tāsaṃ dvinnaṃ vasena aniccānupassanādīnaṃ	433	
PA_atk-s05_17a:433_3	sijjhanato imāsu vuttāsu tā dvepi vuttāva honti, aniccānupassanādīhi vā vinā tāsaṃ	433	
PA_atk-s05_17a:433_4	dvinnaṃ appavattito imāsu vuttāsu tā dvepi vuttāva honti. Khayānupassanāti paccuppannānaṃ	433	
PA_atk-s05_17a:433_5	rūpakkhandhādīnaṃ bhaṅgadassanañāṇañca taṃtaṃkhandhabhaṅgadassanānantaraṃ tadārammaṇacittacetasikabhaṅgadassanañāṇañca.	433	
PA_atk-s05_17a:433_6	Vayānupassanāti paccuppannānaṃ khandhānaṃ bhaṅgadassanānantaraṃ tadanvayeneva atītānāgatakhandhānaṃ	433	
PA_atk-s05_17a:433_7	bhaṅgadassanañāṇaṃ. Vipariṇāmānupassanāti tasmiṃ bhaṅgasaṅkhāte nirodhe adhimuttattā,	433	
PA_atk-s05_17a:433_8	atha sabbepi atītānāgatapaccuppannā khandhā vipariṇāmavantoti sabbesaṃ vipariṇāmadassanañāṇaṃ.	433	
PA_atk-s05_17a:433_9	Animittānupassanāti evaṃ sabbasaṅkhārānaṃ vipariṇāmaṃ disvā aniccato vipassantassa	433	
PA_atk-s05_17a:433_10	aniccānupassanāva niccanimittapajahanavasena niccanimittābhāvā animittānupassanā	4331	
PA_atk-s05_17a:433_11	nāma hoti. Appaṇihitānupassanāti aniccānupassanānantaraṃ pavattā dukkhānupassanāva	4331	
PA_atk-s05_17a:433_12	sukhapatthanāpajahanavasena paṇidhiabhāvā appaṇihitānupassanā nāma hoti.	4331	
PA_atk-s05_17a:434_0	Suññatānupassanāti dukkhānupassanānantaraṃ pavattā anattānupassanāva attābhinivesapajahanavasena	434	
PA_atk-s05_17a:434_1	attasuññatādassanato suññatānupassanā nāma hoti. Adhipaññādhammavipassanāti evaṃ	434	
PA_atk-s05_17a:434_2	saṅkhārānaṃ bhaṅgaṃ passitvā passitvā aniccādito vipassantassa saṅkhārāva bhijjanti,	434	
PA_atk-s05_17a:434_3	saṅkhārānaṃ maraṇaṃ na añño koci atthīti bhaṅgavasena suññataṃ gahetvā pavattā vipassanā.	434	
PA_atk-s05_17a:434_4	Sā hi adhipaññā ca dhammesu ca vipassanāti katvā adhipaññādhammavipassanāti vuccati.	434	
PA_atk-s05_17a:434_5	Yathābhūtañāṇadassananti bhaṅgaṃ disvā disvā “sabhayā saṅkhārā”ti pavattaṃ bhayatupaṭṭhānañāṇaṃ.	434	
PA_atk-s05_17a:434_6	Ādīnavānupassanāti bhayatupaṭṭhānavasena uppannaṃ sabbabhavādīsu ādīnavadassanañāṇaṃ.	434	
PA_atk-s05_17a:434_7	“Yā ca bhayatupaṭṭhāne paññā yañca ādīnave ñāṇaṃ yā ca nibbidā, ime dhammā ekatthā,	434	
PA_atk-s05_17a:434_8	byañjanameva nāna”nti vacanato bhayatupaṭṭhānādīnavānupassanāsu vuttāsu nibbidānupassanā	434	
PA_atk-s05_17a:434_9	idhāpi vuttāva hoti. Ādito catutthaṃ katvā vuttattā panidha na vuttā. Paṭisaṅkhānupassanāti	434	
PA_atk-s05_17a:434_10	muñcitukamyatāñāṇavasena uppannaṃ muñcanassa upāyakaraṇaṃ paṭisaṅkhānupassanāsaññitaṃ	4341	
PA_atk-s05_17a:434_11	aniccadukkhānattānupassanāñāṇaṃ. “Yā ca muñcitukamyatā yā ca paṭisaṅkhānupassanā	4341	
PA_atk-s05_17a:434_12	yā ca saṅkhārupekkhā, ime dhammā ekatthā, byañjanameva nāna”nti vacanato paṭisaṅkhānupassanāya	4341	
PA_atk-s05_17a:434_13	vuttāya muñcitukamyatāsaṅkhārupekkhāñāṇāni vuttāneva honti. Vivaṭṭanānupassanāti	4341	
PA_atk-s05_17a:434_14	anulomañāṇavasena uppannaṃ gotrabhuñāṇaṃ. Anulomañāṇena gotrabhuñāṇassa sijjhanato	4341	
PA_atk-s05_17a:434_15	gotrabhuñāṇe vutte anulomañāṇaṃ vuttameva hoti. Evañhi aṭṭhārasannaṃ mahāvipassanānaṃ	4341	
PA_atk-s05_17a:434_16	paṭipāṭi vuccamānā pāḷiyā sameti. Vuttañhi indriyakathāyaṃ –	4341	
PA_atk-s05_17a:435	“Pubbabhāge pañcahindriyehi paṭhamajjhānavasena pañcindriyāni nissaṭāni honti, paṭhame jhāne pañcahindriyehi dutiyajjhānavasena pañcindriyāni nissaṭāni hontī”ti –	43	
PA_atk-s05_17a:436	Ādinā nayena yāva arahattaphalā uttaruttaripaṭipāṭiyā indriyāni vuttāni. Tasmā aṭṭhārasa mahāvipassanā yathāvuttakkamena pāḷiyā yujjanti. Visuddhimagge pana –	43	
PA_atk-s05_17a:437_0	“Khayānupassanāti ghanavinibbhogaṃ katvā aniccaṃ khayaṭṭhenāti evaṃ khayaṃ passato	437	
PA_atk-s05_17a:437_1	ñāṇaṃ. Vipariṇāmānupassanāti rūpasattakaarūpasattakādivasena taṃ taṃ paricchedaṃ	437	
PA_atk-s05_17a:437_2	atikkamma aññathā pavattidassanaṃ. Uppannassa vā jarāya ceva maraṇena ca dvīhākārehi	437	
PA_atk-s05_17a:437_3	vipariṇāmadassanaṃ. Yathābhūtañāṇadassananti sapaccayanāmarūpapariggaho”ti –	437	
PA_atk-s05_17a:438	Vuttaṃ. Taṃ tāya pāḷiyā viruddhaṃ viya dissati. Vivaṭṭanānupassanāti saṅkhārupekkhā ceva anulomañcāti vuttaṃ. Tañca pāḷiyā viruddhaṃ viya dissati. Cariyākathāyañhi –	43	
PA_atk-s05_17a:439_0	“Aniccānupassanatthāya āvajjanakiriyābyākatā viññāṇacariyā. Aniccānupassanā ñāṇacariyā…pe…	439	
PA_atk-s05_17a:439_1	paṭisaṅkhānupassanatthāya āvajjanakiriyābyākatā viññāṇacariyā. Paṭisaṅkhānupassanā ñāṇacariyā”ti –	439	
PA_atk-s05_17a:440_0	Yassa yassa ñāṇassa visuṃ visuṃ āvajjanaṃ labbhati, tassa tassa visuṃ visuṃ āvajjanaṃ	440	
PA_atk-s05_17a:440_1	vuttaṃ. Vivaṭṭanānupassanāya pana āvajjanaṃ avatvāva “vivaṭṭanānupassanā ñāṇacariyā”ti	440	
PA_atk-s05_17a:440_2	vuttaṃ. Yadi saṅkhārupekkhānulomañāṇāni vivaṭṭanānupassanā nāma siyuṃ, tadāvajjanasambhavā	440	
PA_atk-s05_17a:440_3	tadatthāya ca āvajjanaṃ vadeyya, na ca tadatthāya āvajjanaṃ vuttaṃ. Gotrabhuñāṇassa	440	
PA_atk-s05_17a:440_4	pana visuṃ āvajjanaṃ natthi anulomāvajjanavīthiyaṃyeva uppattito. Tasmā vivaṭṭanānupassanatthāya	440	
PA_atk-s05_17a:440_5	āvajjanassa avuttattā gotrabhuñāṇameva “vivaṭṭanānupassanā”ti yujjati.	440	
PA_atk-s05_17a:441_0	19. Sotāpattimaggādīni aṭṭha vissajjanāni lokuttaramaggaphalavasena niddiṭṭhāni.	441	
PA_atk-s05_17a:441_1	Sotassa āpajjanaṃ sotāpatti, sotāpatti eva maggo sotāpattimaggo. Sotāpattiyā phalaṃ	441	
PA_atk-s05_17a:441_2	sotāpattiphalaṃ, samāpajjīyatīti samāpatti, sotāpattiphalameva samāpatti sotāpattiphalasamāpatti.	441	
PA_atk-s05_17a:441_3	Paṭisandhivasena sakiṃyeva imaṃ lokaṃ āgacchatīti sakadāgāmī, tassa maggo sakadāgāmimaggo.	441	
PA_atk-s05_17a:441_4	Sakadāgāmissa phalaṃ sakadāgāmiphalaṃ. Paṭisandhivaseneva kāmabhavaṃ na āgacchatīti	441	
PA_atk-s05_17a:441_5	anāgāmī, tassa maggo anāgāmimaggo. Anāgāmissa phalaṃ anāgāmiphalaṃ. Kilesehi ārakattā,	441	
PA_atk-s05_17a:441_6	kilesārīnaṃ hatattā, saṃsāracakkassa arānaṃ hatattā, pāpakaraṇe rahābhāvā, paccayādīnaṃ	441	
PA_atk-s05_17a:441_7	arahattā arahaṃ, arahato bhāvo arahattaṃ. Kiṃ taṃ? Arahattaphalaṃ. Arahattassa maggo	441	
PA_atk-s05_17a:441_8	arahattamaggo. Arahattameva phalaṃ arahattaphalaṃ.	441	
PA_atk-s05_17a:442_0	“Adhimokkhaṭṭhena saddhindriya”ntiādīni “tathaṭṭhena saccā”tipariyantāni tettiṃsa	442	
PA_atk-s05_17a:442_1	vissajjanāni niddiṭṭhāni. Heṭṭhā “saddhindriyassa adhimokkhaṭṭho”tiādīhi tettiṃsāya	442	
PA_atk-s05_17a:442_2	vissajjanehi samānāni. Kevalañhi tattha dhammehi atthā niddiṭṭhā, idha atthehi dhammā	442	
PA_atk-s05_17a:442_3	niddiṭṭhāti ayaṃ viseso. “Avikkhepaṭṭhena samatho”tiādīnañca catunnaṃ vissajjanānaṃ	442	
PA_atk-s05_17a:442_4	heṭṭhā “samathassa avikkhepaṭṭho”tiādīnañca catunnaṃ vissajjanānaṃ viseso vuttanayeneva veditabbo.	442	
PA_atk-s05_17a:443_0	Saṃvaraṭṭhenātiādīni aṭṭha vissajjanāni sīlādibalapariyosānadhammavasena niddiṭṭhāni.	443	
PA_atk-s05_17a:443_1	Sīlavisuddhīti suparisuddhapātimokkhasaṃvarādicatubbidhaṃ sīlaṃ dussīlyamalavisodhanato.	443	
PA_atk-s05_17a:443_2	Cittavisuddhīti saupacārā aṭṭha samāpattiyo. Cittasīsena hettha samādhi vutto. So	443	
PA_atk-s05_17a:443_3	cittamalavisodhanato cittavisuddhi. Diṭṭhivisuddhīti nāmarūpānaṃ yathāsabhāvadassanaṃ	443	
PA_atk-s05_17a:443_4	sattadiṭṭhimalavisodhanato diṭṭhivisuddhi. Muttaṭṭhenāti tadaṅgavasena upakkilesato	443	
PA_atk-s05_17a:443_5	vimuttaṭṭhena ārammaṇe ca adhimuttaṭṭhena. Vimokkhoti tadaṅgavimokkho. Paṭivedhaṭṭhena	443	
PA_atk-s05_17a:443_6	vijjāti pubbenivāsānussatiñāṇaṃ purimabhavapaṭivedhaṭṭhena vijjā, dibbacakkhuñāṇaṃ	443	
PA_atk-s05_17a:443_7	sattānaṃ cutūpapātapaṭivedhaṭṭhena vijjā, āsavānaṃ khaye ñāṇaṃ saccapaṭivedhaṭṭhena	443	
PA_atk-s05_17a:443_8	vijjā. Paṭivedhaṭṭhenāti jānanaṭṭhena. Pariccāgaṭṭhena vimuttīti yaṃ yaṃ pariccattaṃ,	443	
PA_atk-s05_17a:443_9	tato tato vimuttattā phalavimutti. Samucchedaṭṭhena khaye ñāṇanti kilesasamucchindanatthena	443	
PA_atk-s05_17a:443_10	kilesakkhayakare ariyamagge ñāṇaṃ. Paṭippassaddhaṭṭhena anuppāde ñāṇanti maggakiccasaṅkhātapayogapaṭippassaddhattā	4431	
PA_atk-s05_17a:443_11	paṭisandhivasena anuppādabhūte taṃtaṃmaggavajjhakilesānaṃ anuppādapariyosāne uppanne ariyaphale ñāṇaṃ.	4431	
PA_atk-s05_17a:444_0	20. Chando mūlaṭṭhenātiādīni nava vissajjanāni ariyamaggassa ādimajjhapariyosānavasena	444	
PA_atk-s05_17a:444_1	niddiṭṭhāni. Chando mūlaṭṭhenāti kusalānaṃ dhammānaṃ kattukamyatāchando paṭipattiyā	444	
PA_atk-s05_17a:444_2	ca nipphattiyā ca mūlattā mūlaṭṭhena. Manasikāro samuṭṭhānaṭṭhenāti yonisomanasikāro	444	
PA_atk-s05_17a:444_3	sabbakusaladhamme samuṭṭhāpetīti samuṭṭhānaṭṭhena. Phasso samodhānaṭṭhenāti yasmā	444	
PA_atk-s05_17a:444_4	taṇhāya visesena vedanā padhānakāraṇaṃ, taṇhā ca pahīyamānā visesena vedanāya pariññātāya	444	
PA_atk-s05_17a:444_5	pahīyati, tassā ca vedanāya phassova padhānakāraṇaṃ, tasmiṃ pariññāte vedanā pariññātā	444	
PA_atk-s05_17a:444_6	hoti, tasmā sattasu abhiññeyyavatthūsu phasso paṭhamaṃ vutto. So ca tikasannipātasaṅkhātassa	444	
PA_atk-s05_17a:444_7	attano kāraṇassa vasena paveditattā “tikasannipātapaccupaṭṭhāno”ti vuttattā samodhānaṭṭhena	444	
PA_atk-s05_17a:444_8	abhiññeyyo. Keci pana “ñāṇaphasso phasso”ti vadanti.	444	
PA_atk-s05_17a:445_0	Yasmā pana vedanā cittacetasike attano vase vattāpayamānā tattha samosarati pavisati,	445	
PA_atk-s05_17a:445_1	cittasantānameva vā pavisati, tasmā samosaraṇaṭṭhena abhiññeyyāti vuttā. Keci pana	445	
PA_atk-s05_17a:445_2	“sabbānipi pariññeyyāni vedanāsu samosaranti, vedanāsu pariññātāsu sabbaṃ taṇhāvatthu	445	
PA_atk-s05_17a:445_3	pariññātaṃ hoti. Taṃ kissa hetu? Vedanāpaccayā hi sabbāpi taṇhā. Tasmā vedanā samosaraṇaṭṭhena	445	
PA_atk-s05_17a:445_4	abhiññeyyā”ti vadanti. Yasmā sabbagopānasīnaṃ ābandhanato kūṭāgārakaṇṇikā viya cittacetasikānaṃ	445	
PA_atk-s05_17a:445_5	sampiṇḍanato samādhi kusalānaṃ dhammānaṃ pamukho hoti jeṭṭhako, tasmā samādhi pamukhaṭṭhenāti	445	
PA_atk-s05_17a:445_6	vuttaṃ. Pāmukhaṭṭhenātipi pāṭho. Yasmā samathavipassanaṃ bhāventassa ārammaṇūpaṭṭhānādhipati	445	
PA_atk-s05_17a:445_7	hoti sati, satiyā upaṭṭhite ārammaṇe sabbepi kusalā dhammā sakaṃ sakaṃ kiccaṃ sādhenti,	445	
PA_atk-s05_17a:445_8	tasmā sati ādhipateyyaṭṭhenāti vuttaṃ. Paññā taduttaraṭṭhenāti ariyamaggapaññā tesaṃ	445	
PA_atk-s05_17a:445_9	kusalānaṃ dhammānaṃ uttaraṭṭhena seṭṭhaṭṭhena abhiññeyyā. Atha vā tato kilesehi,	445	
PA_atk-s05_17a:445_10	saṃsāravaṭṭato vā uttarati samatikkamatīti taduttarā, tassā attho taduttaraṭṭho.	4451	
PA_atk-s05_17a:445_11	Tena taduttaraṭṭhena. Tatuttaraṭṭhenātipi pāṭho, tato uttaraṭṭhenāti attho. Vimutti	4451	
PA_atk-s05_17a:445_12	sāraṭṭhenāti phalavimutti aparihānivasena thirattā sāro, taṃ atikkamitvā aññassa	4451	
PA_atk-s05_17a:445_13	pariyesitabbassa abhāvatopi sāro. Sā vimutti tena sāraṭṭhena abhiññeyyā. Amatogadhaṃ	4451	
PA_atk-s05_17a:445_14	nibbānanti natthi etassa maraṇasaṅkhātaṃ matanti amataṃ, kilesavisapaṭipakkhattā	4451	
PA_atk-s05_17a:445_15	agadantipi amataṃ, sacchikiriyāya sattānaṃ patiṭṭhābhūtanti ogadhaṃ, saṃsāradukkhasantibhūtattā	4451	
PA_atk-s05_17a:445_16	nibbutanti nibbānaṃ, natthettha taṇhāsaṅkhātaṃ vānantipi nibbānaṃ. Taṃ sāsanassa	4451	
PA_atk-s05_17a:445_17	niṭṭhābhūtattā pariyosānaṭṭhena abhiññeyyaṃ. Evaṃ imasmiṃ abhiññeyyaniddese sattasahassāni	4451	
PA_atk-s05_17a:445_18	sattasatāni cattālīsañca vissajjanāni honti.	4451	
PA_atk-s05_17a:446_0	Idāni tesaṃ evaṃ niddiṭṭhānaṃ dhammānaṃ “ye ye dhammā abhiññātā, te te dhammā ñātā	446	
PA_atk-s05_17a:446_1	hontī”ti nigamanaṃ karoti, tassa abhimukhaṃ katvā ñātā hontīti adhippāyo. Taṃñātaṭṭhena	446	
PA_atk-s05_17a:446_2	ñāṇanti tesaṃ vuttappakārānaṃ dhammānaṃ jānanaṭṭhena ñāṇaṃ. Pajānanaṭṭhena paññāti	446	
PA_atk-s05_17a:446_3	pakārato jānanaṭṭhena paññā. Tena vuccatītiādito pucchitapucchā nigametvā dassitā.	446	
PA_atk-s05_17a:446_4	Tena kāraṇena “ime dhammā abhiññeyyāti sotāvadhānaṃ, taṃpajānanā paññā sutamaye ñāṇa”nti vuccatīti atthoti.	446	
PA_atk-s05_17a:447	Saddhammappakāsiniyā paṭisambhidāmaggaṭṭhakathāya	44	
PA_atk-s05_17a:448	Abhiññeyyaniddesavaṇṇanā niṭṭhitā.	44	
PA_atk-s05_17a:449	Pariññeyyaniddesavaṇṇanā	44	
PA_atk-s05_17a:450_0	21. Pariññeyyaniddese kiñcāpi pariññāsaddena ñātapariññā, tīraṇapariññā, pahānapariññāti	450	
PA_atk-s05_17a:450_1	tisso pariññā saṅgahitā. Heṭṭhā “abhiññeyyā”ti ñātapariññāya vuttattā upari “pahātabbā”ti	450	
PA_atk-s05_17a:450_2	pahānapariññāya vuttattā tīraṇapariññāva idha adhippetā. Phasso sāsavo upādāniyoti	450	
PA_atk-s05_17a:450_3	āsavānañceva upādānānañca paccayabhūto tebhūmakaphasso. Sopi hi attānaṃ ārammaṇaṃ	450	
PA_atk-s05_17a:450_4	katvā pavattamānehi saha āsavehīti sāsavo, ārammaṇabhāvaṃ upagantvā upādānasambandhanena	450	
PA_atk-s05_17a:450_5	upādānānaṃ hitoti upādāniyo. Yasmā phasse tīraṇapariññāya pariññāte phassamukhena	450	
PA_atk-s05_17a:450_6	sesāpi arūpadhammā tadanusārena ca rūpadhammā pariññāyanti, tasmā ekova phasso vutto.	450	
PA_atk-s05_17a:450_7	Evaṃ sesesupi yathāyogaṃ yojetabbaṃ.	450	
PA_atk-s05_17a:451_0	Nāmanti cattāro khandhā arūpino nibbānañca. Rūpanti cattāri ca mahābhūtāni catunnañca	451	
PA_atk-s05_17a:451_1	mahābhūtānaṃ upādāyarūpāni catuvīsati. Cattāro khandhā namanaṭṭhena nāmaṃ. Te hi	451	
PA_atk-s05_17a:451_2	ārammaṇābhimukhā namanti. Sabbampi nāmanaṭṭhena nāmaṃ. Cattāro hi khandhā ārammaṇe	451	
PA_atk-s05_17a:451_3	aññamaññaṃ nāmenti, nibbānaṃ ārammaṇādhipatipaccayatāya attani anavajjadhamme nāmeti.	451	
PA_atk-s05_17a:451_4	Santativasena sītādīhi ruppanaṭṭhena rūpaṃ. Ruppanaṭṭhenāti kuppanaṭṭhena. Santativipariṇāmavasena	451	
PA_atk-s05_17a:451_5	hi sītādīhi ghaṭṭanīyaṃ dhammajātaṃ rūpanti vuccati. Idha pana nāmanti lokikameva	451	
PA_atk-s05_17a:451_6	adhippetaṃ, rūpaṃ pana ekantena lokikameva.	451	
PA_atk-s05_17a:452_0	Tisso vedanāti sukhā vedanā, dukkhā vedanā, adukkhamasukhā vedanā. Tā lokikā eva.	452	
PA_atk-s05_17a:452_1	Āhārāti paccayā. Paccayā hi attano phalaṃ āharantīti āhārā. Kabaḷīkāro āhāro phassāhāro	452	
PA_atk-s05_17a:452_2	manosañcetanāhāro viññāṇāhāroti cattāro. Vatthuvasena kabaḷīkātabbattā kabaḷīkāro,	452	
PA_atk-s05_17a:452_3	ajjhoharitabbattā āhāro. Odanakummāsādivatthukāya ojāyetaṃ nāmaṃ. Sā hi ojaṭṭhamakarūpāni	452	
PA_atk-s05_17a:452_4	āharatīti āhāro. Cakkhusamphassādiko chabbidho phasso tisso vedanā āharatīti āhāro.	452	
PA_atk-s05_17a:452_5	Manaso sañcetanā, na sattassāti manosañcetanā yathā cittekaggatā. Manasā vā sampayuttā	452	
PA_atk-s05_17a:452_6	sañcetanā manosañcetanā yathā ājaññaratho. Tebhūmakakusalākusalacetanā. Sā hi tayo	452	
PA_atk-s05_17a:452_7	bhave āharatīti āhāro. Viññāṇanti ekūnavīsatibhedaṃ paṭisandhiviññāṇaṃ. Tañhi paṭisandhināmarūpaṃ	452	
PA_atk-s05_17a:452_8	āharatīti āhāro. Upādānakkhandhāti upādānagocarā khandhā, majjhapadalopo daṭṭhabbo.	452	
PA_atk-s05_17a:452_9	Upādānasambhūtā vā khandhā upādānakkhandhā yathā tiṇaggi thusaggi. Upādānavidheyyā	452	
PA_atk-s05_17a:452_10	vā khandhā upādānakkhandhā yathā rājapuriso. Upādānappabhavā vā khandhā upādānakkhandhā	4521	
PA_atk-s05_17a:452_11	yathā puppharukkho phalarukkho. Upādānāni pana kāmupādānaṃ diṭṭhupādānaṃ sīlabbatupādānaṃ	4521	
PA_atk-s05_17a:452_12	attavādupādānanti cattāri. Atthato pana bhusaṃ ādānanti upādānaṃ. Rūpupādānakkhandho,	4521	
PA_atk-s05_17a:452_13	vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandhoti pañca.	4521	
PA_atk-s05_17a:453	Cha ajjhattikāni āyatanānīti cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ.	45	
PA_atk-s05_17a:454	Satta viññāṇaṭṭhitiyoti katamā satta? Vuttañhetaṃ bhagavatā –	45	
PA_atk-s05_17a:455	“Santi, bhikkhave, sattā nānattakāyā nānattasaññino. Seyyathāpi manussā ekacce ca devā ekacce ca vinipātikā. Ayaṃ paṭhamā viññāṇaṭṭhiti.	45	
PA_atk-s05_17a:456	“Santi, bhikkhave, sattā nānattakāyā ekattasaññino. Seyyathāpi devā brahmakāyikā paṭhamābhinibbattā. Ayaṃ dutiyā viññāṇaṭṭhiti.	45	
PA_atk-s05_17a:457	“Santi, bhikkhave, sattā ekattakāyā nānattasaññino. Seyyathāpi devā ābhassarā. Ayaṃ tatiyā viññāṇaṭṭhiti.	45	
PA_atk-s05_17a:458	“Santi, bhikkhave, sattā ekattakāyā ekattasaññino. Seyyathāpi devā subhakiṇhā. Ayaṃ catutthā viññāṇaṭṭhiti.	45	
PA_atk-s05_17a:459	“Santi, bhikkhave, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā. Ayaṃ pañcamī viññāṇaṭṭhiti.	45	
PA_atk-s05_17a:460	“Santi, bhikkhave, sattā sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanūpagā. Ayaṃ chaṭṭhā viññāṇaṭṭhiti.	46	
PA_atk-s05_17a:461	“Santi, bhikkhave, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. Ayaṃ sattamī viññāṇaṭṭhiti. Imā kho, bhikkhave, satta viññāṇaṭṭhitiyo”ti.	46	
PA_atk-s05_17a:462_0	Viññāṇaṭṭhitiyoti paṭisandhiviññāṇassa ṭhānāni saviññāṇakā khandhā eva. Tattha seyyathāpīti	462	
PA_atk-s05_17a:462_1	nidassanatthe nipāto. Manussāti aparimāṇesupi cakkavāḷesu aparimāṇānaṃ manussānaṃ	462	
PA_atk-s05_17a:462_2	vaṇṇasaṇṭhānādivasena dvepi ekasadisā natthi. Yepi vaṇṇena vā saṇṭhānena vā sadisā	462	
PA_atk-s05_17a:462_3	honti, tepi ālokitavilokitādīhi visadisāva honti, tasmā nānattakāyāti vuttā. Paṭisandhisaññā	462	
PA_atk-s05_17a:462_4	pana nesaṃ tihetukāpi duhetukāpi ahetukāpi hoti, tasmā nānattasaññinoti vuttā. Ekacce	462	
PA_atk-s05_17a:462_5	ca devāti cha kāmāvacaradevā. Tesu hi kesañci kāyo nīlo hoti, kesañci pītakādivaṇṇo,	462	
PA_atk-s05_17a:462_6	saññā pana nesaṃ tihetukāpi duhetukāpi hoti, ahetukā na hoti. Ekacce ca vinipātikāti	462	
PA_atk-s05_17a:462_7	catuapāyavinimuttā punabbasumātā yakkhinī, piyaṅkaramātā, phussamittā, dhammaguttāti	462	
PA_atk-s05_17a:462_8	evamādayo aññe ca vemānikā petā. Etesañhi odātakāḷamaṅguracchavisāmavaṇṇādivasena	462	
PA_atk-s05_17a:462_9	ceva kisathūlarassadīghavasena ca kāyo nānā hoti, manussānaṃ viya tihetukadvihetukāhetukavasena	462	
PA_atk-s05_17a:462_10	saññāpi. Te pana devā viya na mahesakkhā, kapaṇamanussā viya appesakkhā dullabhaghāsacchādanā	4621	
PA_atk-s05_17a:462_11	dukkhapīḷitā viharanti. Ekacce kāḷapakkhe dukkhitā juṇhapakkhe sukhitā honti, tasmā	4621	
PA_atk-s05_17a:462_12	sukhasamussayato vinipatitattā vinipātikāti vuttā. Ye panettha tihetukā, tesaṃ dhammābhisamayopi	4621	
PA_atk-s05_17a:462_13	hoti piyaṅkaramātādīnaṃ viya.	4621	
PA_atk-s05_17a:463_0	Brahmakāyikāti brahmapārisajjabrahmapurohitamahābrahmāno. Paṭhamābhinibbattāti te	463	
PA_atk-s05_17a:463_1	sabbepi paṭhamajjhānena nibbattā. Brahmapārisajjā pana parittena, brahmapurohitā	463	
PA_atk-s05_17a:463_2	majjhimena, kāyo ca tesaṃ vipphārikataro hoti. Mahābrahmāno paṇītena, kāyo pana nesaṃ	463	
PA_atk-s05_17a:463_3	ativipphārikataro hoti. Iti te kāyassa nānattā, paṭhamajjhānavasena saññāya ekattā	463	
PA_atk-s05_17a:463_4	nānattakāyā ekattasaññinoti vuttā. Yathā ca te, evaṃ catūsu apāyesu sattā. Nirayesu	463	
PA_atk-s05_17a:463_5	hi kesañci gāvutaṃ, kesañci aḍḍhayojanaṃ, kesañci tigāvutaṃ attabhāvo hoti, devadattassa	463	
PA_atk-s05_17a:463_6	pana yojanasatiko jāto. Tiracchānesupi keci khuddakā honti, keci mahantā. Pettivisayesupi	463	
PA_atk-s05_17a:463_7	keci saṭṭhihatthā keci asītihatthā honti keci suvaṇṇā keci dubbaṇṇā. Tathā kālakañcikā	463	
PA_atk-s05_17a:463_8	asurā. Apicettha dīghapiṭṭhikā petā nāma saṭṭhiyojanikāpi honti, saññā pana sabbesampi	463	
PA_atk-s05_17a:463_9	akusalavipākāhetukāva hoti. Iti apāyikāpi “nānattakāyā ekattasaññino”ti saṅkhaṃ gacchanti.	463	
PA_atk-s05_17a:464_0	Ābhassarāti daṇḍaukkāya acci viya etesaṃ sarīrato ābhā chijjitvā chijjitvā patantī	464	
PA_atk-s05_17a:464_1	viya sarati visaratīti ābhassarā. Tesu pañcakanaye dutiyatatiyajjhānadvayaṃ parittaṃ	464	
PA_atk-s05_17a:464_2	bhāvetvā uppannā parittābhā nāma honti, majjhimaṃ bhāvetvā uppannā appamāṇābhā nāma	464	
PA_atk-s05_17a:464_3	honti, paṇītaṃ bhāvetvā uppannā ābhassarā nāma honti. Idha pana ukkaṭṭhaparicchedavasena	464	
PA_atk-s05_17a:464_4	sabbeva te gahitā. Sabbesañhi tesaṃ kāyo ekavipphārova hoti, saññā pana avitakkavicāramattā	464	
PA_atk-s05_17a:464_5	ca avitakkaavicārā cāti nānā.	464	
PA_atk-s05_17a:465_0	Subhakiṇhāti subhena vokiṇṇā vikiṇṇā, subhena sarīrappabhāvaṇṇena ekagghanāti attho.	465	
PA_atk-s05_17a:465_1	Etesañhi na ābhassarānaṃ viya chijjitvā chijjitvā pabhā gacchatīti. Catukkanaye tatiyassa,	465	
PA_atk-s05_17a:465_2	pañcakanaye catutthassa parittamajjhimapaṇītassa jhānassavasena parittasubhaappamāṇasubhasubhakiṇhā	465	
PA_atk-s05_17a:465_3	nāma hutvā nibbattanti. Iti sabbepi te ekattakāyā ceva catutthajjhānasaññāya ekattasaññino	465	
PA_atk-s05_17a:465_4	cāti veditabbā. Vehapphalāpi catutthaviññāṇaṭṭhitimeva bhajanti. Asaññasattā viññāṇābhāvā	465	
PA_atk-s05_17a:465_5	ettha saṅgahaṃ na gacchanti, sattāvāsesu gacchanti.	465	
PA_atk-s05_17a:466_0	Suddhāvāsā vivaṭṭapakkhe ṭhitā na sabbakālikā, kappasatasahassampi asaṅkhyeyampi	466	
PA_atk-s05_17a:466_1	buddhasuññe loke na uppajjanti, soḷasakappasahassabbhantare buddhesu uppannesuyeva	466	
PA_atk-s05_17a:466_2	uppajjanti, dhammacakkappavattassa bhagavato khandhāvārasadisā honti, tasmā neva	466	
PA_atk-s05_17a:466_3	viññāṇaṭṭhitiṃ, na ca sattāvāsaṃ bhajanti. Mahāsīvatthero pana – “na kho pana so,	466	
PA_atk-s05_17a:466_4	sāriputta, sattāvāso sulabharūpo, yo mayā anāvutthapubbo iminā dīghena addhunā aññatra	466	
PA_atk-s05_17a:466_5	suddhāvāsehi devehī”ti iminā suttena suddhāvāsāpi catutthaṃ viññāṇaṭṭhitiṃ catutthaṃ	466	
PA_atk-s05_17a:466_6	sattāvāsañca bhajantīti vadati, taṃ appaṭibāhitattā suttassa anuññātaṃ.	466	
PA_atk-s05_17a:467	Nevasaññānāsaññāyatanaṃ yatheva saññāya, evaṃ viññāṇassāpi sukhumattā nevaviññāṇaṃ nāviññāṇaṃ, tasmā viññāṇaṭṭhitīsu na vuttaṃ.	46	
PA_atk-s05_17a:468_0	Aṭṭha lokadhammāti lābho, alābho, yaso, ayaso, nindā, pasaṃsā, sukhaṃ, dukkhanti	468	
PA_atk-s05_17a:468_1	ime aṭṭha lokappavattiyā sati anuparamadhammakattā lokassa dhammāti lokadhammā. Etehi	468	
PA_atk-s05_17a:468_2	mutto satto nāma natthi, buddhānampi hontiyeva. Yathāha –	468	
PA_atk-s05_17a:469_0	“Aṭṭhime, bhikkhave, lokadhammā lokaṃ anuparivattanti, loko ca aṭṭha lokadhamme anuparivattati.	469	
PA_atk-s05_17a:469_1	Katame aṭṭha? Lābho ca alābho ca yaso ca ayaso ca nindā ca pasaṃsā ca sukhañca dukkhañca.	469	
PA_atk-s05_17a:469_2	Ime kho, bhikkhave, aṭṭha lokadhammā lokaṃ anuparivattanti, loko ca ime aṭṭha lokadhamme anuparivattatī”ti.	469	
PA_atk-s05_17a:470_0	Tattha anuparivattantīti anubandhanti nappajahanti, lokato na nivattantīti attho.	470	
PA_atk-s05_17a:470_1	Lābhoti pabbajitassa cīvarādi, gahaṭṭhassa dhanadhaññādi lābho. Soyeva alabbhamāno	470	
PA_atk-s05_17a:470_2	lābho alābho. Na lābho alābhoti vuccamāne atthābhāvāpattito pariññeyyo na siyā. Yasoti	470	
PA_atk-s05_17a:470_3	parivāro. Soyeva alabbhamānā yaso ayaso. Nindāti avaṇṇabhaṇanaṃ. Pasaṃsāti vaṇṇabhaṇanaṃ.	470	
PA_atk-s05_17a:470_4	Sukhanti kāmāvacarānaṃ kāyikacetasikaṃ. Dukkhanti puthujjanasotāpannasakadāgāmīnaṃ	470	
PA_atk-s05_17a:470_5	kāyikacetasikaṃ, anāgāmiarahantānaṃ kāyikameva.	470	
PA_atk-s05_17a:471	Nava sattāvāsāti sattānaṃ āvāsā, vasanaṭṭhānānīti attho. Tāni pana tathāpakāsitā khandhā eva. Katame nava? Vuttañhetaṃ bhagavatā –	47	
PA_atk-s05_17a:472	“Navayime, bhikkhave, sattāvāsā. Katame nava? Santi, bhikkhave, sattā nānattakāyā nānattasaññino, seyyathāpi manussā ekacce ca devā ekacce ca vinipātikā. Ayaṃ paṭhamo sattāvāso.	47	
PA_atk-s05_17a:473	“Santi, bhikkhave, sattā nānattakāyā ekattasaññino, seyyathāpi devā brahmakāyikā paṭhamābhinibbattā. Ayaṃ dutiyo sattāvāso.	47	
PA_atk-s05_17a:474	“Santi, bhikkhave, sattā ekattakāyā nānattasaññino, seyyathāpi devā ābhassarā. Ayaṃ tatiyo sattāvāso.	47	
PA_atk-s05_17a:475	“Santi, bhikkhave, sattā ekattakāyā ekattasaññino, seyyathāpi devā subhakiṇhā. Ayaṃ catuttho sattāvāso.	47	
PA_atk-s05_17a:476	“Santi, bhikkhave, sattā asaññino appaṭisaṃvedino, seyyathāpi devā asaññasattā. Ayaṃ pañcamo sattāvāso.	47	
PA_atk-s05_17a:477	“Santi, bhikkhave, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā. Ayaṃ chaṭṭho sattāvāso.	47	
PA_atk-s05_17a:478	“Santi, bhikkhave, sattā sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanūpagā. Ayaṃ sattamo sattāvāso.	47	
PA_atk-s05_17a:479	“Santi, bhikkhave, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. Ayaṃ aṭṭhamo sattāvāso.	47	
PA_atk-s05_17a:480	“Santi, bhikkhave, sattā sabbaso ākiñcaññāyatanaṃ samatikkamma nevasaññānāsaññāyatanūpagā. Ayaṃ navamo sattāvāso. Ime kho, bhikkhave, nava sattāvāsā”ti.	48	
PA_atk-s05_17a:481_0	Dasāyatanānīti cakkhāyatanaṃ rūpāyatanaṃ sotāyatanaṃ saddāyatanaṃ ghānāyatanaṃ gandhāyatanaṃ	481	
PA_atk-s05_17a:481_1	jivhāyatanaṃ rasāyatanaṃ kāyāyatanaṃ phoṭṭhabbāyatananti evaṃ dasa. Manāyatanadhammāyatanāni	481	
PA_atk-s05_17a:481_2	pana lokuttaramissakattā na gahitāni. Imesu dasasu vissajjanesu vipassanāvasena tīraṇapariññā	481	
PA_atk-s05_17a:481_3	vuttā, “sabbaṃ, bhikkhave, pariññeyya”ntiādīsu pana anaññātaññassāmītindriyādīnaṃ	481	
PA_atk-s05_17a:481_4	tiṇṇaṃ, nirodhapaṭipadānaṃ sacchikiriyābhāvanaṭṭhānaṃ tesaṃyeva paṭivedhaṭṭhānaṃ	481	
PA_atk-s05_17a:481_5	dukkhādīnaṃ nissaraṇassa anuppādādīnaṃ pañcadasannaṃ, pariggahaṭṭhādīnaṃ ekatiṃsāya,	481	
PA_atk-s05_17a:481_6	uttaripaṭivedhaṭṭhādīnaṃ tiṇṇaṃ, maggaṅgānaṃ aṭṭhannaṃ, “payogānaṃ paṭippassaddhaṭṭho”tiādīnaṃ	481	
PA_atk-s05_17a:481_7	dvinnaṃ, asaṅkhataṭṭhassa vuṭṭhānaṭṭhādīnaṃ dvinnaṃ, niyyānaṭṭhassa anubujjhanaṭṭhādīnaṃ	481	
PA_atk-s05_17a:481_8	tiṇṇaṃ, anubodhanaṭṭhādīnaṃ tiṇṇaṃ, anubodhapakkhiyādīnaṃ tiṇṇaṃ, ujjotanaṭṭhādīnaṃ	481	
PA_atk-s05_17a:481_9	catunnaṃ, patāpanaṭṭhādīnaṃ aṭṭhārasannaṃ, vivaṭṭanānupassanādīnaṃ navannaṃ, khayeñāṇaanuppādeñāṇānaṃ	481	
PA_atk-s05_17a:481_10	paññāvimuttinibbānānanti imesaṃ dhammānaṃ paṭilābhavasena tīraṇapariññā vuttā, sesānaṃ	4811	
PA_atk-s05_17a:481_11	yathāyogaṃ vipassanāvasena ca paṭilābhavasena ca tīraṇapariññā vuttāti veditabbā.	4811	
PA_atk-s05_17a:482_0	Yesaṃ yesaṃ dhammānaṃ paṭilābhatthāya vāyamantassa, te te dhammā paṭiladdhā honti.	482	
PA_atk-s05_17a:482_1	Evaṃ te dhammā pariññātā ceva honti tīritā cāti hi kiccasamāpanaṭṭhena tīraṇapariññā	482	
PA_atk-s05_17a:482_2	vuttā. Kicce hi samāpite te dhammā paṭiladdhā hontīti. Keci pana “avipassanūpagānaṃ	482	
PA_atk-s05_17a:482_3	ñātapariññā”ti vadanti. Abhiññeyyena ñātapariññāya vuttattā taṃ na sundaraṃ. Pariññātā	482	
PA_atk-s05_17a:482_4	ceva honti tīritā cāti te paṭiladdhā eva dhammā pariññātā ca nāma honti, tīritā ca	482	
PA_atk-s05_17a:482_5	nāmāti attho. Evaṃ kiccasamāpanatthavasena pariññātattho vutto hoti.	482	
PA_atk-s05_17a:483	22. Idāni tamevatthaṃ ekekadhamme paṭilābhavasena yojetvā ante ca nigametvā dassetuṃ nekkhammantiādimāha. Taṃ sabbaṃ pubbe vuttānusāreneva veditabbanti.	48	
PA_atk-s05_17a:484	Pariññeyyaniddesavaṇṇanā niṭṭhitā.	48	
PA_atk-s05_17a:485	Pahātabbaniddesavaṇṇanā	48	
PA_atk-s05_17a:486_0	23. Pahātabbaniddese asmimānoti rūpādīsu pañcasu upādānakkhandhesu asmīti māno. Tasmiñhi	486	
PA_atk-s05_17a:486_1	pahīne arahattaṃ pattaṃ hoti. Rūparāgādīsu vijjamānesupi sesāni avatvā asmimānasseva	486	
PA_atk-s05_17a:486_2	vacanaṃ diṭṭhipatirūpakattena tassa oḷārikattāti veditabbaṃ. Avijjāti suttantapariyāyena	486	
PA_atk-s05_17a:486_3	dukkhādīsu catūsu ṭhānesu aññāṇaṃ, abhidhammapariyāyena pubbantādīhi saddhiṃ aṭṭhasu. Vuttañhetaṃ –	486	
PA_atk-s05_17a:487_0	“Tattha katamā avijjā? Dukkhe aññāṇaṃ, dukkhasamudaye aññāṇaṃ, dukkhanirodhe aññāṇaṃ,	487	
PA_atk-s05_17a:487_1	dukkhanirodhagāminiyā paṭipadāya aññāṇaṃ, pubbante aññāṇaṃ, aparante aññāṇaṃ, pubbantāparante	487	
PA_atk-s05_17a:487_2	aññāṇaṃ, idappaccayatāpaṭiccasamuppannesu dhammesu aññāṇa”nti.	487	
PA_atk-s05_17a:488	Bhavataṇhāti kāmabhavādīsu bhavesu patthanā. Yathāha –	48	
PA_atk-s05_17a:489	“Tattha katamā bhavataṇhā? Yo bhavesu bhavacchando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosāna”nti.	48	
PA_atk-s05_17a:490_0	Tisso taṇhāti kāmataṇhā, bhavataṇhā, vibhavataṇhā. Tāsaṃ abhidhamme evaṃ niddeso	490	
PA_atk-s05_17a:490_1	kato – tattha katamā bhavataṇhā? Bhavadiṭṭhisahagato rāgo…pe… cittassa sārāgo, ayaṃ	490	
PA_atk-s05_17a:490_2	vuccati bhavataṇhā. Tattha katamā vibhavataṇhā? Ucchedadiṭṭhisahagato rāgo…pe… cittassa	490	
PA_atk-s05_17a:490_3	sārāgo, ayaṃ vuccati vibhavataṇhā. Avasesā taṇhā kāmataṇhā. Tattha katamā kāmataṇhā?	490	
PA_atk-s05_17a:490_4	Kāmadhātupaṭisaṃyutto rāgo…pe… cittassa sārāgo, ayaṃ vuccati kāmataṇhā. Tattha katamā	490	
PA_atk-s05_17a:490_5	bhavataṇhā? Rūpadhātuarūpadhātupaṭisaṃyutto rāgo…pe… tattha katamā vibhavataṇhā?	490	
PA_atk-s05_17a:490_6	Ucchedadiṭṭhisahagato rāgo…pe….	490	
PA_atk-s05_17a:491_0	Aṭṭhakathāyaṃ pana “pañcakāmaguṇiko rāgo kāmataṇhā, rūpārūpabhavesu rāgo jhānanikantisassatadiṭṭhisahagato	491	
PA_atk-s05_17a:491_1	rāgo bhavavasena patthanā bhavataṇhā, ucchedadiṭṭhisahagato rāgo vibhavataṇhā”ti	491	
PA_atk-s05_17a:491_2	vuttaṃ. Ayaṃ dasuttarasuttapariyāyena yojanā. Saṅgītipariyāyena pana abhidhammapariyāyena	491	
PA_atk-s05_17a:491_3	ca “aparāpi tisso taṇhā kāmataṇhā rūpataṇhā arūpataṇhā. Aparāpi tisso taṇhā rūpataṇhā	491	
PA_atk-s05_17a:491_4	arūpataṇhā nirodhataṇhā”ti vuttā taṇhāpi ettha yujjanti. Tāsu pañca kāmadhāturūpadhātuarūpadhātupaṭisaṃyuttā,	491	
PA_atk-s05_17a:491_5	antimā ucchedadiṭṭhisahagatā.	491	
PA_atk-s05_17a:492_0	Cattāro oghāti kāmogho, bhavogho, diṭṭhogho, avijjogho. Yassa saṃvijjanti, taṃ vaṭṭasmiṃ	492	
PA_atk-s05_17a:492_1	ohananti osīdāpentīti oghā. Balavakilesā ete. Kāmaguṇasaṅkhāte kāme ogho kāmogho.	492	
PA_atk-s05_17a:492_2	Kāmataṇhāyetaṃ nāmaṃ. Rūpārūpasaṅkhāte kammato ca upapattito ca duvidhepi bhave ogho	492	
PA_atk-s05_17a:492_3	bhavogho. Bhavataṇhāyetaṃ nāmaṃ. Diṭṭhi eva ogho diṭṭhogho. “Sassato loko”tiādikāya	492	
PA_atk-s05_17a:492_4	diṭṭhiyā etaṃ nāmaṃ. Avijjā eva ogho avijjogho, dukkhādīsu aññāṇassetaṃ nāmaṃ.	492	
PA_atk-s05_17a:493_0	Pañca nīvaraṇānīti kāmacchandanīvaraṇaṃ byāpādanīvaraṇaṃ thinamiddhanīvaraṇaṃ uddhaccakukkuccanīvaraṇaṃ	493	
PA_atk-s05_17a:493_1	vicikicchānīvaraṇaṃ. Cittaṃ nīvaranti pariyonandhantīti nīvaraṇāni. Kāmīyantīti kāmā.	493	
PA_atk-s05_17a:493_2	Pañca kāmaguṇā. Kāmesu chando kāmacchando. Kāmayatīti vā kāmo, kāmo eva chando, na	493	
PA_atk-s05_17a:493_3	kattukamyatāchando na dhammacchandoti kāmacchando. Kāmataṇhāyetaṃ nāmaṃ. Byāpajjati	493	
PA_atk-s05_17a:493_4	tena cittaṃ pūtibhāvaṃ gacchati, byāpādayati vā vinayācārarūpasampattihitasukhānīti	493	
PA_atk-s05_17a:493_5	byāpādo. Dosassetaṃ nāmaṃ. Thinanatā thinaṃ, middhanatā middhaṃ, anussāhasaṃhananatā	493	
PA_atk-s05_17a:493_6	asattivighāto cāti attho. Cittassa anussāho thinaṃ, cetasikānaṃ akammaññatā middhaṃ,	493	
PA_atk-s05_17a:493_7	thinañca middhañca thinamiddhaṃ. Uddhatassa bhāvo uddhaccaṃ, avūpasamoti attho. Vikkhepassetaṃ	493	
PA_atk-s05_17a:493_8	nāmaṃ. Kucchitaṃ kataṃ kukataṃ, kukatassa bhāvo kukkuccaṃ, garahitakiriyabhāvoti	493	
PA_atk-s05_17a:493_9	attho. Pacchānutāpassetaṃ nāmaṃ. Vigatā cikicchāti vicikicchā, vigatapaññāti attho.	493	
PA_atk-s05_17a:493_10	Sabhāvaṃ vā vicinanto etāya kicchati kilamatīti vicikicchā. Buddhādīsu saṃsayassetaṃ	4931	
PA_atk-s05_17a:493_11	nāmaṃ. Kāmacchando eva nīvaraṇaṃ kāmacchandanīvaraṇaṃ. Evaṃ sesesupi.	4931	
PA_atk-s05_17a:494_0	Cha dhammā, chaddhammāti vā pāṭho. Cha taṇhākāyāti rūpataṇhā saddataṇhā gandhataṇhā	494	
PA_atk-s05_17a:494_1	rasataṇhā phoṭṭhabbataṇhā dhammataṇhā. Rūpe taṇhā rūpataṇhā. Sā eva kāmataṇhādibhedena	494	
PA_atk-s05_17a:494_2	anekabhedattā rāsaṭṭhena kāyoti vuttā. Evaṃ sesesupi.	494	
PA_atk-s05_17a:495_0	Sattānusayāti kāmarāgānusayo paṭighānusayo mānānusayo diṭṭhānusayo vicikicchānusayo	495	
PA_atk-s05_17a:495_1	bhavarāgānusayo avijjānusayo. Appahīnaṭṭhena anusentīti anusayā. Kāmesu rāgo kāmarāgo,	495	
PA_atk-s05_17a:495_2	kāmo eva vā rāgoti kāmarāgo. Ārammaṇasmiṃ paṭihaññatīti paṭighaṃ. Ayāthāvadassanaṭṭhena	495	
PA_atk-s05_17a:495_3	diṭṭhi. Seyyādivasena maññatīti māno. Bhavesu rāgo bhavarāgo. Thāmagato kāmarāgo	495	
PA_atk-s05_17a:495_4	kāmarāgānusayo. Evaṃ sesesupi.	495	
PA_atk-s05_17a:496_0	Aṭṭha micchattāti micchādiṭṭhi micchāsaṅkappo micchāvācā micchākammanto micchāājīvo	496	
PA_atk-s05_17a:496_1	micchāvāyāmo micchāsati micchāsamādhi. “Hitasukhāvahā me bhavissantī”ti evaṃ āsīsitāpi	496	
PA_atk-s05_17a:496_2	tathāabhāvato asubhādīsuyeva subhantiādiviparītappavattito ca micchāsabhāvāti micchattā.	496	
PA_atk-s05_17a:496_3	Micchā passati, micchā vā etāya passantīti micchādiṭṭhi. Atha vā viparītā diṭṭhīti	496	
PA_atk-s05_17a:496_4	micchādiṭṭhi, ayāthāvadiṭṭhīti vā micchādiṭṭhi, virajjhitvā gahaṇato vā vitathā diṭṭhīti	496	
PA_atk-s05_17a:496_5	micchādiṭṭhi, anattāvahattā paṇḍitehi kucchitā diṭṭhīti vāmicchādiṭṭhi. Micchāsaṅkappādīsupi	496	
PA_atk-s05_17a:496_6	eseva nayo. Micchādiṭṭhīti sassatucchedābhiniveso. Micchāsaṅkappoti kāmavitakkāditividho	496	
PA_atk-s05_17a:496_7	vitakko. Micchāvācāti musāvādādicatubbidhā cetanā. Micchākammantoti pāṇātipātāditividhā	496	
PA_atk-s05_17a:496_8	cetanā. Micchāājīvoti micchājīvapayogasamuṭṭhāpikā cetanā. Micchāvāyāmoti akusalacittasampayuttaṃ	496	
PA_atk-s05_17a:496_9	vīriyaṃ. Micchāsatīti satipaṭipakkhabhūto akusalacittuppādo. Micchāsamādhīti akusalasamādhi.	496	
PA_atk-s05_17a:497_0	Nava taṇhāmūlakāti taṇhaṃ paṭicca pariyesanā, pariyesanaṃ paṭicca lābho, lābhaṃ paṭicca	497	
PA_atk-s05_17a:497_1	vinicchayo, vinicchayaṃ paṭicca chandarāgo, chandarāgaṃ paṭicca ajjhosānaṃ, ajjhosānaṃ	497	
PA_atk-s05_17a:497_2	paṭicca pariggaho, pariggahaṃ paṭicca macchariyaṃ, macchariyaṃ paṭicca ārakkho, ārakkhādhikaraṇaṃ	497	
PA_atk-s05_17a:497_3	daṇḍādānasatthādānakalahaviggahavivādatuvaṃtuvaṃpesuññamusāvādā aneke pāpakā akusalā	497	
PA_atk-s05_17a:497_4	dhammā sambhavanti. Ime nava taṇhāmūlakā dhammā. Taṇhā mūlaṃ etesanti taṇhāmūlakā.	497	
PA_atk-s05_17a:497_5	Pariyesanādayo akusalā eva. Taṇhaṃ, paṭiccāti taṇhaṃ nissāya. Pariyesanāti rūpādiārammaṇapariyesanā.	497	
PA_atk-s05_17a:497_6	Sā hi taṇhāya sati hoti. Lābhoti rūpādiārammaṇapaṭilābho, so hi pariyesanāya sati	497	
PA_atk-s05_17a:497_7	hoti. Vinicchayo pana ñāṇataṇhādiṭṭhivitakkavasena catubbidho. Tattha “sukhavinicchayaṃ	497	
PA_atk-s05_17a:497_8	jaññā, sukhavinicchayaṃ ñatvā ajjhattaṃ sukhamanuyuñjeyyā”ti ayaṃ ñāṇavinicchayo.	497	
PA_atk-s05_17a:497_9	“Vinicchayoti dve vinicchayā taṇhāvinicchayo ca diṭṭhivinicchayo cā”ti evaṃ āgatāni	497	
PA_atk-s05_17a:497_10	aṭṭhasatataṇhāvicaritāni taṇhāvinicchayo. Dvāsaṭṭhi diṭṭhiyo diṭṭhivinicchayo. “Chando	4971	
PA_atk-s05_17a:497_11	kho, devānaminda, vitakkanidāno”ti imasmiṃ pana sutte idha vinicchayoti vutto vitakkoyeva	4971	
PA_atk-s05_17a:497_12	āgato. Lābhaṃ labhitvā hi iṭṭhāniṭṭhaṃ sundarāsundarañca vitakkeneva vinicchināti	4971	
PA_atk-s05_17a:497_13	“ettakaṃ me rūpārammaṇatthāya bhavissati, ettakaṃ saddādiārammaṇatthāya, ettakaṃ	4971	
PA_atk-s05_17a:497_14	mayhaṃ bhavissati, ettakaṃ parassa, ettakaṃ paribhuñjissāmi, ettakaṃ nidahissāmī”ti.	4971	
PA_atk-s05_17a:497_15	Tena vuttaṃ – “lābhaṃ paṭicca vinicchayo”ti. Chandarāgoti evaṃ akusalavitakkena vitakkite	4971	
PA_atk-s05_17a:497_16	vatthusmiṃ dubbalarāgo ca balavarāgo ca uppajjati. Chandoti ettha dubbalarāgassādhivacanaṃ,	4971	
PA_atk-s05_17a:497_17	rāgoti balavarāgassa. Ajjhosānanti ahaṃ mamāti balavasanniṭṭhānaṃ. Pariggahoti taṇhādiṭṭhivasena	4971	
PA_atk-s05_17a:497_18	pariggahakaraṇaṃ. Macchariyanti parehi sādhāraṇabhāvassa asahanatā. Tenevassa porāṇā	4971	
PA_atk-s05_17a:497_19	evaṃ vacanatthaṃ vadanti “idaṃ acchariyaṃ mayhameva hotu, mā aññassa acchariyaṃ hotūti	4971	
PA_atk-s05_17a:497_20	pavattattā macchariyanti vuccatī”ti. Ārakkhoti dvārapidahanamañjūsagopanādivasena	4972	
PA_atk-s05_17a:497_21	suṭṭhu rakkhaṇaṃ. Adhikarotīti adhikaraṇaṃ. Kāraṇassetaṃ nāmaṃ. Ārakkhādhikaraṇanti	4972	
PA_atk-s05_17a:497_22	bhāvanapuṃsakaṃ, ārakkhahetūti attho. Daṇḍādānādīsu paranisedhanatthaṃ daṇḍassa ādānaṃ	4972	
PA_atk-s05_17a:497_23	daṇḍādānaṃ. Ekatodhārādinā satthassa ādānaṃ satthādānaṃ. Kāyakalahopi vācākalahopi	4972	
PA_atk-s05_17a:497_24	kalaho. Purimo purimo virodho viggaho. Pacchimo pacchimo vivādo. Tuvaṃtuvanti agāravavasena tuvaṃtuvaṃvacanaṃ.	4972	
PA_atk-s05_17a:498_0	Dasa micchattāti micchādiṭṭhi…pe… micchāsamādhi micchāñāṇaṃ micchāvimutti. Tattha	498	
PA_atk-s05_17a:498_1	micchāñāṇanti pāpakiriyāsu upāyacintāvasena pāpaṃ katvā sukataṃ mayāti paccavekkhaṇākārena	498	
PA_atk-s05_17a:498_2	ca uppanno moho. Micchāvimuttīti avimuttasseva sato vimuttisaññitā.	498	
PA_atk-s05_17a:500_0	Idāni anekabhedena pahānena pahātabbe dassetuṃ dve pahānānītiādi āraddhaṃ. Pahānesu	500	
PA_atk-s05_17a:500_1	hi viññātesu tena tena pahātabbā dhammā suviññeyyā honti. Pañcasu pahānesu lokikāni	500	
PA_atk-s05_17a:500_2	ca dve pahānāni appayogaṃ nissaraṇappahānañca ṭhapetvā appayogāneva dve lokuttarapahānāni	500	
PA_atk-s05_17a:500_3	paṭhamaṃ vuttāni. Sammā ucchijjanti etena kilesāti samucchedo, pahīyanti etena kilesāti	500	
PA_atk-s05_17a:500_4	pahānaṃ. Samucchedasaṅkhātaṃ pahānaṃ, na sesappahānanti samucchedappahānaṃ. Kilesānaṃ	500	
PA_atk-s05_17a:500_5	paṭippassaddhattā paṭippassaddhi, pahīnattā pahānaṃ, paṭippassaddhisaṅkhātaṃ pahānaṃ	500	
PA_atk-s05_17a:500_6	paṭippassaddhippahānaṃ. Lokaṃ uttaratīti lokuttaro. Nibbānasaṅkhātaṃ khayaṃ gacchatīti	500	
PA_atk-s05_17a:500_7	khayagāmī, khayagāmī ca so maggo cāti khayagāmimaggo, taṃ bhāvayato so maggo samucchedappahānanti	500	
PA_atk-s05_17a:500_8	attho. Tathā phalakkhaṇe lokuttaraphalameva paṭippassaddhippahānaṃ.	500	
PA_atk-s05_17a:501_0	Kāmānametaṃ nissaraṇantiādīsu kāmato rūpato saṅkhatato nissaranti etenāti nissaraṇaṃ,	501	
PA_atk-s05_17a:501_1	tehi vā nissaṭattā nissaraṇaṃ. Asubhajjhānaṃ. Kāmehi nikkhantattā nekkhammaṃ. Anāgāmimaggo	501	
PA_atk-s05_17a:501_2	vā. Asubhajjhānañhi vikkhambhanato kāmānaṃ nissaraṇaṃ, taṃ jhānaṃ pādakaṃ katvā uppāditaanāgāmimaggo	501	
PA_atk-s05_17a:501_3	pana samucchedato sabbaso kāmānaṃ accantanissaraṇaṃ. Ruppatīti rūpaṃ, na rūpaṃ arūpaṃ	501	
PA_atk-s05_17a:501_4	mittapaṭipakkhā amittā viya, lobhādipaṭipakkhā alobhādayo viya ca rūpapaṭipakkhoti	501	
PA_atk-s05_17a:501_5	attho. Phalavasena vā natthettha rūpanti arūpaṃ, arūpameva āruppaṃ. Arūpajjhānāni.	501	
PA_atk-s05_17a:501_6	Tāni rūpānaṃ nissaraṇaṃ nāma. Arūpehipi arahattamaggo puna uppattinivāraṇato sabbaso	501	
PA_atk-s05_17a:501_7	rūpānaṃ nissaraṇaṃ nāma. Bhūtanti jātaṃ. Saṅkhatanti paccayehi saṅgamma kataṃ. Paṭiccasamuppannanti	501	
PA_atk-s05_17a:501_8	te te paccaye paṭicca sammā saha ca uppannaṃ. Paṭhamena sañjātattadīpanena aniccatā,	501	
PA_atk-s05_17a:501_9	dutiyena aniccassāpi sato paccayānubhāvadīpanena parāyattatā, tatiyena parāyattassāpi	501	
PA_atk-s05_17a:501_10	sato paccayānaṃ abyāpārattadīpanena evaṃdhammatā dīpitā hoti. Nirodhoti nibbānaṃ.	5011	
PA_atk-s05_17a:501_11	Nibbānañhi āgamma dukkhaṃ nirujjhatīti nirodhoti vuccati. So eva ca sabbasaṅkhatato	5011	
PA_atk-s05_17a:501_12	nissaṭattā tassa saṅkhatassa nissaraṇaṃ nāma. Aṭṭhakathāyaṃ pana –	5011	
PA_atk-s05_17a:502_0	“Nirodho tassa nissaraṇanti idha arahattaphalaṃ nirodhoti adhippetaṃ. Arahattaphalena	502	
PA_atk-s05_17a:502_1	hi nibbāne diṭṭhe puna āyatiṃ sabbasaṅkhārā na hontīti arahattasaṅkhātassa nirodhassa	502	
PA_atk-s05_17a:502_2	paccayattā nirodhoti vutta”nti vuttaṃ.	502	
PA_atk-s05_17a:503_0	Nekkhammaṃ paṭiladdhassātiādīsu asubhajjhānassa nissaraṇatte vikkhambhanappahānena,	503	
PA_atk-s05_17a:503_1	anāgāmimaggassa nissaraṇatte samucchedappahānena kāmā pahīnā ceva honti pariccattā	503	
PA_atk-s05_17a:503_2	ca. Arūpajjhānānaṃ nissaraṇatte ca arahattamaggassa nissaraṇatte ca evameva rūpā	503	
PA_atk-s05_17a:503_3	yojetabbā. Rūpesu hi chandarāgappahānena rūpānaṃ samucchedo hoti. Rūpāti cettha liṅgavipallāso	503	
PA_atk-s05_17a:503_4	kato. Nibbānassa nissaraṇatte nissaraṇappahānena, arahattaphalassa nissaraṇatte paṭippassaddhippahānena	503	
PA_atk-s05_17a:503_5	saṅkhārā pahīnā ceva honti pariccattā ca. Nibbānassa ca nissaraṇatte ārammaṇakaraṇavasena	503	
PA_atk-s05_17a:503_6	paṭilābho veditabbo.	503	
PA_atk-s05_17a:504_0	Dukkhasaccantiādīsu pariññāpaṭivedhantiādi bhāvanapuṃsakavacanaṃ. Pariññāya paṭivedho	504	
PA_atk-s05_17a:504_1	pariññāpaṭivedho. Taṃ pariññāpaṭivedhaṃ. Esa nayo sesesupi. Pajahātīti tathā tathā	504	
PA_atk-s05_17a:504_2	paṭivijjhanto pahātabbe kilese pajahatīti attho gahetabbo. Lokiyalokuttaresupi chandarāgappahānena	504	
PA_atk-s05_17a:504_3	vā tāni pajahatīti attho. Pajahatītipi pāṭho. Yathā nāvā apubbaṃ acarimaṃ ekakkhaṇe	504	
PA_atk-s05_17a:504_4	cattāri kiccāni karoti, orimaṃ tīraṃ pajahati, sotaṃ chindati, bhaṇḍaṃ vahati, pārimaṃ	504	
PA_atk-s05_17a:504_5	tīraṃ appeti, evamevaṃ maggañāṇaṃ apubbaṃ acarimaṃ ekakkhaṇe cattāri saccāni abhisameti,	504	
PA_atk-s05_17a:504_6	dukkhaṃ pariññābhisamayena abhisameti, samudayaṃ pahānābhisamayena abhisameti, maggaṃ	504	
PA_atk-s05_17a:504_7	bhāvanābhisamayena abhisameti, nirodhaṃ sacchikiriyābhisamayena abhisameti. Kiṃ vuttaṃ	504	
PA_atk-s05_17a:504_8	hoti? “Nirodhaṃ ārammaṇaṃ katvā cattāri saccāni pāpuṇāti passati paṭivijjhatī”ti	504	
PA_atk-s05_17a:504_9	vuttattā ekakkhaṇepi visuṃ visuṃ viya pahānāni vuttānīti veditabbāni.	504	
PA_atk-s05_17a:505_0	Pañcasu pahānesu yaṃ sasevāle udake pakkhittena ghaṭena sevālassa viya tena tena	505	
PA_atk-s05_17a:505_1	lokiyasamādhinā nīvaraṇādīnaṃ paccanīkadhammānaṃ vikkhambhanaṃ dūrīkaraṇaṃ, idaṃ	505	
PA_atk-s05_17a:505_2	vikkhambhanappahānaṃ nāma. Vikkhambhanappahānañca nīvaraṇānaṃ paṭhamaṃ jhānaṃ bhāvayatoti	505	
PA_atk-s05_17a:505_3	nīvaraṇānaṃyeva pahānaṃ pākaṭattā vuttanti veditabbaṃ. Nīvaraṇāni hi jhānassa pubbabhāgepi	505	
PA_atk-s05_17a:505_4	pacchābhāgepi na sahasā cittaṃ ajjhottharanti, ajjhotthaṭesu ca tesu jhānaṃ parihāyati,	505	
PA_atk-s05_17a:505_5	vitakkādayo pana dutiyajjhānādito pubbe pacchā ca appaṭipakkhā hutvā pavattanti.	505	
PA_atk-s05_17a:505_6	Tasmā nīvaraṇānaṃ vikkhambhanaṃ pākaṭaṃ. Yaṃ pana rattibhāge samujjalitena padīpena	505	
PA_atk-s05_17a:505_7	andhakārassa viya tena tena vipassanāya avayavabhūtena jhānaṅgena paṭipakkhavaseneva	505	
PA_atk-s05_17a:505_8	tassa tassa ca pahātabbadhammassa pahānaṃ, idaṃ tadaṅgappahānaṃ nāma. Tadaṅgappahānañca	505	
PA_atk-s05_17a:505_9	diṭṭhigatānaṃ nibbedhabhāgiyaṃ samādhiṃ bhāvayatoti diṭṭhigatānaṃyeva pahānaṃ oḷārikavasena	505	
PA_atk-s05_17a:505_10	vuttanti veditabbaṃ. Diṭṭhigatañhi oḷārikaṃ, niccasaññādayo sukhumā. Tattha diṭṭhigatānanti	5051	
PA_atk-s05_17a:505_11	diṭṭhiyeva diṭṭhigataṃ “gūthagataṃ muttagata”ntiādīni viya. Gantabbābhāvato cadiṭṭhiyā	5051	
PA_atk-s05_17a:505_12	gatamattamevetantipi diṭṭhigataṃ, dvāsaṭṭhidiṭṭhīsu antogadhattā diṭṭhīsu gatantipi	5051	
PA_atk-s05_17a:505_13	diṭṭhigataṃ. Bahuvacanena tesaṃ diṭṭhigatānaṃ. Nibbedhabhāgiyaṃ samādhinti vipassanāsampayuttaṃ	5051	
PA_atk-s05_17a:505_14	samādhiṃ. Yaṃ pana asanivicakkābhihatassa rukkhassa viya ariyamaggañāṇena saṃyojanānaṃ	5051	
PA_atk-s05_17a:505_15	dhammānaṃ yathā na puna pavattati, evaṃ pahānaṃ, idaṃ samucchedappahānaṃ nāma. Nirodho	5051	
PA_atk-s05_17a:505_16	nibbānanti nirodhasaṅkhātaṃ nibbānaṃ.	5051	
PA_atk-s05_17a:506_0	Evaṃ pahānavasena pahātabbe dhamme dassetvā idāni sarūpeneva puna pahātabbe dhamme	506	
PA_atk-s05_17a:506_1	dassetuṃ sabbaṃ, bhikkhave, pahātabbantiādimāha. Tattha cakkhādīni chandarāgappahānena	506	
PA_atk-s05_17a:506_2	pahātabbāni. Rūpaṃ passanto pajahātītiādīsu rūpaṃ aniccādito passanto pahātabbe kilese	506	
PA_atk-s05_17a:506_3	pajahāti. Cakkhuṃ…pe… jarāmaraṇaṃ…pe… amatogadhaṃ nibbānanti peyyāladvaye anaññātaññassāmītindriyaṃ	506	
PA_atk-s05_17a:506_4	“passanto pajahātī”tiādīsu tesu lokuttaresu anaññātaññassāmītindriyaṃ passanto udikkhanto	506	
PA_atk-s05_17a:506_5	apekkhamāno icchamāno vipassanākkhaṇesu pahātabbe kilese pajahātīti taṃtaṃdhammānurūpena yojetabbaṃ.	506	
PA_atk-s05_17a:507	Pahātabbaniddesavaṇṇanā niṭṭhitā.	50	
PA_atk-s05_17a:508	Bhāvetabbaniddesavaṇṇanā	50	
PA_atk-s05_17a:509_0	25. Bhāvetabbaniddese kāyagatāsatīti kāyagatāsatisuttante vuttā ānāpānacatuiriyāpathakhuddakairiyāpathadvattiṃsākāracatudhātunavasivathikāpaṭikūla-	509	
PA_atk-s05_17a:509_1	vavatthāpakamanasikārasampayuttā yathānurūpaṃ rūpajjhānasampayuttā ca sati. Sā hi	509	
PA_atk-s05_17a:509_2	tesu kāyesu gatā pavattāti kāyagatāti vuccati. Sātasahagatāti madhurasukhavedayitasaṅkhātena	509	
PA_atk-s05_17a:509_3	sātena saha ekuppādādibhāvaṃ gatā. Tabbhāve vokiṇṇe ārammaṇe nissaye saṃsaṭṭhe dissati	509	
PA_atk-s05_17a:509_4	sahagatasaddo pañcasu atthesu jinavacane. “Yāyaṃ taṇhā ponobbhavikā nandirāgasahagatā”ti	509	
PA_atk-s05_17a:509_5	ettha tabbhāve, nandirāgabhūtāti attho. “Yā, bhikkhave, vīmaṃsā kosajjasahagatā kosajjasampayuttā”ti	509	
PA_atk-s05_17a:509_6	ettha vokiṇṇe, antarantarā uppajjamānena kosajjena vokiṇṇāti attho. “Lābhī hoti rūpasahagatānaṃ	509	
PA_atk-s05_17a:509_7	vā samāpattīnaṃ arūpasahagatānaṃ vā samāpattīna”nti ettha ārammaṇe, rūpārūpārammaṇānanti	509	
PA_atk-s05_17a:509_8	attho. “Aṭṭhikasaññāsahagataṃ satisambojjhaṅgaṃ bhāvetī”ti ettha nissaye, aṭṭhikasaññānissayaṃ	509	
PA_atk-s05_17a:509_9	aṭṭhikasaññaṃ bhāvetvā paṭiladdhanti attho. “Idaṃ sukhaṃ imāya pītiyā sahagataṃ hoti	509	
PA_atk-s05_17a:509_10	sahajātaṃ sampayutta”nti ettha saṃsaṭṭhe, sammissanti attho. Imasmimpi pade saṃsaṭṭho	5091	
PA_atk-s05_17a:509_11	adhippeto. Sātasaṃsaṭṭhā hi sātasahagatāti vuttā. Sā hi ṭhapetvā catutthaṃ jhānaṃ	5091	
PA_atk-s05_17a:509_12	sesesu sātasahagatā hoti, satipi ca upekkhāsahagatatte yebhuyyavasena sātasahagatāti	5091	
PA_atk-s05_17a:509_13	vuttā, purimajjhānamūlakattā vā catutthajjhānassa sātasahagatāya upekkhāsahagatāpi	5091	
PA_atk-s05_17a:509_14	vuttāva hoti, upekkhāya pana sante sukhe vuttattā bhagavatā sātasahagatāti catutthajjhānasampayuttāpi vuttāva hoti.	5091	
PA_atk-s05_17a:510_0	Samatho ca vipassanā cāti kāmacchandādayo paccanīkadhamme sameti vināsetīti samatho.	510	
PA_atk-s05_17a:510_1	Samādhissetaṃ nāmaṃ. Aniccatādivasena vividhehi ākārehi dhamme passatīti vipassanā.	510	
PA_atk-s05_17a:510_2	Paññāyetaṃ nāmaṃ. Ime pana dve dasuttarapariyāye pubbabhāgāti vuttā, saṅgītipariyāye	510	
PA_atk-s05_17a:510_3	ca lokiyalokuttaramissakāti. Tayo samādhīti savitakko savicāro samādhi, avitakko	510	
PA_atk-s05_17a:510_4	vicāramatto samādhi, avitakko avicāro samādhi. Sampayogavasena vattamānena saha vitakkena	510	
PA_atk-s05_17a:510_5	savitakko, saha vicārena savicāro. So khaṇikasamādhi, vipassanāsamādhi, upacārasamādhi,	510	
PA_atk-s05_17a:510_6	paṭhamajjhānasamādhi. Natthi etassa vitakkoti avitakko. Vitakkavicāresu vicāro mattā	510	
PA_atk-s05_17a:510_7	paramā pamāṇaṃ etassāti vicāramatto, vicārato uttari vitakkena sampayogaṃ na gacchatīti	510	
PA_atk-s05_17a:510_8	attho. So pañcakanaye dutiyajjhānasamādhi, tadubhayavirahito avitakko avicāro samādhi.	510	
PA_atk-s05_17a:510_9	So catukkanaye dutiyajjhānādi, pañcakanaye tatiyajjhānādi rūpāvacarasamādhi. Ime	510	
PA_atk-s05_17a:510_10	tayopi lokiyā eva. Saṅgītipariyāye aparepi tayo samādhī vuttā – “suññato samādhi,	5101	
PA_atk-s05_17a:510_11	animitto samādhi, appaṇihito samādhī”ti. Na te idha adhippetā.	5101	
PA_atk-s05_17a:511_0	Cattāro satipaṭṭhānāti kāyānupassanāsatipaṭṭhānaṃ, vedanānupassanāsatipaṭṭhānaṃ,	511	
PA_atk-s05_17a:511_1	cittānupassanāsatipaṭṭhānaṃ, dhammānupassanāsatipaṭṭhānaṃ. Pubbabhāge cuddasavidhena	511	
PA_atk-s05_17a:511_2	kāyaṃ pariggaṇhato kāyānupassanāsatipaṭṭhānaṃ, navavidhena vedanaṃ pariggaṇhato vedanānupassanāsatipaṭṭhānaṃ,	511	
PA_atk-s05_17a:511_3	soḷasavidhena cittaṃ pariggaṇhato cittānupassanāsatipaṭṭhānaṃ, pañcavidhena dhamme	511	
PA_atk-s05_17a:511_4	pariggaṇhato dhammānupassanāsatipaṭṭhānaṃ veditabbaṃ. Lokuttaraṃ pana idha na adhippetaṃ.	511	
PA_atk-s05_17a:511_5	Pañcaṅgiko samādhīti pañca aṅgāni assa santīti pañcaṅgiko, catutthajjhānasamādhi.	511	
PA_atk-s05_17a:511_6	Pītipharaṇatā, sukhapharaṇatā, cetopharaṇatā, ālokapharaṇatā, paccavekkhaṇanimittanti	511	
PA_atk-s05_17a:511_7	pañca aṅgāni. Pītiṃ pharamānā uppajjatīti dvīsu jhānesu paññā pītipharaṇatā nāma.	511	
PA_atk-s05_17a:511_8	Sukhaṃ pharamānā uppajjatīti tīsu jhānesu paññā sukhapharaṇatā nāma. Paresaṃ ceto	511	
PA_atk-s05_17a:511_9	pharamānā uppajjatīti cetopariyapaññā cetopharaṇatā nāma. Ālokaṃ pharamānā uppajjatīti	511	
PA_atk-s05_17a:511_10	dibbacakkhupaññā ālokapharaṇatā nāma. Paccavekkhaṇañāṇaṃ paccavekkhaṇanimittaṃ nāma. Vuttampi cetaṃ –	5111	
PA_atk-s05_17a:512_0	“Dvīsu jhānesu paññā pītipharaṇatā, tīsu jhānesu paññā sukhapharaṇatā, paracittapaññā	512	
PA_atk-s05_17a:512_1	cetopharaṇatā, dibbacakkhupaññā ālokapharaṇatā, tamhā tamhā samādhimhā vuṭṭhitassa	512	
PA_atk-s05_17a:512_2	paccavekkhaṇañāṇaṃ paccavekkhaṇanimitta”nti.	512	
PA_atk-s05_17a:513_0	Tañhi vuṭṭhitasamādhissa pavattākāragahaṇato nimittanti vuttaṃ. Tattha ca pītipharaṇatā	513	
PA_atk-s05_17a:513_1	sukhapharaṇatā dve pādā viya, cetopharaṇatā ālokapharaṇatā dve hatthā viya, abhiññāpādakaṃ	513	
PA_atk-s05_17a:513_2	catutthajjhānaṃ majjhimakāyo viya, paccavekkhaṇanimittaṃ sīsaṃ viya. Iti āyasmā dhammasenāpati	513	
PA_atk-s05_17a:513_3	sāriputtatthero pañcaṅgikaṃ sammāsamādhiṃ aṅgapaccaṅgasampannaṃ purisaṃ viya katvā dassesi.	513	
PA_atk-s05_17a:514_0	Cha anussatiṭṭhānānīti punappunaṃ uppajjanato satiyo eva anussatiyo, pavattitabbaṭṭhānasmiṃyeva	514	
PA_atk-s05_17a:514_1	pavattattā saddhāpabbajitassa kulaputtassa anurūpā satiyotipi anussatiyo, anussatiyo	514	
PA_atk-s05_17a:514_2	eva pītiādīnaṃ ṭhānattā anussatiṭṭhānāni. Katamāni cha? Buddhānussati dhammānussati	514	
PA_atk-s05_17a:514_3	saṅghānussati sīlānussati cāgānussati devatānussati. Bojjhaṅgāti bodhiyā, bodhissa	514	
PA_atk-s05_17a:514_4	vā aṅgā. Idaṃ vuttaṃ hoti – yā esā dhammasāmaggī yāya lokuttaramaggakkhaṇe uppajjamānāya	514	
PA_atk-s05_17a:514_5	līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ	514	
PA_atk-s05_17a:514_6	anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya	514	
PA_atk-s05_17a:514_7	dhammasāmaggiyā ariyasāvako bujjhatīti katvā bodhīti vuccati. Bujjhatīti kilesasantānaniddāya	514	
PA_atk-s05_17a:514_8	vuṭṭhahati, cattāri vā ariyasaccāni paṭivijjhati, nibbānameva vā sacchikaroti, tassā	514	
PA_atk-s05_17a:514_9	dhammasāmaggisaṅkhātāya bodhiyā aṅgātipi bojjhaṅgā jhānaṅgamaggaṅgādayo viya. Yo	514	
PA_atk-s05_17a:514_10	panesa yathāvuttappakārāya etāya dhammasāmaggiyā bujjhatīti katvā ariyasāvako bodhīti	5141	
PA_atk-s05_17a:514_11	vuccati, tassa bodhissa aṅgātipi bojjhaṅgā senaṅgarathaṅgādayo viya. Tenāhu aṭṭhakathācariyā	5141	
PA_atk-s05_17a:514_12	“bujjhanakassa puggalassa aṅgāti vā bojjhaṅgā”ti. Apica “bojjhaṅgāti kenaṭṭhena bojjhaṅgā,	5141	
PA_atk-s05_17a:514_13	bodhāya saṃvattantīti bojjhaṅgā”tiādinā nayena bojjhaṅgaṭṭho veditabbo. Ariyo aṭṭhaṅgiko	5141	
PA_atk-s05_17a:514_14	maggoti taṃtaṃmaggavajjhakilesehi ārakattā ariyabhāvakarattā ariyaphalapaṭilābhakarattā	5141	
PA_atk-s05_17a:514_15	ca ariyo. Aṭṭha aṅgāni assāti aṭṭhaṅgiko. Soyaṃ caturaṅgikā viya senā, pañcaṅgikaṃ	5141	
PA_atk-s05_17a:514_16	viya ca tūriyaṃ aṅgamattameva hoti, aṅgavinimutto natthi. Bojjhaṅgamaggaṅgā lokuttarā,	5141	
PA_atk-s05_17a:514_17	dasuttarapariyāyena pubbabhāgāpi labbhanti.	5141	
PA_atk-s05_17a:515_0	Nava pārisuddhipadhāniyaṅgānīti sīlavisuddhi pārisuddhipadhāniyaṅgaṃ, cittavisuddhi	515	
PA_atk-s05_17a:515_1	pārisuddhipadhāniyaṅgaṃ, diṭṭhivisuddhi pārisuddhipadhāniyaṅgaṃ, kaṅkhāvitaraṇavisuddhi	515	
PA_atk-s05_17a:515_2	pārisuddhipadhāniyaṅgaṃ, maggāmaggañāṇadassanavisuddhi pārisuddhipadhāniyaṅgaṃ, paṭipadāñāṇadassanavisuddhi	515	
PA_atk-s05_17a:515_3	pārisuddhipadhāniyaṅgaṃ, ñāṇadassanavisuddhi pārisuddhipadhāniyaṅgaṃ, paññā pārisuddhipadhāniyaṅgaṃ,	515	
PA_atk-s05_17a:515_4	vimutti pārisuddhipadhāniyaṅgaṃ. Sīlavisuddhīti visuddhiṃ pāpetuṃ samatthaṃ catupārisuddhisīlaṃ.	515	
PA_atk-s05_17a:515_5	Tañhi dussīlyamalaṃ visodheti. Pārisuddhipadhāniyaṅganti parisuddhabhāvassa padhānaṃ	515	
PA_atk-s05_17a:515_6	uttamaṃ aṅgaṃ. Cittavisuddhīti vipassanāya padaṭṭhānabhūtā paguṇā aṭṭha samāpattiyo.	515	
PA_atk-s05_17a:515_7	Tā hi kāmacchandādicittamalaṃ visodhenti. Diṭṭhivisuddhīti sappaccayanāmarūpadassanaṃ.	515	
PA_atk-s05_17a:515_8	Tañhi sattadiṭṭhimalaṃ visodheti. Kaṅkhāvitaraṇavisuddhīti paccayākārañāṇaṃ. Tena	515	
PA_atk-s05_17a:515_9	hi tīsu addhāsu paccayavasena dhammā pavattantīti passanto tīsupi addhāsu sattakaṅkhāmalaṃ	515	
PA_atk-s05_17a:515_10	vitaranto visujjhati. Maggāmaggañāṇadassanavisuddhīti udayabbayānupassanakkhaṇe uppannā	5151	
PA_atk-s05_17a:515_11	obhāsañāṇapītipassaddhisukhaadhimokkhapaggahaupaṭṭhānaupekkhānikantīti dasa vipassanupakkilesā,	5151	
PA_atk-s05_17a:515_12	na maggo, vīthipaṭipannaṃ udayabbayañāṇaṃ maggoti evaṃ maggāmagge ñāṇaṃ nāma. Tena	5151	
PA_atk-s05_17a:515_13	hi amaggamalaṃ visodheti. Paṭipadāñāṇadassanavisuddhīti vīthipaṭipannaṃ udayabbayānupassanāñāṇaṃ	5151	
PA_atk-s05_17a:515_14	bhaṅgānupassanāñāṇaṃ bhayatupaṭṭhānānupassanāñāṇaṃ ādīnavānupassanāñāṇaṃ nibbidānupassanāñāṇaṃ	5151	
PA_atk-s05_17a:515_15	muñcitukamyatāñāṇaṃ paṭisaṅkhānupassanāñāṇaṃ saṅkhārupekkhāñāṇaṃ anulomañāṇanti imāni	5151	
PA_atk-s05_17a:515_16	nava vipassanāñāṇāni. Tāni hi niccasaññādimalaṃ visodhenti. Ñāṇadassanavisuddhīti	5151	
PA_atk-s05_17a:515_17	catuariyamaggapaññā. Sā hi samucchedato sakasakamaggavajjhakilesamalaṃ visodheti.	5151	
PA_atk-s05_17a:515_18	Paññāti arahattaphalapaññā. Vimuttīti arahattaphalavimutti.	5151	
PA_atk-s05_17a:516_0	Dasa kasiṇāyatanānīti “pathavīkasiṇameko sañjānāti uddhaṃ adho tiriyaṃ advayaṃ appamāṇaṃ,	516	
PA_atk-s05_17a:516_1	āpokasiṇameko sañjānāti…pe… tejokasiṇameko sañjānāti…pe… vāyokasiṇameko sañjānāti…pe…	516	
PA_atk-s05_17a:516_2	nīlakasiṇameko sañjānāti…pe… pītakasiṇameko sañjānāti…pe… lohitakasiṇameko sañjānāti…pe…	516	
PA_atk-s05_17a:516_3	odātakasiṇameko sañjānāti…pe… ākāsakasiṇameko sañjānāti…pe… viññāṇakasiṇameko sañjānāti	516	
PA_atk-s05_17a:516_4	uddhaṃ adho tiriyaṃ advayaṃ appamāṇa”nti evaṃ vuttāni dasa. Etāni hi sakalapharaṇaṭṭhena	516	
PA_atk-s05_17a:516_5	kasiṇāni, tadārammaṇānaṃ dhammānaṃ khettaṭṭhena adhiṭṭhānaṭṭhena vā āyatanāni. Uddhanti	516	
PA_atk-s05_17a:516_6	uparigaganatalābhimukhaṃ. Adhoti heṭṭhābhūmitalābhimukhaṃ. Tiriyanti khettamaṇḍalamiva	516	
PA_atk-s05_17a:516_7	samantā paricchinnaṃ. Ekacco hi uddhameva kasiṇaṃ vaḍḍheti ekacco adho, ekacco samantato.	516	
PA_atk-s05_17a:516_8	Ekopi tena tena vā kāraṇena evaṃ pasāreti ālokamiva rūpadassanakāmo. Tena vuttaṃ	516	
PA_atk-s05_17a:516_9	– “pathavīkasiṇameko sañjānāti uddhaṃ adho tiriya”nti. Advayanti idaṃ pana ekassa	516	
PA_atk-s05_17a:516_10	aññabhāvānupagamanatthaṃ vuttaṃ. Yathā hi udakaṃ paviṭṭhassa sabbadisāsu udakameva	5161	
PA_atk-s05_17a:516_11	hoti na aññaṃ, evameva pathavīkasiṇaṃ pathavīkasiṇameva hoti, natthi tassa aññakasiṇasambhedoti.	5161	
PA_atk-s05_17a:516_12	Esa nayo sabbattha. Appamāṇanti idaṃ tassa tassa pharaṇaappamāṇavasena vuttaṃ. Tañhi	5161	
PA_atk-s05_17a:516_13	manasā pharanto sakalameva pharati, na “ayamassa ādi idaṃ majjha”nti pamāṇaṃ gaṇhātīti.	5161	
PA_atk-s05_17a:516_14	Ākāsakasiṇanti kasiṇugghāṭimākāso paricchedākāsakasiṇañca. Viññāṇakasiṇanti kasiṇugghāṭimākāse	5161	
PA_atk-s05_17a:516_15	pavattaviññāṇaṃ. Tattha kasiṇavasena kasiṇugghāṭimākāse, kasiṇugghāṭimākāsavasena	5161	
PA_atk-s05_17a:516_16	tattha pavattaviññāṇe uddhaṃadhotiriyatā veditabbā, paricchedākāsakasiṇassapi vaḍḍhanīyattā tassa vasenapīti.	5161	
PA_atk-s05_17a:517_0	26. Idāni bhāvanāpabhedaṃ dassento dve bhāvanātiādimāha. Tattha lokiyātiādīsu loko	517	
PA_atk-s05_17a:517_1	vuccati lujjanapalujjanaṭṭhena vaṭṭaṃ, tasmiṃ pariyāpannabhāvena loke niyuttāti lokiyā,	517	
PA_atk-s05_17a:517_2	lokiyānaṃ dhammānaṃ bhāvanā lokiyā. Kiñcāpi dhammānaṃ bhāvanāti vohāravasena vuccati,	517	
PA_atk-s05_17a:517_3	tehi pana visuṃ bhāvanā natthi. Te eva hi dhammā bhāviyamānā bhāvanāti vuccanti.	517	
PA_atk-s05_17a:517_4	Uttiṇṇāti uttarā, loke apariyāpannabhāvena lokato uttarāti lokuttarā.	517	
PA_atk-s05_17a:518_0	Rūpabhavasaṅkhāte rūpe avacarantīti rūpāvacarā. Kusalasaddo panettha ārogyaanavajjachekasukhavipākesu	518	
PA_atk-s05_17a:518_1	dissati. “Kacci nu bhoto kusalaṃ? Kacci bhoto anāmaya”ntiādīsu ārogye. “Katamo pana,	518	
PA_atk-s05_17a:518_2	bhante, kāyasamācāro kusalo? Yo kho, mahārāja, kāyasamācāro anavajjo”ti ca “puna	518	
PA_atk-s05_17a:518_3	caparaṃ, bhante, etadānuttariyaṃ, yathā bhagavā dhammaṃ deseti kusalesu dhammesū”ti	518	
PA_atk-s05_17a:518_4	ca evamādīsu anavajje. “Taṃ kiṃ maññasi, rājakumāra, kusalo tvaṃ rathassa aṅgapaccaṅgāna”nti?	518	
PA_atk-s05_17a:518_5	“kusalā naccagītassa sikkhitā cāturitthiyo”ti ca ādīsu cheke. “Kusalānaṃ dhammānaṃ	518	
PA_atk-s05_17a:518_6	samādānahetu evamidaṃ puññaṃ pavaḍḍhatī”ti “kusalassa kammassa katattā upacitattā”ti	518	
PA_atk-s05_17a:518_7	ca ādīsu sukhavipāke. Svāyamidha ārogyepi anavajjepi sukhavipākepi vaṭṭati. Vacanattho	518	
PA_atk-s05_17a:518_8	panettha kucchite pāpake dhamme salayanti calayanti kampenti viddhaṃsentīti kusalā,	518	
PA_atk-s05_17a:518_9	kucchitena vā ākārena sayanti pavattantīti kusā, te akusalasaṅkhāte kuse lunanti	518	
PA_atk-s05_17a:518_10	chindantīti kusalā, kucchitānaṃ vā sānato tanukaraṇato kusaṃ, ñāṇaṃ. Tena kusena	5181	
PA_atk-s05_17a:518_11	lātabbā gahetabbā pavattetabbāti kusalā, yathā vā kusā ubhayabhāgagataṃ hatthappadesaṃ	5181	
PA_atk-s05_17a:518_12	lunanti, evamimepi uppannānuppannabhāvena ubhayabhāgagataṃ saṃkilesapakkhaṃ lunanti,	5181	
PA_atk-s05_17a:518_13	tasmā kusā viya lunantīti kusalā. Tesaṃ rūpāvacarakusalānaṃ bhāvanā. Arūpabhavasaṅkhāte	5181	
PA_atk-s05_17a:518_14	arūpe avacarantīti arūpāvacarā. Tebhūmakavaṭṭe pariyāpannā antogadhāti pariyāpannā,	5181	
PA_atk-s05_17a:518_15	tasmiṃ na pariyāpannāti apariyāpannā, lokuttarā.	5181	
PA_atk-s05_17a:519	Kāmāvacarakusalānaṃ dhammānaṃ bhāvanā kasmā na vuttāti ce? Appanāppattāya eva bhāvanāya abhidhamme bhāvanāti adhippetattā. Vuttañhi tattha –	51	
PA_atk-s05_17a:520_0	“Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu	520	
PA_atk-s05_17a:520_1	kammassakataṃ vā saccānulomikaṃ vā rūpaṃ aniccanti vā, vedanā aniccāti vā, saññā	520	
PA_atk-s05_17a:520_2	aniccāti vā, saṅkhārā aniccāti vā, viññāṇaṃ aniccanti vā yaṃ evarūpaṃ anulomikaṃ	520	
PA_atk-s05_17a:520_3	khantiṃ diṭṭhiṃ ruciṃ mudiṃ pekkhaṃ dhammanijjhānakkhantiṃ parato asutvā paṭilabhati,	520	
PA_atk-s05_17a:520_4	ayaṃ vuccati cintāmayā paññā. Yogavihitesu vā kammāyatanesu…pe… dhammanijjhānakkhantiṃ	520	
PA_atk-s05_17a:520_5	parato sutvā paṭilabhati, ayaṃ vuccati sutamayā paññā. Sabbāpi samāpannassa paññā	520	
PA_atk-s05_17a:520_6	bhāvanāmayā paññā”ti.	520	
PA_atk-s05_17a:521_0	Sā pana kāmāvacarabhāvanā āvajjanabhavaṅgapātehi antaritattā bhāvanāti na vuttāti	521	
PA_atk-s05_17a:521_1	veditabbā. Sabbesaṃ pana puññānaṃ tividhapuññakiriyavatthūnaṃ antogadhattā upacārasamādhivipassanāsamādhīnaṃ	521	
PA_atk-s05_17a:521_2	bhāvanāmayapuññatā siddhā. Idha pana lokiyabhāvanāya eva saṅgahitā. Rūpārūpāvacarānaṃ	521	
PA_atk-s05_17a:521_3	tividhabhāve hīnāti lāmakā. Hīnuttamānaṃ majjhe bhavā majjhā, majjhimātipi pāṭho.	521	
PA_atk-s05_17a:521_4	Padhānabhāvaṃ nītāti paṇītā, uttamāti attho. Āyūhanavasena ayaṃ hīnamajjhimapaṇītatā	521	
PA_atk-s05_17a:521_5	veditabbā. Yassā hi āyūhanakkhaṇe chando vā hīno hoti vīriyaṃ vā cittaṃ vā vīmaṃsā	521	
PA_atk-s05_17a:521_6	vā, sā hīnā nāma. Yassā te dhammā majjhimā, sā majjhimā nāma. Yassā te dhammā paṇītā,	521	
PA_atk-s05_17a:521_7	sā paṇītā nāma. Mudukehi vā indriyehi sampayuttā hīnā nāma, majjhimehi indriyehi	521	
PA_atk-s05_17a:521_8	sampayuttā majjhimā, adhimattehi indriyehi sampayuttā paṇītā nāma. Apariyāpannāya	521	
PA_atk-s05_17a:521_9	hīnamajjhimattābhāvā paṇītatā eva vuttā. Sā hi uttamaṭṭhena atappakaṭṭhena ca paṇītā.	521	
PA_atk-s05_17a:522_0	27. Paṭhamabhāvanācatukke bhāvetīti ekasmiṃyeva khaṇe tathā tathā paṭivijjhanto ariyamaggaṃ	522	
PA_atk-s05_17a:522_1	bhāveti. Dutiyabhāvanācatukke esanābhāvanāti appanāpubbabhāge bhāvanā. Sā hi appanaṃ	522	
PA_atk-s05_17a:522_2	esanti etāyāti esanāti vuttā. Paṭilābhabhāvanāti appanābhāvanā. Sā hi tāya esanāya	522	
PA_atk-s05_17a:522_3	paṭilabbhatīti paṭilābhoti vuttā. Ekarasābhāvanāti paṭilābhe vasībhāvaṃ pattukāmassa	522	
PA_atk-s05_17a:522_4	payogakāle bhāvanā. Sā hi tena tena pahānena tehi tehi kilesehi vimuttattā vimuttirasena	522	
PA_atk-s05_17a:522_5	ekarasāti katvā ekarasāti vuttā. Āsevanābhāvanāti paṭilābhe vasippattassa yathāruci	522	
PA_atk-s05_17a:522_6	paribhogakāle bhāvanā. Sā hi bhusaṃ sevīyatīti āsevanāti vuttā. Keci pana “āsevanābhāvanā	522	
PA_atk-s05_17a:522_7	vasīkammaṃ, ekarasābhāvanā sabbatthikā”ti vaṇṇayanti. Catukkavibhāge samādhiṃ samāpajjantānanti	522	
PA_atk-s05_17a:522_8	vattamānasamīpe vattamānavacanaṃ. Tattha jātāti tasmiṃ pubbabhāge jātā. Ekarasā hontīti	522	
PA_atk-s05_17a:522_9	appanuppādane samānakiccā honti. Samādhiṃ samāpannānanti appitappanānaṃ. Tattha jātāti	522	
PA_atk-s05_17a:522_10	tassā appanāya jātā. Aññamaññaṃ nātivattantīti samappavattiyā aññamaññaṃ nātikkamanti.	5221	
PA_atk-s05_17a:522_11	Adhimokkhaṭṭhena saddhindriyaṃ bhāvayatotiādīsu ekakkhaṇepi ekekassa indriyassa sakasakakiccakaraṇe	5221	
PA_atk-s05_17a:522_12	taṃtaṃnissayavasena sakasakakiccakārakāni sesānipi indriyāni vimuttirasena ekarasā	5221	
PA_atk-s05_17a:522_13	hontīti vimuttiraseneva ekarasaṭṭhena bhāvanā. Balabojjhaṅgamaggaṅgesupi eseva nayo.	5221	
PA_atk-s05_17a:522_14	Ekarasāti ca liṅgavipallāso kato.	5221	
PA_atk-s05_17a:523_0	Idha bhikkhūti imasmiṃ sāsane bhikkhu. Saṃsāre bhayaṃ ikkhatīti bhikkhu. Pubbaṇhasamayantiādīsu	523	
PA_atk-s05_17a:523_1	accantasaṃyogatthe upayogavacanaṃ, atthato pana bhummameva, divasassa pubbakāleti	523	
PA_atk-s05_17a:523_2	attho. Āsevatīti vasippattaṃ samādhiṃ bhusaṃ sevati. Majjhanhikasamayanti divasassa	523	
PA_atk-s05_17a:523_3	majjhakāle. Sāyanhasamayanti divasassa sāyanhakāle. Purebhattanti divābhattato purekāle.	523	
PA_atk-s05_17a:523_4	Pacchābhattanti divābhattato pacchākāle. Purimepi yāmeti rattiyā paṭhame koṭṭhāse.	523	
PA_atk-s05_17a:523_5	Kāḷeti kāḷapakkhe. Juṇheti sukkapakkhe. Purimepi vayokhandheti paṭhame vayokoṭṭhāse,	523	
PA_atk-s05_17a:523_6	paṭhamavayeti attho. Tīsu ca vayesu vassasatāyukassa purisassa ekekasmiṃ vaye catumāsādhikāni	523	
PA_atk-s05_17a:523_7	tettiṃsa vassāni honti.	523	
PA_atk-s05_17a:524_0	28. Tatiyabhāvanācatukke tattha jātānaṃ dhammānaṃ anativattanaṭṭhenāti tattha nekkhammādīsu	524	
PA_atk-s05_17a:524_1	bhāvanāvisesesu jātānaṃ samādhipaññāsaṅkhātānaṃ yuganaddhadhammānaṃ aññamaññaṃ anatikkamanabhāvena.	524	
PA_atk-s05_17a:524_2	Indriyānaṃ ekarasaṭṭhenāti tattheva saddhādīnaṃ indriyānaṃ nānākilesehi vimuttattā	524	
PA_atk-s05_17a:524_3	vimuttirasena ekarasabhāvena. Tadupagavīriyavāhanaṭṭhenāti tesaṃ anativattanaekarasabhāvānaṃ	524	
PA_atk-s05_17a:524_4	anucchavikassa vīriyassa vāhanabhāvena. Āsevanaṭṭhenāti yā tassa tasmiṃ samaye pavattā	524	
PA_atk-s05_17a:524_5	āsevanā. Tassā āsevanāya āsevanabhāvena.	524	
PA_atk-s05_17a:525_0	Rūpasaññanti kusalavipākakiriyavasena pañcadasavidhaṃ rūpāvacarajjhānasaṅkhātaṃ rūpasaññaṃ.	525	
PA_atk-s05_17a:525_1	Rūpāvacarajjhānampi hi rūpanti vuccati “rūpī rūpāni passatī”tiādīsu, tassa jhānassa	525	
PA_atk-s05_17a:525_2	ārammaṇampi “bahiddhā rūpāni passati suvaṇṇadubbaṇṇānī”tiādīsu. Rūpāvacarajjhānañhi	525	
PA_atk-s05_17a:525_3	saññāsīsena rūpe saññāti katvā rūpasaññāti vuccati. Paṭighasaññanti kusalavipākā	525	
PA_atk-s05_17a:525_4	pañca, akusalavipākā pañcāti evaṃ dasavidhaṃ paṭighasaññaṃ. Dvipañcaviññāṇasampayuttā	525	
PA_atk-s05_17a:525_5	hi saññā cakkhādīnaṃ vatthūnaṃ rūpādīnaṃ ārammaṇānañca paṭighātena uppannattā paṭighasaññāti	525	
PA_atk-s05_17a:525_6	vuccati. Rūpasaññā saddasaññā gandhasaññā rasasaññā phoṭṭhabbasaññātipi etissā eva	525	
PA_atk-s05_17a:525_7	nāmaṃ. Nānattasaññanti aṭṭha kāmāvacarakusalasaññā, dvādasa akusalasaññā, ekādasa	525	
PA_atk-s05_17a:525_8	kāmāvacarakusalavipākasaññā, dve akusalavipākasaññā, ekādasa kāmāvacarakiriyasaññāti	525	
PA_atk-s05_17a:525_9	evaṃ catucattālīsavidhaṃ nānattasaññaṃ. Sā hi nānatte nānāsabhāve rūpasaddādibhede	525	
PA_atk-s05_17a:525_10	gocare pavattā saññāti nānattasaññā, catucattālīsabhedato nānattā nānāsabhāvā aññamaññaṃ	5251	
PA_atk-s05_17a:525_11	asadisā saññāti vā nānattasaññāti vuccati. Saññābahukattepi jātiggahaṇena ekavacanaṃ kataṃ.	5251	
PA_atk-s05_17a:526_0	Niccasaññanti niccanti saññaṃ niccasaññaṃ. Evaṃ sukhasaññaṃ attasaññaṃ. Nandinti	526	
PA_atk-s05_17a:526_1	sappītikaṃ taṇhaṃ. Rāganti nippītikaṃ taṇhaṃ. Samudayanti rāgassa samudayaṃ. Atha	526	
PA_atk-s05_17a:526_2	vā bhaṅgānupassanāya bhaṅgasseva dassanato saṅkhārānaṃ udayaṃ. Ādānanti nibbattanavasena	526	
PA_atk-s05_17a:526_3	kilesānaṃ, adosadassāvitāya saṅkhatārammaṇassa vā ādānaṃ. Ghanasaññanti santativasena	526	
PA_atk-s05_17a:526_4	ghananti saññaṃ. Āyūhananti saṅkhārānaṃ atthāya payogakaraṇaṃ. Dhuvasaññanti thiranti	526	
PA_atk-s05_17a:526_5	saññaṃ. Nimittanti niccanimittaṃ. Paṇidhinti sukhapatthanaṃ. Abhinivesanti atthi	526	
PA_atk-s05_17a:526_6	attāti abhinivesaṃ. Sārādānābhinivesanti niccasārattasāragahaṇābhinivesaṃ. Sammohābhinivesanti	526	
PA_atk-s05_17a:526_7	“ahosiṃ nu kho ahaṃ atītamaddhāna”ntiādivasena “issarato loko sambhotī”tiādivasena	526	
PA_atk-s05_17a:526_8	ca sammohābhinivesaṃ. Ālayābhinivesanti ādīnavādassanena allīyitabbamidanti abhinivesaṃ.	526	
PA_atk-s05_17a:526_9	Appaṭisaṅkhanti anupāyagahaṇaṃ. Saññogābhinivesanti kāmayogādikaṃ kilesappavattiṃ.	526	
PA_atk-s05_17a:527_0	Diṭṭhekaṭṭheti diṭṭhīhi saha ekasmiṃ ṭhitāti diṭṭhekaṭṭhā. Te diṭṭhekaṭṭhe. Kilesenti	527	
PA_atk-s05_17a:527_1	upatāpenti, vibādhenti vāti kilesā. Te kilese. Duvidhañhi ekaṭṭhaṃ pahānekaṭṭhaṃ	527	
PA_atk-s05_17a:527_2	sahajekaṭṭhañca. Pahānekaṭṭhaṃ sakkāyadiṭṭhipamukhāhi tesaṭṭhiyā diṭṭhīhi saha yāva	527	
PA_atk-s05_17a:527_3	sotāpattimaggena pahānā, tāva ekasmiṃ puggale ṭhitāti attho. Idamidhādhippetaṃ. Dasasu	527	
PA_atk-s05_17a:527_4	hi kilesesu idha diṭṭhikilesoyeva āgato. Sesesu pana apāyagamanīyo lobho doso moho	527	
PA_atk-s05_17a:527_5	māno vicikicchā thinaṃ uddhaccaṃ ahirikaṃ anottappanti nava kilesā diṭṭhiyā saha	527	
PA_atk-s05_17a:527_6	pahānekaṭṭhā hutvā sotāpattimaggena pahīyanti, rāgadosamohapamukhesu vā diyaḍḍhesu	527	
PA_atk-s05_17a:527_7	kilesasahassesu sotāpattimaggena diṭṭhiyā pahīyamānāya diṭṭhiyā saha apāyagamanīyā	527	
PA_atk-s05_17a:527_8	sabbakilesā pahānekaṭṭhavasena pahīyanti, sahajekaṭṭhe diṭṭhiyā saha ekasmiṃ citte	527	
PA_atk-s05_17a:527_9	ṭhitāti attho. Sotāpattimaggena hi dvīsu diṭṭhisampayuttaasaṅkhārikacittesu pahīyamānesu	527	
PA_atk-s05_17a:527_10	tehi sahajāto lobho moho uddhaccaṃ ahirikaṃ anottappanti ime kilesā sahajekaṭṭhavasena	5271	
PA_atk-s05_17a:527_11	pahīyanti, dvīsu diṭṭhisampayuttasasaṅkhārikacittesu pahīyamānesu tehi sahajāto lobho	5271	
PA_atk-s05_17a:527_12	moho thinaṃ uddhaccaṃ ahirikaṃ anottappanti ime kilesā sahajekaṭṭhavasena pahīyanti.	5271	
PA_atk-s05_17a:527_13	Oḷārike kileseti oḷārikabhūte kāmarāgabyāpāde. Anusahagate kileseti sukhumabhūte	5271	
PA_atk-s05_17a:527_14	kāmarāgabyāpāde. Sabbakileseti maggattayena pahīnāvasese.	5271	
PA_atk-s05_17a:528_0	Vīriyaṃ vāhetīti yogāvacaro vīriyaṃ pavatteti. Heṭṭhā esanāpaṭilābhaekarasaāsevanavacanāni	528	
PA_atk-s05_17a:528_1	bhāvanānaṃ visesadassanatthaṃ vuttāni “evaṃbhūtā ca bhāvanā”ti. Idha “tattha jātānaṃ	528	
PA_atk-s05_17a:528_2	dhammānaṃ anativattanaṭṭhena indriyānaṃ ekarasaṭṭhena tadupagavīriyavāhanaṭṭhena	528	
PA_atk-s05_17a:528_3	āsevanaṭṭhenā”ti vacanāni bhāvanāhetudassanatthaṃ vuttāni “iminā ca iminā ca hetunā	528	
PA_atk-s05_17a:528_4	bhāvanā”ti. Heṭṭhā āsevanābhāvanāti nānākkhaṇavasena vuttā, idha āsevanaṭṭhena bhāvanāti	528	
PA_atk-s05_17a:528_5	ekakkhaṇavasenāti viseso. Rūpaṃ passanto bhāvetītiādīsu rūpādīni passitabbākārena	528	
PA_atk-s05_17a:528_6	passanto bhāvetabbaṃ bhāvanaṃ bhāvetīti attho. Ekarasā hontīti vimuttirasena, kiccarasena	528	
PA_atk-s05_17a:528_7	vā ekarasā honti. Vimuttirasoti sampattiraso. Kiccasampattiatthena raso nāma pavuccatīti hi vuttanti.	528	
PA_atk-s05_17a:529	Bhāvetabbaniddesavaṇṇanā niṭṭhitā.	52	
PA_atk-s05_17a:530	Sacchikātabbaniddesavaṇṇanā	53	
PA_atk-s05_17a:531_0	29. Sacchikātabbaniddese dasa ekuttaravissajjanāni paṭilābhasacchikiriyāvasena vuttāni.	531	
PA_atk-s05_17a:531_1	Tattha akuppā cetovimuttīti arahattaphalavimutti. Sā hi na kuppati na calati na parihāyatīti	531	
PA_atk-s05_17a:531_2	akuppā, sabbakilesehi cittassa vimuttattā cetovimuttīti vuccati. Vijjāti tisso vijjā.	531	
PA_atk-s05_17a:531_3	Vimuttīti dasuttarapariyāyena arahattaphalaṃ vuttaṃ, saṅgītipariyāyena pana “vimuttīti	531	
PA_atk-s05_17a:531_4	dve vimuttiyo cittassa ca adhimutti nibbānañcā”ti vuttaṃ. Ettha ca aṭṭha samāpattiyo	531	
PA_atk-s05_17a:531_5	nīvaraṇādīhi suṭṭhu vimuttattā vimutti nāma, nibbānaṃ sabbasaṅkhatato vimuttattā	531	
PA_atk-s05_17a:531_6	vimutti nāma. Tisso vijjāti pubbenivāsānussatiñāṇaṃ vijjā sattānaṃ cutūpapāte ñāṇaṃ	531	
PA_atk-s05_17a:531_7	vijjā āsavānaṃ khaye ñāṇaṃ vijjā. Tamavijjhanaṭṭhena vijjā, viditakaraṇaṭṭhenāpi	531	
PA_atk-s05_17a:531_8	vijjā. Pubbenivāsānussatiñāṇañhi uppajjamānaṃ pubbenivāsaṃ chādetvā ṭhitaṃ tamaṃ	531	
PA_atk-s05_17a:531_9	vijjhati, pubbenivāsañca viditaṃ karotīti vijjā. Cutūpapāte ñāṇaṃ cutipaṭisandhicchādakaṃ	531	
PA_atk-s05_17a:531_10	tamaṃ vijjhati, cutūpapātañca viditaṃ karotīti vijjā. Āsavānaṃ khaye ñāṇaṃ catusaccacchādakaṃ	5311	
PA_atk-s05_17a:531_11	tamaṃ vijjhati, catusaccadhamme ca viditaṃ karotīti vijjā. Cattāri sāmaññaphalānīti	5311	
PA_atk-s05_17a:531_12	sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ. Pāpadhamme sameti	5311	
PA_atk-s05_17a:531_13	vināsetīti samaṇo, samaṇassa bhāvo sāmaññaṃ. Catunnaṃ ariyamaggānametaṃ nāmaṃ. Sāmaññassa	5311	
PA_atk-s05_17a:531_14	phalāni sāmaññaphalāni.	5311	
PA_atk-s05_17a:532_0	Pañca dhammakkhandhāti sīlakkhandho, samādhikkhandho, paññākkhandho, vimuttikkhandho,	532	
PA_atk-s05_17a:532_1	vimuttiñāṇadassanakkhandho. Dhammakkhandhāti dhammavibhāgā dhammakoṭṭhāsā. Sīlakkhandhādīsupi	532	
PA_atk-s05_17a:532_2	eseva nayo. Lokiyalokuttarā sīlasamādhipaññā eva sīlasamādhipaññākkhandhā. Samucchedapaṭippassaddhinissaraṇavimuttiyo	532	
PA_atk-s05_17a:532_3	eva vimuttikkhandho. Tividhā vimuttipaccavekkhaṇā eva vimuttiñāṇadassanakkhandho.	532	
PA_atk-s05_17a:532_4	So lokiyo eva. Jānanaṭṭhena ñāṇameva dassanaṭṭhena dassananti ñāṇadassanaṃ, vimuttīnaṃ	532	
PA_atk-s05_17a:532_5	ñāṇadassanaṃ vimuttiñāṇadassananti vuccati. Vikkhambhanatadaṅgavimuttiyo pana samādhipaññākkhandheheva	532	
PA_atk-s05_17a:532_6	saṅgahitā. Ime pañca dhammakkhandhā sekkhānaṃ sekkhā, asekkhānaṃ asekkhāti vuttā.	532	
PA_atk-s05_17a:532_7	Etesu hi lokiyā ca nissaraṇavimutti ca nevasekkhānāsekkhā. Sekkhā hontāpi sekkhānaṃ	532	
PA_atk-s05_17a:532_8	ime iti sekkhā, asekkhānaṃ ime iti asekkhāti vuccanti. “Sekkhena vimuttikkhandhena	532	
PA_atk-s05_17a:532_9	samannāgato hotī”ti ettha pana nissaraṇavimuttiyā ārammaṇakaraṇavasena samannāgatoti	532	
PA_atk-s05_17a:532_10	veditabbo. Cha abhiññāti cha adhikāni ñāṇāni. Katamā cha? Iddhividhañāṇaṃ, dibbasotadhātuñāṇaṃ,	5321	
PA_atk-s05_17a:532_11	pubbenivāsānussatiñāṇaṃ, cetopariyañāṇaṃ, dibbacakkhuñāṇaṃ, āsavānaṃ khaye ñāṇanti imā cha.	5321	
PA_atk-s05_17a:533	Satta khīṇāsavabalānīti khīṇā āsavā assāti khīṇāsavo, khīṇāsavassa balāni khīṇāsavabalāni. Katamāni satta? Vuttāni bhagavatā –	53	
PA_atk-s05_17a:534_0	“Idha, bhikkhave, khīṇāsavassa bhikkhuno aniccato sabbe saṅkhārā yathābhūtaṃ sammappaññāya	534	
PA_atk-s05_17a:534_1	sudiṭṭhā honti. Yampi, bhikkhave, khīṇāsavassa bhikkhuno aniccato sabbe saṅkhārā	534	
PA_atk-s05_17a:534_2	yathābhūtaṃ sammappaññāya sudiṭṭhā honti, idampi, bhikkhave, khīṇāsavassa bhikkhuno	534	
PA_atk-s05_17a:534_3	balaṃ hoti, yaṃ balaṃ āgamma khīṇāsavo bhikkhu āsavānaṃ khayaṃ paṭijānāti ‘khīṇā me āsavā’ti.	534	
PA_atk-s05_17a:535	“Puna caparaṃ, bhikkhave, khīṇāsavassa bhikkhuno aṅgārakāsūpamā kāmāti yathābhūtaṃ sammappaññāya sudiṭṭhā honti. Yampi, bhikkhave…pe… idampi khīṇāsavassa bhikkhuno balaṃ hoti…pe….	53	
PA_atk-s05_17a:536_0	“Puna caparaṃ, bhikkhave, khīṇāsavassa bhikkhuno vivekaninnaṃ cittaṃ hoti vivekapoṇaṃ	536	
PA_atk-s05_17a:536_1	vivekapabbhāraṃ vivekaṭṭhaṃ nekkhammābhirataṃ byantībhūtaṃ sabbaso āsavaṭṭhāniyehi	536	
PA_atk-s05_17a:536_2	dhammehi. Yampi, bhikkhave…pe… idampi khīṇāsavassa bhikkhuno balaṃ hoti…pe….	536	
PA_atk-s05_17a:537_0	“Puna caparaṃ, bhikkhave, khīṇāsavassa bhikkhuno cattāro satipaṭṭhānā bhāvitā honti	537	
PA_atk-s05_17a:537_1	subhāvitā. Pañcindriyāni bhāvitāni honti subhāvitāni. Satta bojjhaṅgā bhāvitā honti	537	
PA_atk-s05_17a:537_2	subhāvitā. Ariyo aṭṭhaṅgiko maggo bhāvito hoti subhāvito. Yampi, bhikkhave, khīṇāsavassa	537	
PA_atk-s05_17a:537_3	bhikkhuno ariyo aṭṭhaṅgiko maggo bhāvito hoti subhāvito, idampi khīṇāsavassa bhikkhuno	537	
PA_atk-s05_17a:537_4	balaṃ hoti, yaṃ balaṃ āgamma khīṇāsavo bhikkhu āsavānaṃ khayaṃ paṭijānāti ‘khīṇā me āsavā”’ti.	537	
PA_atk-s05_17a:538	Tattha paṭhamena balena dukkhasaccapaṭivedho, dutiyena samudayasaccapaṭivedho, tatiyena nirodhasaccapaṭivedho, catūhi maggasaccapaṭivedho pakāsito hoti.	53	
PA_atk-s05_17a:539_0	Aṭṭha vimokkhāti ārammaṇe adhimuccanaṭṭhena paccanīkadhammehi ca suṭṭhu muccanaṭṭhena	539	
PA_atk-s05_17a:539_1	vimokkhā. “Katame aṭṭha? Rūpī rūpāni passati, ayaṃ paṭhamo vimokkho. Ajjhattaṃ arūpasaññī	539	
PA_atk-s05_17a:539_2	bahiddhā rūpāni passati, ayaṃ dutiyo vimokkho. ‘Subha’nteva adhimutto hoti, ayaṃ	539	
PA_atk-s05_17a:539_3	tatiyo vimokkho. Sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ	539	
PA_atk-s05_17a:539_4	amanasikārā ‘ananto ākāso’ti ākāsānañcāyatanaṃ upasampajja viharati, ayaṃ catuttho	539	
PA_atk-s05_17a:539_5	vimokkho. Sabbaso ākāsānañcāyatanaṃ samatikkamma ‘anantaṃ viññāṇa’nti viññāṇañcāyatanaṃ	539	
PA_atk-s05_17a:539_6	upasampajja viharati, ayaṃ pañcamo vimokkho. Sabbaso viññāṇañcāyatanaṃ samatikkamma	539	
PA_atk-s05_17a:539_7	‘natthi kiñcī’ti ākiñcaññāyatanaṃ upasampajja viharati, ayaṃ chaṭṭho vimokkho. Sabbaso	539	
PA_atk-s05_17a:539_8	ākiñcaññāyatanaṃ samatikkamma nevasaññānāsaññāyatanaṃ upasampajja viharati, ayaṃ	539	
PA_atk-s05_17a:539_9	sattamo vimokkho. Sabbaso nevasaññānāsaññāyatanaṃ samatikkamma saññāvedayitanirodhaṃ	539	
PA_atk-s05_17a:539_10	upasampajja viharati, ayaṃ aṭṭhamo vimokkho”ti.	5391	
PA_atk-s05_17a:540_0	Nava anupubbanirodhāti nava anupaṭipāṭiyā nirodhā. “Katame nava? Paṭhamaṃ jhānaṃ	540	
PA_atk-s05_17a:540_1	samāpannassa kāmasaññā niruddhā hoti, dutiyaṃ jhānaṃ samāpannassa vitakkavicārā niruddhā	540	
PA_atk-s05_17a:540_2	honti, tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa	540	
PA_atk-s05_17a:540_3	assāsapassāsā niruddhā honti, ākāsānañcāyatanaṃ samāpannassa rūpasaññā niruddhā hoti,	540	
PA_atk-s05_17a:540_4	viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ	540	
PA_atk-s05_17a:540_5	samāpannassa viññāṇañcāyatanasaññā niruddhā hoti, nevasaññānāsaññāyatanaṃ samāpannassa	540	
PA_atk-s05_17a:540_6	ākiñcaññāyatanasaññā niruddhā hoti, saññāvedayitanirodhaṃ samāpannassa saññā ca vedanā	540	
PA_atk-s05_17a:540_7	ca niruddhā hontī”ti.	540	
PA_atk-s05_17a:541_0	Dasa asekkhā dhammāti upari sikkhitabbābhāvato na sikkhantīti asekkhā. Atha vā tīsu	541	
PA_atk-s05_17a:541_1	sikkhāsu sikkhantīti sekkhā, vuddhippattā sekkhāti asekkhā, arahanto. Asekkhānaṃ	541	
PA_atk-s05_17a:541_2	ime iti asekkhā. “Katame dasa? Asekkhā sammādiṭṭhi, asekkho sammāsaṅkappo, asekkhā	541	
PA_atk-s05_17a:541_3	sammāvācā, asekkho sammākammanto, asekkho sammāājīvo, asekkho sammāvāyāmo, asekkhā	541	
PA_atk-s05_17a:541_4	sammāsati, asekkho sammāsamādhi, asekkhaṃ sammāñāṇaṃ, asekkhā sammāvimuttī”ti. Asekkhaṃ	541	
PA_atk-s05_17a:541_5	sammāñāṇanti arahattaphalapaññaṃ ṭhapetvā sesalokiyapaññā. Sammāvimuttīti arahattaphalavimutti.	541	
PA_atk-s05_17a:541_6	Aṭṭhakathāyaṃ pana vuttaṃ –	541	
PA_atk-s05_17a:542_0	“Asekkhā sammādiṭṭhītiādayo sabbepi phalasampayuttadhammā eva. Ettha ca sammādiṭṭhi	542	
PA_atk-s05_17a:542_1	sammāñāṇanti dvīsu ṭhānesu paññāva kathitā. Sammāvimuttīti iminā pana padena vuttāvasesā	542	
PA_atk-s05_17a:542_2	phalasamāpattidhammā saṅgahitā”ti.	542	
PA_atk-s05_17a:543_0	Sabbaṃ, bhikkhave, sacchikātabbantiādīsu ārammaṇasacchikiriyā veditabbā. Rūpaṃ passanto	543	
PA_atk-s05_17a:543_1	sacchikarotītiādīsu rūpādīni lokiyāni passitabbākārena passanto tāneva rūpādīni ārammaṇasacchikiriyāya	543	
PA_atk-s05_17a:543_2	sacchikaroti, rūpādīni vā passitabbākārena passanto tena hetunā sacchikātabbaṃ nibbānaṃ	543	
PA_atk-s05_17a:543_3	sacchikaroti. Passantoti hi padaṃ hetuatthepi akkharacintakā icchanti. Anaññātaññassāmītindriyādīni	543	
PA_atk-s05_17a:543_4	pana lokuttarāni paccavekkhaṇavasena passanto tāneva ārammaṇasacchikiriyāya sacchikaroti.	543	
PA_atk-s05_17a:543_5	“Amatogadhaṃ nibbānaṃ pariyosānaṭṭhena sacchikarotī”ti idaṃ pariññeyyapahātabbasacchikātabbabhāvetabbesu	543	
PA_atk-s05_17a:543_6	sacchikātabbattā ujukameva. Ye ye dhammā sacchikatā honti, te te dhammā phassitā	543	
PA_atk-s05_17a:543_7	hontīti ārammaṇasacchikiriyāya sacchikatā ārammaṇaphassena phuṭṭhā honti, paṭilābhasacchikiriyāya	543	
PA_atk-s05_17a:543_8	sacchikatā paṭilābhaphassena phuṭṭhā hontīti.	543	
PA_atk-s05_17a:544	Sacchikātabbaniddesavaṇṇanā niṭṭhitā.	54	
PA_atk-s05_17a:545	Hānabhāgiyacatukkaniddesavaṇṇanā	54	
PA_atk-s05_17a:546_0	30. Idāni yasmā hānabhāgiyāditā ekekasseva samādhissa avatthābhedena hoti, tasmā	546	
PA_atk-s05_17a:546_1	hānabhāgiyacatukkaṃ ekatoyeva niddiṭṭhaṃ. Tattha paṭhamassa jhānassa lābhinti paṭhamassa	546	
PA_atk-s05_17a:546_2	jhānassa lābhino. Sāmiatthe upayogavacanaṃ. Lābho sacchikiriyā assa atthīti lābhīti	546	
PA_atk-s05_17a:546_3	vuccati. Kāmasahagatāti ettha sahagatasaddassa ārammaṇattho adhippeto, vatthukāmakilesakāmārammaṇāti	546	
PA_atk-s05_17a:546_4	attho. Saññāmanasikārāti javanasaññā ca tadāvajjanamanasikāro ca, saññāsampayuttamanasikāropi	546	
PA_atk-s05_17a:546_5	vaṭṭati. Samudācarantīti pavattanti. Dhammoti paṭhamajjhānadhammo. Jhānā parihāyanto	546	
PA_atk-s05_17a:546_6	tīhi kāraṇehi parihāyati kilesasamudācārena vā asappāyakiriyāya vā ananuyogena vā.	546	
PA_atk-s05_17a:546_7	Kilesasamudācārena parihāyanto sīghaṃ parihāyati, kammārāmatābhassārāmatāniddārāmatāsaṅgaṇikārāmatānuyogavasena	546	
PA_atk-s05_17a:546_8	asappāyakiriyāya parihāyanto dandhaṃ parihāyati, gelaññapaccayavekallādinā palibodhena	546	
PA_atk-s05_17a:546_9	abhikkhaṇaṃ asamāpajjanto ananuyogena parihāyantopi dandhaṃ parihāyati. Idha pana	546	
PA_atk-s05_17a:546_10	balavakāraṇameva dassento kilesasamudācāramevāha. Dutiyajjhānādīhi pana parihāyanto	5461	
PA_atk-s05_17a:546_11	heṭṭhimaheṭṭhimajjhānanikantisamudācārenapi parihāyati. Kittāvatā parihīno hotīti?	5461	
PA_atk-s05_17a:546_12	Yadā na sakkoti samāpajjituṃ, ettāvatā parihīno hotīti. Tadanudhammatāti anupavatto	5461	
PA_atk-s05_17a:546_13	dhammo anudhammo, jhānaṃ adhikaṃ katvā pavattassa nikantidhammassetaṃ adhivacanaṃ.	5461	
PA_atk-s05_17a:546_14	Anudhammo eva anudhammatā, tassa jhānassa anudhammatā tadanudhammatā. Satīti nikanti.	5461	
PA_atk-s05_17a:546_15	Santiṭṭhatīti patiṭṭhāti. Taṃ paṭhamajjhānaṃ anuvattamānā nikanti pavattatīti vuttaṃ	5461	
PA_atk-s05_17a:546_16	hoti. Avitakkasahagatāti dutiyajjhānārammaṇā. Tañhi natthettha vitakkoti avitakkanti	5461	
PA_atk-s05_17a:546_17	vuccati. Nibbidāsahagatāti vipassanārammaṇā. Sā hi saṅkhāresu nibbindanato nibbidāti	5461	
PA_atk-s05_17a:546_18	vuccati. “Nibbindaṃ virajjatī”ti hi vuttaṃ. Virāgūpasaṃhitāti ariyamaggapaṭisaññuttā	5461	
PA_atk-s05_17a:546_19	vipassanā. Vipassanā hi sikhāppattā maggavuṭṭhānaṃ pāpeti. Tasmā vipassanārammaṇā	5461	
PA_atk-s05_17a:546_20	saññāmanasikārā “virāgūpasaṃhitā”ti vuccanti, “virāgā vimuccatī”ti hi vuttaṃ.	5462	
PA_atk-s05_17a:547_0	Vitakkasahagatāti vitakkavasena paṭhamajjhānārammaṇā. Upekkhāsukhasahagatāti tatramajjhattupekkhāya	547	
PA_atk-s05_17a:547_1	ca sukhavedanāya ca vasena tatiyajjhānārammaṇā. Pītisukhasahagatāti pītiyā ca sukhavedanāya	547	
PA_atk-s05_17a:547_2	ca vasena dutiyajjhānārammaṇā. Adukkhamasukhasahagatāti upekkhāvedanāvasena catutthajjhānārammaṇā.	547	
PA_atk-s05_17a:547_3	Sā hi vedanā na dukkhā na sukhāti adukkhamasukhāti vuccati, ma-kāro panettha padasandhivasena	547	
PA_atk-s05_17a:547_4	vutto. Rūpasahagatāti rūpajjhānārammaṇā. Nevasaññānāsaññāyatane ṭhitassa hānabhāgiyaṭhitibhāgiyanibbedhabhāgiyattesu	547	
PA_atk-s05_17a:547_5	vijjamānesupi visesabhāgiyattābhāvā nevasaññānāsaññāyatanaṃ na niddiṭṭhaṃ. Sabbopi	547	
PA_atk-s05_17a:547_6	cesa lokiyo samādhi pamādavihārissa mudindriyassa hānabhāgiyo hoti, appamādavihārissa	547	
PA_atk-s05_17a:547_7	mudindriyassa ṭhitibhāgiyo hoti, taṇhācaritassa tikkhindriyassa visesabhāgiyo hoti,	547	
PA_atk-s05_17a:547_8	diṭṭhicaritassa tikkhindriyassa nibbedhabhāgiyo hotīti vuccati.	547	
PA_atk-s05_17a:548	Hānabhāgiyacatukkaniddesavaṇṇanā niṭṭhitā.	54	
PA_atk-s05_17a:549	Lakkhaṇattikaniddesavaṇṇanā	54	
PA_atk-s05_17a:550_0	31. Idāni yasmā ekekopi lokiyadhammo tilakkhaṇabbhāhato, tasmā lakkhaṇattikaṃ ekato	550	
PA_atk-s05_17a:550_1	niddiṭṭhaṃ. Tattha aniccaṃ khayaṭṭhenāti tattha tattheva khīyanabhāvena aniccaṃ.	550	
PA_atk-s05_17a:550_2	“Khayadhammattā, vayadhammattā, virāgadhammattā, nirodhadhammattā anicca”nti eke.	550	
PA_atk-s05_17a:550_3	Dukkhaṃ bhayaṭṭhenāti sappaṭibhayatāya dukkhaṃ. Yañhi aniccaṃ, taṃ bhayāvahaṃ hoti	550	
PA_atk-s05_17a:550_4	sīhopamasutte devānaṃ viya. “Jātijarābyādhimaraṇabhayaṭṭhena dukkha”nti eke. Anattā	550	
PA_atk-s05_17a:550_5	asārakaṭṭhenāti “attā nivāsī kārako vedako sayaṃvasī”ti evaṃ parikappitassa attasārassa	550	
PA_atk-s05_17a:550_6	abhāvena anattā. Yañhi aniccaṃ dukkhaṃ, taṃ attanopi aniccataṃ vā udayabbayapīḷanaṃ	550	
PA_atk-s05_17a:550_7	vā dhāretuṃ na sakkoti, kuto tassa kārakādibhāvo. Vuttañca “rūpañca hidaṃ, bhikkhave,	550	
PA_atk-s05_17a:550_8	attā abhavissa, nayidaṃ rūpaṃ ābādhāya saṃvatteyyā”tiādi. “Attasāraniccasāravirahitattā anattā”ti eke.	550	
PA_atk-s05_17a:551	Lakkhaṇattikaniddesavaṇṇanā niṭṭhitā.	55	
PA_atk-s05_17a:552	Dukkhasaccaniddesavaṇṇanā	55	
PA_atk-s05_17a:554_0	Ariyasaccacatukkampi tathaṭṭhena saccānaṃ ekasambandhattā ekato eva niddiṭṭhaṃ. Tattha	554	
PA_atk-s05_17a:554_1	tatthāti tesu catūsu ariyasaccesu. Katamanti kathetukamyatāpucchā. Dukkhaṃ ariyasaccanti	554	
PA_atk-s05_17a:554_2	pucchitadhammanidassanaṃ. Tattha jātipi dukkhātiādīsu jātisaddassa tāva aneke atthā paveditā. Yathāha –	554	
PA_atk-s05_17a:555	“Bhavo kulaṃ nikāyo ca, sīlaṃ paññatti lakkhaṇaṃ;	55	
PA_atk-s05_17a:556	Pasūti sandhi cevāti, jātiatthā paveditā”.	55	
PA_atk-s05_17a:557_0	Tathā hissa “ekampi jātiṃ dvepi jātiyo”tiādīsu bhavo attho. “Akkhitto anupakkuṭṭho	557	
PA_atk-s05_17a:557_1	jātivādenā”ti ettha kulaṃ. “Atthi, visākhe, nigaṇṭhā nāma samaṇajātī”ti ettha nikāyo.	557	
PA_atk-s05_17a:557_2	“Yatohaṃ, bhagini, ariyāya jātiyā jāto nābhijānāmī”ti ettha ariyasīlaṃ. “Tiriyā nāma	557	
PA_atk-s05_17a:557_3	tiṇajāti nābhiyā uggantvā nabhaṃ āhacca ṭhitā ahosī”ti ettha paññatti. “Jāti dvīhi	557	
PA_atk-s05_17a:557_4	khandhehi saṅgahitā”ti ettha saṅkhatalakkhaṇaṃ. “Sampatijāto, ānanda, bodhisatto”ti	557	
PA_atk-s05_17a:557_5	ettha pasūti. “Bhavapaccayā jātī”ti ca “jātipi dukkhā”ti ca ettha pariyāyato paṭisandhikhandhā.	557	
PA_atk-s05_17a:557_6	Nippariyāyato pana tattha tattha nibbattamānānaṃ sattānaṃ ye ye khandhā pātubhavanti,	557	
PA_atk-s05_17a:557_7	tesaṃ tesaṃ paṭhamaṃ pātubhāvo.	557	
PA_atk-s05_17a:558_0	Kasmā panesā jāti dukkhāti ce? Anekesaṃ dukkhānaṃ vatthubhāvato. Anekāni hi dukkhāni.	558	
PA_atk-s05_17a:558_1	Seyyathidaṃ – dukkhadukkhaṃ, vipariṇāmadukkhaṃ, saṅkhāradukkhaṃ, paṭicchannadukkhaṃ,	558	
PA_atk-s05_17a:558_2	appaṭicchannadukkhaṃ, pariyāyadukkhaṃ, nippariyāyadukkhanti. Ettha kāyikacetasikā	558	
PA_atk-s05_17a:558_3	dukkhā vedanāsabhāvato ca nāmato ca dukkhattā dukkhadukkhanti vuccati. Sukhā vedanā	558	
PA_atk-s05_17a:558_4	vipariṇāmena dukkhuppattihetuto vipariṇāmadukkhaṃ. Upekkhāvedanā ceva avasesā ca	558	
PA_atk-s05_17a:558_5	tebhūmakasaṅkhārā udayabbayapaṭipīḷitattā saṅkhāradukkhaṃ. Kaṇṇasūladantasūlarāgajapariḷāhadosajapariḷāhādi	558	
PA_atk-s05_17a:558_6	kāyikacetasiko ābādho pucchitvā jānitabbato upakkamassa ca apākaṭabhāvato paṭicchannadukkhaṃ.	558	
PA_atk-s05_17a:558_7	Dvattiṃsakammakāraṇādisamuṭṭhāno ābādho apucchitvāva jānitabbato upakkamassa ca pākaṭabhāvato	558	
PA_atk-s05_17a:558_8	appaṭicchannadukkhaṃ. Ṭhapetvā dukkhadukkhaṃ sesaṃ dukkhasaccavibhaṅge āgataṃ jātiādi	558	
PA_atk-s05_17a:558_9	sabbampi tassa tassa dukkhassa vatthubhāvato pariyāyadukkhaṃ. Dukkhadukkhaṃ pana	558	
PA_atk-s05_17a:558_10	nippariyāyadukkhanti vuccati.	5581	
PA_atk-s05_17a:559_0	Tatrāyaṃ jāti yaṃ taṃ bālapaṇḍitasuttādīsu bhagavatāpi upamāvasena pakāsitaṃ āpāyikaṃ	559	
PA_atk-s05_17a:559_1	dukkhaṃ, yañca sugatiyampi manussaloke gabbhokkantimūlakādibhedaṃ dukkhaṃ uppajjati,	559	
PA_atk-s05_17a:559_2	tassa vatthubhāvato dukkhā. Tatridaṃ gabbhokkantimūlakādibhedaṃ dukkhaṃ – ayañhi	559	
PA_atk-s05_17a:559_3	satto mātukucchimhi nibbattamāno na uppalapadumapuṇḍarīkādīsu nibbattati, atha kho	559	
PA_atk-s05_17a:559_4	heṭṭhā āmāsayassa upari pakkāsayassa udarapaṭalapiṭṭhikaṇṭakānaṃ vemajjhe paramasambādhe	559	
PA_atk-s05_17a:559_5	tibbandhakāre nānākuṇapagandhaparibhāvitaparamaduggandhapavanavicarite adhimattajegucche	559	
PA_atk-s05_17a:559_6	kucchippadese pūtimacchapūtikummāsacandanikādīsu kimi viya nibbattati. So tattha	559	
PA_atk-s05_17a:559_7	nibbatto dasa māse mātukucchisambhavena usmanā puṭapākaṃ viya paccamāno piṭṭhapiṇḍi	559	
PA_atk-s05_17a:559_8	viya sediyamāno samiñjanapasāraṇādivirahito adhimattaṃ dukkhaṃ paccanubhotīti. Idaṃ	559	
PA_atk-s05_17a:559_9	tāva gabbhokkantimūlakaṃ dukkhaṃ.	559	
PA_atk-s05_17a:560_0	Yaṃ pana so mātu sahasā upakkhalanagamananisīdanauṭṭhānaparivattanādīsu surādhuttahatthagato	560	
PA_atk-s05_17a:560_1	eḷako viya ahituṇḍikahatthagato sappapotako viya ca ākaḍḍhanaparikaḍḍhanaodhunananiddhunanādinā	560	
PA_atk-s05_17a:560_2	upakkamena adhimattaṃ dukkhamanubhoti, yañca mātu sītudakapānakāle sītanarakūpapanno	560	
PA_atk-s05_17a:560_3	viya uṇhayāgubhattādiajjhoharaṇakāle aṅgāravuṭṭhisamparikiṇṇo viya loṇambilādiajjhoharaṇakāle	560	
PA_atk-s05_17a:560_4	khārāpatacchikādikammakāraṇappatto viya adhimattaṃ dukkhamanubhoti. Idaṃ gabbhapariharaṇamūlakaṃ dukkhaṃ.	560	
PA_atk-s05_17a:561	Yaṃ panassa mūḷhagabbhāya mātuyā mittāmaccasuhajjādīhipi adassanārahe dukkhuppattiṭṭhāne chedanaphālanādīhi dukkhamanubhavati. Idaṃ gabbhavipattimūlakaṃ dukkhaṃ.	56	
PA_atk-s05_17a:562_0	Yaṃ vijāyamānāya mātuyā kammajehi vātehi parivattetvā narakappapātaṃ viya atibhayānakaṃ	562	
PA_atk-s05_17a:562_1	yonimaggaṃ paṭipādiyamānassa paramasambādhena ca yonimukhena tāḷacchiggaḷena viya	562	
PA_atk-s05_17a:562_2	nikaḍḍhiyamānassa mahānāgassa narakasattassa viya ca saṅghātapabbatehi vicuṇṇiyamānassa	562	
PA_atk-s05_17a:562_3	dukkhamuppajjati. Idaṃ vijāyanamūlakaṃ dukkhaṃ.	562	
PA_atk-s05_17a:563_0	Yaṃ pana jātassa taruṇavaṇasadisassa sukumārasarīrassa hatthagahaṇanhāpanadhovanacoḷaparimajjanādikāle	563	
PA_atk-s05_17a:563_1	sūcimukhakhuradhārāvijjhanaphālanasadisaṃ dukkhamuppajjati. Idaṃ mātukucchito bahi	563	
PA_atk-s05_17a:563_2	nikkhamanamūlakaṃ dukkhaṃ.	563	
PA_atk-s05_17a:564_0	Yaṃ tato paraṃ pavattiyaṃ attanāva attānaṃ vadhentassa acelakavatādivasena ātāpanaparitāpanānuyogamanuyuttassa	564	
PA_atk-s05_17a:564_1	kodhavasena abhuñjantassa ubbandhantassa ca dukkhaṃ hoti. Idaṃ attupakkamamūlakaṃ dukkhaṃ.	564	
PA_atk-s05_17a:565	Yaṃ pana parato vadhabandhanādīni anubhavantassa uppajjati. Idaṃ parūpakkamamūlakaṃdukkhanti. Iti imassa sabbassāpi dukkhassa ayaṃ jāti vatthumeva hoti. Tenetaṃ vuccati –	56	
PA_atk-s05_17a:566	“Jāyetha no ce narakesu satto, tatthaggidāhādikamappasayhaṃ;	56	
PA_atk-s05_17a:567	Labhetha dukkhaṃ nu kuhiṃ patiṭṭhaṃ, iccāha dukkhāti munīdha jātiṃ.	56	
PA_atk-s05_17a:568	“Dukkhaṃ tiracchesu kasāpatoda-	56	
PA_atk-s05_17a:569	Daṇḍābhighātādibhavaṃ anekaṃ;	56	
PA_atk-s05_17a:570	Yaṃ taṃ kathaṃ tattha bhaveyya jātiṃ,	57	
PA_atk-s05_17a:571	Vinā tahiṃ jāti tatopi dukkhā.	57	
PA_atk-s05_17a:572	“Petesu dukkhaṃ pana khuppipāsā-	57	
PA_atk-s05_17a:573	Vātātapādippabhavaṃ vicittaṃ;	57	
PA_atk-s05_17a:574	Yasmā ajātassa na tattha atthi,	57	
PA_atk-s05_17a:575	Tasmāpi dukkhaṃ muni jātimāha.	57	
PA_atk-s05_17a:576	“Tibbandhakāre ca asayhasīte,	57	
PA_atk-s05_17a:577	Lokantare yaṃ asuresu dukkhaṃ;	57	
PA_atk-s05_17a:578	Na taṃ bhave tattha na cassa jāti,	57	
PA_atk-s05_17a:579	Yato ayaṃ jāti tatopi dukkhā.	57	
PA_atk-s05_17a:580	“Yañcāpi gūthanarake viya mātugabbhe,	58	
PA_atk-s05_17a:581	Satto vasaṃ ciramato bahi nikkhamañca;	58	
PA_atk-s05_17a:582	Pappoti dukkhamatighoramidampi natthi,	58	
PA_atk-s05_17a:583	Jātiṃ vinā itipi jāti ayañhi dukkhā.	58	
PA_atk-s05_17a:584	“Kiṃ bhāsitena bahunā nanu yaṃ kuhiñci,	58	
PA_atk-s05_17a:585	Atthīdha kiñcidapi dukkhamidaṃ kadāci;	58	
PA_atk-s05_17a:586	Nevatthi jātivirahe yadato mahesī,	58	
PA_atk-s05_17a:587	Dukkhāti sabbapaṭhamaṃ imamāha jāti”nti.	58	
PA_atk-s05_17a:588_0	Jarāpi dukkhāti ettha duvidhā jarā saṅkhatalakkhaṇañca, khaṇḍiccādisammato santatiyaṃ	588	
PA_atk-s05_17a:588_1	ekabhavapariyāpannakhandhapurāṇabhāvo ca. Sā idha adhippetā. Sā panesā dukkhā saṅkhāradukkhabhāvato	588	
PA_atk-s05_17a:588_2	ceva dukkhavatthuto ca. Yaṃ hidaṃ aṅgapaccaṅgasithilībhāvaindriyavikāravirūpatā yobbanavināsabalūpaghātasatimativippavāsaparaparibhavādianekappaccayaṃ	588	
PA_atk-s05_17a:588_3	kāyikacetasikaṃ dukkhamuppajjati, jarā tassa vatthu. Tenetaṃ vuccati –	588	
PA_atk-s05_17a:589	“Aṅgānaṃ sithilībhāvā, indriyānaṃ vikārato;	58	
PA_atk-s05_17a:590	Yobbanassa vināsena, balassa upaghātato.	59	
PA_atk-s05_17a:591	“Vippavāsā satādīnaṃ, puttadārehi attano;	59	
PA_atk-s05_17a:592	Appasādanīyato ceva, bhiyyo bālattapattiyā.	59	
PA_atk-s05_17a:593	“Pappoti dukkhaṃ yaṃ macco, kāyikaṃ mānasaṃ tathā;	59	
PA_atk-s05_17a:594	Sabbametaṃ jarāhetu, yasmā tasmā jarā dukhā”ti.	59	
PA_atk-s05_17a:595	Jarādukkhānantaraṃ byādhidukkhe vattabbepi kāyikadukkhagahaṇeneva byādhidukkhaṃ gahitaṃ hotīti na vuttanti veditabbaṃ.	59	
PA_atk-s05_17a:596_0	Maraṇampi dukkhanti etthāpi duvidhaṃ maraṇaṃ – saṅkhatalakkhaṇañca, yaṃ sandhāya	596	
PA_atk-s05_17a:596_1	vuttaṃ – “jarāmaraṇaṃ dvīhi khandhehi saṅgahita”nti. Ekabhavapariyāpannajīvitindriyappabandhavicchedo	596	
PA_atk-s05_17a:596_2	ca, yaṃ sandhāya vuttaṃ – “niccaṃ maraṇato bhaya”nti. Taṃ idha adhippetaṃ. Jātipaccayamaraṇaṃ	596	
PA_atk-s05_17a:596_3	upakkamamaraṇaṃ sarasamaraṇaṃ āyukkhayamaraṇaṃ puññakkhayamaraṇantipi tasseva nāmaṃ.	596	
PA_atk-s05_17a:596_4	Puna khaṇikamaraṇaṃ sammutimaraṇaṃ samucchedamaraṇanti ayampettha bhedo veditabbo.	596	
PA_atk-s05_17a:596_5	Pavatte rūpārūpadhammānaṃ bhedo khaṇikamaraṇaṃ nāma. “Tisso mato, phusso mato”ti	596	
PA_atk-s05_17a:596_6	idaṃ paramatthato sattassa abhāvā, “sassaṃ mataṃ, rukkho mato”ti idaṃ jīvitindriyassa	596	
PA_atk-s05_17a:596_7	abhāvā sammutimaraṇaṃ nāma. Khīṇāsavassa appaṭisandhikā kālakiriyā samucchedamaraṇaṃ	596	
PA_atk-s05_17a:596_8	nāma. Bāhirakaṃ sammutimaraṇaṃ ṭhapetvā itaraṃ sammutimaraṇañca samucchedamaraṇañca	596	
PA_atk-s05_17a:596_9	yathāvuttapabandhavicchedeneva saṅgahitaṃ. Dukkhassa pana vatthubhāvato dukkhaṃ. Tenetaṃ vuccati –	596	
PA_atk-s05_17a:597	“Pāpassa pāpakammādinimittamanupassato;	59	
PA_atk-s05_17a:598	Bhaddassāpasahantassa, viyogaṃ piyavatthukaṃ;	59	
PA_atk-s05_17a:599	Mīyamānassa yaṃ dukkhaṃ, mānasaṃ avisesato.	59	
PA_atk-s05_17a:600	“Sabbesañcāpi yaṃ sandhibandhanacchedanādikaṃ;	60	
PA_atk-s05_17a:601	Vitujjamānamammānaṃ, hoti dukkhaṃ sarīrajaṃ.	60	
PA_atk-s05_17a:602	“Asayhamappaṭikāraṃ, dukkhassetassidaṃ yato;	60	
PA_atk-s05_17a:603	Maraṇaṃ vatthu tenetaṃ, dukkhamicceva bhāsita”nti.	60	
PA_atk-s05_17a:604	Sokādīsu soko nāma ñātibyasanādīhi phuṭṭhassa antonijjhānalakkhaṇo cittasantāpo. Dukkho pana dukkhadukkhato dukkhavatthuto ca. Tenetaṃ vuccati –	60	
PA_atk-s05_17a:605	“Sattānaṃ hadayaṃ soko, visasallaṃva tujjati;	60	
PA_atk-s05_17a:606	Aggitattova nārāco, bhusaṃva dahate puna.	60	
PA_atk-s05_17a:607	“Samāvahati byādhiñca, jarāmaraṇabhedanaṃ;	60	
PA_atk-s05_17a:608	Dukkhampi vividhaṃ yasmā, tasmā dukkhoti vuccatī”ti.	60	
PA_atk-s05_17a:609	Paridevo nāma ñātibyasanādīhi phuṭṭhassa vacīpalāpo. Dukkho pana saṅkhāradukkhabhāvato dukkhavatthuto ca. Tenetaṃ vuccati –	60	
PA_atk-s05_17a:610	“Yaṃ sokasallavihato paridevamāno, kaṇṭhoṭṭhatālutalasosajamappasayhaṃ;	61	
PA_atk-s05_17a:611	Bhiyyodhimattamadhigacchatiyeva dukkhaṃ, dukkhoti tena bhagavā paridevamāhā”ti.	61	
PA_atk-s05_17a:612	Dukkhaṃ nāma kāyapīḷanalakkhaṇaṃ kāyikadukkhaṃ. Dukkhaṃ pana dukkhadukkhato mānasadukkhāvahanato ca. Tenetaṃ vuccati –	61	
PA_atk-s05_17a:613	“Pīḷeti kāyikamidaṃ, dukkhaṃ dukkhañca mānasaṃ bhiyyo;	61	
PA_atk-s05_17a:614	Janayati yasmā tasmā, dukkhanti visesato vutta”nti.	61	
PA_atk-s05_17a:615_0	Domanassaṃ nāma cittapīḷanalakkhaṇaṃ mānasaṃ dukkhaṃ. Dukkhaṃ pana dukkhadukkhato	615	
PA_atk-s05_17a:615_1	kāyikadukkhāvahanato ca. Cetodukkhasamappitā hi kese pakiriya kandanti, urāni paṭipisanti,	615	
PA_atk-s05_17a:615_2	āvaṭṭanti, vivaṭṭanti, uddhaṃpādaṃ papatanti, satthaṃ āharanti, visaṃ khādanti, rajjuyā	615	
PA_atk-s05_17a:615_3	ubbandhanti, aggiṃ pavisantīti nānappakārakaṃ dukkhamanubhavanti. Tenetaṃ vuccati –	615	
PA_atk-s05_17a:616	“Pīḷeti yato cittaṃ, kāyassa ca pīḷanaṃ samāvahati;	61	
PA_atk-s05_17a:617	Dukkhanti domanassaṃ, vidomanassā tato āhū”ti.	61	
PA_atk-s05_17a:618_0	Upāyāso nāma ñātibyasanādīhi phuṭṭhassa adhimattacetodukkhappabhāvito dosoyeva. “Saṅkhārakkhandhapariyāpanno	618	
PA_atk-s05_17a:618_1	eko dhammo”ti eke. Dukkho pana saṅkhāradukkhabhāvato cittaparidahanato kāyavisādanato	618	
PA_atk-s05_17a:618_2	ca. Tenetaṃ vuccati –	618	
PA_atk-s05_17a:619	“Cittassa ca paridahanā, kāyassa visādanā ca adhimattaṃ;	61	
PA_atk-s05_17a:620	Yaṃ dukkhamupāyāso, janeti dukkho tato vutto”ti.	62	
PA_atk-s05_17a:621_0	Ettha ca mandagginā antobhājane pāko viya soko, tikkhagginā paccamānassa bhājanato	621	
PA_atk-s05_17a:621_1	bahinikkhamanaṃ viya paridevo, bahinikkhantāvasesassa nikkhamitumpi appahontassa	621	
PA_atk-s05_17a:621_2	antobhājaneyeva yāva parikkhayā pāko viya upāyāso daṭṭhabbo.	621	
PA_atk-s05_17a:622	Appiyasampayogo nāma appiyehi sattasaṅkhārehi samodhānaṃ. Dukkho pana dukkhavatthuto. Tenetaṃ vuccati –	62	
PA_atk-s05_17a:623	“Disvāva appiye dukkhaṃ, paṭhamaṃ hoti cetasi;	62	
PA_atk-s05_17a:624	Tadupakkamasambhūtamatha kāye yato idha.	62	
PA_atk-s05_17a:625	“Tato dukkhadvayassāpi, vatthuto so mahesinā;	62	
PA_atk-s05_17a:626	Dukkho vuttoti viññeyyo, appiyehi samāgamo”ti.	62	
PA_atk-s05_17a:627	Piyavippayogo nāma piyehi sattasaṅkhārehi vinābhāvo. Dukkho pana dukkhavatthuto. Tenetaṃ vuccati –	62	
PA_atk-s05_17a:628	“Ñātidhanādiviyogā, sokasarasamappitā vitujjanti;	62	
PA_atk-s05_17a:629	Bālā yato tatoyaṃ, dukkhoti mato piyaviyogo”ti.	62	
PA_atk-s05_17a:630_0	Icchitālābhe alabbhaneyyavatthūsu icchāva yampicchaṃ na labhati, tampi dukkhanti	630	
PA_atk-s05_17a:630_1	vuttā. Yenapi dhammena alabbhaneyyaṃ vatthuṃ icchanto na labhati, tampi alabbhaneyyavatthumhi	630	
PA_atk-s05_17a:630_2	icchanaṃ dukkhanti attho. Dukkhaṃ pana dukkhavatthuto. Tenetaṃ vuccati –	630	
PA_atk-s05_17a:631	“Taṃ taṃ patthayamānānaṃ, tassa tassa alābhato;	63	
PA_atk-s05_17a:632	Yaṃ vighātamayaṃ dukkhaṃ, sattānaṃ idha jāyati.	63	
PA_atk-s05_17a:633	“Alabbhaneyyavatthūnaṃ, patthanā tassa kāraṇaṃ;	63	
PA_atk-s05_17a:634	Yasmā tasmā jino dukkhaṃ, icchitālābhamabravī”ti.	63	
PA_atk-s05_17a:635_0	Saṅkhittena pañcupādānakkhandhāti ettha pana saṅkhittenāti desanaṃ sandhāya vuttaṃ.	635	
PA_atk-s05_17a:635_1	Dukkhañhi ettakāni dukkhasatānīti vā ettakāni dukkhasahassānīti vā saṅkhipituṃ na	635	
PA_atk-s05_17a:635_2	sakkā, desanā pana sakkā. Tasmā “dukkhaṃ nāma na aññaṃ kiñci, saṃkhittena pañcupādānakkhandhā	635	
PA_atk-s05_17a:635_3	dukkhā”ti desanaṃ saṅkhipanto evamāha. Pañcāti gaṇanaparicchedo. Upādānakkhandhāti	635	
PA_atk-s05_17a:635_4	upādānagocarā khandhā.	635	
PA_atk-s05_17a:636	Jātippabhutikaṃ dukkhaṃ, yaṃ vuttamidha tādinā;	63	
PA_atk-s05_17a:637	Avuttaṃ yañca taṃ sabbaṃ, vinā etena vijjati.	63	
PA_atk-s05_17a:638	Yasmā tasmā upādānakkhandhā saṅkhepato ime;	63	
PA_atk-s05_17a:639	Dukkhāti vuttā dukkhanta-desakena mahesinā.	63	
PA_atk-s05_17a:640_0	Tathā hi indhanamiva pāvako, lakkhamiva paharaṇāni, gorūpaṃ viya ḍaṃsamakasādayo,	640	
PA_atk-s05_17a:640_1	khettamiva lāyakā, gāmaṃ viya gāmaghātakā, upādānakkhandhapañcakameva jātiādayo nānappakārehi	640	
PA_atk-s05_17a:640_2	vibādhentā tiṇalatādīni viya bhūmiyaṃ, pupphaphalapallavāni viya rukkhesu upādānakkhandhesuyeva	640	
PA_atk-s05_17a:640_3	nibbattanti. Upādānakkhandhānañca ādidukkhaṃ jāti, majjhedukkhaṃ jarā, pariyosānadukkhaṃ	640	
PA_atk-s05_17a:640_4	maraṇaṃ, māraṇantikadukkhābhighātena pariḍayhanadukkhaṃ soko, tadasahanato lālappanadukkhaṃ	640	
PA_atk-s05_17a:640_5	paridevo, tato dhātukkhobhasaṅkhātaaniṭṭhaphoṭṭhabbasamāyogato kāyassa ābādhanadukkhaṃ	640	
PA_atk-s05_17a:640_6	dukkhaṃ, tena ābādhiyamānānaṃ puthujjanānaṃ tattha paṭighuppattito cetobādhanadukkhaṃ	640	
PA_atk-s05_17a:640_7	domanassaṃ, sokādivuddhiyā janitavisādānaṃ anutthunanadukkhaṃ upāyāso, manorathavighātappattānaṃ	640	
PA_atk-s05_17a:640_8	icchāvighātadukkhaṃ icchitālābhoti evaṃ nānappakārato upaparikkhiyamānā upādānakkhandhāva	640	
PA_atk-s05_17a:640_9	dukkhāti yadetaṃ ekamekaṃ dassetvā vuccamānaṃ anekehipi kappehi na sakkā anavasesato	640	
PA_atk-s05_17a:640_10	vattuṃ, taṃ sabbampi dukkhaṃ ekajalabindumhi sakalasamuddajalarasaṃ viya yesu kesuci	6401	
PA_atk-s05_17a:640_11	pañcasu upādānakkhandhesu saṅkhipitvā dassetuṃ “saṅkhittena pañcupādānakkhandhā dukkhā”ti	6401	
PA_atk-s05_17a:640_12	bhagavatā vuttameva thero avocāti.	6401	
PA_atk-s05_17a:641_0	Tattha katamā jātītiādīsu padabhājanīyesu tatthāti dukkhasaccaniddese vuttesu jātiādīsu.	641	
PA_atk-s05_17a:641_1	Yā tesaṃ tesaṃ sattānanti saṅkhepato anekesaṃ sattānaṃ sādhāraṇaniddeso. Yā devadattassa	641	
PA_atk-s05_17a:641_2	jāti, yā somadattassa jātīti evañhi divasampi kathiyamāne neva sattā pariyādānaṃ	641	
PA_atk-s05_17a:641_3	gacchanti, na sabbaṃ aparatthadīpanaṃ sijjhati, imehi pana dvīhi padehi na koci satto	641	
PA_atk-s05_17a:641_4	apariyādinno hoti, na kiñci aparatthadīpanaṃ na sijjhati. Tamhi tamhīti ayaṃ gatijātivasena	641	
PA_atk-s05_17a:641_5	anekesaṃ sattanikāyānaṃ sādhāraṇaniddeso. Sattanikāyeti sattānaṃ nikāye, sattaghaṭāyaṃ	641	
PA_atk-s05_17a:641_6	sattasamūheti attho. Jātīti jāyanavasena. Idamettha sabhāvapaccattaṃ. Sañjātīti sañjāyanavasena.	641	
PA_atk-s05_17a:641_7	Upasaggena padaṃ vaḍḍhitaṃ. Okkantīti okkamanavasena. Jāyanaṭṭhena vā jāti, sā aparipuṇṇāyatanavasena	641	
PA_atk-s05_17a:641_8	vuttā. Sañjāyanaṭṭhena sañjāti, sā paripuṇṇāyatanavasena vuttā. Okkamanaṭṭhena okkanti,	641	
PA_atk-s05_17a:641_9	sā aṇḍajajalābujavasena vuttā. Te hi aṇḍakosaṃ vatthikosañca okkamanti, okkamantā	641	
PA_atk-s05_17a:641_10	pavisantā viya paṭisandhiṃ gaṇhanti. Abhinibbattanaṭṭhena abhinibbatti, sā saṃsedajaopapātikavasena	6411	
PA_atk-s05_17a:641_11	vuttā. Te hi pākaṭā eva hutvā nibbattanti, ayaṃ tāva sammutikathā.	6411	
PA_atk-s05_17a:642_0	Idāni khandhānaṃ pātubhāvo, āyatanānaṃ paṭilābhoti paramatthakathā hoti. Khandhā	642	
PA_atk-s05_17a:642_1	eva hi paramatthato pātubhavanti, na sattā. Ettha ca khandhānanti ekavokārabhave	642	
PA_atk-s05_17a:642_2	ekassa, catuvokārabhave catunnaṃ, pañcavokārabhave pañcannampi gahaṇaṃ veditabbaṃ.	642	
PA_atk-s05_17a:642_3	Pātubhāvoti uppatti. Āyatanānanti tatra tatra uppajjamānāyatanavasena saṅgaho veditabbo.	642	
PA_atk-s05_17a:642_4	Paṭilābhoti santatiyaṃ pātubhāvoyeva. Pātubhavantāneva hi tāni paṭiladdhāni nāma	642	
PA_atk-s05_17a:642_5	honti. Ayaṃ vuccati jātīti ayaṃ jāti nāma kathīyati.	642	
PA_atk-s05_17a:643_0	Jarāniddese jarāti sabhāvapaccattaṃ. Jīraṇatāti ākāraniddeso. Khaṇḍiccantiādayo tayo	643	
PA_atk-s05_17a:643_1	kālātikkame kiccaniddesā, pacchimā dve pakatiniddesā. Ayañhi jarāti iminā padena	643	
PA_atk-s05_17a:643_2	sabhāvato dīpitā, tenassā idaṃ sabhāvapaccattaṃ. Jīraṇatāti iminā ākārato, tenassāyaṃ	643	
PA_atk-s05_17a:643_3	ākāraniddeso. Khaṇḍiccanti iminā kālātikkame dantanakhānaṃ khaṇḍitabhāvakaraṇakiccato.	643	
PA_atk-s05_17a:643_4	Pāliccanti iminā kesalomānaṃ palitabhāvakaraṇakiccato. Valittacatāti iminā maṃsaṃ	643	
PA_atk-s05_17a:643_5	milāpetvā tace valibhāvakaraṇakiccato dīpitā. Tenassā ime tayo kālātikkame kiccaniddesā.	643	
PA_atk-s05_17a:643_6	Tehi imesaṃ vikārānaṃ dassanavasena pākaṭībhūtā pākaṭajarā dassitā. Yatheva hi udakassa	643	
PA_atk-s05_17a:643_7	vā vātassa vā aggino vā tiṇarukkhādīnaṃ sambhaggapalibhaggatāya vā jhāmatāya vā gatamaggo	643	
PA_atk-s05_17a:643_8	pākaṭo hoti, na ca so gatamaggo tāneva udakādīni, evameva jarāya dantādīsu khaṇḍiccādivasena	643	
PA_atk-s05_17a:643_9	gatamaggo pākaṭo cakkhuṃ ummīletvāpi gayhati, na ca khaṇḍiccādīneva jarā. Na hi jarā	643	
PA_atk-s05_17a:643_10	cakkhuviññeyyā hoti.	6431	
PA_atk-s05_17a:644_0	Āyuno saṃhāni indriyānaṃ paripākoti imehi pana padehi kālātikkameyeva abhibyattāya	644	
PA_atk-s05_17a:644_1	āyukkhayacakkhādiindriyaparipākasaṅkhātāya pakatiyā dīpitā, tenassime dve pakatiniddesāti	644	
PA_atk-s05_17a:644_2	veditabbā. Tattha yasmā jaraṃ pattassa āyu hāyati, tasmā jarā “āyuno saṃhānī”ti phalūpacārena	644	
PA_atk-s05_17a:644_3	vuttā. Yasmā ca daharakāle suppasannāni sukhumampi attano visayaṃ sukheneva gaṇhanasamatthāni	644	
PA_atk-s05_17a:644_4	cakkhādīni indriyāni jaraṃ pattassa paripakkāni āluḷitāni avisadāni oḷārikampi attano	644	
PA_atk-s05_17a:644_5	visayaṃ gahetuṃ asamatthāni honti, tasmā “indriyānaṃ paripāko”ti phalūpacāreneva vuttā.	644	
PA_atk-s05_17a:645_0	Sā panesā evaṃ niddiṭṭhā sabbāpi jarā pākaṭā paṭicchannāti duvidhā hoti. Tattha dantādīsu	645	
PA_atk-s05_17a:645_1	khaṇḍādibhāvadassanato rūpadhammesu jarā pākaṭajarā nāma. Arūpadhammesu pana jarā	645	
PA_atk-s05_17a:645_2	tādisassa vikārassa adassanato paṭicchannajarā nāma. Tatra yvāyaṃ khaṇḍādibhāvo dissati,	645	
PA_atk-s05_17a:645_3	so tādisānaṃ dantādīnaṃ vaṇṇoyeva. Taṃ cakkhunā disvā manodvārena cintetvā “ime dantā	645	
PA_atk-s05_17a:645_4	jarāya pahaṭā”ti jaraṃ jānāti, udakaṭṭhāne baddhāni gosiṅgādīni oloketvā heṭṭhā udakassa	645	
PA_atk-s05_17a:645_5	atthibhāvajānanaṃ viya. Puna ayaṃ jarā savīci avīcīti evampi duvidhā hoti. Tattha	645	
PA_atk-s05_17a:645_6	maṇikanakarajatapavāḷacandasūriyādīnaṃ mandadasakādīsu pāṇīnaṃ viya, pupphaphalapallavādīsu	645	
PA_atk-s05_17a:645_7	apāṇīnaṃ viya ca antarantarā vaṇṇavisesādīnaṃ dubbiññeyyattā jarā avīcijarā nāma,	645	
PA_atk-s05_17a:645_8	nirantarajarāti attho. Tato aññesu pana yathāvuttesu antarantarā vaṇṇavisesādīnaṃ	645	
PA_atk-s05_17a:645_9	suviññeyyattā jarā savīcijarā nāma.	645	
PA_atk-s05_17a:646_0	Tattha savīcijarā upādiṇṇakaanupādiṇṇakavasena evaṃ veditabbā – daharakumārakānañhi	646	
PA_atk-s05_17a:646_1	paṭhamameva khīradantā nāma uṭṭhahanti, na te thirā. Tesu pana patitesu puna dantā	646	
PA_atk-s05_17a:646_2	uṭṭhahanti. Te paṭhamameva setā honti, jarāvātena pahaṭakāle kāḷakā honti. Kesā paṭhamameva	646	
PA_atk-s05_17a:646_3	tambā honti, tato kāḷakā, tato setā. Chavi pana salohitikā hoti. Vaḍḍhantānaṃ vaḍḍhantānaṃ	646	
PA_atk-s05_17a:646_4	odātānaṃ odātabhāvo, kāḷakānaṃ kāḷakabhāvo paññāyati. Jarāvātena pana pahaṭakāle	646	
PA_atk-s05_17a:646_5	valiṃ gaṇhāti. Sabbampi sassaṃ vapitakāle setaṃ hoti, pacchā nīlaṃ. Jarāvātena pana	646	
PA_atk-s05_17a:646_6	pahaṭakāle paṇḍukaṃ hoti. Ambaṅkurenāpi dīpetuṃ vaṭṭati.	646	
PA_atk-s05_17a:647_0	Maraṇaniddese cutīti cavanavasena vuttaṃ. Ekacatupañcakkhandhānaṃ sāmaññavacanametaṃ.	647	
PA_atk-s05_17a:647_1	Cavanatāti bhāvavacanena lakkhaṇanidassanaṃ. Bhedoti cutikhandhānaṃ bhaṅguppattiparidīpanaṃ.	647	
PA_atk-s05_17a:647_2	Antaradhānanti ghaṭassa viya bhinnassa bhinnānaṃ cutikhandhānaṃ yena kenaci pariyāyena	647	
PA_atk-s05_17a:647_3	ṭhānābhāvaparidīpanaṃ. Maccu maraṇanti maccusaṅkhātaṃ maraṇaṃ, na khaṇikamaraṇaṃ.	647	
PA_atk-s05_17a:647_4	Kālo nāma antako, tassa kiriyāti kālakiriyā. Ettāvatā ca sammutiyā maraṇaṃ dīpitaṃ.	647	
PA_atk-s05_17a:648_0	Idāni paramatthena dīpetuṃ khandhānaṃ bhedotiādimāha. Paramatthena hi khandhāyeva	648	
PA_atk-s05_17a:648_1	bhijjanti, na satto nāma koci marati. Khandhesu pana bhijjamānesu satto marati, bhinnesu	648	
PA_atk-s05_17a:648_2	matoti vohāro hoti. Ettha ca catuvokārapañcavokāravasena khandhānaṃ bhedo, ekavokāravasena	648	
PA_atk-s05_17a:648_3	kaḷevarassa nikkhepo, catuvokāravasena vā khandhānaṃ bhedo, sesadvayavasena kaḷevarassa	648	
PA_atk-s05_17a:648_4	nikkhepo veditabbo. Kasmā? Bhavadvayepi rūpakāyasaṅkhātassa kaḷevarassa sambhavato.	648	
PA_atk-s05_17a:648_5	Yasmā vā cātumahārājikādīsupi khandhā bhijjanteva, na kiñci nikkhipati, tasmā tesaṃ	648	
PA_atk-s05_17a:648_6	vasena khandhānaṃ bhedo, manussādīsu kaḷevarassa nikkhepo. Ettha ca kaḷevarassa nikkhepakaraṇato	648	
PA_atk-s05_17a:648_7	maraṇaṃ “kaḷevarassa nikkhepo”ti vuttaṃ.	648	
PA_atk-s05_17a:649_0	Jīvitindriyassupacchedoti iminā indriyabaddhasseva maraṇaṃ nāma hoti, anindriyabaddhassa	649	
PA_atk-s05_17a:649_1	maraṇaṃ nāma natthīti dasseti. “Sassaṃ mataṃ, rukkho mato”ti idaṃ pana vohāramattameva,	649	
PA_atk-s05_17a:649_2	atthato pana evarūpāni vacanāni sassādīnaṃ khayavayabhāvameva dīpenti.	649	
PA_atk-s05_17a:650_0	Apica imāni jātijarāmaraṇāni nāma imesaṃ sattānaṃ vadhakapaccāmittā viya otāraṃ gavesantāni	650	
PA_atk-s05_17a:650_1	vicaranti. Yathā hi purisassa tīsu paccāmittesu otārāpekkhesu vicarantesu eko vadeyya	650	
PA_atk-s05_17a:650_2	“ahaṃ asukaaraññassa nāma vaṇṇaṃ kathetvā etaṃ ādāya tattha gamissāmi, ettha mayhaṃ	650	
PA_atk-s05_17a:650_3	dukkaraṃ natthī”ti. Dutiyo vadeyya “ahaṃ tava etaṃ gahetvā gatakāle pothetvā dubbalaṃ	650	
PA_atk-s05_17a:650_4	karissāmi, ettha mayhaṃ dukkaraṃ natthī”ti. Tatiyo vadeyya “tayā etasmiṃ pothetvā	650	
PA_atk-s05_17a:650_5	dubbale kate tiṇhena asinā sīsacchedanaṃ nāma mayhaṃ bhāro hotū”ti te evaṃ vatvā	650	
PA_atk-s05_17a:650_6	tathā kareyyuṃ. Tattha paṭhamapaccāmittassa araññavaṇṇaṃ kathetvā taṃ ādāya tattha	650	
PA_atk-s05_17a:650_7	gatakālo viya suhajjañātimaṇḍalato nikkaḍḍhitvā yattha katthaci nibbattāpanaṃ nāma	650	
PA_atk-s05_17a:650_8	jātiyā kiccaṃ, dutiyassa pothetvā dubbalakaraṇaṃ viya nibbattakkhandhesu nipatitvā	650	
PA_atk-s05_17a:650_9	parādhīnamañcaparāyaṇabhāvakaraṇaṃ jarāya kiccaṃ, tatiyassa tiṇhena asinā sīsacchedanaṃ	650	
PA_atk-s05_17a:650_10	viya jīvitakkhayapāpanaṃ maraṇassa kiccanti veditabbaṃ.	6501	
PA_atk-s05_17a:651_0	Apicettha jātidukkhaṃ sādīnavamahākantārappaveso viya daṭṭhabbaṃ, jarādukkhaṃ tattha	651	
PA_atk-s05_17a:651_1	annapānarahitassa dubbalaṃ viya, maraṇadukkhaṃ dubbalassa iriyāpathapavattane vihataparakkamassa	651	
PA_atk-s05_17a:651_2	vāḷādīhi anayabyasanāpādanaṃ viya daṭṭhabbanti.	651	
PA_atk-s05_17a:652_0	Sokaniddese viyasatīti byasanaṃ, hitasukhaṃ khipati viddhaṃsetīti attho. Ñātīnaṃ	652	
PA_atk-s05_17a:652_1	byasanaṃ ñātibyasanaṃ, corarogabhayādīhi ñātikkhayo ñātivināsoti attho. Tena ñātibyasanena.	652	
PA_atk-s05_17a:652_2	Phuṭṭhassāti ajjhotthaṭassa abhibhūtassa, samannāgatassāti attho. Sesesupi eseva	652	
PA_atk-s05_17a:652_3	nayo. Ayaṃ pana viseso – bhogānaṃ byasanaṃ bhogabyasanaṃ, rājacorādivasena bhogakkhayo	652	
PA_atk-s05_17a:652_4	bhogavināsoti attho. Rogoyeva byasanaṃ rogabyasanaṃ. Rogo hi ārogyaṃ viyasati vināsetīti	652	
PA_atk-s05_17a:652_5	byasanaṃ. Sīlassa byasanaṃ sīlabyasanaṃ. Dussīlyassetaṃ nāmaṃ. Sammādiṭṭhiṃ vināsayamānā	652	
PA_atk-s05_17a:652_6	uppannā diṭṭhi eva byasanaṃ diṭṭhibyasanaṃ. Ettha ca purimāni dve anipphannāni, pacchimāni	652	
PA_atk-s05_17a:652_7	tīṇi nipphannāni tilakkhaṇabbhāhatāni. Purimāni ca tīṇi neva kusalāni na akusalāni,	652	
PA_atk-s05_17a:652_8	sīladiṭṭhibyasanadvayaṃ akusalaṃ.	652	
PA_atk-s05_17a:653_0	Aññataraññatarenāti gahitesu vā yena kenaci aggahitesu vā mittāmaccabyasanādīsu yena	653	
PA_atk-s05_17a:653_1	kenaci. Samannāgatassāti samanubandhassa aparimuccamānassa. Aññataraññatarena dukkhadhammenāti	653	
PA_atk-s05_17a:653_2	yena kenaci sokadukkhassa uppattihetunā. Sokoti socanakavasena soko. Idaṃ tehi kāraṇehi	653	
PA_atk-s05_17a:653_3	uppajjanakasokassa sabhāvapaccattaṃ. Socanāti socanākāro. Socitattanti socitabhāvo.	653	
PA_atk-s05_17a:653_4	Antosokoti abbhantarasoko. Dutiyapadaṃ upasaggena vaḍḍhitaṃ. So hi abbhantaraṃ sukkhāpento	653	
PA_atk-s05_17a:653_5	viya parisukkhāpento viya uppajjatīti “antosoko antoparisoko”ti vuccati. Cetaso parijjhāyanāti	653	
PA_atk-s05_17a:653_6	cittassa parijjhāyanākāro. Soko hi uppajjamāno aggi viya cittaṃ jhāpeti dahati, “cittaṃ	653	
PA_atk-s05_17a:653_7	me jhāmaṃ, na me kiñci paṭibhātī”ti vadāpeti. Dukkhito mano dummano, tassa bhāvo	653	
PA_atk-s05_17a:653_8	domanassaṃ. Anupaviṭṭhaṭṭhena sokova sallanti sokasallaṃ.	653	
PA_atk-s05_17a:654_0	Paridevaniddese “mayhaṃ dhītā, mayhaṃ putto”ti evaṃ ādissa ādissa devanti rodanti	654	
PA_atk-s05_17a:654_1	etenāti ādevo. Taṃ taṃ vaṇṇaṃ parikittetvā parikittetvā devanti etenāti paridevo.	654	
PA_atk-s05_17a:654_2	Tato parāni dve dve padāni purimadvayasseva ākārabhāvaniddesavasena vuttāni. Vācāti	654	
PA_atk-s05_17a:654_3	vacanaṃ. Palāpoti tucchaṃ niratthakavacanaṃ. Upaḍḍhabhaṇitaaññabhaṇitādivasena virūpo	654	
PA_atk-s05_17a:654_4	palāpoti vippalāpo. Lālappoti punappunaṃ lapanaṃ. Lālappanākāro lālappanā. Lālappitassa	654	
PA_atk-s05_17a:654_5	bhāvo lālappitattaṃ.	654	
PA_atk-s05_17a:655_0	Dukkhaniddese kāyanissitattā kāyikaṃ. Amadhuraṭṭhena asātaṃ. Kāyikapadena cetasikaasātaṃ	655	
PA_atk-s05_17a:655_1	paṭikkhipati, asātapadena kāyikasātaṃ. Tadeva dukkhayatīti dukkhaṃ, yassuppajjati,	655	
PA_atk-s05_17a:655_2	taṃ dukkhitaṃ karotīti attho. Dukkhamattā vā dukkhaṃ. Kāyasamphassajanti kāyasamphasse	655	
PA_atk-s05_17a:655_3	jātaṃ. Asātaṃ dukkhaṃ vedayitanti asātaṃ vedayitaṃ na sātaṃ, dukkhaṃ vedayitaṃ na	655	
PA_atk-s05_17a:655_4	sukhaṃ. Parato tīṇi padāni itthiliṅgavasena vuttāni. Asātā vedanā na sātā, dukkhā	655	
PA_atk-s05_17a:655_5	vedanā na sukhāti ayameva panettha attho. Yaṃ kāyikaṃ asātaṃ dukkhaṃ vedayitaṃ, yā	655	
PA_atk-s05_17a:655_6	kāyasamphassajā asātā dukkhā vedanā, idaṃ vuccati dukkhanti evaṃ yojanā veditabbā.	655	
PA_atk-s05_17a:656	Domanassaniddese duṭṭhu manoti dummano, hīnavedanattā vā kucchitaṃ manoti dummano, dummanassa bhāvo domanassaṃ. Cittanissitattā cetasikaṃ. Cetosamphassajanti cittasamphasse jātaṃ.	65	
PA_atk-s05_17a:657	Upāyāsaniddese āyāsanaṭṭhena āyāso. Saṃsīdanavisīdanākārappavattassa cittakilamathassetaṃ nāmaṃ. Balavaāyāso upāyāso. Āyāsitabhāvo āyāsitattaṃ. Upāyāsitabhāvo upāyāsitattaṃ.	65	
PA_atk-s05_17a:658_0	Appiyasampayoganiddese idhāti imasmiṃ loke. Yassāti ye assa. Aniṭṭhāti apariyesitā.	658	
PA_atk-s05_17a:658_1	Pariyesitā vā hontu apariyesitā vā, nāmamevetaṃ amanāpārammaṇānaṃ. Manasmiṃ na kamanti	658	
PA_atk-s05_17a:658_2	na pavisantīti akantā. Manasmiṃ na appiyanti, na vā manaṃ vaḍḍhentīti amanāpā. Rūpātiādi	658	
PA_atk-s05_17a:658_3	tesaṃ sabhāvanidassanaṃ. Anatthaṃ kāmenti icchantīti anatthakāmā. Ahitaṃ kāmenti	658	
PA_atk-s05_17a:658_4	icchantīti ahitakāmā. Aphāsuṃ dukkhavihāraṃ kāmenti icchantīti aphāsukāmā. Catūhi	658	
PA_atk-s05_17a:658_5	yogehi khemaṃ nibbhayaṃ vivaṭṭaṃ na kāmenti, sabhayaṃ vaṭṭameva nesaṃ kāmenti icchantīti	658	
PA_atk-s05_17a:658_6	ayogakkhemakāmā. Apica saddhādīnaṃ vuddhisaṅkhātassa atthassa akāmanato, tesaṃyeva	658	
PA_atk-s05_17a:658_7	hānisaṅkhātassa anatthassa ca kāmanato anatthakāmā. Saddhādīnaṃyeva upāyabhūtassa	658	
PA_atk-s05_17a:658_8	hitassa akāmanato, saddhāhāniādīnaṃ upāyabhūtassa ahitassa ca kāmanato ahitakāmā.	658	
PA_atk-s05_17a:658_9	Phāsuvihārassa akāmanato, aphāsuvihārassa ca kāmanato aphāsukāmā. Yassa kassaci nibbhayassa	658	
PA_atk-s05_17a:658_10	akāmanato, bhayassa ca kāmanato ayogakkhemakāmāti evamettha attho daṭṭhabbo.	6581	
PA_atk-s05_17a:659_0	Saṅgatīti gantvā saṃyogo. Samāgamoti āgatehi saṃyogo. Samodhānanti ṭhānanisajjādīsu	659	
PA_atk-s05_17a:659_1	sahabhāvo. Missībhāvoti sabbakiccānaṃ sahakaraṇaṃ. Ayaṃ sattavasena yojanā. Saṅkhāravasena	659	
PA_atk-s05_17a:659_2	pana yaṃ labbhati, taṃ gahetabbaṃ. So pana appiyasampayogo atthato eko dhammo nāma	659	
PA_atk-s05_17a:659_3	natthi, kevalaṃ appiyasampayuttānaṃ duvidhassāpi dukkhassa vatthubhāvato dukkhoti vutto.	659	
PA_atk-s05_17a:660_0	Piyavippayoganiddeso vuttapaṭipakkhanayena veditabbo. Mātā vātiādi panettha atthakāme	660	
PA_atk-s05_17a:660_1	sarūpena dassetuṃ vuttaṃ. Tattha mamāyatīti mātā, piyāyatīti pitā. Bhajatīti bhātā,	660	
PA_atk-s05_17a:660_2	tathā bhaginī. Mettāyantīti mittā, minanti vā sabbaguyhesu anto pakkhipantīti mittā.	660	
PA_atk-s05_17a:660_3	Kiccakaraṇīyesu sahabhāvaṭṭhena amā hontīti amaccā. “Ayaṃ amhākaṃ ajjhattiko”ti evaṃ	660	
PA_atk-s05_17a:660_4	jānanti, ñāyantīti vā ñātī. Lohitena sambandhāti sālohitā. Pitupakkhikā ñātī, mātupakkhikā	660	
PA_atk-s05_17a:660_5	sālohitā. Mātāpitupakkhikā vā ñātī, sassusasurapakkhikā sālohitā. Ayampi piyavippayogo	660	
PA_atk-s05_17a:660_6	atthato eko dhammo nāma natthi, kevalaṃ piyavippayuttānaṃ duvidhassāpi dukkhassa	660	
PA_atk-s05_17a:660_7	vatthubhāvato dukkhoti vutto. Idamettha sabbaaṭṭhakathāvacanaṃ. Saccānaṃ pana tathalakkhaṇattā	660	
PA_atk-s05_17a:660_8	sampayogavippayogavacanehi appiyapiyavatthūniyeva visesitānīti vattuṃ yujjatīti.	660	
PA_atk-s05_17a:661_0	Icchitālābhaniddese jātidhammānanti jātisabhāvānaṃ jātipakatikānaṃ. Icchā uppajjatīti	661	
PA_atk-s05_17a:661_1	taṇhā uppajjati. Aho vatāti patthanā. Assāmāti bhaveyyāma. Na kho panetaṃ icchāya	661	
PA_atk-s05_17a:661_2	pattabbanti yaṃ etaṃ “aho vata mayaṃ na jātidhammā assāma, na ca vata no jāti āgaccheyyā”ti	661	
PA_atk-s05_17a:661_3	evaṃ pahīnasamudayesu sādhūsu vijjamānaṃ ajātidhammattaṃ parinibbutesu ca vijjamānaṃ	661	
PA_atk-s05_17a:661_4	jātiyā anāgamanaṃ icchitaṃ, taṃ icchantassāpi maggabhāvanāya vinā appattabbato, anicchantassāpi	661	
PA_atk-s05_17a:661_5	ca bhāvanāya pattabbato na icchāya pattabbaṃ nāma hoti. Idampīti etampi. Upari sesāni upādāya apisaddo.	661	
PA_atk-s05_17a:662	Upādānakkhandhaniddese seyyathidanti nipāto, tassa te katame iti ceti attho. Rūpameva upādānakkhandhoti rūpupādānakkhandho. Eseva nayo sesesupi.	66	
PA_atk-s05_17a:663	Dukkhasaccaniddesavaṇṇanā niṭṭhitā.	66	
PA_atk-s05_17a:664	Samudayasaccaniddesavaṇṇanā	66	
PA_atk-s05_17a:665_0	34. Samudayasaccaniddese yāyaṃ taṇhāti yā ayaṃ taṇhā. Ponobhavikāti punabbhavakaraṇaṃ	665	
PA_atk-s05_17a:665_1	punobhavo, punobhavo sīlamassāti ponobhavikā. Apica punabbhavaṃ deti, punabbhavāya	665	
PA_atk-s05_17a:665_2	saṃvattati, punappunaṃ bhave nibbattetīti ponobhavikā. Sā panesā punabbhavassa dāyikāpi	665	
PA_atk-s05_17a:665_3	atthi adāyikāpi, punabbhavāya saṃvattanikāpi atthi asaṃvattanikāpi, dinnāya paṭisandhiyā	665	
PA_atk-s05_17a:665_4	upadhivepakkamattāpi. Sā tippakārāpi ponobhavikāti nāmaṃ labhati. Ponabbhavikātipi	665	
PA_atk-s05_17a:665_5	pāṭho, soyevattho. Abhinandanasaṅkhātena nandirāgena saha gatāti nandirāgasahagatā.	665	
PA_atk-s05_17a:665_6	Nandirāgena saddhiṃ atthato ekattameva gatāti vuttaṃ hoti. Tatra tatrābhinandinīti	665	
PA_atk-s05_17a:665_7	yatra yatra attabhāvo nibbattati, tatra tatra abhinandinī. Rūpādīsu vā ārammaṇesu	665	
PA_atk-s05_17a:665_8	tatra tatrābhinandinī, rūpābhinandinī saddagandharasaphoṭṭhabbadhammābhinandinīti	665	
PA_atk-s05_17a:665_9	attho. Tatra tatrābhinandītipi pāṭho, tatra tatra abhinandayatīti attho. Seyyathidanti	665	
PA_atk-s05_17a:665_10	nipāto, tassa sā katamā iti ceti attho. Kāmataṇhāti kāme taṇhā, pañcakāmaguṇikarāgassetaṃ	6651	
PA_atk-s05_17a:665_11	adhivacanaṃ. Bhavataṇhāti bhave taṇhā. Bhavapatthanāvasena uppannassa sassatadiṭṭhisahagatassa	6651	
PA_atk-s05_17a:665_12	rāgassa rūpārūpabhavarāgassa ca jhānanikantiyā ca etaṃ adhivacanaṃ. Vibhavataṇhāti	6651	
PA_atk-s05_17a:665_13	vibhave taṇhā. Ucchedadiṭṭhisahagatarāgassetaṃ adhivacanaṃ.	6651	
PA_atk-s05_17a:666_0	Idāni tassā taṇhāya vatthuṃ vitthārato dassetuṃ sā kho panesātiādimāha. Tattha uppajjatīti	666	
PA_atk-s05_17a:666_1	jāyati. Nivisatīti punappunaṃ pavattivasena patiṭṭhāti. Uppajjamānā kattha uppajjati,	666	
PA_atk-s05_17a:666_2	nivisamānā kattha nivisatīti sambandho. Yaṃ loke piyarūpaṃ sātarūpanti yaṃ lokasmiṃ	666	
PA_atk-s05_17a:666_3	piyasabhāvañceva madhurasabhāvañca. Cakkhu loketiādīsu lokasmiñhi cakkhuādīsu mamattena	666	
PA_atk-s05_17a:666_4	abhiniviṭṭhā sattā sampattiyaṃ patiṭṭhitā attano cakkhuṃ ādāsādīsu nimittaggahaṇānusārena	666	
PA_atk-s05_17a:666_5	vippasannaṃ pañcapasādaṃ suvaṇṇavimāne ugghāṭitamaṇisīhapañjaraṃ viya maññanti, sotaṃ	666	
PA_atk-s05_17a:666_6	rajatapanāḷikaṃ viya pāmaṅgasuttakaṃ viya ca maññanti, tuṅganāsāti laddhavohāraṃ	666	
PA_atk-s05_17a:666_7	ghānaṃ vaṭṭetvā ṭhapitaharitālavaṭṭiṃ viya maññanti, jivhaṃ rattakambalapaṭalaṃ viya	666	
PA_atk-s05_17a:666_8	mudusiniddhamadhurarasadaṃ maññanti, kāyaṃ sālalaṭṭhiṃ viya suvaṇṇatoraṇaṃ viya ca	666	
PA_atk-s05_17a:666_9	maññanti, manaṃ aññesaṃ manena asadisaṃ uḷāraṃ maññanti, rūpaṃ suvaṇṇakaṇikārapupphādivaṇṇaṃ	666	
PA_atk-s05_17a:666_10	viya, saddaṃ mattakaravīkakokilamandadhamitamaṇivaṃsanigghosaṃ viya, attanā paṭiladdhāni	6661	
PA_atk-s05_17a:666_11	catusamuṭṭhānikagandhārammaṇādīni “kassaññassa evarūpāni atthī”ti maññanti, tesaṃ	6661	
PA_atk-s05_17a:666_12	evaṃ maññamānānaṃ tāni cakkhādīni piyarūpāni ceva sātarūpāni ca honti. Atha nesaṃ	6661	
PA_atk-s05_17a:666_13	tattha anuppannā ceva taṇhā uppajjati, uppannā ca punappunaṃ pavattivasena nivisati.	6661	
PA_atk-s05_17a:666_14	Tasmā thero “cakkhu loke piyarūpaṃ sātarūpaṃ, etthesā taṇhā uppajjamānā uppajjatī”tiādimāha.	6661	
PA_atk-s05_17a:666_15	Tattha uppajjamānāti yadā uppajjati, tadā ettha uppajjatīti attho.	6661	
PA_atk-s05_17a:667	Samudayasaccaniddesavaṇṇanā niṭṭhitā.	66	
PA_atk-s05_17a:668	Nirodhasaccaniddesavaṇṇanā	66	
PA_atk-s05_17a:670	Nirodhasaccaniddese yo tassāyeva taṇhāyāti ettha “yo tasseva dukkhassā”ti vattabbe yasmā samudayanirodheneva dukkhaṃ nirujjhati, no aññathā. Yathāha –	67	
PA_atk-s05_17a:671	“Yathāpi mūle anupaddave daḷhe, chinnopi rukkho punareva rūhati;	67	
PA_atk-s05_17a:672	Evampi taṇhānusaye anūhate, nibbattatī dukkhamidaṃ punappuna”nti. ;	67	
PA_atk-s05_17a:673_0	Tasmā taṃ dukkhanirodhaṃ dassento samudayanirodhena dassetuṃ evamāha. Sīhasamānavuttino	673	
PA_atk-s05_17a:673_1	hi tathāgatā, te dukkhaṃ nirodhentā dukkhanirodhañca dassentā hetumhi paṭipajjanti,	673	
PA_atk-s05_17a:673_2	na phale. Suvānavuttino pana aññatitthiyā, te dukkhaṃ nirodhentā dukkhanirodhañca	673	
PA_atk-s05_17a:673_3	dassentā attakilamathānuyogena ceva tasseva ca desanāya phale paṭipajjanti, na hetumhīti.	673	
PA_atk-s05_17a:673_4	Sīhasamānavuttitāya satthā hetumhi paṭipajjanto “yo tassāyevā”tiādimāha. Dhammasenāpatipi	673	
PA_atk-s05_17a:673_5	satthārā vuttakkamenevāha.	673	
PA_atk-s05_17a:674_0	Tattha tassāyeva taṇhāyāti yā sā taṇhā “ponobhavikā”ti vatvā kāmataṇhādivasena vibhattā	674	
PA_atk-s05_17a:674_1	uppattinivesanavasena ca heṭṭhā pakāsitā, tassāyeva taṇhāya. Asesavirāganirodhoti	674	
PA_atk-s05_17a:674_2	virāgo vuccati maggo, “virāgā vimuccatī”ti hi vuttaṃ. Virāgena nirodho virāganirodho,	674	
PA_atk-s05_17a:674_3	anusayasamugghātato aseso virāganirodho asesavirāganirodho. Atha vā virāgoti hi pahānaṃ	674	
PA_atk-s05_17a:674_4	vuccati, tasmā aseso virāgo aseso nirodhoti evampettha yojanā daṭṭhabbā. Atthato	674	
PA_atk-s05_17a:674_5	pana sabbāneva panetāni asesavirāganirodhotiādīni nibbānasseva vevacanāni. Paramatthato	674	
PA_atk-s05_17a:674_6	hi dukkhanirodhaṃ ariyasaccanti nibbānaṃ vuccati. Yasmā pana taṃ āgamma taṇhā asesā	674	
PA_atk-s05_17a:674_7	virajjati nirujjhati, tasmā taṃ “tassāyeva taṇhāya asesavirāganirodho”ti vuccati.	674	
PA_atk-s05_17a:674_8	Nibbānañca āgamma taṇhā cajīyati paṭinissajjīyati muccati na allīyati, kāmaguṇālayesu	674	
PA_atk-s05_17a:674_9	cettha ekopi ālayo natthi, tasmā nibbānaṃ cāgo paṭinissaggo mutti anālayoti vuccati.	674	
PA_atk-s05_17a:674_10	Ekameva hi nibbānaṃ, nāmāni panassa sabbasaṅkhatānaṃ nāmapaṭipakkhavasena anekāni	6741	
PA_atk-s05_17a:674_11	honti. Seyyathidaṃ – asesavirāgo asesanirodho cāgo paṭinissaggo mutti anālayo rāgakkhayo	6741	
PA_atk-s05_17a:674_12	dosakkhayo mohakkhayo taṇhākkhayo anuppādo appavattaṃ animittaṃ appaṇihitaṃ anāyūhanaṃ	6741	
PA_atk-s05_17a:674_13	appaṭisandhi anupapatti agati ajātaṃ ajaraṃ abyādhi amataṃ asokaṃ aparidevaṃ anupāyāsaṃ	6741	
PA_atk-s05_17a:674_14	asaṃkiliṭṭhantiādīni.	6741	
PA_atk-s05_17a:675_0	Idāni maggena chinnāya nibbānaṃ āgamma appavattippattāyapi ca taṇhāya yesu vatthūsu	675	
PA_atk-s05_17a:675_1	tassā uppatti dassitā, tattheva abhāvaṃ dassetuṃ sā kho panesātiādimāha. Tattha yathā	675	
PA_atk-s05_17a:675_2	puriso khette jātaṃ tittakālābuvalliṃ disvā aggato paṭṭhāya mūlaṃ pariyesitvā chindeyya,	675	
PA_atk-s05_17a:675_3	sā anupubbena milāyitvā appaññattiṃ gaccheyya, tato tasmiṃ khette tittakālābu niruddhā	675	
PA_atk-s05_17a:675_4	pahīnāti vucceyya, evameva khette tittakālābu viya cakkhādīsu taṇhā. Sā ariyamaggena	675	
PA_atk-s05_17a:675_5	mūlacchinnā nibbānaṃ āgamma appavattiṃ gacchati. Evaṃ gatā pana tesu vatthūsu khette	675	
PA_atk-s05_17a:675_6	tittakālābu viya na paññāyati. Yathā ca aṭavito core ānetvā nagarassa dakkhiṇadvāre	675	
PA_atk-s05_17a:675_7	ghāteyyuṃ, tato aṭaviyaṃ corā matāti vā māritāti vā vucceyyuṃ, evameva aṭaviyaṃ corā	675	
PA_atk-s05_17a:675_8	viya yā cakkhādīsu taṇhā, sā dakkhiṇadvāre corā viya nibbānaṃ āgamma niruddhattā	675	
PA_atk-s05_17a:675_9	nibbāne niruddhā. Evaṃ niruddhā pana tesu vatthūsu aṭaviyaṃ corā viya na paññāyati.	675	
PA_atk-s05_17a:675_10	Tenassā tattheva nirodhaṃ dassento “cakkhu loke piyarūpaṃ sātarūpaṃ, etthesā taṇhā	6751	
PA_atk-s05_17a:675_11	pahīyamānā pahīyatī”tiādimāha. Atha vā taṇhuppādavatthussa pariññātattā pariññātavatthusmiṃ	6751	
PA_atk-s05_17a:675_12	puna na uppajjanato anuppādanirodhavasena taṇhuppādavatthusmiṃyeva nirujjhatīti vuccati.	6751	
PA_atk-s05_17a:675_13	Ettha ca uppajjanapaṭipakkhavasena pahīyatīti vuttaṃ, nivisanapaṭipakkhavasena nirujjhatīti.	6751	
PA_atk-s05_17a:676	Nirodhasaccaniddesavaṇṇanā niṭṭhitā.	67	
PA_atk-s05_17a:677	Maggasaccaniddesavaṇṇanā	67	
PA_atk-s05_17a:679_0	Maggasaccaniddese ayamevāti aññamaggapaṭikkhepanatthaṃ niyamanaṃ. Ariyoti taṃtaṃmaggavajjhakilesehi	679	
PA_atk-s05_17a:679_1	ārakattā, ariyabhāvakarattā, ariyaphalapaṭilābhakarattā ca ariyo. Aṭṭha aṅgāni assāti	679	
PA_atk-s05_17a:679_2	aṭṭhaṅgiko. Svāyaṃ caturaṅgikā viya senā, pañcaṅgikaṃ viya tūriyaṃ aṅgamattameva	679	
PA_atk-s05_17a:679_3	hoti, aṅgavinimutto natthi.	679	
PA_atk-s05_17a:680_0	Idāni aṅgamattameva maggo aṅgavinimutto natthīti dassento sammādiṭṭhi…pe… sammāsamādhītiādimāha.	680	
PA_atk-s05_17a:680_1	Tattha sammā dassanalakkhaṇā sammādiṭṭhi. Sammā abhiniropanalakkhaṇo sammāsaṅkappo.	680	
PA_atk-s05_17a:680_2	Sammā pariggahalakkhaṇā sammāvācā. Sammā samuṭṭhāpanalakkhaṇo sammākammanto. Sammā	680	
PA_atk-s05_17a:680_3	vodāpanalakkhaṇo sammāājīvo. Sammā paggahalakkhaṇo sammāvāyāmo. Sammā upaṭṭhānalakkhaṇā	680	
PA_atk-s05_17a:680_4	sammāsati. Sammā samādhānalakkhaṇo sammāsamādhi. Tesu ekekassa tīṇi tīṇi kiccāni	680	
PA_atk-s05_17a:680_5	honti. Seyyathidaṃ – sammādiṭṭhi tāva aññehipi attano paccanīkakilesehi saddhiṃ micchādiṭṭhiṃ	680	
PA_atk-s05_17a:680_6	pajahati, nirodhañca ārammaṇaṃ karoti, sampayuttadhamme ca passati tappaṭicchādakamohavidhamanavasena	680	
PA_atk-s05_17a:680_7	asammohato. Sammāsaṅkappādayopi tatheva micchāsaṅkappādīni ca pajahanti, nibbānañca	680	
PA_atk-s05_17a:680_8	ārammaṇaṃ karonti. Visesato panettha sammāsaṅkappo sahajātadhamme sammā abhiniropeti,	680	
PA_atk-s05_17a:680_9	sammāvācā sammā pariggaṇhāti, sammākammanto sammā samuṭṭhāpeti, sammāājīvo sammā	680	
PA_atk-s05_17a:680_10	vodāpeti, sammāvāyāmo sammā paggaṇhāti, sammāsati sammā upaṭṭhāpeti, sammāsamādhi sammā samādahati.	6801	
PA_atk-s05_17a:681_0	Apicesā sammādiṭṭhi nāma pubbabhāge nānākkhaṇā nānārammaṇā hoti, maggakāle ekakkhaṇā	681	
PA_atk-s05_17a:681_1	ekārammaṇā. Kiccato pana “dukkhe ñāṇa”ntiādīni cattāri nāmāni labhati. Sammāsaṅkappādayopi	681	
PA_atk-s05_17a:681_2	pubbabhāge nānākkhaṇā nānārammaṇā honti, maggakāle ekakkhaṇā ekārammaṇā. Tesu sammāsaṅkappo	681	
PA_atk-s05_17a:681_3	kiccato nekkhammasaṅkappotiādīni tīṇi nāmāni labhati. Sammāvācādayo tayo pubbabhāge	681	
PA_atk-s05_17a:681_4	viratiyopi honti cetanāyopi, maggakkhaṇe pana viratiyoyeva. Sammāvāyāmo sammāsatīti	681	
PA_atk-s05_17a:681_5	idampi dvayaṃ kiccato sammappadhānasatipaṭṭhānavasena cattāri nāmāni labhati. Sammāsamādhi	681	
PA_atk-s05_17a:681_6	pana pubbabhāgepi maggakkhaṇepi sammāsamādhiyeva.	681	
PA_atk-s05_17a:682_0	Iti imesu aṭṭhasu dhammesu bhagavatā nibbānādhigamāya paṭipannassa yogino bahūpakārattā	682	
PA_atk-s05_17a:682_1	paṭhamaṃ sammādiṭṭhi desitā. Ayañhi “paññāpajjoto paññāsattha”nti ca vuttā. Tasmā	682	
PA_atk-s05_17a:682_2	etāya pubbabhāge vipassanāñāṇasaṅkhātāya sammādiṭṭhiyā avijjandhakāraṃ vidhamitvā	682	
PA_atk-s05_17a:682_3	kilesacore ghātento khemena yogāvacaro nibbānaṃ pāpuṇāti. Tasmā paṭhamaṃ sammādiṭṭhi desitā.	682	
PA_atk-s05_17a:683_0	Sammāsaṅkappo pana tassā bahūpakāro. Tasmā tadanantaraṃ vutto. Yathā hi heraññiko	683	
PA_atk-s05_17a:683_1	hatthena parivattetvā parivattetvā cakkhunā kahāpaṇaṃ olokento “ayaṃ kūṭo ayaṃ cheko”ti	683	
PA_atk-s05_17a:683_2	jānāti, evaṃ yogāvacaropi pubbabhāge vitakkena vitakketvā vitakketvā vipassanāpaññāya	683	
PA_atk-s05_17a:683_3	olokayamāno “ime dhammā kāmāvacarā, ime rūpāvacarādayo”ti jānāti. Yathā vā pana purisena	683	
PA_atk-s05_17a:683_4	koṭiyaṃ gahetvā parivattetvā parivattetvā dinnaṃ mahārukkhaṃ tacchako vāsiyā tacchetvā	683	
PA_atk-s05_17a:683_5	kamme upaneti, evaṃ vitakkena vitakketvā vitakketvā dinnadhamme yogāvacaro paññāya	683	
PA_atk-s05_17a:683_6	“ime dhammā kāmāvacarā, ime rūpāvacarā”tiādinā nayena paricchinditvā kamme upaneti.	683	
PA_atk-s05_17a:683_7	Tasmā sammāsaṅkappo sammādiṭṭhānantaraṃ vutto.	683	
PA_atk-s05_17a:684	Svāyaṃ yathā sammādiṭṭhiyā, evaṃ sammāvācāyapi upakārako. Yathāha – “pubbe kho, gahapati, vitakketvā vicāretvā pacchā vācaṃ bhindatī”ti. Tasmā tadanantaraṃ sammāvācā vuttā.	68	
PA_atk-s05_17a:685	Yasmā pana “idañcidañca karissāmā”ti paṭhamaṃ vācāya saṃvidahitvā loke kammante payojenti, tasmā vācā kāyakammassa upakārikāti sammāvācāya anantaraṃ sammākammanto vutto.	68	
PA_atk-s05_17a:686_0	Catubbidhaṃ pana vacīduccaritaṃ, tividhaṃ kāyaduccaritaṃ pahāya ubhayaṃ sucaritaṃ	686	
PA_atk-s05_17a:686_1	pūrentasseva yasmā ājīvaṭṭhamakasīlaṃ pūrati, na itarassa, tasmā tadubhayānantaraṃ sammāājīvo vutto.	686	
PA_atk-s05_17a:687_0	Evaṃ visuddhājīvena pana “parisuddho me ājīvo”ti ettāvatā paritosaṃ katvā suttappamattena	687	
PA_atk-s05_17a:687_1	viharituṃ na yuttaṃ, atha kho sabbairiyāpathesu idaṃ vīriyamārabhitabbanti dassetuṃ	687	
PA_atk-s05_17a:687_2	tadanantaraṃ sammāvāyāmo vutto.	687	
PA_atk-s05_17a:688	Tato āraddhavīriyenāpi kāyādīsu catūsu vatthūsu sati sūpaṭṭhitā kātabbāti dassetuṃ tadanantaraṃ sammāsati vuttā.	68	
PA_atk-s05_17a:689_0	Yasmā pana evaṃ sūpaṭṭhitāya satiyā samādhissa upakārānupakārānaṃ dhammānaṃ gatiyo	689	
PA_atk-s05_17a:689_1	samanvesitvā pahoti ekattārammaṇe cittaṃ samādhātuṃ, tasmā sammāsatianantaraṃ sammāsamādhi	689	
PA_atk-s05_17a:689_2	vuttoti veditabboti.	689	
PA_atk-s05_17a:690_0	Sammādiṭṭhiniddese “dukkhe ñāṇa”ntiādinā catusaccakammaṭṭhānaṃ dassitaṃ. Tattha purimāni	690	
PA_atk-s05_17a:690_1	dve saccāni vaṭṭaṃ, pacchimāni dve vivaṭṭaṃ. Tesu bhikkhuno vaṭṭe kammaṭṭhānābhiniveso	690	
PA_atk-s05_17a:690_2	hoti, vivaṭṭe natthi abhiniveso. Purimāni hi dve saccāni “pañcakkhandhā dukkhaṃ,	690	
PA_atk-s05_17a:690_3	taṇhā samudayo”ti evaṃ saṅkhepena ca, “katame pañcakkhandhā? Rūpakkhandho”tiādinā	690	
PA_atk-s05_17a:690_4	nayena vitthārena ca ācariyasantike uggaṇhitvā vācāya punappunaṃ parivattento yogāvacaro	690	
PA_atk-s05_17a:690_5	kammaṃ karoti. Itaresu pana dvīsu saccesu “nirodhasaccaṃ iṭṭhaṃ kantaṃ manāpaṃ, maggasaccaṃ	690	
PA_atk-s05_17a:690_6	iṭṭhaṃ kantaṃ manāpa”nti evaṃ savaneneva kammaṃ karoti. So evaṃ kammaṃ karonto cattāri	690	
PA_atk-s05_17a:690_7	saccāni ekapaṭivedhena paṭivijjhati, ekābhisamayena abhisameti. Dukkhaṃ pariññāpaṭivedhena	690	
PA_atk-s05_17a:690_8	paṭivijjhati, samudayaṃ pahānapaṭivedhena paṭivijjhati. Nirodhaṃ sacchikiriyāpaṭivedhena	690	
PA_atk-s05_17a:690_9	paṭivijjhati, maggaṃ bhāvanāpaṭivedhena paṭivijjhati. Dukkhaṃ pariññābhisamayena…pe…	690	
PA_atk-s05_17a:690_10	maggaṃ bhāvanābhisamayena abhisameti.	6901	
PA_atk-s05_17a:691_0	Evamassa pubbabhāge dvīsu saccesu uggahaparipucchāsavanadhāraṇasammasanapaṭivedho	691	
PA_atk-s05_17a:691_1	hoti, dvīsu savanapaṭivedhoyeva. Aparabhāge tīsu kiccato paṭivedho hoti nirodhe ārammaṇapaṭivedho.	691	
PA_atk-s05_17a:691_2	Tattha sabbampi paṭivedhañāṇaṃ lokuttaraṃ, savanadhāraṇasammasanañāṇaṃ lokiyaṃ kāmāvacaraṃ.	691	
PA_atk-s05_17a:691_3	Paccavekkhaṇā pana pattasaccassa hoti, ayañca ādikammiko. Tasmā sā idha na vuttā.	691	
PA_atk-s05_17a:691_4	Imassa ca bhikkhuno pubbe pariggahato “dukkhaṃ parijānāmi, samudayaṃ pajahāmi, nirodhaṃ	691	
PA_atk-s05_17a:691_5	sacchikaromi, maggaṃ bhāvemī”ti ābhogasamannāhāramanasikārapaccavekkhaṇā natthi,	691	
PA_atk-s05_17a:691_6	pariggahato paṭṭhāya hoti. Aparabhāge pana dukkhaṃ pariññātameva hoti…pe… maggo bhāvitova hoti.	691	
PA_atk-s05_17a:692_0	Tattha dve saccāni duddasattā gambhīrāni, dve gambhīrattā duddasāni. Dukkhasaccañhi	692	
PA_atk-s05_17a:692_1	uppattito pākaṭaṃ, khāṇukaṇṭakappahārādīsu “aho dukkha”nti vattabbatampi āpajjati.	692	
PA_atk-s05_17a:692_2	Samudayasaccaṃ khāditukāmatābhuñjitukāmatādivasena uppattito pākaṭaṃ. Lakkhaṇapaṭivedhato	692	
PA_atk-s05_17a:692_3	pana ubhayampi gambhīraṃ. Iti tāni duddasattā gambhīrāni. Itaresaṃ pana dvinnaṃ dassanatthāya	692	
PA_atk-s05_17a:692_4	payogo bhavaggaggahaṇatthaṃ hatthapasāraṇaṃ viya, avīciphusanatthaṃ pādapasāraṇaṃ	692	
PA_atk-s05_17a:692_5	viya, satadhā bhinnassa vālassa koṭiyā koṭipaṭipādanaṃ viya ca hoti. Iti tāni gambhīrattā	692	
PA_atk-s05_17a:692_6	duddasāni. Evaṃ duddasattā gambhīresu gambhīrattā ca duddasesu catūsu saccesu uggahādivasena	692	
PA_atk-s05_17a:692_7	pubbabhāgañāṇuppattiṃ sandhāya idaṃ “dukkhe ñāṇa”ntiādi vuttaṃ. Paṭivedhakkhaṇe pana	692	
PA_atk-s05_17a:692_8	ekameva taṃ ñāṇaṃ hoti.	692	
PA_atk-s05_17a:693_0	Apare panāhu – catubbidhaṃ saccesu ñāṇaṃ sutamayañāṇaṃ vavatthānañāṇaṃ sammasanañāṇaṃ	693	
PA_atk-s05_17a:693_1	abhisamayañāṇanti. Tattha katamaṃ sutamayañāṇaṃ? Saṃkhittena vā vitthārena vā cattāri	693	
PA_atk-s05_17a:693_2	saccāni sutvā jānāti “idaṃ dukkhaṃ, ayaṃ samudayo, ayaṃ nirodho, ayaṃ maggo”ti. Idaṃ	693	
PA_atk-s05_17a:693_3	sutamayañāṇaṃ. Katamaṃ vavatthānañāṇaṃ? So sutānaṃ atthaṃ upaparikkhati dhammato	693	
PA_atk-s05_17a:693_4	ca lakkhaṇato ca, “ime dhammā imasmiṃ sacce pariyāpannā, imassa saccassa idaṃ lakkhaṇa”nti	693	
PA_atk-s05_17a:693_5	sanniṭṭhānaṃ karoti. Idaṃ vavatthānañāṇaṃ. Katamaṃ sammasanañāṇaṃ? So evaṃ yathānupubbaṃ	693	
PA_atk-s05_17a:693_6	cattāri saccāni vavatthapetvā atha dukkhameva gahetvā yāva gotrabhuñāṇaṃ aniccato	693	
PA_atk-s05_17a:693_7	dukkhato anattato sammasati. Idaṃ sammasanañāṇaṃ. Katamaṃ abhisamayañāṇaṃ? Lokuttaramaggakkhaṇe	693	
PA_atk-s05_17a:693_8	ekena ñāṇena cattāri saccāni apubbaṃ acarimaṃ abhisameti “dukkhaṃ pariññābhisamayena,	693	
PA_atk-s05_17a:693_9	samudayaṃ pahānābhisamayena, nirodhaṃ sacchikiriyābhisamayena maggaṃ bhāvanābhisamayena	693	
PA_atk-s05_17a:693_10	abhisametī”ti. Idaṃ abhisamayañāṇanti.	6931	
PA_atk-s05_17a:694_0	Sammāsaṅkappaniddese kāmato nissaṭoti nekkhammasaṅkappo. Byāpādato nissaṭoti abyāpādasaṅkappo.	694	
PA_atk-s05_17a:694_1	Vihiṃsāya nissaṭoti avihiṃsāsaṅkappo. Tattha nekkhammavitakko kāmavitakkassa padaghātaṃ	694	
PA_atk-s05_17a:694_2	padacchedaṃ karonto uppajjati, abyāpādavitakko byāpādavitakkassa, avihiṃsāvitakko	694	
PA_atk-s05_17a:694_3	vihiṃsāvitakkassa. Tathā nekkhammaabyāpādaavihiṃsāvitakkā kāmabyāpādavihiṃsāvitakkānaṃ	694	
PA_atk-s05_17a:694_4	paccanīkā hutvā uppajjanti.	694	
PA_atk-s05_17a:695_0	Tattha yogāvacaro kāmavitakkassa padaghātanatthaṃ kāmavitakkaṃ vā sammasati aññaṃ	695	
PA_atk-s05_17a:695_1	vā pana kiñci saṅkhāraṃ. Athassa vipassanākkhaṇe vipassanāsampayutto saṅkappo tadaṅgavasena	695	
PA_atk-s05_17a:695_2	kāmavitakkassa padaghātaṃ padacchedaṃ karonto uppajjati, vipassanaṃ ussukkāpetvā	695	
PA_atk-s05_17a:695_3	maggaṃ pāpeti. Athassa maggakkhaṇe maggasampayutto saṅkappo samucchedavasena kāmavitakkassa	695	
PA_atk-s05_17a:695_4	padaghātaṃ padacchedaṃ karonto uppajjati. Byāpādavitakkassapi padaghātanatthaṃ byāpādavitakkaṃ	695	
PA_atk-s05_17a:695_5	vā aññaṃ vā saṅkhāraṃ, vihiṃsāvitakkassa padaghātanatthaṃ vihiṃsāvitakkaṃ vā aññaṃ	695	
PA_atk-s05_17a:695_6	vā saṅkhāraṃ sammasati. Athassa vipassanākkhaṇeti sabbaṃ purimanayeneva yojetabbaṃ.	695	
PA_atk-s05_17a:696_0	Kāmavitakkādīnaṃ pana tiṇṇampi pāḷiyaṃ vibhattesu aṭṭhatiṃsārammaṇesu ekakammaṭṭhānampi	696	
PA_atk-s05_17a:696_1	apaccanīkaṃ nāma natthi. Ekantato pana kāmavitakkassa tāva asubhesu paṭhamajjhānameva	696	
PA_atk-s05_17a:696_2	paccanīkaṃ, byāpādavitakkassa mettāya tikacatukkajjhānāni, vihiṃsaāvitakkassa karuṇāya	696	
PA_atk-s05_17a:696_3	tikacatukkajjhānāni. Tasmā asubhaparikammaṃ katvā jhānaṃ samāpannassa samāpattikkhaṇe	696	
PA_atk-s05_17a:696_4	jhānasampayutto vitakko vikkhambhanavasena kāmavitakkassa paccanīko hutvā uppajjati,	696	
PA_atk-s05_17a:696_5	jhānaṃ pādakaṃ katvā vipassanaṃ paṭṭhapentassa vipassanākkhaṇe vipassanāsampayutto	696	
PA_atk-s05_17a:696_6	saṅkappo tadaṅgavasena kāmavitakkassa paccanīko hutvā uppajjati, vipassanaṃ ussukkāpetvā	696	
PA_atk-s05_17a:696_7	maggaṃ pāpentassa maggakkhaṇe maggasampayutto saṅkappo samucchedavasena kāmavitakkassa	696	
PA_atk-s05_17a:696_8	paccanīko hutvā uppajjati. Evaṃ uppanno nekkhammasaṅkappoti vuccatīti veditabbo.	696	
PA_atk-s05_17a:697_0	Mettāya pana parikammaṃ katvā, karuṇāya parikammaṃ katvā jhānaṃ samāpannassāti sabbaṃ	697	
PA_atk-s05_17a:697_1	purimanayeneva yojetabbaṃ. Evaṃ uppanno abyāpādasaṅkappoti vuccati, avihiṃsāsaṅkappoti	697	
PA_atk-s05_17a:697_2	vuccatīti veditabbo. Evamete nekkhammasaṅkappādayo vipassanājhānavasena uppattīnaṃ	697	
PA_atk-s05_17a:697_3	nānattā pubbabhāge nānā, maggakkhaṇe pana imesu tīsu ṭhānesu uppannassa akusalasaṅkappassa	697	
PA_atk-s05_17a:697_4	padacchedato anuppattisādhanavasena maggaṅgaṃ pūrayamāno ekova kusalasaṅkappo uppajjati.	697	
PA_atk-s05_17a:697_5	Ayaṃ sammāsaṅkappo nāma.	697	
PA_atk-s05_17a:698_0	Sammāvācāniddesepi yasmā aññeneva cittena musāvādā viramati, aññena aññena pisuṇāvācādīhi,	698	
PA_atk-s05_17a:698_1	tasmā catassopetā veramaṇiyo pubbabhāge nānā, maggakkhaṇe pana micchāvācāsaṅkhātāya	698	
PA_atk-s05_17a:698_2	catubbidhāya akusaladussīlyacetanāya padacchedato anuppattisādhanavasena maggaṅgaṃ	698	
PA_atk-s05_17a:698_3	pūrayamānā ekāva sammāvācāsaṅkhātā kusalaveramaṇi uppajjati. Ayaṃ sammāvācā nāma.	698	
PA_atk-s05_17a:699_0	Sammākammantaniddesepi yasmā aññeneva cittena pāṇātipātā viramati, aññena adinnādānā,	699	
PA_atk-s05_17a:699_1	aññena micchācārā, tasmā tissopetā veramaṇiyo pubbabhāge nānā, maggakkhaṇe pana micchākammantasaṅkhātāya	699	
PA_atk-s05_17a:699_2	tividhāya akusaladussīlyacetanāya padacchedato anuppattisādhanavasena maggaṅgaṃ pūrayamānā	699	
PA_atk-s05_17a:699_3	ekāva sammākammantasaṅkhātā kusalaveramaṇi uppajjati. Ayaṃ sammākammanto nāma.	699	
PA_atk-s05_17a:700_0	Sammāājīvaniddese idhāti imasmiṃ sāsane. Ariyasāvakoti ariyassa buddhassa sāvako.	700	
PA_atk-s05_17a:700_1	Micchāājīvaṃ pahāyāti pāpakaṃ ājīvaṃ pajahitvā. Sammāājīvenāti buddhappasatthena	700	
PA_atk-s05_17a:700_2	kusalaājīvena. Jīvikaṃ kappetīti jīvitappavattiṃ pavatteti. Idhāpi yasmā aññeneva	700	
PA_atk-s05_17a:700_3	cittena kāyadvāravītikkamā viramati, aññeneva vacīdvāravītikkamā, tasmā pubbabhāge	700	
PA_atk-s05_17a:700_4	nānākkhaṇesu uppajjati, maggakkhaṇe pana dvīsu dvāresu sattannaṃ kammapathānaṃ vasena	700	
PA_atk-s05_17a:700_5	uppannāya micchāājīvadussīlyacetanāya padacchedato anuppattisādhanavasena maggaṅgaṃ	700	
PA_atk-s05_17a:700_6	pūrayamānā ekāva sammāājīvasaṅkhātā kusalaveramaṇi uppajjati. Ayaṃ sammāājīvo nāma.	700	
PA_atk-s05_17a:701_0	Sammāvāyāmaniddese idha bhikkhūti imasmiṃ sāsane paṭipannako bhikkhu. Anuppannānanti	701	
PA_atk-s05_17a:701_1	anibbattānaṃ. Pāpakānanti lāmakānaṃ. Akusalānaṃ dhammānanti akosallasambhūtānaṃ dhammānaṃ.	701	
PA_atk-s05_17a:701_2	Anuppādāyāti na uppādanatthāya. Chandaṃ janetīti kattukamyatāsaṅkhātaṃ kusalacchandaṃ	701	
PA_atk-s05_17a:701_3	janeti uppādeti. Vāyamatīti payogaṃ janeti parakkamaṃ karoti. Vīriyaṃ ārabhatīti	701	
PA_atk-s05_17a:701_4	kāyikaṃ cetasikaṃ vīriyaṃ karoti. Cittaṃ paggaṇhātīti teneva sahajātavīriyena cittaṃ	701	
PA_atk-s05_17a:701_5	ukkhipati. Padahatīti padhānavīriyaṃ karoti. Paṭipāṭiyā panetāni cattāripi padāni	701	
PA_atk-s05_17a:701_6	āsevanābhāvanābahulīkammasātaccakiriyāhi yojetabbāni.	701	
PA_atk-s05_17a:702_0	Uppannānanti anuppannānanti avattabbataṃ āpannānaṃ. Pahānāyāti pajahanatthāya. Anuppannānaṃ	702	
PA_atk-s05_17a:702_1	kusalānaṃ dhammānanti anibbattānaṃ kosallasambhūtānaṃ dhammānaṃ. Uppādāyāti uppādanatthāya.	702	
PA_atk-s05_17a:702_2	Uppannānanti nibbattānaṃ. Ṭhitiyāti ṭhitatthāya. Asammosāyāti anassanatthaṃ. Bhiyyobhāvāyāti	702	
PA_atk-s05_17a:702_3	punappunaṃ bhāvāya. Vepullāyāti vipulabhāvāya. Bhāvanāyāti vaḍḍhiyā. Pāripūriyāti paripūraṇatthāya.	702	
PA_atk-s05_17a:703_0	Ete pana sammāvāyāmasaṅkhātā cattāro sammappadhānā pubbabhāge lokiyā, maggakkhaṇe	703	
PA_atk-s05_17a:703_1	lokuttarā. Maggakkhaṇe pana ekameva vīriyaṃ catukiccasādhanavasena cattāri nāmāni	703	
PA_atk-s05_17a:703_2	labhati. Tattha lokiyā kassapasaṃyutte vuttanayeneva veditabbā. Vuttañhi tattha –	703	
PA_atk-s05_17a:704_0	“Cattārome, āvuso, sammappadhānā; Katame cattāro? Idhāvuso, bhikkhu ‘anuppannā me	704	
PA_atk-s05_17a:704_1	pāpakā akusalā dhammā uppajjamānā anatthāya saṃvatteyyu’nti ātappaṃ karoti, ‘uppannā	704	
PA_atk-s05_17a:704_2	me pāpakā akusalā dhammā appahīyamānā anatthāya saṃvatteyyu’nti ātappaṃ karoti, ‘anuppannā	704	
PA_atk-s05_17a:704_3	me kusalā dhammā anuppajjamānā anatthāya saṃvatteyyu’nti ātappaṃ karoti, ‘uppannā	704	
PA_atk-s05_17a:704_4	me kusalā dhammā nirujjhamānā anatthāya saṃvatteyyu’nti ātappaṃ karotī”ti ;	704	
PA_atk-s05_17a:705_0	Tattha ca anuppannāti asamudācāravasena vā ananubhūtārammaṇavasena vā anuppannā.	705	
PA_atk-s05_17a:705_1	Aññathā hi anamatagge saṃsāre anuppannā pāpakā akusalā dhammā nāma natthi, anuppannā	705	
PA_atk-s05_17a:705_2	pana uppajjamānāpi eteyeva uppajjanti, pahīyamānāpi eteyeva pahīyanti.	705	
PA_atk-s05_17a:706_0	Tattha ekaccassa vattaganthadhutaṅgasamādhivipassanānavakammabhavānaṃ aññataravasena	706	
PA_atk-s05_17a:706_1	kilesā na samudācaranti. Kathaṃ? Ekacco hi vattasampanno hoti, asīti khandhakavattāni	706	
PA_atk-s05_17a:706_2	cuddasa mahāvattāni cetiyaṅgaṇabodhiyaṅgaṇapānīyamāḷakauposathāgāraāgantukagamikavattāni	706	
PA_atk-s05_17a:706_3	ca karontasseva kilesā okāsaṃ na labhanti. Aparabhāge panassa vattāni vissajjetvā	706	
PA_atk-s05_17a:706_4	bhinnavattassa carato ayonisomanasikāraṃ sativossaggañca āgamma uppajjanti. Evampi	706	
PA_atk-s05_17a:706_5	asamudācāravasena anuppannā uppajjanti nāma.	706	
PA_atk-s05_17a:707_0	Ekacco ganthayutto hoti, ekampi nikāyaṃ gaṇhāti dvepi tayopi cattāropi pañcapi. Tassa	707	
PA_atk-s05_17a:707_1	tepiṭakaṃ buddhavacanaṃ atthavasena pāḷivasena anusandhivasena pubbāparavasena gaṇhantassa	707	
PA_atk-s05_17a:707_2	sajjhāyantassa cintentassa vācentassa desentassa pakāsentassa kilesā okāsaṃ na labhanti.	707	
PA_atk-s05_17a:707_3	Aparabhāge panassa ganthakammaṃ pahāya kusītassa carato ayonisomanasikārasativossagge	707	
PA_atk-s05_17a:707_4	āgamma uppajjanti. Evampi asamudācāravasena anuppannā uppajjanti nāma.	707	
PA_atk-s05_17a:708_0	Ekacco pana dhutaṅgadharo hoti, terasa dhutaṅgaguṇe samādāya vattati, tassa dhutaṅgaguṇe	708	
PA_atk-s05_17a:708_1	pariharantassa kilesā okāsaṃ na labhanti. Aparabhāge panassa dhutaṅgāni vissajjetvā	708	
PA_atk-s05_17a:708_2	bāhullāya āvattassa carato ayonisomanasikārasativossagge āgamma uppajjanti. Evampi	708	
PA_atk-s05_17a:708_3	asamudācāravasena anuppannā uppajjanti nāma.	708	
PA_atk-s05_17a:709_0	Ekacco aṭṭhasu samāpattīsu ciṇṇavasī hoti, tassa paṭhamajjhānādīsu āvajjanavasīādīnaṃ	709	
PA_atk-s05_17a:709_1	vasena viharantassa kilesā okāsaṃ na labhanti. Aparabhāge panassa parihīnajjhānassa	709	
PA_atk-s05_17a:709_2	vā vissaṭṭhajjhānassa vā bhassādīsu anuyuttassa viharato ayonisomanasikārasativossagge	709	
PA_atk-s05_17a:709_3	āgamma uppajjanti. Evampi asamudācāravasena anuppannā uppajjanti nāma.	709	
PA_atk-s05_17a:710_0	Ekacco pana vipassako hoti, sattasu vā anupassanāsu aṭṭhārasasu vā mahāvipassanāsu	710	
PA_atk-s05_17a:710_1	kammaṃ karonto viharati, tassa evaṃ viharato kilesā okāsaṃ na labhanti. Aparabhāge	710	
PA_atk-s05_17a:710_2	panassa vipassanākammaṃ pahāya kāyadaḷhībahulassa viharato ayonisomanasikārasativossagge	710	
PA_atk-s05_17a:710_3	āgamma uppajjanti. Evampi asamudācāravasena anuppannā uppajjanti nāma.	710	
PA_atk-s05_17a:711_0	Ekacco navakammiko hoti, uposathāgārabhojanasālādīni karoti, tassa tesaṃ upakaraṇāni	711	
PA_atk-s05_17a:711_1	cintentassa kilesā okāsaṃ na labhanti. Aparabhāge panassa navakamme niṭṭhite vā vissaṭṭhe	711	
PA_atk-s05_17a:711_2	vā ayonisomanasikārasativossagge āgamma uppajjanti. Evampi asamudācāravasena anuppannā uppajjanti nāma.	711	
PA_atk-s05_17a:712_0	Ekacco pana brahmalokato āgato suddhasatto hoti, tassa anāsevanāya kilesā okāsaṃ	712	
PA_atk-s05_17a:712_1	na labhanti. Aparabhāge panassa laddhāsevanassa ayonisomanasikārasativossagge āgamma	712	
PA_atk-s05_17a:712_2	uppajjanti. Evampi asamudācāravasena anuppannā uppajjanti nāma. Evaṃ tāva asamudācāravasena	712	
PA_atk-s05_17a:712_3	anuppannatā veditabbā.	712	
PA_atk-s05_17a:713_0	Kathaṃ ananubhūtārammaṇavasena? Idhekacco ananubhūtapubbaṃ manāpikādibhedaṃ ārammaṇaṃ	713	
PA_atk-s05_17a:713_1	labhati, tassa tattha ayonisomanasikārasativossagge āgamma rāgādayo kilesā uppajjanti.	713	
PA_atk-s05_17a:713_2	Evaṃ ananubhūtārammaṇavasena anuppannā uppajjanti nāma. Evaṃ anuppannānaṃ akusalānaṃ	713	
PA_atk-s05_17a:713_3	uppāde sati attano anatthaṃ passitvā tesaṃ anuppādāya satipaṭṭhānabhāvanānuyogena	713	
PA_atk-s05_17a:713_4	paṭhamaṃ sammappadhānaṃ bhāveti, uppannesu pana tesu tesaṃ appahānato attano anatthaṃ	713	
PA_atk-s05_17a:713_5	passitvā tesaṃ pahānāya dutiyaṃ tatheva sammappadhānaṃ bhāveti.	713	
PA_atk-s05_17a:714_0	Anuppannā kusalā dhammāti samathavipassanā ceva maggo ca. Tesaṃ anuppāde attano anatthaṃ	714	
PA_atk-s05_17a:714_1	passitvā tesaṃ uppādanatthāya tatheva tatiyaṃ sammappadhānaṃ bhāveti. Uppannā kusalā	714	
PA_atk-s05_17a:714_2	dhammāti samathavipassanāva. Maggo pana sakiṃ uppajjitvā nirujjhamāno anatthāya saṃvattanako	714	
PA_atk-s05_17a:714_3	nāma natthi. So hi phalassa paccayaṃ datvāva nirujjhati. Tāsaṃ samathavipassanānaṃ	714	
PA_atk-s05_17a:714_4	nirodhato attano anatthaṃ passitvā tāsaṃ ṭhitiyā tatheva catutthaṃ sammappadhānaṃ	714	
PA_atk-s05_17a:714_5	bhāveti. Lokuttaramaggakkhaṇe pana ekameva vīriyaṃ.	714	
PA_atk-s05_17a:715_0	Ye evaṃ anuppannā uppajjeyyuṃ, te yathā neva uppajjanti, evaṃ tesaṃ anuppannānaṃ	715	
PA_atk-s05_17a:715_1	anuppādakiccaṃ, uppannānañca pahānakiccaṃ sādheti. Uppannāti cettha catubbidhaṃ uppannaṃ	715	
PA_atk-s05_17a:715_2	vattamānuppannaṃ bhūtāpagatuppannaṃ okāsakatuppannaṃ bhūmiladdhuppannanti. Tattha	715	
PA_atk-s05_17a:715_3	sabbampi uppādajarābhaṅgasamaṅgisaṅkhātaṃ vattamānuppannaṃ nāma. Ārammaṇarasaṃ anubhavitvā	715	
PA_atk-s05_17a:715_4	niruddhaṃ anubhūtāpagatasaṅkhātaṃ kusalākusalaṃ uppādādittayamanuppatvā niruddhaṃ	715	
PA_atk-s05_17a:715_5	bhutvāpagatasaṅkhātaṃ sesasaṅkhatañca bhūtāpagatuppannaṃ nāma. “Yānissa tāni pubbe	715	
PA_atk-s05_17a:715_6	katāni kammānī”ti evamādinā nayena vuttaṃ kammaṃ atītampi samānaṃ aññaṃ vipākaṃ paṭibāhitvā	715	
PA_atk-s05_17a:715_7	attano vipākassa okāsaṃ katvā ṭhitattā tathā katokāsañca vipākaṃ anuppannampi samānaṃ	715	
PA_atk-s05_17a:715_8	evaṃ kate okāse ekantena uppajjanato okāsakatuppannaṃ nāma. Tāsu tāsu bhūmīsu asamūhataṃ	715	
PA_atk-s05_17a:715_9	akusalaṃ bhūmiladdhuppannaṃ nāma.	715	
PA_atk-s05_17a:716_0	Ettha ca bhūmiyā bhūmiladdhassa ca nānattaṃ veditabbaṃ – bhūmīti hi vipassanāya ārammaṇabhūtā	716	
PA_atk-s05_17a:716_1	tebhūmakā pañcakkhandhā. Bhūmiladdhaṃ nāma tesu khandhesu uppattirahaṃ kilesajātaṃ.	716	
PA_atk-s05_17a:716_2	Tena hi sā bhūmiladdhā nāma hotīti tasmā bhūmiladdhanti vuccati. Sā ca kho na ārammaṇavasena.	716	
PA_atk-s05_17a:716_3	Ārammaṇavasena hi sabbepi atītānāgate pariññātepi ca khīṇāsavānaṃ khandhe ārabbha	716	
PA_atk-s05_17a:716_4	kilesā uppajjanti. Yadi ca taṃ bhūmiladdhaṃ nāma siyā, tassa appaheyyato na koci	716	
PA_atk-s05_17a:716_5	bhavamūlaṃ pajaheyya. Vatthuvasena pana bhūmiladdhaṃ veditabbaṃ. Yattha yattha hi	716	
PA_atk-s05_17a:716_6	vipassanāya apariññātā khandhā uppajjanti, tattha tattha uppādato pabhuti tesu vaṭṭamūlaṃ	716	
PA_atk-s05_17a:716_7	kilesajātaṃ anuseti. Taṃ appahīnaṭṭhena bhūmiladdhanti veditabbaṃ.	716	
PA_atk-s05_17a:717_0	Tattha ca yassa yesu khandhesu appahīnaṭṭhena anusayitā kilesā, tassa te eva khandhā	717	
PA_atk-s05_17a:717_1	tesaṃ kilesānaṃ vatthu, na aññesaṃ santakā khandhā. Atītakkhandhesu ca appahīnānusayitānaṃ	717	
PA_atk-s05_17a:717_2	kilesānaṃ atītakkhandhāva vatthu, na itare. Esa nayo anāgatādīsu. Tathā kāmāvacarakkhandhesu	717	
PA_atk-s05_17a:717_3	appahīnānusayitānaṃ kilesānaṃ kāmāvacarakkhandhā eva vatthu, na itare. Esa nayo rūpārūpāvacaresu.	717	
PA_atk-s05_17a:717_4	Sotāpannādīsu pana yassa yassa ariyapuggalassa khandhesu taṃ taṃ vaṭṭamūlaṃ kilesajātaṃ	717	
PA_atk-s05_17a:717_5	tena tena maggena pahīnaṃ, tassa tassa te te khandhā pahīnānaṃ tesaṃ tesaṃ vaṭṭamūlakānaṃ	717	
PA_atk-s05_17a:717_6	kilesānaṃ avatthuto bhūmīti saṅkhaṃ na labhanti. Puthujjanassa sabbaso vaṭṭamūlakilesānaṃ	717	
PA_atk-s05_17a:717_7	appahīnattā yaṃkiñci kariyamānaṃ kammaṃ kusalamakusalaṃ vā hoti, iccassa kammakilesapaccayāva	717	
PA_atk-s05_17a:717_8	vaṭṭaṃ vaṭṭati, tassa tasseva taṃ vaṭṭamūlaṃ rūpakkhandheyeva, na vedanādīsu. Viññāṇakkhandheyeva	717	
PA_atk-s05_17a:717_9	vā, na rūpakkhandhādīsūti na vattabbaṃ. Kasmā? Avisesena pañcasupi khandhesu anusayitattā.	717	
PA_atk-s05_17a:717_10	Kathaṃ? Pathavīrasādi viya rukkhe. Yathā hi mahārukkhe pathavītalaṃ adhiṭṭhāya pathavīrasañca	7171	
PA_atk-s05_17a:717_11	āporasañca nissāya tappaccayā mūlakhandhasākhāpasākhāpallavapalāsapupphaphalehi vaḍḍhitvā	7171	
PA_atk-s05_17a:717_12	nabhaṃ pūretvā yāva kappāvasānā bījaparamparāya rukkhapaveṇiṃ santānayamāne ṭhite	7171	
PA_atk-s05_17a:717_13	taṃ pathavīrasādimūleyeva, na khandhādīsu. Phaleyeva vā, na mūlādīsūti na vattabbaṃ.	7171	
PA_atk-s05_17a:717_14	Kasmā? Avisesena sabbesu mūlādīsu anugatattāti. Yathā pana tasseva rukkhassa pupphaphalādīsu	7171	
PA_atk-s05_17a:717_15	nibbinno koci puriso catūsu disāsu maṇḍūkakaṇṭakaṃ nāma visakaṇṭakaṃ ākoṭeyya, atha	7171	
PA_atk-s05_17a:717_16	so rukkho tena visasamphassena phuṭṭho pathavīrasaāporasānaṃ pariyādinnattā appasavadhammataṃ	7171	
PA_atk-s05_17a:717_17	āgamma puna santānaṃ nibbattetuṃ na sakkuṇeyya, evameva khandhappavattiyaṃ nibbinno	7171	
PA_atk-s05_17a:717_18	kulaputto tassa purisassa catūsu disāsu rukkhe visayojanaṃ viya attano santāne catumaggabhāvanaṃ	7171	
PA_atk-s05_17a:717_19	ārabhati. Athassa so khandhasantāno tena catumaggavisasamphassena sabbaso vaṭṭamūlakilesānaṃ	7171	
PA_atk-s05_17a:717_20	pariyādinnattā kiriyasabhāvamattaṃ upagatakāyakammādisabbakammappabhedo hutvā āyatiṃ	7172	
PA_atk-s05_17a:717_21	punabbhavānabhinibbattanadhammataṃ āgamma bhavantarasantānaṃ nibbattetuṃ na sakkoti,	7172	
PA_atk-s05_17a:717_22	kevalaṃ carimaviññāṇanirodhena nirindhano viya jātavedo anupādāno parinibbāyati.	7172	
PA_atk-s05_17a:717_23	Evaṃ bhūmiyā bhūmiladdhassa ca nānattaṃ veditabbaṃ.	7172	
PA_atk-s05_17a:718_0	Aparampi catubbidhaṃ uppannaṃ samudācāruppannaṃ ārammaṇādhiggahituppannaṃ avikkhambhituppannaṃ	718	
PA_atk-s05_17a:718_1	asamūhatuppannanti. Tattha vattamānuppannameva samudācāruppannaṃ. Cakkhādīnaṃ pana	718	
PA_atk-s05_17a:718_2	āpāthagate ārammaṇe pubbabhāge anuppajjamānampi kilesajātaṃ ārammaṇassa adhiggahitattā	718	
PA_atk-s05_17a:718_3	eva aparabhāge ekantena uppattito ārammaṇādhiggahituppannanti vuccati. Samathavipassanānaṃ	718	
PA_atk-s05_17a:718_4	aññataravasena avikkhambhitaṃ kilesajātaṃ cittasantatimanārūḷhampi uppattinivārakassa	718	
PA_atk-s05_17a:718_5	hetuno abhāvā avikkhambhituppannaṃ nāma. Samathavipassanāvasena pana vikkhambhitampi	718	
PA_atk-s05_17a:718_6	ariyamaggena asamūhatattā uppattidhammataṃ anatītattā asamūhatuppannanti vuccati.	718	
PA_atk-s05_17a:718_7	Tividhampi cetaṃ ārammaṇādhiggahitāvikkhambhitāsamūhatuppannaṃ bhūmiladdheneva saṅgahaṃ	718	
PA_atk-s05_17a:718_8	gacchatīti veditabbaṃ.	718	
PA_atk-s05_17a:719_0	Iccetasmiṃ vuttappabhede uppanne yadetaṃ vattamānabhūtāpagatokāsakatasamudācārasaṅkhātaṃ	719	
PA_atk-s05_17a:719_1	uppannaṃ, taṃ amaggavajjhattā kenaci maggañāṇena pahātabbaṃ na hoti. Yaṃ panetaṃ	719	
PA_atk-s05_17a:719_2	bhūmiladdhārammaṇādhiggahitāvikkhambhitāsamūhatasaṅkhātaṃ uppannaṃ, tassa taṃ uppannabhāvaṃ	719	
PA_atk-s05_17a:719_3	nāsayamānaṃ yasmā taṃ taṃ lokiyalokuttarañāṇaṃ uppajjati, tasmā taṃ sabbampi pahātabbaṃ	719	
PA_atk-s05_17a:719_4	hotīti. Evaṃ ye maggo kilese pajahati, te sandhāya “uppannāna”ntiādi vuttaṃ.	719	
PA_atk-s05_17a:720_0	Atha maggakkhaṇe kathaṃ anuppannānaṃ kusalānaṃ uppādāya bhāvanā hoti, kathañca uppannānaṃ	720	
PA_atk-s05_17a:720_1	ṭhitiyāti? Maggappavattiyā eva. Maggo hi pavattamāno pubbe anuppannapubbattā anuppanno	720	
PA_atk-s05_17a:720_2	nāma vuccati. Anāgatapubbañhi ṭhānaṃ āgantvā ananubhūtapubbaṃ vā ārammaṇaṃ anubhavitvā	720	
PA_atk-s05_17a:720_3	vattāro bhavanti “anāgataṭṭhānaṃ āgatamha, ananubhūtaṃ ārammaṇaṃ anubhavāmā”ti. Yāvassa	720	
PA_atk-s05_17a:720_4	pavatti, ayameva ṭhiti nāmāti ṭhitiyā bhāvetītipi vattuṃ vaṭṭati. Evametassa bhikkhuno	720	
PA_atk-s05_17a:720_5	idaṃ lokuttaramaggakkhaṇe ekameva vīriyaṃ “anuppannānaṃ pāpakānaṃ akusalānaṃ dhammānaṃ	720	
PA_atk-s05_17a:720_6	anuppādāyā”tiādīni cattāri nāmāni labhati. Ayaṃ lokuttaramaggakkhaṇe sammappadhānakathā.	720	
PA_atk-s05_17a:720_7	Evamettha lokiyalokuttaramissakā sammappadhānā niddiṭṭhāti.	720	
PA_atk-s05_17a:721_0	Sammāsatiniddese kāyeti rūpakāye. Rūpakāyo hi idha aṅgapaccaṅgānaṃ kesādīnañca dhammānaṃ	721	
PA_atk-s05_17a:721_1	samūhaṭṭhena hatthikāyarathakāyādayo viya kāyoti adhippeto. Yathā ca samūhaṭṭhena,	721	
PA_atk-s05_17a:721_2	evaṃ kucchitānaṃ āyaṭṭhena. Kucchitānañhi paramajegucchānaṃ so āyotipi kāyo. Āyoti	721	
PA_atk-s05_17a:721_3	uppattideso. Tatrāyaṃ vacanattho – āyanti tatoti āyo. Ke āyanti? Kucchitā kesādayo.	721	
PA_atk-s05_17a:721_4	Iti kucchitānaṃ āyoti kāyo.	721	
PA_atk-s05_17a:722_0	Kāyānupassīti kāyaṃ anupassanasīlo, kāyaṃ vā anupassamāno. Kāyeti ca vatvāpi puna	722	
PA_atk-s05_17a:722_1	kāyānupassīti dutiyaṃ kāyaggahaṇaṃ asammissato vavatthānaghanavinibbhogādidassanatthaṃ	722	
PA_atk-s05_17a:722_2	katanti veditabbaṃ. Tena na kāye vedanānupassī cittadhammānupassī vā, atha kho kāyānupassīyevāti	722	
PA_atk-s05_17a:722_3	kāyasaṅkhāte vatthusmiṃ kāyānupassanākārasseva dassanena asammissato vavatthānaṃ	722	
PA_atk-s05_17a:722_4	dassitaṃ hoti. Tathā na kāye aṅgapaccaṅgavinimuttaekadhammānupassī, nāpi kesalomādivinimuttaitthipurisānupassī.	722	
PA_atk-s05_17a:722_5	Yopi cettha kesalomādiko bhūtupādāyasamūhasaṅkhāto kāyo, tatthāpi na bhūtupādāyavinimuttaekadhammānupassī,	722	
PA_atk-s05_17a:722_6	atha kho rathasambhārānupassako viya aṅgapaccaṅgasamūhānupassī, nagarāvayavānupassako	722	
PA_atk-s05_17a:722_7	viya kesalomādisamūhānupassī, kadalikkhandhapattavaṭṭivinibhujjako viya rittamuṭṭhiviniveṭhako	722	
PA_atk-s05_17a:722_8	viya ca bhūtupādāyasamūhānupassīyevāti samūhavaseneva kāyasaṅkhātassa vatthuno nānappakārato	722	
PA_atk-s05_17a:722_9	dassanena ghanavinibbhogo dassito hoti. Na hettha yathāvuttasamūhavinimutto kāyo	722	
PA_atk-s05_17a:722_10	vā itthī vā puriso vā añño vā koci dhammo dissati, yathāvuttadhammasamūhamatteyeva	7221	
PA_atk-s05_17a:722_11	pana tathā tathā sattā micchābhinivesaṃ karonti. Tenāhu porāṇā –	7221	
PA_atk-s05_17a:723	“Yaṃ passati na taṃ diṭṭhaṃ, yaṃ diṭṭhaṃ taṃ na passati;	72	
PA_atk-s05_17a:724	Apassaṃ bajjhate mūḷho, bajjhamāno na muccatī”ti.	72	
PA_atk-s05_17a:725_0	Ghanavinibbhogādidassanatthanti vuttaṃ. Ādisaddena cettha ayampi attho veditabbo	725	
PA_atk-s05_17a:725_1	– ayañhi etasmiṃ kāye kāyānupassīyeva, na aññadhammānupassī. Kiṃ vuttaṃ hoti? Yathā	725	
PA_atk-s05_17a:725_2	anudakabhūtāyapi marīciyā udakānupassino honti, na evaṃ aniccadukkhānattāsubhabhūteyeva	725	
PA_atk-s05_17a:725_3	imasmiṃ kāye niccasukhattasubhabhāvānupassī, atha kho kāyānupassī	725	
PA_atk-s05_17a:726_0	Aniccadukkhānattāsubhākārasamūhānupassīyevāti vuttaṃ hoti. Atha vā yvāyaṃ mahāsatipaṭṭhāne	726	
PA_atk-s05_17a:726_1	“idha, bhikkhave, bhikkhu araññagato vā rukkhamūlagato vā…pe… so satova assasatī”tiādinā	726	
PA_atk-s05_17a:726_2	nayena assāsapassāsādi cuṇṇakajātaaṭṭhikapariyosāno kāyo vutto, yo ca parato satipaṭṭhānakathāyaṃ	726	
PA_atk-s05_17a:726_3	“idhekacco pathavīkāyaṃ aniccato anupassati, āpokāyaṃ, tejokāyaṃ, vāyokāyaṃ, kesakāyaṃ,	726	
PA_atk-s05_17a:726_4	lomakāyaṃ, chavikāyaṃ, cammakāyaṃ, maṃsakāyaṃ, ruhirakāyaṃ, nhārukāyaṃ, aṭṭhikāyaṃ,	726	
PA_atk-s05_17a:726_5	aṭṭhimiñjakāya”nti kāyo vutto, tassa sabbassa imasmiṃyeva kāye anupassanato kāye	726	
PA_atk-s05_17a:726_6	kāyānupassīti evampi attho daṭṭhabbo.	726	
PA_atk-s05_17a:727_0	Atha vā kāye ahanti vā mamanti vā evaṃ gahetabbassa kassaci ananupassanato tassa	727	
PA_atk-s05_17a:727_1	tasseva pana kesalomādikassa nānādhammasamūhassa anupassanato kāye kesādidhammasamūhasaṅkhātakāyānupassīti	727	
PA_atk-s05_17a:727_2	evamattho daṭṭhabbo. Apica “imasmiṃ kāye aniccato anupassati, no niccato”tiādinā	727	
PA_atk-s05_17a:727_3	anukkamena parato āgatanayassa sabbasseva aniccalakkhaṇādino ākārasamūhasaṅkhātassa	727	
PA_atk-s05_17a:727_4	kāyassa anupassanatopi kāye kāyānupassīti evampi attho daṭṭhabbo. Ayaṃ pana catusatipaṭṭhānasādhāraṇo attho.	727	
PA_atk-s05_17a:728_0	Kāye kāyānupassīti assāsapassāsakāyādike bahudhā vutte kāye ekekakāyānupassī. Viharatīti	728	
PA_atk-s05_17a:728_1	catūsu iriyāpathavihāresu aññataravihārasamāyogaparidīpanametaṃ, ekaṃ iriyāpathabādhanaṃ	728	
PA_atk-s05_17a:728_2	aññena iriyāpathena vicchinditvā apatamānaṃ attānaṃ harati pavattetīti attho. Ātāpīti	728	
PA_atk-s05_17a:728_3	kāyapariggāhakavīriyasamāyogaparidīpanametaṃ. So hi yasmā tasmiṃ samaye yaṃ taṃ vīriyaṃ	728	
PA_atk-s05_17a:728_4	tīsu bhavesu kilesānaṃ ātāpanato ātāpoti vuccati, tena samannāgato hoti, tasmā “ātāpī”ti	728	
PA_atk-s05_17a:728_5	vuccati. Sampajānoti kāyapariggāhakena sampajaññasaṅkhātena ñāṇena samannāgato. Satimāti	728	
PA_atk-s05_17a:728_6	kāyapariggāhikāya satiyā samannāgato. Ayaṃ pana yasmā satiyā ārammaṇaṃ pariggahetvā	728	
PA_atk-s05_17a:728_7	paññāya anupassati. Na hi sativirahitassa anupassanā nāma atthi. Tenevāha – “satiñca	728	
PA_atk-s05_17a:728_8	khvāhaṃ, bhikkhave, sabbatthikaṃ vadāmī”ti. Tasmā ettha “kāye kāyānupassī viharatī”ti	728	
PA_atk-s05_17a:728_9	ettāvatā kāyānupassanāsatipaṭṭhānakammaṭṭhānaṃ vuttaṃ hoti. Atha vā yasmā anātāpino	728	
PA_atk-s05_17a:728_10	antosaṅkhepo antarāyakaro hoti, asampajāno upāyapariggahe anupāyaparivajjane ca sammuyhati,	7281	
PA_atk-s05_17a:728_11	muṭṭhassati upāyāpariccāge anupāyāpariggahe ca asamattho hoti, tenassa taṃ kammaṭṭhānaṃ	7281	
PA_atk-s05_17a:728_12	na sampajjati, tasmā yesaṃ dhammānaṃ ānubhāvena taṃ sampajjati, tesaṃ dassanatthaṃ	7281	
PA_atk-s05_17a:728_13	“ātāpī sampajāno satimā”ti idaṃ vuttanti veditabbaṃ.	7281	
PA_atk-s05_17a:729_0	Iti kāyānupassanāsatipaṭṭhānaṃ sampayogaṅgañca dassetvā idāni pahānaṅgaṃ dassetuṃ	729	
PA_atk-s05_17a:729_1	vineyya loke abhijjhādomanassanti vuttaṃ. Tattha vineyyāti tadaṅgavinayena vā vikkhambhanavinayena	729	
PA_atk-s05_17a:729_2	vā vinayitvā. Loketi yvāyaṃ kāyo pubbe pariggahito, sveva idha lujjanapalujjanaṭṭhena	729	
PA_atk-s05_17a:729_3	loko nāma. Tasmiṃ loke abhijjhaṃ domanassañca pajahitvāti attho. Yasmā panassa na	729	
PA_atk-s05_17a:729_4	kāyamatteyeva abhijjhādomanassaṃ pahīyati, vedanādīsupi pahīyatiyeva, tasmā “pañcapi	729	
PA_atk-s05_17a:729_5	upādānakkhandhā loko”ti vibhaṅge vuttaṃ. Lokasaṅkhātattāyeva tesaṃ dhammānaṃ atthuddhāravasenetaṃ	729	
PA_atk-s05_17a:729_6	vuttanti veditabbaṃ. Yaṃ panāha – “tattha katamo loko, sveva kāyo loko”ti ayamevettha	729	
PA_atk-s05_17a:729_7	attho. Abhijjhādomanassanti ca samāsetvā vuttaṃ. Saṃyuttaṅguttarapāṭhantaresu pana	729	
PA_atk-s05_17a:729_8	visuṃ katvā paṭhanti. Sā pana abhijjhāyanti patthayanti etāya, sayaṃ vā abhijjhāyati,	729	
PA_atk-s05_17a:729_9	abhijjhāyanamattameva vā esāti abhijjhā. Yasmā panettha abhijjhāgahaṇena kāmacchando,	729	
PA_atk-s05_17a:729_10	domanassagahaṇena byāpādo saṅgahaṃ gacchati, tasmā nīvaraṇapariyāpannabalavadhammadvayadassanena	7291	
PA_atk-s05_17a:729_11	nīvaraṇappahānaṃ vuttaṃ hotīti veditabbaṃ.	7291	
PA_atk-s05_17a:730_0	Visesena panettha abhijjhāvinayena kāyasampattimūlakassa anurodhassa, domanassavinayena	730	
PA_atk-s05_17a:730_1	kāyavipattimūlakassa virodhassa, abhijjhāvinayena ca kāye abhiratiyā, domanassavinayena	730	
PA_atk-s05_17a:730_2	kāyabhāvanāya anabhiratiyā, abhijjhāvinayena kāye abhūtānaṃ subhasukhabhāvādīnaṃ	730	
PA_atk-s05_17a:730_3	pakkhepassa, domanassavinayena kāye bhūtānaṃ asubhāsukhabhāvādīnaṃ apanayanassa pahānaṃ	730	
PA_atk-s05_17a:730_4	vuttaṃ. Tena yogāvacarassa yogānubhāvo yogasamatthatā ca dīpitā hoti. Yogānubhāvo	730	
PA_atk-s05_17a:730_5	hi esa, yadayaṃ anurodhavirodhavippamutto aratiratisaho abhūtapakkhepabhūtāpanayanavirahito	730	
PA_atk-s05_17a:730_6	ca hoti. Anurodhavirodhavippamutto cesa aratiratisaho abhūtaṃ apakkhipanto bhūtañca	730	
PA_atk-s05_17a:730_7	anapanento yogasamattho hotīti.	730	
PA_atk-s05_17a:731_0	Aparo nayo – “kāye kāyānupassī”ti ettha anupassanāya kammaṭṭhānaṃ vuttaṃ. “Viharatī”ti	731	
PA_atk-s05_17a:731_1	ettha vuttavihārena kammaṭṭhānikassa kāyapariharaṇaṃ. “Ātāpī”tiādīsu ātāpena sammappadhānaṃ,	731	
PA_atk-s05_17a:731_2	satisampajaññena sabbatthakakammaṭṭhānaṃ, kammaṭṭhānapariharaṇūpāyo vā. Satiyā vā	731	
PA_atk-s05_17a:731_3	kāyānupassanāvasena paṭiladdhasamatho, sampajaññena vipassanā, abhijjhādomanassavinayena	731	
PA_atk-s05_17a:731_4	bhāvanāphalaṃ vuttanti veditabbaṃ.	731	
PA_atk-s05_17a:732_0	Vedanāsu vedanānupassītiādīsu ca vedanādīnaṃ puna vacane payojanaṃ kāyānupassanāyaṃ	732	
PA_atk-s05_17a:732_1	vuttanayeneva yathāyogaṃ yojetvā veditabbaṃ. Ayaṃ pana asādhāraṇattho – sukhādīsu	732	
PA_atk-s05_17a:732_2	anekappabhedāsu vedanāsu visuṃ visuṃ aniccādito ekekavedanānupassīti, sarāgādike	732	
PA_atk-s05_17a:732_3	soḷasappabhede citte visuṃ visuṃ aniccādito ekekacittānupassīti, kāyavedanācittāni	732	
PA_atk-s05_17a:732_4	ṭhapetvā sesatebhūmakadhammesu visuṃ visuṃ aniccādito ekekadhammānupassīti, satipaṭṭhānasuttante	732	
PA_atk-s05_17a:732_5	vuttanayena nīvaraṇādidhammānupassīti vā. Ettha ca “kāye”ti ekavacanaṃ sarīrassa	732	
PA_atk-s05_17a:732_6	ekattā, “citte”ti ekavacanaṃ cittassa sabhāvabhedābhāvato jātiggahaṇena katanti veditabbaṃ.	732	
PA_atk-s05_17a:732_7	Yathā ca vedanādayo anupassitabbā, tathā anupassanto vedanāsu vedanānupassī, citte	732	
PA_atk-s05_17a:732_8	cittānupassī, dhammesu dhammānupassīti veditabbo. Kathaṃ tāva vedanā anupassitabbā?	732	
PA_atk-s05_17a:732_9	Sukhā tāva vedanā dukkhato, dukkhā vedanā sallato, adukkhamasukhā vedanā aniccato	732	
PA_atk-s05_17a:732_10	anupassitabbā. Yathāha –	7321	
PA_atk-s05_17a:733	“Yo sukhaṃ dukkhato adda, dukkhamaddakkhi sallato;	73	
PA_atk-s05_17a:734	Adukkhamasukhaṃ santaṃ, addakkhi naṃ aniccato;	73	
PA_atk-s05_17a:735	Sa ve sammaddaso bhikkhu, parijānāti vedanā”ti. ;	73	
PA_atk-s05_17a:736_0	Sabbā eva cetā dukkhatopi anupassitabbā. Vuttañhetaṃ “yaṃkiñci vedayitaṃ, sabbaṃ	736	
PA_atk-s05_17a:736_1	taṃ dukkhasminti vadāmī”ti. Sukhadukkhatopi ca anupassitabbā. Yathāha – “sukhā vedanā	736	
PA_atk-s05_17a:736_2	ṭhitisukhā vipariṇāmadukkhā. Dukkhā vedanā ṭhitidukkhā vipariṇāmasukhā. Adukkhamasukhā	736	
PA_atk-s05_17a:736_3	vedanā ñāṇasukhā aññāṇadukkhā”ti. Apica aniccādisattaanupassanāvasenāpi anupassitabbā.	736	
PA_atk-s05_17a:737_0	Cittadhammesupi cittaṃ tāva ārammaṇādhipatisahajātabhūmikammavipākakiriyādinānattabhedānaṃ	737	
PA_atk-s05_17a:737_1	aniccādisattaanupassanānaṃ sarāgādisoḷasabhedānañca vasena anupassitabbaṃ, dhammā	737	
PA_atk-s05_17a:737_2	salakkhaṇasāmaññalakkhaṇānaṃ suññatādhammassa aniccādisattaanupassanānaṃ santāsantādīnañca	737	
PA_atk-s05_17a:737_3	vasena anupassitabbā. Kāmañcettha yassa kāyasaṅkhāte loke abhijjhādomanassaṃ pahīnaṃ,	737	
PA_atk-s05_17a:737_4	tassa vedanādilokesupi taṃ pahīnameva, nānāpuggalavasena pana nānākkhaṇikasatipaṭṭhānabhāvanāvasena	737	
PA_atk-s05_17a:737_5	ca sabbattha vuttaṃ. Yato vā ekattha pahīnaṃ, sesesupi pahīnaṃ hoti. Tenevassa tattha	737	
PA_atk-s05_17a:737_6	pahānadassanatthampi evaṃ vuttanti veditabbaṃ.	737	
PA_atk-s05_17a:738_0	Iti ime cattāro satipaṭṭhānā pubbabhāge nānācittesu labbhanti. Aññeneva hi cittena	738	
PA_atk-s05_17a:738_1	kāyaṃ pariggaṇhāti, aññena vedanaṃ, aññena cittaṃ, aññena dhamme pariggaṇhāti. Lokuttaramaggakkhaṇe	738	
PA_atk-s05_17a:738_2	pana ekacitteyeva labbhanti. Ādito hi kāyaṃ pariggaṇhitvā āgatassa vipassanāsampayuttā	738	
PA_atk-s05_17a:738_3	sati kāyānupassanā nāma, tāya satiyā samannāgato puggalo kāyānupassī nāma. Vipassanaṃ	738	
PA_atk-s05_17a:738_4	ussukkāpetvā ariyamaggaṃ pattassa maggakkhaṇe maggasampayuttā sati kāyānupassanā	738	
PA_atk-s05_17a:738_5	nāma, tāya satiyā samannāgato puggalo kāyānupassī nāma. Vedanaṃ pariggaṇhitvā cittaṃ	738	
PA_atk-s05_17a:738_6	pariggaṇhitvā dhamme pariggaṇhitvā āgatassa vipassanāsampayuttā sati dhammānupassanā	738	
PA_atk-s05_17a:738_7	nāma, tāya satiyā samannāgato puggalo dhammānupassī nāma. Vipassanaṃ ussukkāpetvā	738	
PA_atk-s05_17a:738_8	ariyamaggaṃ pattassa maggakkhaṇe maggasampayuttā sati dhammānupassanā nāma, tāya	738	
PA_atk-s05_17a:738_9	satiyā samannāgato puggalo dhammānupassī nāma. Evaṃ tāva desanā puggale tiṭṭhati.	738	
PA_atk-s05_17a:738_10	Kāye pana “subha”nti vipallāsappahānā kāyapariggāhikā sati maggena samijjhatīti kāyānupassanā	7381	
PA_atk-s05_17a:738_11	nāma. Vedanāya “sukhā”ti vipallāsappahānā vedanāpariggāhikā sati maggena samijjhatīti	7381	
PA_atk-s05_17a:738_12	vedanānupassanā nāma. Citte “nicca”nti vipallāsappahānā cittapariggāhikā sati maggena	7381	
PA_atk-s05_17a:738_13	samijjhatīti cittānupassanā nāma. Dhammesu “attā”ti vipallāsappahānā dhammapariggāhikā	7381	
PA_atk-s05_17a:738_14	sati maggena samijjhatīti dhammānupassanā nāma. Iti ekāva maggasampayuttā sati catukiccasādhakattena	7381	
PA_atk-s05_17a:738_15	cattāri nāmāni labhati. Tena vuttaṃ “lokuttaramaggakkhaṇe pana ekacitteyeva labbhantī”ti.	7381	
PA_atk-s05_17a:739_0	Sammāsamādhiniddese vivicceva kāmehīti kāmehi viviccitvā vinā hutvā apakkamitvā.	739	
PA_atk-s05_17a:739_1	Yo panāyamettha evakāro, so niyamatthoti veditabbo. Yasmā ca niyamattho, tasmā paṭhamajjhānaṃ	739	
PA_atk-s05_17a:739_2	upasampajja viharaṇasamaye avijjamānānampi kāmānaṃ tassa paṭhamajjhānassa paṭipakkhabhāvaṃ	739	
PA_atk-s05_17a:739_3	kāmapariccāgeneva cassa adhigamaṃ dīpeti. Kathaṃ? “Vivicceva kāmehī”ti evañhi niyame	739	
PA_atk-s05_17a:739_4	kayiramāne idaṃ paññāyati – nūnimassa jhānassa kāmā paṭipakkhabhūtā, yesu sati idaṃ	739	
PA_atk-s05_17a:739_5	na pavattati, andhakāre sati padīpobhāso viya, tesaṃ pariccāgeneva cassa adhigamo	739	
PA_atk-s05_17a:739_6	hoti orimatīrapariccāgena pārimatīrassa viya. Tasmā niyamaṃ karotīti.	739	
PA_atk-s05_17a:740_0	Tattha siyā, kasmā panesa pubbapadeyeva vutto, na uttarapade, kiṃ akusalehi dhammehi	740	
PA_atk-s05_17a:740_1	aviviccāpi jhānaṃ upasampajja vihareyyāti? Na kho panetaṃ evaṃ daṭṭhabbaṃ. Taṃnissaraṇato	740	
PA_atk-s05_17a:740_2	hi pubbapade esa vutto. Kāmadhātusamatikkamanato hi kāmarāgapaṭipakkhato ca idaṃ	740	
PA_atk-s05_17a:740_3	jhānaṃ kāmānameva nissaraṇaṃ. Yathāha – “kāmānametaṃ nissaraṇaṃ yadidaṃ nekkhamma”nti.	740	
PA_atk-s05_17a:740_4	Uttarapadepi pana yathā “idheva, bhikkhave, samaṇo, idha dutiyo samaṇo”ti ettha evakāro	740	
PA_atk-s05_17a:740_5	ānetvā vuccati, evaṃ vattabbo. Na hi sakkā ito aññehipi nīvaraṇasaṅkhātehi akusalehi	740	
PA_atk-s05_17a:740_6	dhammehi avivicca jhānaṃ upasampajja viharituṃ. Tasmā “vivicceva kāmehi vivicceva	740	
PA_atk-s05_17a:740_7	akusalehi dhammehī”ti evaṃ padadvayepi esa daṭṭhabbo. Padadvayepi ca kiñcāpi viviccāti	740	
PA_atk-s05_17a:740_8	iminā sādhāraṇavacanena tadaṅgavikkhambhanasamucchedapaṭippassaddhinissaraṇavivekā	740	
PA_atk-s05_17a:740_9	cittakāyaupadhivivekā ca saṅgahaṃ gacchanti, tathāpi pubbabhāge kāyavivekacittavivekavikkhambhanavivekā	740	
PA_atk-s05_17a:740_10	daṭṭhabbā, lokuttaramaggakkhaṇe kāyavivekacittavivekasamucchedavivekapaṭippassaddhivivekanissaraṇavivekā.	7401	
PA_atk-s05_17a:741_0	Kāmehīti iminā pana padena ye ca mahāniddese “katame vatthukāmā manāpikā rūpā”tiādinā	741	
PA_atk-s05_17a:741_1	nayena vatthukāmā vuttā, ye ca tattheva vibhaṅge ca “chando kāmo, rāgo kāmo, chandarāgo	741	
PA_atk-s05_17a:741_2	kāmo, saṅkappo kāmo, rāgo kāmo, saṅkapparāgo kāmo”ti evaṃ kilesakāmā vuttā, te sabbepi	741	
PA_atk-s05_17a:741_3	saṅgahitā icceva daṭṭhabbā. Evañhi sati vivicceva kāmehīti vatthukāmehipi viviccevāti	741	
PA_atk-s05_17a:741_4	attho yujjati. Tena kāyaviveko vutto hoti.	741	
PA_atk-s05_17a:742_0	Vivicca akusalehi dhammehīti kilesakāmehi sabbākusalehi vā viviccāti attho yujjati.	742	
PA_atk-s05_17a:742_1	Tena cittaviveko vutto hoti. Purimena cettha vatthukāmehi vivekavacanato eva kāmasukhapariccāgo,	742	
PA_atk-s05_17a:742_2	dutiyena kilesakāmehi vivekavacanato nekkhammasukhapariggaho vibhāvito hoti. Evaṃ	742	
PA_atk-s05_17a:742_3	vatthukāmakilesakāmavivekavacanatoyeva ca etesaṃ paṭhamena saṃkilesavatthuppahānaṃ,	742	
PA_atk-s05_17a:742_4	dutiyena saṃkilesappahānaṃ. Paṭhamena lolabhāvassa hetupariccāgo, dutiyena bālabhāvassa.	742	
PA_atk-s05_17a:742_5	Paṭhamena ca payogasuddhi, dutiyena āsayaposanaṃ vibhāvitaṃ hotīti viññātabbaṃ. Esa	742	
PA_atk-s05_17a:742_6	tāva nayo kāmehīti ettha vuttakāmesu vatthukāmapakkhe.	742	
PA_atk-s05_17a:743_0	Kilesakāmapakkhe pana chandoti ca rāgoti ca evamādīhi anekabhedo kāmacchandova kāmoti	743	
PA_atk-s05_17a:743_1	adhippeto. So ca akusalapariyāpannopi samāno “tattha katame kāmā, chando kāmo”tiādinā	743	
PA_atk-s05_17a:743_2	nayena vibhaṅge upari jhānaṅgapaṭipakkhato visuṃ vutto, kilesakāmattā vā purimapade	743	
PA_atk-s05_17a:743_3	vutto, akusalapariyāpannattā dutiyapade. Anekabhedato cassa kāmatoti avatvā kāmehīti	743	
PA_atk-s05_17a:743_4	vuttaṃ. Aññesampi ca dhammānaṃ akusalabhāve vijjamāne “tattha katame akusalā dhammā,	743	
PA_atk-s05_17a:743_5	kāmacchando”tiādinā nayena vibhaṅge upari jhānaṅgapaccanīkapaṭipakkhabhāvadassanato	743	
PA_atk-s05_17a:743_6	nīvaraṇāneva vuttāni. Nīvaraṇāni hi jhānaṅgapaccanīkāni, tesaṃ jhānaṅgāneva paṭipakkhāni	743	
PA_atk-s05_17a:743_7	viddhaṃsakāni vināsakānīti vuttaṃ hoti. Tathā hi “samādhi kāmacchandassa paṭipakkho,	743	
PA_atk-s05_17a:743_8	pīti byāpādassa, vitakko thinamiddhassa, sukhaṃ uddhaccakukkuccassa, vicāro vicikicchāyā”ti peṭake vuttaṃ.	743	
PA_atk-s05_17a:744_0	Evamettha “vivicceva kāmehī”ti iminā kāmacchandassa vikkhambhanaviveko vutto hoti.	744	
PA_atk-s05_17a:744_1	“Vivicca akusalehi dhammehī”ti iminā pañcannampi nīvaraṇānaṃ. Agahitaggahaṇena pana	744	
PA_atk-s05_17a:744_2	paṭhamena kāmacchandassa, dutiyena sesanīvaraṇānaṃ. Tathā paṭhamena tīsu akusalamūlesu	744	
PA_atk-s05_17a:744_3	pañcakāmaguṇabhedavisayassa lobhassa, dutiyena āghātavatthubhedādivisayānaṃ dosamohānaṃ.	744	
PA_atk-s05_17a:744_4	Oghādīsu vā dhammesu paṭhamena kāmoghakāmayogakāmāsavakāmupādānaabhijjhākāyagantha	744	
PA_atk-s05_17a:744_5	kāmarāgasaññojanānaṃ, dutiyena avasesaoghayogāsavaupādānaganthasaṃyojanānaṃ. Paṭhamena	744	
PA_atk-s05_17a:744_6	taṇhāya taṃsampayuttakānañca, dutiyena avijjāya taṃsampayuttakānañca. Apica paṭhamena	744	
PA_atk-s05_17a:744_7	lobhasampayuttaaṭṭhacittuppādānaṃ, dutiyena sesānaṃ catunnaṃ akusalacittuppādānaṃ	744	
PA_atk-s05_17a:744_8	vikkhambhanaviveko vutto hotīti veditabbo.	744	
PA_atk-s05_17a:745_0	Ettāvatā ca paṭhamassa jhānassa pahānaṅgaṃ dassetvā idāni sampayogaṅgaṃ dassetuṃ	745	
PA_atk-s05_17a:745_1	savitakkaṃ savicārantiādi vuttaṃ. Tattha ārammaṇe cittassa abhiniropanalakkhaṇo vitakko.	745	
PA_atk-s05_17a:745_2	Ārammaṇānumajjanalakkhaṇo vicāro. Santepi ca nesaṃ katthaci avippayoge oḷārikaṭṭhena	745	
PA_atk-s05_17a:745_3	pubbaṅgamaṭṭhena ca ghaṇḍābhighāto viya cetaso paṭhamābhinipāto vitakko, sukhumaṭṭhena	745	
PA_atk-s05_17a:745_4	anumajjanasabhāvena ca ghaṇḍānuravo viya anuppabandho vicāro. Vipphāravā cettha vitakko	745	
PA_atk-s05_17a:745_5	paṭhamuppattikāle paripphandanabhūto cittassa, ākāse uppatitukāmassa pakkhino pakkhavikkhepo	745	
PA_atk-s05_17a:745_6	viya, padumābhimukhapāto viya ca gandhānubandhacetaso bhamarassa. Santavutti vicāro	745	
PA_atk-s05_17a:745_7	nātiparipphandanabhūto cittassa, ākāse uppatitassa pakkhino pakkhappasāraṇaṃ viya,	745	
PA_atk-s05_17a:745_8	paribbhamanaṃ viya ca padumābhimukhapatitassa bhamarassa padumassa uparibhāge.	745	
PA_atk-s05_17a:746_0	Dukanipātaṭṭhakathāyaṃ pana “ākāse gacchato mahāsakuṇassa ubhohi pakkhehi vātaṃ gahetvā	746	
PA_atk-s05_17a:746_1	pakkhe sannisīdāpetvā gamanaṃ viya ārammaṇe cetaso abhiniropanabhāvena pavatto vitakko,	746	
PA_atk-s05_17a:746_2	vātaggahaṇatthaṃ pakkhe phandāpayamānassa gamanaṃ viya anumajjanabhāvena pavatto	746	
PA_atk-s05_17a:746_3	vicāro”ti vuttaṃ. Taṃ anuppabandhena pavattiyaṃ yujjati. So pana tesaṃ viseso paṭhamadutiyajjhānesu	746	
PA_atk-s05_17a:746_4	pākaṭo hoti. Apica malaggahitaṃ kaṃsabhājanaṃ ekena hatthena daḷhaṃ gahetvā itarena	746	
PA_atk-s05_17a:746_5	hatthena cuṇṇatelavālaṇḍupakena parimajjantassa daḷhaggahaṇahattho viya vitakko,	746	
PA_atk-s05_17a:746_6	parimajjanahattho viya vicāro. Tathā kumbhakārassa daṇḍappahārena cakkaṃ bhamayitvā	746	
PA_atk-s05_17a:746_7	bhājanaṃ karontassa uppīḷanahattho viya vitakko, ito cito ca saṃsaraṇahattho viya	746	
PA_atk-s05_17a:746_8	vicāro. Tathā maṇḍalaṃ karontassa majjhe sannirujjhitvā ṭhitakaṇṭako viya abhiniropano	746	
PA_atk-s05_17a:746_9	vitakko, bahi paribbhamanakaṇṭako viya anumajjano vicāro. Iti iminā ca vitakkena	746	
PA_atk-s05_17a:746_10	iminā ca vicārena saha vattati rukkho viya pupphena phalena cāti idaṃ jhānaṃ “savitakkaṃ	7461	
PA_atk-s05_17a:746_11	savicāra”nti vuccati.	7461	
PA_atk-s05_17a:747_0	Vivekajanti ettha vivitti viveko, nīvaraṇavigamoti attho. Vivittoti vā viveko, nīvaraṇavivitto	747	
PA_atk-s05_17a:747_1	jhānasampayuttadhammarāsīti attho. Tasmā vivekā, tasmiṃ vā viveke jātanti vivekajaṃ.	747	
PA_atk-s05_17a:747_2	Pītisukhanti ettha pīṇayatīti pīti, sā sampiyāyanalakkhaṇā. Sā panesā khuddikā pīti,	747	
PA_atk-s05_17a:747_3	khaṇikā pīti, okkantikā pīti, ubbegā pīti, pharaṇā pītīti pañcavidhā hoti.	747	
PA_atk-s05_17a:748_0	Tattha khuddikā pīti sarīre lomahaṃsanamattameva kātuṃ sakkoti. Khaṇikā pīti khaṇe	748	
PA_atk-s05_17a:748_1	khaṇe vijjuppādasadisā hoti. Okkantikā pīti samuddatīraṃ vīci viya kāyaṃ okkamitvā	748	
PA_atk-s05_17a:748_2	okkamitvā bhijjati. Ubbegā pīti balavatī hoti kāyaṃ uddhaggaṃ katvā ākāse laṅghāpanappamāṇappattā.	748	
PA_atk-s05_17a:748_3	Pharaṇā pīti atibalavatī hoti. Tāya hi uppannāya sakalasarīraṃ dhamitvā pūritavatthi	748	
PA_atk-s05_17a:748_4	viya mahatā udakoghena pakkhandapabbatakucchi viya ca anupariphuṭaṃ hoti. Sā panesā	748	
PA_atk-s05_17a:748_5	pañcavidhā pīti gabbhaṃ gaṇhantī paripākaṃ gacchantī duvidhaṃ passaddhiṃ paripūreti	748	
PA_atk-s05_17a:748_6	kāyapassaddhiñca cittapassaddhiñca. Passaddhi gabbhaṃ gaṇhantī paripākaṃ gacchantī	748	
PA_atk-s05_17a:748_7	duvidhampi sukhaṃ paripūreti kāyikañca cetasikañca. Sukhaṃ gabbhaṃ gaṇhantaṃ paripākaṃ	748	
PA_atk-s05_17a:748_8	gacchantaṃ tividhaṃ samādhiṃ paripūreti – khaṇikasamādhiṃ, upacārasamādhiṃ, appanāsamādhiñcāti.	748	
PA_atk-s05_17a:748_9	Tāsu ca yā appanāsamādhissa mūlaṃ hutvā vaḍḍhamānā samādhisampayogaṃ gatā pharaṇā	748	
PA_atk-s05_17a:748_10	pīti, ayaṃ imasmiṃ atthe adhippetā pītīti.	7481	
PA_atk-s05_17a:749_0	Itaraṃ pana sukhayatīti sukhaṃ, yassuppajjati, taṃ sukhitaṃ karotīti attho. Sukhanaṃ	749	
PA_atk-s05_17a:749_1	vā sukhaṃ, suṭṭhu vā khādati, khaṇati ca kāyacittābādhanti sukhaṃ, somanassavedanāyetaṃ	749	
PA_atk-s05_17a:749_2	nāmaṃ. Taṃ sātalakkhaṇaṃ. Santepi ca nesaṃ katthaci avippayoge iṭṭhārammaṇapaṭilābhatuṭṭhi	749	
PA_atk-s05_17a:749_3	pīti, paṭiladdharasānubhavanaṃ sukhaṃ. Yattha pīti, tattha sukhaṃ. Yattha sukhaṃ,	749	
PA_atk-s05_17a:749_4	tattha na niyamato pīti. Saṅkhārakkhandhasaṅgahitā pīti, vedanākkhandhasaṅgahitaṃ	749	
PA_atk-s05_17a:749_5	sukhaṃ. Kantārakhinnassa vanantudakadassanasavanesu viya pīti, vanacchāyāpavesanaudakaparibhogesu	749	
PA_atk-s05_17a:749_6	viya sukhaṃ. Tasmiṃ tasmiṃ samaye pākaṭabhāvato cetaṃ vuttanti veditabbaṃ. Iti ayañca	749	
PA_atk-s05_17a:749_7	pīti idañca sukhaṃ assa jhānassa, asmiṃ vā jhāne atthīti idaṃ jhānaṃ “pītisukha”nti	749	
PA_atk-s05_17a:749_8	vuccati. Atha vā pīti ca sukhañca pītisukhaṃ dhammavinayādayo viya. Vivekajaṃ pītisukhaṃ	749	
PA_atk-s05_17a:749_9	assa jhānassa, asmiṃ vā jhāne atthīti evampi vivekajaṃ pītisukhaṃ. Yatheva hi jhānaṃ,	749	
PA_atk-s05_17a:749_10	evaṃ pītisukhampettha vivekajameva hoti. Tañcassa atthīti tasmā alopasamāsaṃ katvā	7491	
PA_atk-s05_17a:749_11	ekapadeneva “vivekajaṃpītisukha”ntipi vattuṃ yujjati.	7491	
PA_atk-s05_17a:750_0	Paṭhamanti gaṇanānupubbatā paṭhamaṃ, paṭhamaṃ uppannantipi paṭhamaṃ. Jhānanti duvidhaṃ	750	
PA_atk-s05_17a:750_1	jhānaṃ ārammaṇūpanijjhānañca lakkhaṇūpanijjhānañca. Tattha aṭṭha samāpattiyo pathavīkasiṇādiārammaṇaṃ	750	
PA_atk-s05_17a:750_2	upanijjhāyantīti “ārammaṇūpanijjhāna”nti saṅkhyaṃ gatā. Vipassanāmaggaphalāni pana	750	
PA_atk-s05_17a:750_3	lakkhaṇūpanijjhānaṃ nāma. Tattha vipassanā aniccādilakkhaṇassa upanijjhānato lakkhaṇūpanijjhānaṃ,	750	
PA_atk-s05_17a:750_4	vipassanāya katakiccassa maggena ijjhanato maggo lakkhaṇūpanijjhānaṃ, phalaṃ pana	750	
PA_atk-s05_17a:750_5	nirodhasaccaṃ tathalakkhaṇaṃ upanijjhāyatīti lakkhaṇūpanijjhānaṃ. Tesu idha pubbabhāge	750	
PA_atk-s05_17a:750_6	ārammaṇūpanijjhānaṃ, lokuttaramaggakkhaṇe lakkhaṇūpanijjhānaṃ adhippetaṃ, tasmā ārammaṇūpanijjhānato	750	
PA_atk-s05_17a:750_7	lakkhaṇūpanijjhānato paccanīkajjhāpanato ca “jhāna”nti veditabbaṃ. Upasampajjāti	750	
PA_atk-s05_17a:750_8	upagantvā, pāpuṇitvāti vuttaṃ hoti. Upasampādayitvā vā, nipphādetvāti vuttaṃ hoti.	750	
PA_atk-s05_17a:750_9	Viharatīti tadanurūpena iriyāpathavihārena iriyati, vuttappakārajhānasamaṅgī hutvā	750	
PA_atk-s05_17a:750_10	attabhāvassa vuttiṃ abhinipphādeti.	7501	
PA_atk-s05_17a:751_0	Vitakkavicārānaṃ vūpasamāti ettha vitakkassa ca vicārassa cāti imesaṃ dvinnaṃ vūpasamā	751	
PA_atk-s05_17a:751_1	samatikkamā, dutiyajjhānakkhaṇe apātubhāvāti vuttaṃ hoti. Tattha kiñcāpi dutiyajjhāne	751	
PA_atk-s05_17a:751_2	sabbepi paṭhamajjhānadhammā na santi, aññeyeva hi paṭhamajjhāne phassādayo, aññe	751	
PA_atk-s05_17a:751_3	idhāti. Oḷārikassa pana oḷārikassa aṅgassa samatikkamā paṭhamajjhānato paresaṃ dutiyajjhānādīnaṃ	751	
PA_atk-s05_17a:751_4	adhigamo hotīti dassanatthaṃ “vitakkavicārānaṃ vūpasamā”ti evaṃ vuttanti veditabbaṃ.	751	
PA_atk-s05_17a:751_5	Ajjhattanti idha niyakajjhattaṃ adhippetaṃ, tasmā attani jātaṃ, attasantāne nibbattanti attho.	751	
PA_atk-s05_17a:752_0	Sampasādananti sampasādanaṃ vuccati saddhā. Sampasādanayogato jhānampi sampasādanaṃ	752	
PA_atk-s05_17a:752_1	nīlavaṇṇayogato nīlavatthaṃ viya. Yasmā vā taṃ jhānaṃ sampasādanasamannāgatattā vitakkavicārakkhobhavūpasamanena	752	
PA_atk-s05_17a:752_2	ca ceto sampasādayati, tasmāpi sampasādananti vuttaṃ. Imasmiñca atthavikappe sampasādanaṃ	752	
PA_atk-s05_17a:752_3	cetasoti evaṃ padasambandho veditabbo, purimasmiṃ pana atthavikappe cetasoti etaṃ	752	
PA_atk-s05_17a:752_4	ekodibhāvena saddhiṃ yojetabbaṃ.	752	
PA_atk-s05_17a:753_0	Tatrāyaṃ atthayojanā – eko udetīti ekodi, vitakkavicārehi anajjhārūḷhattā aggo seṭṭho	753	
PA_atk-s05_17a:753_1	hutvā udetīti attho. Seṭṭhopi hi loke ekoti vuccati. Vitakkavicāravirahito vā eko	753	
PA_atk-s05_17a:753_2	asahāyo hutvā itipi vattuṃ vaṭṭati. Atha vā sampayuttadhamme udāyatīti udi, uṭṭhapetīti	753	
PA_atk-s05_17a:753_3	attho. Seṭṭhaṭṭhena eko ca so udi cāti ekodi. Samādhissetaṃ adhivacanaṃ. Iti imaṃ	753	
PA_atk-s05_17a:753_4	ekodiṃ bhāveti vaḍḍhetīti idaṃ dutiyaṃ jhānaṃ ekodibhāvaṃ. So panāyaṃ ekodi yasmā	753	
PA_atk-s05_17a:753_5	cetaso, na sattassa na jīvassa. Tasmā etaṃ “cetaso ekodibhāva”nti vuttaṃ.	753	
PA_atk-s05_17a:754_0	Nanu cāyaṃ saddhā paṭhamajjhānepi atthi, ayañca ekodināmako samādhi. Atha kasmā idameva	754	
PA_atk-s05_17a:754_1	“sampasādanaṃ cetaso ekodibhāva”nti ca vuttanti? Vuccate – aduñhi paṭhamajjhānaṃ	754	
PA_atk-s05_17a:754_2	vitakkavicārakkhobhena vīcitaraṅgasamākulamiva jalaṃ na suppasannaṃ hoti, tasmā satiyāpi	754	
PA_atk-s05_17a:754_3	saddhāya “sampasādana”nti na vuttaṃ. Na suppasannattāyeva cettha samādhipi na suṭṭhu	754	
PA_atk-s05_17a:754_4	pākaṭo. Tasmā “ekodibhāva”ntipi na vuttaṃ. Imasmiṃ pana jhāne vitakkavicārapalibodhābhāvena	754	
PA_atk-s05_17a:754_5	laddhokāsā balavatī saddhā, balavasaddhāsahāyapaṭilābheneva ca samādhipi pākaṭo,	754	
PA_atk-s05_17a:754_6	tasmā idameva evaṃ vuttanti veditabbaṃ.	754	
PA_atk-s05_17a:755_0	Avitakkaṃ avicāranti bhāvanāya pahīnattā etasmiṃ, etassa vā vitakko natthīti avitakkaṃ.	755	
PA_atk-s05_17a:755_1	Imināva nayena avicāraṃ. Etthāha – “nanu ca ‘vitakkavicārānaṃ vūpasamā’ti imināpi	755	
PA_atk-s05_17a:755_2	ayamattho siddho. Atha kasmā puna vuttaṃ ‘avitakkaṃ avicāra’nti”? Vuccate – evametaṃ,	755	
PA_atk-s05_17a:755_3	siddhovāyamattho, na panetaṃ tadatthadīpakaṃ, nanu avocumha “oḷārikassa pana oḷārikassa	755	
PA_atk-s05_17a:755_4	aṅgassa samatikkamā paṭhamajjhānato paresaṃ dutiyajjhānādīnaṃ samadhigamo hotīti	755	
PA_atk-s05_17a:755_5	dassanatthaṃ vitakkavicārānaṃ vūpasamāti evaṃ vutta”nti.	755	
PA_atk-s05_17a:756_0	Apica vitakkavicārānaṃ vūpasamā idaṃ sampasādanaṃ, na kilesakālussiyassa. Vitakkavicārānañca	756	
PA_atk-s05_17a:756_1	vūpasamā ekodibhāvaṃ, na upacārajjhānamiva nīvaraṇappahānā, na paṭhamajjhānamiva	756	
PA_atk-s05_17a:756_2	ca aṅgapātubhāvāti evaṃ sampasādanaekodibhāvānaṃ hetuparidīpakamidaṃ vacanaṃ. Tathā	756	
PA_atk-s05_17a:756_3	vitakkavicārānaṃ vūpasamā idaṃ avitakkaavicāraṃ, na tatiyacatutthajjhānāni viya cakkhuviññāṇādīni	756	
PA_atk-s05_17a:756_4	viya ca abhāvāti evaṃ avitakkaavicārabhāvassa hetuparidīpakañca. Na vitakkavicārābhāvamattaparidīpakaṃ,	756	
PA_atk-s05_17a:756_5	vitakkavicārābhāvamattaparidīpakameva pana “avitakkaṃ avicāra”nti idaṃ vacanaṃ. Tasmā	756	
PA_atk-s05_17a:756_6	purimaṃ vatvāpi puna vattabbamevāti.	756	
PA_atk-s05_17a:757_0	Samādhijanti paṭhamajjhānasamādhito, sampayuttasamādhito vā jātanti attho. Tattha	757	
PA_atk-s05_17a:757_1	kiñcāpi paṭhamajjhānampi sampayuttasamādhito jātaṃ, atha kho ayameva samādhi “samādhī”ti	757	
PA_atk-s05_17a:757_2	vattabbataṃ arahati vitakkavicārakkhobhavirahena ativiya acalattā suppasannattā ca.	757	
PA_atk-s05_17a:757_3	Tasmā imassa vaṇṇabhaṇanatthaṃ idameva “samādhija”nti vuttaṃ. Pītisukhanti idaṃ vuttanayameva.	757	
PA_atk-s05_17a:757_4	Dutiyanti gaṇanānupubbatā dutiyaṃ, idaṃ dutiyaṃ uppannantipi dutiyaṃ.	757	
PA_atk-s05_17a:758_0	Pītiyā ca virāgāti virāgo nāma vuttappakārāya pītiyā jigucchanaṃ vā samatikkamo vā,	758	
PA_atk-s05_17a:758_1	ubhinnaṃ pana antarā casaddo sampiṇḍanattho, so vūpasamaṃ vā sampiṇḍeti vitakkavicāravūpasamaṃ	758	
PA_atk-s05_17a:758_2	vā. Tattha yadā vūpasamameva sampiṇḍeti, tadā pītiyā virāgā ca, kiñca bhiyyo vūpasamā	758	
PA_atk-s05_17a:758_3	cāti evaṃ yojanā veditabbā. Imissā ca yojanāya virāgo jigucchanattho hoti, tasmā	758	
PA_atk-s05_17a:758_4	pītiyā jigucchanā ca samatikkamā cāti ayamattho daṭṭhabbo. Yadā pana vitakkavicāravūpasamaṃ	758	
PA_atk-s05_17a:758_5	sampiṇḍeti, tadā pītiyā ca virāgā, kiñca bhiyyo vitakkavicārānañca vūpasamāti evaṃ	758	
PA_atk-s05_17a:758_6	yojanā veditabbā. Imissā ca yojanāya virāgo samatikkamanattho hoti, tasmā pītiyā	758	
PA_atk-s05_17a:758_7	ca samatikkamā, vitakkavicārānañca vūpasamāti ayamattho daṭṭhabbo.	758	
PA_atk-s05_17a:759_0	Kāmañcete vitakkavicārā dutiyajjhāneyeva vūpasantā, imassa pana jhānassa maggaparidīpanatthaṃ	759	
PA_atk-s05_17a:759_1	vaṇṇabhaṇanatthañcetaṃ vuttaṃ. Vitakkavicārānaṃ vūpasamāti hi vutte idaṃ paññāyati	759	
PA_atk-s05_17a:759_2	“nūna vitakkavicāravūpasamo maggo imassa jhānassā”ti. Yathā ca tatiye ariyamagge	759	
PA_atk-s05_17a:759_3	appahīnānampi sakkāyadiṭṭhādīnaṃ “pañcannaṃ orambhāgiyānaṃ saṃyojanānaṃ pahānā”ti	759	
PA_atk-s05_17a:759_4	evaṃ pahānaṃ vuccamānaṃ vaṇṇabhaṇanaṃ hoti, tadadhigamāya ussukkānaṃ ussāhajanakaṃ,	759	
PA_atk-s05_17a:759_5	evameva idha avūpasantānampi vitakkavicārānaṃ vūpasamo vuccamāno vaṇṇabhaṇanaṃ hoti.	759	
PA_atk-s05_17a:759_6	Tenāyamattho vutto “pītiyā ca samatikkamā vitakkavicārānañca vūpasamā”ti.	759	
PA_atk-s05_17a:760_0	Upekkhako ca viharatīti ettha upapattito ikkhatīti upekkhā, samaṃ passati apakkhapatitā	760	
PA_atk-s05_17a:760_1	hutvā passatīti attho. Tāya visadāya vipulāya thāmagatāya samannāgatattā tatiyajjhānasamaṅgī	760	
PA_atk-s05_17a:760_2	“upekkhako”ti vuccati.	760	
PA_atk-s05_17a:761_0	Upekkhā pana dasavidhā hoti chaḷaṅgupekkhā brahmavihārupekkhā bojjhaṅgupekkhā vīriyupekkhā	761	
PA_atk-s05_17a:761_1	saṅkhārupekkhā vedanupekkhā vipassanupekkhā tatramajjhattupekkhā jhānupekkhā pārisuddhupekkhāti.	761	
PA_atk-s05_17a:762_0	Tattha yā “idha, bhikkhave, khīṇāsavo bhikkhu cakkhunā rūpaṃ disvā neva sumano hoti	762	
PA_atk-s05_17a:762_1	na dummano, upekkhako ca viharati sato sampajāno”ti evamāgatā khīṇāsavassa chasu	762	
PA_atk-s05_17a:762_2	dvāresu iṭṭhāniṭṭhachaḷārammaṇāpāthe parisuddhapakatibhāvāvijahanākārabhūtā upekkhā,	762	
PA_atk-s05_17a:762_3	ayaṃ chaḷaṅgupekkhā nāma.	762	
PA_atk-s05_17a:763	Yā pana “upekkhāsahagatena cetasā ekaṃ disaṃ pharitvā viharatī”ti evamāgatā sattesu majjhattākārabhūtā upekkhā, ayaṃ brahmavihārupekkhā nāma.	76	
PA_atk-s05_17a:764	Yā pana “upekkhāsambojjhaṅgaṃ bhāveti vivekanissita”nti evamāgatā sahajātadhammānaṃ majjhattākārabhūtā upekkhā, ayaṃ bojjhaṅgupekkhā nāma.	76	
PA_atk-s05_17a:765	Yā pana “kālena kālaṃ upekkhānimittaṃ manasikarotī”ti evamāgatā anaccāraddhanātisithilavīriyasaṅkhātā upekkhā, ayaṃ vīriyupekkhā nāma.	76	
PA_atk-s05_17a:766_0	Yā pana “kati saṅkhārupekkhā samathavasena uppajjanti, kati saṅkhārupekkhā vipassanāvasena	766	
PA_atk-s05_17a:766_1	uppajjanti? Aṭṭha saṅkhārupekkhā samathavasena uppajjanti, dasa saṅkhārupekkhā vipassanāvasena	766	
PA_atk-s05_17a:766_2	uppajjantī”ti evamāgatā nīvaraṇādipaṭisaṅkhāsantiṭṭhanāgahaṇe majjhattabhūtā upekkhā,	766	
PA_atk-s05_17a:766_3	ayaṃ saṅkhārupekkhā nāma.	766	
PA_atk-s05_17a:767	Yā pana “yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagata”nti evamāgatā adukkhamasukhasaññitā upekkhā, ayaṃ vedanupekkhā nāma.	76	
PA_atk-s05_17a:768	Yā “yadatthi yaṃ bhūtaṃ, taṃ pajahati, upekkhaṃ paṭilabhatī”ti evamāgatā vicinane majjhattabhūtā upekkhā, ayaṃ vipassanupekkhā nāma.	76	
PA_atk-s05_17a:769	Yā pana chandādīsu yevāpanakesu āgatā sahajātānaṃ samavāhitabhūtā upekkhā, ayaṃ tatramajjhattupekkhā nāma.	76	
PA_atk-s05_17a:770	Yā pana “upekkhako ca viharatī”ti evamāgatā aggasukhepi tasmiṃ apakkhapātajananī upekkhā, ayaṃ jhānupekkhā nāma.	77	
PA_atk-s05_17a:771	Yā pana “upekkhāsatipārisuddhiṃ catutthaṃ jhāna”nti evamāgatā sabbapaccanīkaparisuddhā paccanīkavūpasamanepi abyāpārabhūtā upekkhā, ayaṃ pārisuddhupekkhā nāma.	77	
PA_atk-s05_17a:772_0	Tattha chaḷaṅgupekkhā ca brahmavihārupekkhā ca bojjhaṅgupekkhā ca tatramajjhattupekkhā	772	
PA_atk-s05_17a:772_1	ca jhānupekkhā ca pārisuddhupekkhā ca atthato ekā, tatramajjhattupekkhāva hoti. Tena	772	
PA_atk-s05_17a:772_2	tena avatthābhedena panassāyaṃ bhedo. Ekassāpi sato sattassa kumārayuvattherasenāpatirājādivasena	772	
PA_atk-s05_17a:772_3	bhedo viya, tasmā tāsu yattha chaḷaṅgupekkhā, na tattha bojjhaṅgupekkhādayo. Yattha	772	
PA_atk-s05_17a:772_4	vā pana bojjhaṅgupekkhā, na tattha chaḷaṅgupekkhādayo hontīti veditabbā.	772	
PA_atk-s05_17a:773_0	Yathā cetāsaṃ atthato ekībhāvo, evaṃ saṅkhārupekkhāvipassanupekkhānampi. Paññā eva	773	
PA_atk-s05_17a:773_1	hi sā, kiccavasena dvidhā bhinnā. Yathā hi purisassa sāyaṃ gehaṃ paviṭṭhaṃ sappaṃ	773	
PA_atk-s05_17a:773_2	ajapadadaṇḍaṃ gahetvā pariyesamānassa taṃ thusakoṭṭhake nipannaṃ disvā “sappo nu	773	
PA_atk-s05_17a:773_3	kho, no”ti avalokentassa sovatthikattayaṃ disvā nibbematikassa “sappo, na sappo”ti	773	
PA_atk-s05_17a:773_4	vicinane majjhattatā uppajjati, evameva yā āraddhavipassakassa vipassanāñāṇena lakkhaṇattaye	773	
PA_atk-s05_17a:773_5	diṭṭhe saṅkhārānaṃ aniccabhāvādivicinane majjhattatā uppajjati, ayaṃ vipassanupekkhā.	773	
PA_atk-s05_17a:773_6	Yathā pana tassa purisassa ajapadadaṇḍena gāḷhaṃ sappaṃ gahetvā “kintāhaṃ imaṃ sappaṃ	773	
PA_atk-s05_17a:773_7	aviheṭhento attānañca iminā aḍaṃsāpento muñceyya”nti muñcanākārameva pariyesato gahaṇe	773	
PA_atk-s05_17a:773_8	majjhattatā hoti, evameva yā lakkhaṇattayassa diṭṭhattā āditte viya tayo bhave passato	773	
PA_atk-s05_17a:773_9	saṅkhāragahaṇe majjhattatā, ayaṃ saṅkhārupekkhā. Iti vipassanupekkhāya siddhāya saṅkhārupekkhāpi	773	
PA_atk-s05_17a:773_10	siddhāva hoti. Iminā panesā vicinanagahaṇesu majjhattasaṅkhātena kiccena dvidhā bhinnāti.	7731	
PA_atk-s05_17a:773_11	Vīriyupekkhā pana vedanupekkhā ca aññamaññañca avasesāhi ca atthato bhinnā evāti. Āha cettha –	7731	
PA_atk-s05_17a:774	“Majjhattabrahmabojjhaṅgachaḷaṅgajhānasuddhiyo;	77	
PA_atk-s05_17a:775	Vipassanā ca saṅkhāravedanā vīriyaṃ iti.	77	
PA_atk-s05_17a:776	Vitthārato dasopekkhā, cha majjhattādito tato;	77	
PA_atk-s05_17a:777	Duve paññā tato dvīhi, catassova bhavantimā”ti.	77	
PA_atk-s05_17a:778_0	Iti imāsu upekkhāsu jhānupekkhā idha adhippetā. Sā majjhattalakkhaṇā. Etthāha – “nanu	778	
PA_atk-s05_17a:778_1	cāyaṃ atthato tatramajjhattupekkhāva hoti, sā ca paṭhamadutiyajjhānesupi atthi, tasmā	778	
PA_atk-s05_17a:778_2	tatrapi ‘upekkhako ca viharatī’ti evamayaṃ vattabbā siyā, sā kasmā na vuttā”ti? Aparibyattakiccato.	778	
PA_atk-s05_17a:778_3	Aparibyattañhi tassa tattha kiccaṃ vitakkādīhi abhibhūtattā, idha panāyaṃ vitakkavicārapītīhi	778	
PA_atk-s05_17a:778_4	anabhibhūtattā ukkhittasirā viya hutvā paribyattakiccā jātā, tasmā vuttāti.	778	
PA_atk-s05_17a:779_0	Idāni sato ca sampajānoti ettha saratīti sato. Sampajānātīti sampajāno. Iti puggalena	779	
PA_atk-s05_17a:779_1	sati ca sampajaññañca vuttaṃ. Tattha saraṇalakkhaṇā sati. Asammohalakkhaṇaṃ sampajaññaṃ.	779	
PA_atk-s05_17a:779_2	Tattha kiñcāpi idaṃ satisampajaññaṃ purimajjhānesupi atthi, muṭṭhassatissa hi asampajānassa	779	
PA_atk-s05_17a:779_3	upacāramattampi na sampajjati, pageva appanā. Oḷārikattā pana tesaṃ jhānānaṃ bhūmiyaṃ	779	
PA_atk-s05_17a:779_4	viya purisassa cittassa gati sukhā hoti, abyattaṃ tattha satisampajaññakiccaṃ. Oḷārikaṅgappahānena	779	
PA_atk-s05_17a:779_5	pana sukhumattā imassa jhānassa purisassa khuradhārāyaṃ viya satisampajaññakiccapariggahitā	779	
PA_atk-s05_17a:779_6	eva cittassa gati icchitabbāti idheva vuttaṃ. Kiñca bhiyyo – yathā dhenupago vaccho	779	
PA_atk-s05_17a:779_7	dhenuto apanīto arakkhiyamāno punadeva dhenuṃ upagacchati, evamidaṃ tatiyajjhānasukhaṃ	779	
PA_atk-s05_17a:779_8	pītito apanītampi satisampajaññārakkhena arakkhiyamānaṃ punadeva pītiṃ upagaccheyya,	779	
PA_atk-s05_17a:779_9	pītisampayuttameva siyā. Sukhe vāpi sattā sārajjanti, idañca atimadhuraṃ sukhaṃ tato	779	
PA_atk-s05_17a:779_10	paraṃ sukhābhāvā. Satisampajaññānubhāvena panettha sukhe asārajjanā hoti, no aññathāti	7791	
PA_atk-s05_17a:779_11	imampi atthavisesaṃ dassetuṃ idaṃ idheva vuttanti veditabbaṃ.	7791	
PA_atk-s05_17a:780_0	Idāni sukhañca kāyena paṭisaṃvedetīti ettha kiñcāpi tatiyajjhānasamaṅgino sukhapaṭisaṃvedanābhogo	780	
PA_atk-s05_17a:780_1	natthi, evaṃ santepi yasmā tassa nāmakāyena sampayuttaṃ sukhaṃ, yaṃ vā taṃ nāmakāyasampayuttaṃ	780	
PA_atk-s05_17a:780_2	sukhaṃ, taṃsamuṭṭhānenassa yasmā atipaṇītena rūpena rūpakāyo phuṭṭho, yassa phuṭṭhattā	780	
PA_atk-s05_17a:780_3	jhānā vuṭṭhitopi sukhaṃ paṭisaṃvedeyya, tasmā etamatthaṃ dassento “sukhañca kāyena	780	
PA_atk-s05_17a:780_4	paṭisaṃvedehī”ti āha.	780	
PA_atk-s05_17a:781_0	Idāni yaṃ taṃ ariyā ācikkhanti upekkhako satimā sukhavihārīti ettha yaṃjhānahetu	781	
PA_atk-s05_17a:781_1	yaṃjhānakāraṇā taṃ tatiyajjhānasamaṅgipuggalaṃ buddhādayo ariyā ācikkhanti desenti	781	
PA_atk-s05_17a:781_2	paññapenti paṭṭhapenti vivaranti vibhajanti uttānīkaronti pakāsenti, pasaṃsantīti	781	
PA_atk-s05_17a:781_3	adhippāyo. Kinti? Upekkhako satimā sukhavihārīti. Taṃ tatiyaṃ jhānaṃ upasampajja	781	
PA_atk-s05_17a:781_4	viharatīti evamettha yojanā veditabbā.	781	
PA_atk-s05_17a:782_0	Kasmā pana taṃ te evaṃ pasaṃsantīti? Pasaṃsārahato. Ayañhi yasmā atimadhurasukhe	782	
PA_atk-s05_17a:782_1	sukhapāramippattepi tatiyajjhāne upekkhako, na tattha sukhābhisaṅgena ākaḍḍhīyati.	782	
PA_atk-s05_17a:782_2	Yathā ca pīti na uppajjati, evaṃ upaṭṭhitassatitāya satimā. Yasmā ca ariyakantaṃ	782	
PA_atk-s05_17a:782_3	ariyajanasevitameva ca asaṃkiliṭṭhaṃ sukhaṃ nāmakāyena paṭisaṃvedeti, tasmā pasaṃsāraho	782	
PA_atk-s05_17a:782_4	hoti. Iti pasaṃsārahato naṃ ariyā te evaṃ pasaṃsārahahetubhūte guṇe pakāsentā “upekkhako	782	
PA_atk-s05_17a:782_5	satimā sukhavihārī”ti evaṃ pasaṃsantīti veditabbaṃ. Tatiyanti gaṇanānupubbatā tatiyaṃ,	782	
PA_atk-s05_17a:782_6	tatiyaṃ uppannantipi tatiyaṃ.	782	
PA_atk-s05_17a:783_0	Sukhassa ca pahānā dukkhassa ca pahānāti kāyikasukhassa ca kāyikadukkhassa ca pahānā.	783	
PA_atk-s05_17a:783_1	Pubbevāti tañca kho pubbeva, na catutthajjhānakkhaṇe. Somanassadomanassānaṃ atthaṅgamāti	783	
PA_atk-s05_17a:783_2	cetasikasukhassa cetasikadukkhassa cāti imesampi dvinnaṃ pubbeva atthaṅgamā, pahānā	783	
PA_atk-s05_17a:783_3	icceva vuttaṃ hoti. Kadā pana nesaṃ pahānaṃ hoti? Catunnaṃ jhānānaṃ upacārakkhaṇe.	783	
PA_atk-s05_17a:783_4	Somanassañhi catutthassa jhānassa upacārakkhaṇeyeva pahīyati, dukkhadomanassasukhāni	783	
PA_atk-s05_17a:783_5	paṭhamadutiyatatiyānaṃ upacārakkhaṇesu. Evametesaṃ pahānakkamena avuttānaṃ indriyavibhaṅge	783	
PA_atk-s05_17a:783_6	pana indriyānaṃ uddesakkameneva idhāpi vuttānaṃ sukhadukkhasomanassadomanassānaṃ pahānaṃ veditabbaṃ.	783	
PA_atk-s05_17a:784_0	Yadi panetāni tassa tassa jhānassa upacārakkhaṇeyeva pahīyanti, atha kasmā “kattha	784	
PA_atk-s05_17a:784_1	cuppannaṃ dukkhindriyaṃ aparisesaṃ nirujjhati? Idha, bhikkhave, bhikkhu vivicceva	784	
PA_atk-s05_17a:784_2	kāmehi…pe… paṭhamajjhānaṃ upasampajja viharati. Ettha cuppannaṃ dukkhindriyaṃ aparisesaṃ	784	
PA_atk-s05_17a:784_3	nirujjhati. Kattha cuppannaṃ domanassindriyaṃ, sukhindriyaṃ, somanassindriyaṃ aparisesaṃ	784	
PA_atk-s05_17a:784_4	nirujjhati? Idha, bhikkhave, bhikkhu sukhassa ca pahānā…pe… catutthaṃ jhānaṃ upasampajja	784	
PA_atk-s05_17a:784_5	viharati. Ettha cuppannaṃ somanassindriyaṃ aparisesaṃ nirujjhatī”ti evaṃ jhānesveva	784	
PA_atk-s05_17a:784_6	nirodho vuttoti? Atisayanirodhattā. Atisayanirodho hi tesaṃ paṭhamajjhānādīsu, na	784	
PA_atk-s05_17a:784_7	nirodhoyeva. Nirodhoyeva pana upacārakkhaṇe, nātisayanirodho. Tathā hi nānāvajjane	784	
PA_atk-s05_17a:784_8	paṭhamajjhānūpacāre niruddhassāpi dukkhindriyassa ḍaṃsamakasādisamphassena vā visamāsanūpatāpena	784	
PA_atk-s05_17a:784_9	vā siyā uppatti, na tveva antoappanāyaṃ. Upacāre vā niruddhampetaṃ na suṭṭhu niruddhaṃ	784	
PA_atk-s05_17a:784_10	hoti paṭipakkhena avihatattā. Antoappanāyaṃ pana pītipharaṇena sabbo kāyo sukhokkanto	7841	
PA_atk-s05_17a:784_11	hoti, sukhokkantakāyassa ca suṭṭhu niruddhaṃ hoti dukkhindriyaṃ paṭipakkhena vihatattā.	7841	
PA_atk-s05_17a:784_12	Nānāvajjaneyeva ca dutiyajjhānūpacāre pahīnassāpi domanassindriyassa, yasmā etaṃ	7841	
PA_atk-s05_17a:784_13	vitakkavicārapaccayepi kāyakilamathe cittūpaghāte ca sati uppajjati, vitakkavicārābhāve	7841	
PA_atk-s05_17a:784_14	neva uppajjati. Yattha pana uppajjati, tattha vitakkavicārabhāve. Appahīnāyeva ca	7841	
PA_atk-s05_17a:784_15	dutiyajjhānūpacāre vitakkavicārāti tatthassa siyā uppatti, natveva dutiyajjhāne pahīnapaccayattā.	7841	
PA_atk-s05_17a:784_16	Tathā tatiyajjhānūpacāre pahīnassāpi sukhindriyassa pītisamuṭṭhānapaṇītarūpaphuṭṭhakāyassa	7841	
PA_atk-s05_17a:784_17	siyā uppatti, natveva tatiyajjhāne. Tatiyajjhāne hi sukhassa paccayabhūtā pīti sabbaso	7841	
PA_atk-s05_17a:784_18	niruddhā hoti. Tathā catutthajjhānūpacāre pahīnassāpi somanassindriyassa āsannattā,	7841	
PA_atk-s05_17a:784_19	appanāppattāya upekkhāya abhāvena sammā anatikkantattā ca siyā uppatti, natveva catutthajjhāne.	7841	
PA_atk-s05_17a:784_20	Tasmā eva ca “etthuppannaṃ dukkhindriyaṃ aparisesaṃ nirujjhatī”ti tattha tattha aparisesaggahaṇaṃ katanti.	7842	
PA_atk-s05_17a:785_0	Etthāha – “athevaṃ tassa tassa jhānassūpacāre pahīnāpi etā vedanā idha kasmā samāharī”ti?	785	
PA_atk-s05_17a:785_1	Sukhaggahaṇatthaṃ. Yā hi ayaṃ “adukkhamasukha”nti ettha adukkhamasukhā vedanā vuttā,	785	
PA_atk-s05_17a:785_2	sā sukhumā dubbiññeyyā na sakkā sukhena gahetuṃ, tasmā yathā nāma duṭṭhassa yathā	785	
PA_atk-s05_17a:785_3	tathā vā upasaṅkamitvā gahetuṃ asakkuṇeyyassa goṇassa gahaṇatthaṃ gopo ekasmiṃ vaje	785	
PA_atk-s05_17a:785_4	sabbā gāvo samāharati, athekekaṃ nīharanto paṭipāṭiyā āgataṃ “ayaṃ so gaṇhatha na”nti	785	
PA_atk-s05_17a:785_5	tampi gāhāpeti, evamevaṃ sukhaggahaṇatthaṃ sabbāpi etā samāhari. Evañhi samāhaṭā	785	
PA_atk-s05_17a:785_6	etā dassetvā “yaṃ neva sukhaṃ, na dukkhaṃ, na somanassaṃ, na domanassaṃ, ayaṃ adukkhamasukhāvedanā”ti	785	
PA_atk-s05_17a:785_7	sakkā hoti esā gāhayituṃ.	785	
PA_atk-s05_17a:786_0	Apica adukkhamasukhāya cetovimuttiyā paccayadassanatthañcāpi etā vuttāti veditabbā.	786	
PA_atk-s05_17a:786_1	Sukhadukkhappahānādayo hi tassā paccayā. Yathāha – “cattāro kho, āvuso, paccayā adukkhamasukhāya	786	
PA_atk-s05_17a:786_2	cetovimuttiyā samāpattiyā. Idhāvuso, bhikkhu sukhassa ca pahānā…pe… catutthaṃ jhānaṃ	786	
PA_atk-s05_17a:786_3	upasampajja viharati. Ime kho āvuso, cattāro paccayā adukkhamasukhāya cetovimuttiyā	786	
PA_atk-s05_17a:786_4	samāpattiyā”ti. Yathā vā aññattha pahīnāpi sakkāyadiṭṭhiādayo tatiyamaggassa vaṇṇabhaṇanatthaṃ	786	
PA_atk-s05_17a:786_5	tattha pahīnāti vuttā, evaṃ vaṇṇabhaṇanatthampetassa jhānassetā idha vuttātipi veditabbā.	786	
PA_atk-s05_17a:786_6	Paccayaghātena vā ettha rāgadosānaṃ atidūrabhāvaṃ dassetumpetā vuttāti veditabbā.	786	
PA_atk-s05_17a:786_7	Etāsu hi sukhaṃ somanassassa paccayo, somanassaṃ rāgassa, dukkhaṃ domanassassa, domanassaṃ	786	
PA_atk-s05_17a:786_8	dosassa. Sukhādighātena ca sappaccayā rāgadosā hatāti atidūre hontīti.	786	
PA_atk-s05_17a:787_0	Adukkhamasukhanti dukkhābhāvena adukkhaṃ. Sukhābhāvena asukhaṃ. Etenettha dukkhasukhapaṭipakkhabhūtaṃ	787	
PA_atk-s05_17a:787_1	tatiyavedanaṃ dīpeti, na dukkhasukhābhāvamattaṃ. Tatiyavedanā nāma adukkhamasukhā,	787	
PA_atk-s05_17a:787_2	upekkhātipi vuccati. Sā iṭṭhāniṭṭhaviparītānubhavanalakkhaṇā. Upekkhāsatipārisuddhinti	787	
PA_atk-s05_17a:787_3	upekkhāya janitasatipārisuddhiṃ. Imasmiñhi jhāne suparisuddhā sati, yā ca tassā satiyā	787	
PA_atk-s05_17a:787_4	pārisuddhi, sā upekkhāya katā, na aññena. Tasmā etaṃ “upekkhāsatipārisuddhi”nti vuccati.	787	
PA_atk-s05_17a:787_5	Yāya ca upekkhāya ettha satiyā pārisuddhi hoti, sā atthato tatramajjhattatāti veditabbā.	787	
PA_atk-s05_17a:787_6	Na kevalañcettha tāya satiyeva parisuddhā, apica kho sabbepi sampayuttadhammā, satisīsena pana desanā vuttā.	787	
PA_atk-s05_17a:788_0	Tattha kiñcāpi ayaṃ upekkhā heṭṭhāpi tīsu jhānesu vijjati, yathā pana divā sūriyappabhābhibhavā	788	
PA_atk-s05_17a:788_1	sommabhāvena ca attano upakārakattena vā sabhāgāya rattiyā alābhā divā vijjamānāpi	788	
PA_atk-s05_17a:788_2	candalekhā aparisuddhā hoti apariyodātā, evamayampi tatramajjhattupekkhācandalekhā	788	
PA_atk-s05_17a:788_3	vitakkādipaccanīkadhammatejābhibhavā sabhāgāya ca upekkhāvedanārattiyā alābhā vijjamānāpi	788	
PA_atk-s05_17a:788_4	paṭhamajjhānādibhede aparisuddhā hoti. Tassā ca aparisuddhāya divā aparisuddhacandalekhāya	788	
PA_atk-s05_17a:788_5	pabhā viya sahajātāpi satiādayo aparisuddhāva honti. Tasmā tesu ekampi “upekkhāsatipārisuddhi”nti	788	
PA_atk-s05_17a:788_6	na vuttaṃ. Idha pana vitakkādipaccanīkatejābhibhavābhāvā sabhāgāya ca upekkhāvedanārattiyā	788	
PA_atk-s05_17a:788_7	paṭilābhā ayaṃ tatramajjhattupekkhācandalekhā ativiya parisuddhā. Tassā parisuddhattā	788	
PA_atk-s05_17a:788_8	parisuddhacandalekhāya pabhā viya sahajātāpi satiādayo parisuddhā honti pariyodātā.	788	
PA_atk-s05_17a:788_9	Tasmā idameva “upekkhāsatipārisuddhi”nti vuttanti veditabbaṃ. Catutthanti gaṇanānupubbatā	788	
PA_atk-s05_17a:788_10	catutthaṃ, catutthaṃ uppannantipi catutthaṃ.	7881	
PA_atk-s05_17a:789_0	Imāni cattāri jhānāni pubbabhāgepi nānā, maggakkhaṇepi. Pubbabhāge samāpattivasena	789	
PA_atk-s05_17a:789_1	nānā, maggakkhaṇe nānāmaggavasena. Ekassa hi paṭhamamaggo paṭhamajjhāniko hoti, dutiyamaggādayopi	789	
PA_atk-s05_17a:789_2	paṭhamajjhānikā vā dutiyādīsu aññatarajjhānikā vā. Ekassa paṭhamamaggo dutiyādīnaṃ	789	
PA_atk-s05_17a:789_3	aññatarajjhāniko hoti, dutiyādayopi dutiyādīnaṃ aññatarajjhānikā vā paṭhamajjhānikā	789	
PA_atk-s05_17a:789_4	vā. Evaṃ cattāropi maggā jhānavasena sadisā vā asadisā vā ekaccasadisā vā honti.	789	
PA_atk-s05_17a:789_5	Ayaṃ panassa viseso pādakajjhānaniyamena hoti. Paṭhamajjhānalābhino hi paṭhamajjhānā	789	
PA_atk-s05_17a:789_6	vuṭṭhāya vipassantassa uppannamaggo paṭhamajjhāniko hoti, maggaṅgabojjhaṅgāni panettha	789	
PA_atk-s05_17a:789_7	paripuṇṇāneva honti. Dutiyajjhānato vuṭṭhāya vipassantassa uppanno dutiyajjhāniko	789	
PA_atk-s05_17a:789_8	hoti, maggaṅgāni panettha satta honti. Tatiyajjhānato vuṭṭhāya vipassantassa uppanno	789	
PA_atk-s05_17a:789_9	tatiyajjhāniko, maggaṅgāni panettha satta, bojjhaṅgāni cha honti. Esa nayo catutthajjhānato	789	
PA_atk-s05_17a:789_10	paṭṭhāya yāva nevasaññānāsaññāyatanā. Āruppe catukkapañcakajjhānaṃ uppajjati, tañca	7891	
PA_atk-s05_17a:789_11	kho lokuttaraṃ, na lokiyanti vuttaṃ. Ettha kathanti? Etthapi paṭhamajjhānādīsu yato	7891	
PA_atk-s05_17a:789_12	vuṭṭhāya sotāpattimaggaṃ paṭilabhitvā arūpasamāpattiṃ bhāvetvā yo āruppe uppanno,	7891	
PA_atk-s05_17a:789_13	taṃjhānikāva tassa tattha tayo maggā uppajjanti. Evaṃ pādakajjhānameva niyameti.	7891	
PA_atk-s05_17a:789_14	Keci pana therā “vipassanāya ārammaṇabhūtā khandhā niyamentī”ti vadanti. Keci “puggalajjhāsayo	7891	
PA_atk-s05_17a:789_15	niyametī”ti vadanti. Keci “vuṭṭhānagāminī vipassanā niyametī”ti vadanti.	7891	
PA_atk-s05_17a:790_0	Tatrāyaṃ anupubbikathā – vipassanāniyamena hi sukkhavipassakassa uppannamaggopi,	790	
PA_atk-s05_17a:790_1	samāpattilābhino jhānaṃ pādakaṃ akatvā uppannamaggopi, paṭhamajjhānaṃ pādakaṃ katvā	790	
PA_atk-s05_17a:790_2	pakiṇṇakasaṅkhāre sammasitvā uppāditamaggopi paṭhamajjhānikova hoti, sabbesu satta	790	
PA_atk-s05_17a:790_3	bojjhaṅgāni aṭṭha maggaṅgāni pañca jhānaṅgāni honti. Tesañhi pubbabhāgavipassanā	790	
PA_atk-s05_17a:790_4	somanassasahagatāpi upekkhāsahagatāpi hutvā vuṭṭhānakāle saṅkhārupekkhābhāvaṃ pattā	790	
PA_atk-s05_17a:790_5	somanassasahagatāva hoti.	790	
PA_atk-s05_17a:791_0	Pañcakanaye dutiyatatiyacatutthajjhānāni pādakāni katvā uppāditamaggesu yathākkameneva	791	
PA_atk-s05_17a:791_1	jhānaṃ caturaṅgikaṃ tivaṅgikaṃ duvaṅgikañca hoti, sabbesu pana satta maggaṅgāni honti,	791	
PA_atk-s05_17a:791_2	catutthe cha bojjhaṅgāni. Ayaṃ viseso pādakajjhānaniyamena ceva vipassanāniyamena	791	
PA_atk-s05_17a:791_3	ca hoti. Tesampi hi pubbabhāgavipassanā somanassasahagatāpi upekkhāsahagatāpi hoti,	791	
PA_atk-s05_17a:791_4	vuṭṭhānagāminī somanassasahagatāva.	791	
PA_atk-s05_17a:792_0	Pañcamajjhānaṃ pādakaṃ katvā nibbattitamagge pana upekkhācittekaggatāvasena dve jhānaṅgāni,	792	
PA_atk-s05_17a:792_1	bojjhaṅgamaggaṅgāni cha satta ceva. Ayampi viseso ubhayaniyamavasena hoti. Imasmiñhi	792	
PA_atk-s05_17a:792_2	naye pubbabhāgavipassanā somanassasahagatā vā upekkhāsahagatā vā hoti, vuṭṭhānagāminī	792	
PA_atk-s05_17a:792_3	upekkhāsahagatāva hoti. Arūpajjhānāni pādakāni katvā uppāditamaggepi eseva nayo.	792	
PA_atk-s05_17a:792_4	Idha pana catukkanaye avitakkavicāramattassa dutiyajjhānassa abhāvā taṃ apanetvā	792	
PA_atk-s05_17a:792_5	sesānaṃ vasena yojetabbaṃ. Evaṃ pādakajjhānato vuṭṭhāya ye keci saṅkhāre sammasitvā	792	
PA_atk-s05_17a:792_6	nibbattitamaggassa āsannapadese vuṭṭhitasamāpatti attanā sadisabhāvaṃ karoti bhūmivaṇṇo viya godhāvaṇṇassa.	792	
PA_atk-s05_17a:793_0	Dutiyattheravāde pana yato yato samāpattito vuṭṭhāya ye ye samāpattidhamme sammasitvā	793	
PA_atk-s05_17a:793_1	maggo nibbattito hoti, taṃtaṃsamāpattisadisova hoti. Tatrāpi ca vipassanāniyamo vuttanayeneva veditabbo.	793	
PA_atk-s05_17a:794_0	Tatiyattheravāde attano ajjhāsayānurūpena yaṃ yaṃ jhānaṃ pādakaṃ katvā ye ye jhānadhamme	794	
PA_atk-s05_17a:794_1	sammasitvā maggo nibbattito, taṃtaṃjhānasadisova hoti. Pādakajjhānaṃ pana sammasitajjhānaṃ	794	
PA_atk-s05_17a:794_2	vā vinā ajjhāsayamatteneva taṃ na ijjhati. Etthāpi ca vipassanāniyamo vuttanayeneva veditabbo.	794	
PA_atk-s05_17a:795_0	Ayaṃ vuccati sammāsamādhīti yā imesu catūsu jhānesu ekaggatā, ayaṃ pubbabhāge lokiyo,	795	
PA_atk-s05_17a:795_1	aparabhāge lokuttaro sammāsamādhi nāma vuccati. Evaṃ lokiyalokuttaravasena dhammasenāpati	795	
PA_atk-s05_17a:795_2	maggasaccaṃ deseti. Tattha lokiyamagge sabbāneva maggaṅgāni yathānurūpaṃ chasu ārammaṇesu	795	
PA_atk-s05_17a:795_3	aññatarārammaṇāni honti. Lokuttaramagge pana catusaccappaṭivedhāya pavattassa ariyasāvakassa	795	
PA_atk-s05_17a:795_4	nibbānārammaṇaṃ avijjānusayasamugghātakaṃ paññācakkhu sammādiṭṭhi, tathā sampannadiṭṭhissa	795	
PA_atk-s05_17a:795_5	taṃsampayutto tividhamicchāsaṅkappasamugghātako cetaso nibbānapadābhiniropano sammāsaṅkappo,	795	
PA_atk-s05_17a:795_6	tathā passantassa vitakkentassa ca taṃsampayuttāva catubbidhavacīduccaritasamugghātikā	795	
PA_atk-s05_17a:795_7	micchāvācāya virati sammāvācā, tathā viramantassa taṃsampayuttāva tividhamicchākammantasamucchedikā	795	
PA_atk-s05_17a:795_8	micchākammantā virati sammākammanto, tesaṃyeva cassa vācākammantānaṃ vodānabhūtā	795	
PA_atk-s05_17a:795_9	taṃsampayuttāva kuhanādisamucchedikā micchāājīvā virati sammāājīvo, tassāyevassa	795	
PA_atk-s05_17a:795_10	sammāvācākammantājīvasaṅkhātāya sīlabhūmiyaṃ patiṭṭhamānassa tadanurūpo taṃsampayuttova	7951	
PA_atk-s05_17a:795_11	kosajjasamucchedako, anuppannuppannānaṃ akusalakusalānaṃ anuppādappahānuppādaṭṭhitisādhako	7951	
PA_atk-s05_17a:795_12	ca vīriyārambho sammāvāyāmo, evaṃ vāyamantassa taṃsampayuttova micchāsativiniddhunako,	7951	
PA_atk-s05_17a:795_13	kāyādīsu kāyānupassanādisādhako ca cetaso asammoso sammāsati. Evaṃ anuttarāya satiyā	7951	
PA_atk-s05_17a:795_14	suvihitacittārakkhassa taṃsampayuttāva micchāsamādhividdhaṃsikā cittekaggatā sammāsamādhi.	7951	
PA_atk-s05_17a:795_15	Esa lokuttaro ariyo aṭṭhaṅgiko maggo.	7951	
PA_atk-s05_17a:796_0	Yo saha lokiyena maggena dukkhanirodhagāminipaṭipadāti saṅkhyaṃ gato, so kho panesa	796	
PA_atk-s05_17a:796_1	maggo sammādiṭṭhisaṅkappānaṃ vijjāya sesadhammānaṃ caraṇena saṅgahitattā vijjā ceva	796	
PA_atk-s05_17a:796_2	caraṇañca. Tathā tesaṃ dvinnaṃ vipassanāyānena itaresaṃ samathayānena saṅgahitattā	796	
PA_atk-s05_17a:796_3	samatho ceva vipassanā ca. Tesaṃ dvinnaṃ paññākkhandhena tadanantarānaṃ tiṇṇaṃ sīlakkhandhena	796	
PA_atk-s05_17a:796_4	avasesānaṃ tiṇṇaṃ samādhikkhandhena adhipaññāadhisīlaadhicittasikkhāhi ca saṅgahitattā	796	
PA_atk-s05_17a:796_5	khandhattayañceva sikkhattayañca hoti. Yena samannāgato ariyasāvako dassanasamatthehi	796	
PA_atk-s05_17a:796_6	cakkhūhi gamanasamatthehi ca pādehi samannāgato addhiko viya vijjācaraṇasampanno	796	
PA_atk-s05_17a:796_7	hutvā vipassanāyānena kāmasukhallikānuyogaṃ samathayānena attakilamathānuyoganti	796	
PA_atk-s05_17a:796_8	antadvayaṃ parivajjetvā majjhimapaṭipadaṃ paṭipanno paññākkhandhena mohakkhandhaṃ,	796	
PA_atk-s05_17a:796_9	sīlakkhandhena dosakkhandhaṃ, samādhikkhandhena ca lobhakkhandhaṃ padālento adhipaññāsikkhāya	796	
PA_atk-s05_17a:796_10	paññāsampadaṃ, adhisīlasikkhāya sīlasampadaṃ, adhicittasikkhāya samādhisampadanti	7961	
PA_atk-s05_17a:796_11	tisso sampattiyo patvā amataṃ nibbānaṃ sacchikaroti. Ādimajjhapariyosānakalyāṇaṃ	7961	
PA_atk-s05_17a:796_12	sattatiṃsabodhipakkhiyadhammaratanavicittaṃ sammattaniyāmasaṅkhātaṃ ariyabhūmiṃ okkanto hotīti.	7961	
PA_atk-s05_17a:797	Maggasaccaniddesavaṇṇanā niṭṭhitā.	79	
PA_atk-s05_17a:798	Saccapakiṇṇakavaṇṇanā	79	
PA_atk-s05_17a:799_0	Catūsu pana saccesu bādhanalakkhaṇaṃ dukkhasaccaṃ, pabhavalakkhaṇaṃ samudayasaccaṃ,	799	
PA_atk-s05_17a:799_1	santilakkhaṇaṃ nirodhasaccaṃ, niyyānalakkhaṇaṃ maggasaccaṃ, apica pavattipavattakanivattinivattakalakkhaṇāni	799	
PA_atk-s05_17a:799_2	paṭipāṭiyā. Tathā saṅkhatataṇhāasaṅkhatadassanalakkhaṇāni ca.	799	
PA_atk-s05_17a:800_0	Kasmā pana cattāreva ariyasaccāni vuttāni anūnāni anadhikānīti ce? Aññassa asambhavato	800	
PA_atk-s05_17a:800_1	aññatarassa ca anapaneyyabhāvato. Na hi etehi aññaṃ adhikaṃ vā, etesaṃ vā ekampi	800	
PA_atk-s05_17a:800_2	apanetabbaṃ sambhoti. Yathāha –	800	
PA_atk-s05_17a:801_0	“Idha, bhikkhave, āgaccheyya samaṇo vā brāhmaṇo vā ‘netaṃ dukkhaṃ ariyasaccaṃ, aññaṃ	801	
PA_atk-s05_17a:801_1	dukkhaṃ ariyasaccaṃ. Yaṃ samaṇena gotamena desitaṃ, ahametaṃ dukkhaṃ ariyasaccaṃ	801	
PA_atk-s05_17a:801_2	ṭhapetvā aññaṃ dukkhaṃ ariyasaccaṃ paññapessāmī’ti netaṃ ṭhānaṃ vijjatī”tiādi.	801	
PA_atk-s05_17a:802	Yathā cāha –	80	
PA_atk-s05_17a:803_0	“Yo hi koci, bhikkhave, samaṇo vā brāhmaṇo vā evaṃ vadeyya ‘netaṃ dukkhaṃ paṭhamaṃ	803	
PA_atk-s05_17a:803_1	ariyasaccaṃ, yaṃ samaṇena gotamena desitaṃ, ahametaṃ dukkhaṃ paṭhamaṃ ariyasaccaṃ	803	
PA_atk-s05_17a:803_2	paccakkhāya aññaṃ dukkhaṃ paṭhamaṃ ariyasaccaṃ paññapessāmī’ti netaṃ ṭhānaṃ vijjatī”tiādi.	803	
PA_atk-s05_17a:804_0	Apica pavattimācikkhanto bhagavā sahetukaṃ ācikkhi, nivattiñca saupāyaṃ. Iti pavattinivattitadubhayahetūnaṃ	804	
PA_atk-s05_17a:804_1	etapparamato cattāreva vuttāni. Tathā pariññeyyapahātabbasacchikātabbabhāvetabbānaṃ,	804	
PA_atk-s05_17a:804_2	taṇhāvatthutaṇhātaṇhānirodhataṇhānirodhūpāyānaṃ, ālayaālayarāmatāālayasamugghātaālayasamugghātūpāyānañca	804	
PA_atk-s05_17a:804_3	vasenāpi cattāreva vuttānīti.	804	
PA_atk-s05_17a:805_0	Ettha ca oḷārikattā sabbasattasādhāraṇattā ca suviññeyyanti dukkhasaccaṃ paṭhamaṃ	805	
PA_atk-s05_17a:805_1	vuttaṃ. Tasseva hetudassanatthaṃ tadanantaraṃ samudayasaccaṃ, hetunirodhā phalanirodhoti	805	
PA_atk-s05_17a:805_2	ñāpanatthaṃ tato nirodhasaccaṃ, tadadhigamūpāyadassanatthaṃ ante maggasaccaṃ. Bhavasukhassādagadhitānaṃ	805	
PA_atk-s05_17a:805_3	vā sattānaṃ saṃvegajananatthaṃ paṭhamaṃ dukkhamāha. Taṃ neva akataṃ āgacchati, na	805	
PA_atk-s05_17a:805_4	issaranimmānādito hoti, ito pana hotīti ñāpanatthaṃ tadanantaraṃ samudayaṃ. Tato	805	
PA_atk-s05_17a:805_5	sahetukena dukkhena abhibhūtattā saṃviggamānasānaṃ dukkhanissaraṇagavesīnaṃ nissaraṇadassanena	805	
PA_atk-s05_17a:805_6	assāsajananatthaṃ nirodhaṃ. Tato nirodhādhigamanatthaṃ nirodhasampāpakaṃ magganti ayametesaṃ kamo.	805	
PA_atk-s05_17a:806_0	Etesu pana bhāro viya dukkhasaccaṃ daṭṭhabbaṃ, bhārādānamiva samudayasaccaṃ, bhāranikkhepanamiva	806	
PA_atk-s05_17a:806_1	nirodhasaccaṃ, bhāranikkhepanūpāyo viya maggasaccaṃ. Rogo viya vā dukkhasaccaṃ, roganidānamiva	806	
PA_atk-s05_17a:806_2	samudayasaccaṃ, rogavūpasamo viya nirodhasaccaṃ, bhesajjamiva maggasaccaṃ. Dubbhikkhamiva	806	
PA_atk-s05_17a:806_3	vā dukkhasaccaṃ, dubbuṭṭhi viya samudayasaccaṃ, subhikkhamiva nirodhasaccaṃ, suvuṭṭhi	806	
PA_atk-s05_17a:806_4	viya maggasaccaṃ. Apica verīveramūlaverasamugghātaverasamugghātūpāyehi, visarukkharukkhamūlamūlūpacchedatadupacchedūpāyehi,	806	
PA_atk-s05_17a:806_5	bhayabhayamūlanibbhayatadadhigamūpāyehi, orimatīramahoghapārimatīrataṃsampāpakavāyāmehi	806	
PA_atk-s05_17a:806_6	ca yojetvāpetāni upamāto veditabbānīti.	806	
PA_atk-s05_17a:807	Sabbāneva panetāni saccāni paramatthena vedakakārakanibbutagamakābhāvato suññānīti veditabbāni. Tenetaṃ vuccati –	80	
PA_atk-s05_17a:808	“Dukkhameva hi na koci dukkhito, kārako na kiriyāva vijjati;	80	
PA_atk-s05_17a:809	Atthi nibbuti na nibbuto pumā, maggamatthi gamako na vijjatī”ti.	80	
PA_atk-s05_17a:810	Atha vā –	81	
PA_atk-s05_17a:811	Dhuvasubhasukhattasuññaṃ, purimadvayamattasuññamamatapadaṃ;	81	
PA_atk-s05_17a:812	Dhuvasukhaattavirahito, maggo iti suññatā tesu.	81	
PA_atk-s05_17a:813_0	Nirodhasuññāni vā tīṇi, nirodho ca sesattayasuñño. Phalasuñño vā ettha hetu samudaye	813	
PA_atk-s05_17a:813_1	dukkhassa abhāvato, magge ca nirodhassa, na phalena sagabbho pakativādīnaṃ pakati	813	
PA_atk-s05_17a:813_2	viya. Hetusuññañca phalaṃ dukkhasamudayānaṃ nirodhamaggānañca asamavāyā, na hetusamavetaṃ	813	
PA_atk-s05_17a:813_3	hetuphalaṃ samavāyavādīnaṃ dviaṇukādi viya. Tenetaṃ vuccati –	813	
PA_atk-s05_17a:814	“Tayamidha nirodhasuññaṃ, tayena tenāpi nibbutī suññā;	81	
PA_atk-s05_17a:815	Suñño phalena hetu, phalampi taṃhetunā suñña”nti.	81	
PA_atk-s05_17a:816	Sabbāneva saccāni aññamaññasabhāgāni avitathato attasuññato dukkarapaṭivedhato ca. Yathāha –	81	
PA_atk-s05_17a:817_0	“Taṃ kiṃ maññasi, ānanda, katamaṃ nu kho dukkarataraṃ vā durabhisambhavataraṃ vā,	817	
PA_atk-s05_17a:817_1	yo dūratova sukhumena tāḷacchiggaḷena asanaṃ atipāteyya poṅkhānupoṅkhaṃ avirādhitaṃ,	817	
PA_atk-s05_17a:817_2	yo vā sattadhā bhinnassa vālassa koṭiyā koṭiṃ paṭivijjheyyāti? Etadeva, bhante, dukkaratarañceva	817	
PA_atk-s05_17a:817_3	durabhisambhavatarañca; Yo vā sattadhā bhinnassa vālassa koṭiyā koṭiṃ paṭivijjheyyāti;	817	
PA_atk-s05_17a:817_4	Atha kho te, ānanda, duppaṭivijjhataraṃ paṭivijjhanti, ye ‘idaṃ dukkha’nti yathābhūtaṃ	817	
PA_atk-s05_17a:817_5	paṭivijjhanti…pe… ‘ayaṃ dukkhanirodhagāminī paṭipadā’ti yathābhūtaṃ paṭivijjhantī”ti ;	817	
PA_atk-s05_17a:818_0	Visabhāgāni salakkhaṇavavatthānato. Purimāni ca dve sabhāgāni duravagāhatthena gambhīrattā	818	
PA_atk-s05_17a:818_1	lokiyattā sāsavattā ca, visabhāgāni phalahetubhedato pariññeyyapahātabbato ca. Pacchimānipi	818	
PA_atk-s05_17a:818_2	dve sabhāgāni gambhīrattena duravagāhattā lokuttarattā anāsavattā ca, visabhāgāni	818	
PA_atk-s05_17a:818_3	visayavisayībhedato sacchikātabbabhāvetabbato ca. Paṭhamatatiyāni cāpi sabhāgāni	818	
PA_atk-s05_17a:818_4	phalāpadesato, visabhāgāni saṅkhatāsaṅkhatato. Dutiyacatutthāni cāpi sabhāgāni hetuapadesato,	818	
PA_atk-s05_17a:818_5	visabhāgāni ekantakusalākusalato. Paṭhamacatutthāni cāpi sabhāgāni saṅkhatato, visabhāgāni	818	
PA_atk-s05_17a:818_6	lokiyalokuttarato. Dutiyatatiyāni cāpi sabhāgāni nevasekkhanāsekkhabhāvato, visabhāgāni	818	
PA_atk-s05_17a:818_7	sārammaṇānārammaṇato.	818	
PA_atk-s05_17a:819	“Iti evaṃ pakārehi, nayehi ca vicakkhaṇo;	81	
PA_atk-s05_17a:820	Vijaññā ariyasaccānaṃ, sabhāgavisabhāgata”nti.	82	
PA_atk-s05_17a:821_0	Sabbameva cettha dukkhaṃ ekavidhaṃ pavattibhāvato, duvidhaṃ nāmarūpato, tividhaṃ	821	
PA_atk-s05_17a:821_1	kāmarūpārūpūpapattibhavabhedato, catubbidhaṃ catuāhārabhedato, pañcavidhaṃ pañcupādānakkhandhabhedato.	821	
PA_atk-s05_17a:821_2	Samudayopi ekavidho pavattakabhāvato, duvidho diṭṭhisampayuttāsampayuttato, tividho	821	
PA_atk-s05_17a:821_3	kāmabhavavibhavataṇhābhedato, catubbidho catumaggappaheyyato, pañcavidho rūpābhinandanādibhedato,	821	
PA_atk-s05_17a:821_4	chabbidho chataṇhākāyabhedato. Nirodhopi ekavidho asaṅkhatadhātubhāvato, pariyāyato	821	
PA_atk-s05_17a:821_5	pana duvidho saupādisesaanupādisesato, tividho bhavattayavūpasamato, catubbidho catumaggādhigamanīyato,	821	
PA_atk-s05_17a:821_6	pañcavidho pañcābhinandanavūpasamato, chabbidho chataṇhākāyakkhayabhedato. Maggopi	821	
PA_atk-s05_17a:821_7	ekavidho bhāvetabbato, duvidho samathavipassanābhedato, dassanabhāvanābhedato vā,	821	
PA_atk-s05_17a:821_8	tividho khandhattayabhedato. Ayañhi sappadesattā nagaraṃ viya rajjena nippadesehi	821	
PA_atk-s05_17a:821_9	tīhi khandhehi saṅgahito. Yathāha –	821	
PA_atk-s05_17a:822_0	“Na kho, āvuso visākha, ariyena aṭṭhaṅgikena maggena tayo khandhā saṅgahitā, tīhi	822	
PA_atk-s05_17a:822_1	ca kho, āvuso visākha, khandhehi ariyo aṭṭhaṅgiko maggo saṅgahito. Yā, cāvuso visākha,	822	
PA_atk-s05_17a:822_2	sammāvācā yo ca sammākammanto yo ca sammāājīvo, ime dhammā sīlakkhandhe saṅgahitā.	822	
PA_atk-s05_17a:822_3	Yo ca sammāvāyāmo yā ca sammāsati yo ca sammāsamādhi, ime dhammā samādhikkhandhe	822	
PA_atk-s05_17a:822_4	saṅgahitā. Yā ca sammādiṭṭhi yo ca sammāsaṅkappo, ime dhammā paññākkhandhe saṅgahitā”ti.	822	
PA_atk-s05_17a:823	Catubbidho sotāpattimaggādivasena.	82	
PA_atk-s05_17a:824_0	Apica sabbāneva saccāni ekavidhāni avitathattā, abhiññeyyattā vā. Duvidhāni lokiyalokuttarato,	824	
PA_atk-s05_17a:824_1	saṅkhatāsaṅkhatato vā. Tividhāni dassanabhāvanāhi pahātabbato appahātabbato nevapahātabbanāpahātabbato	824	
PA_atk-s05_17a:824_2	ca. Catubbidhāni pariññeyyapahātabbasacchikātabbabhāvetabbatoti.	824	
PA_atk-s05_17a:825	“Evaṃ ariyasaccānaṃ, dubbodhānaṃ budho vidhiṃ;	82	
PA_atk-s05_17a:826	Anekabhedato jaññā, hitāya ca sukhāya cā”ti.	82	
PA_atk-s05_17a:827	Saccapakiṇṇakavaṇṇanā niṭṭhitā.	82	
PA_atk-s05_17a:828_0	Idāni dhammasenāpati bhagavatā desitakkameneva ante saccacatukkaṃ niddisitvā “taṃ	828	
PA_atk-s05_17a:828_1	ñātaṭṭhena ñāṇa”ntiādinā saccacatukkavasena sutamaye ñāṇaṃ nigametvā dasseti. Evaṃ	828	
PA_atk-s05_17a:828_2	“sotāvadhāne paññā sutamaye ñāṇa”nti pubbe vuttaṃ sabbaṃ nigametvā dassetīti.	828	
PA_atk-s05_17a:829	Saddhammappakāsiniyā paṭisambhidāmaggaṭṭhakathāya	82	
PA_atk-s05_17a:830	Sutamayañāṇaniddesavaṇṇanā niṭṭhitā.	83	
PA_atk-s05_17a:831	2. Sīlamayañāṇaniddesavaṇṇanā	83	
PA_atk-s05_17a:832_0	37. Sīlamayañāṇaniddese pañcāti gaṇanaparicchedo. Sīlānīti paricchinnadhammanidassanaṃ.	832	
PA_atk-s05_17a:832_1	Pariyantapārisuddhisīlantiādi pañcannaṃ sarūpato dassanaṃ. Pariyantapārisuddhītiādīsu	832	
PA_atk-s05_17a:832_2	yathā nīlavaṇṇayogato vatthampi nīlamassa atthīti nīlanti vuccati, evaṃ gaṇanavasena	832	
PA_atk-s05_17a:832_3	pariyanto paricchedo assā atthīti pariyantā, upasampannasīle patto anupasampannasīlassa	832	
PA_atk-s05_17a:832_4	avasānasabbhāvato vā pariyanto avasānaṃ assā atthīti pariyantā. Sapariyantāti vā	832	
PA_atk-s05_17a:832_5	vattabbe sakāralopo katoti veditabbo “dakaṃ dakāsayā pavisantī”ti ettha ukāralopo	832	
PA_atk-s05_17a:832_6	viya. Parisuddhabhāvo pārisuddhi, pariyantā ca sā pārisuddhi cāti pariyantapārisuddhi,	832	
PA_atk-s05_17a:832_7	pariyantapārisuddhisaṅkhātaṃ sīlaṃ pariyantapārisuddhisīlaṃ. Vuttapaṭipakkhena na	832	
PA_atk-s05_17a:832_8	pariyantāti apariyantā, natthi etissā pariyantotipi apariyantā, vuddho etissā pariyantotipi	832	
PA_atk-s05_17a:832_9	apariyantā. Samādānato pabhuti akhaṇḍitattā khaṇḍitāpi katapaṭikammattā cittuppādamattakenāpi	832	
PA_atk-s05_17a:832_10	malena virahitattā ca parisuddhajātimaṇi viya sudhantasuparikammakatasuvaṇṇaṃ viya	8321	
PA_atk-s05_17a:832_11	ca parisuddhattā ariyamaggassa padaṭṭhānabhūtā anūnaṭṭhena paripūṇṇā. Diṭṭhiyā pahīnattā	8321	
PA_atk-s05_17a:832_12	diṭṭhiparāmāsena aggahitattā aparāmaṭṭhā.Ayaṃ te sīle dosoti kenaci codakena parāmasituṃ	8321	
PA_atk-s05_17a:832_13	asakkuṇeyyattā vā aparāmaṭṭhā. Arahattaphalakkhaṇe sabbadarathapaṭippassaddhiyā paṭippassaddhi.	8321	
PA_atk-s05_17a:832_14	Anupasampannānanti anavasesasamādānavasena sīlasampadāya bhusaṃ sampannāti upasampannā,	8321	
PA_atk-s05_17a:832_15	na upasampannā anupasampannā. Tesaṃ anupasampannānaṃ.	8321	
PA_atk-s05_17a:833_0	Pariyantasikkhāpadānanti ettha sikkhitabbaṭṭhena sikkhā, koṭṭhāsaṭṭhena padāni, sikkhitabbakoṭṭhāsānīti	833	
PA_atk-s05_17a:833_1	attho. Apica sīle patiṭṭhitena uparipattabbattā sabbe kusalā dhammā sikkhā, sīlāni	833	
PA_atk-s05_17a:833_2	tāsaṃ sikkhānaṃ patiṭṭhaṭṭhena padānīti sikkhānaṃ padattā sikkhāpadāni, pariyantāni	833	
PA_atk-s05_17a:833_3	sikkhāpadāni etesanti pariyantasikkhāpadā. Tesaṃ pariyantasikkhāpadānaṃ. Ettha ca	833	
PA_atk-s05_17a:833_4	dve pariyantā sikkhāpadapariyanto ca kālapariyanto ca. Katamo sikkhāpadapariyanto?	833	
PA_atk-s05_17a:833_5	Upāsakopāsikānaṃ yathāsamādānavasena ekaṃ vā dve vā tīṇi vā cattāri vā pañca vā aṭṭha	833	
PA_atk-s05_17a:833_6	vā dasa vā sikkhāpadāni honti, sikkhamānasāmaṇerasāmaṇerīnaṃ dasa sikkhāpadāni. Ayaṃ	833	
PA_atk-s05_17a:833_7	sikkhāpadapariyanto. Katamo kālapariyanto? Upāsakopāsikā dānaṃ dadamānā parivesanapariyantaṃ	833	
PA_atk-s05_17a:833_8	sīlaṃ samādiyanti, vihāragatā vihārapariyantaṃ sīlaṃ samādiyanti, ekaṃ vā dve vā	833	
PA_atk-s05_17a:833_9	tayo vā bhiyyo vā rattindivāni paricchedaṃ katvā sīlaṃ samādiyanti. Ayaṃ kālapariyanto.	833	
PA_atk-s05_17a:833_10	Imesu dvīsu pariyantesu sikkhāpadaṃ pariyantaṃ katvā samādinnaṃ sīlaṃ vītikkamanena	8331	
PA_atk-s05_17a:833_11	vā maraṇena vā paṭippassambhati, kālaṃ pariyantaṃ katvā samādinnaṃ taṃtaṃkālātikkamena paṭippassambhati.	8331	
PA_atk-s05_17a:834	Apariyantasikkhāpadānanti –	83	
PA_atk-s05_17a:835	“Nava koṭisahassāni, asīti satakoṭiyo;	83	
PA_atk-s05_17a:836	Paññāsa satasahassāni, chattiṃsa ca punāpare.	83	
PA_atk-s05_17a:837	“Ete saṃvaravinayā, sambuddhena pakāsitā;	83	
PA_atk-s05_17a:838	Peyyālamukhena niddiṭṭhā, sikkhā vinayasaṃvare”ti. –	83	
PA_atk-s05_17a:839_0	Evaṃ gaṇanavasena pariyantānampi sikkhāpadānaṃ anavasesasamādānabhāvavasena lābhayasañātiaṅgajīvitahetu	839	
PA_atk-s05_17a:839_1	adiṭṭhapariyantabhāvavasena upari rakkhitabbasīlaparicchedābhāvavasena ca natthi	839	
PA_atk-s05_17a:839_2	etesaṃ pariyantoti apariyantāni. Apariyantāni sikkhāpadāni etesanti apariyantasikkhāpadā.	839	
PA_atk-s05_17a:839_3	Tesaṃ apariyantasikkhāpadānaṃ, vuddhapariyantasikkhāpadānanti vā attho.	839	
PA_atk-s05_17a:840	Puthujjanakalyāṇakānantiādīsu –	84	
PA_atk-s05_17a:841	“Puthūnaṃ jananādīhi, kāraṇehi puthujjano;	84	
PA_atk-s05_17a:842	Puthujjanantogadhattā, puthuvāyaṃ jano iti”. –	84	
PA_atk-s05_17a:843	Vuttaputhujjanalakkhaṇānatikkamepi –	84	
PA_atk-s05_17a:844	“Duve puthujjanā vuttā, buddhenādiccabandhunā;	84	
PA_atk-s05_17a:845	Andho puthujjano eko, kalyāṇeko puthujjano”ti. –	84	
PA_atk-s05_17a:846_0	Vuttaputhujjanadvaye kalyāṇadhammasamāgamena andhaputhujjanabhāvaṃ atikkamma kalyāṇaputhujjanabhāve	846	
PA_atk-s05_17a:846_1	ṭhitānaṃ puthujjanakalyāṇakānaṃ kalyāṇaputhujjanānanti vuttaṃ hoti. Puthujjanesu	846	
PA_atk-s05_17a:846_2	vā kalyāṇakānaṃ puthujjanakalyāṇakānaṃ.	846	
PA_atk-s05_17a:847_0	Kusaladhamme yuttānanti ettha kusalasaddo tāva ārogyānavajjachekasukhavipākesu dissati.	847	
PA_atk-s05_17a:847_1	Ayañhi “kacci nu bhoto kusalaṃ, kacci bhoto anāmaya”ntiādīsu ārogye dissati. “Katamo	847	
PA_atk-s05_17a:847_2	pana, bhante, kāyasamācāro kusalo? Yo kho, mahārāja, kāyasamācāro anavajjo”ti ca	847	
PA_atk-s05_17a:847_3	“puna caparaṃ, bhante, etadānuttariyaṃ yathā bhagavā dhammaṃ deseti kusalesu dhammesū”ti	847	
PA_atk-s05_17a:847_4	ca evamādīsu anavajje. “Kusalo tvaṃ rathassa aṅgapaccaṅgānaṃ, kusalā naccagītassa	847	
PA_atk-s05_17a:847_5	sikkhitā cāturitthiyo”tiādīsu cheke. “Kusalānaṃ, bhikkhave, dhammānaṃ samādānahetu.	847	
PA_atk-s05_17a:847_6	Kusalassa kammassa katattā upacitattā”tiādīsu sukhavipāke. Svāyamidha ārogyepi anavajjepi	847	
PA_atk-s05_17a:847_7	sukhavipākepi vaṭṭati.	847	
PA_atk-s05_17a:848_0	Vacanattho panettha kucchite pāpake dhamme salayanti calayanti kampenti viddhaṃsentīti	848	
PA_atk-s05_17a:848_1	kusalā. Kucchitena vā ākārena sayanti pavattantīti kusā, te kuse lunanti chindantīti	848	
PA_atk-s05_17a:848_2	kusalā. Kucchitānaṃ vā sānato tanukaraṇato kusaṃ ñāṇaṃ. Tena kusena lātabbā gahetabbā	848	
PA_atk-s05_17a:848_3	pavattetabbāti kusalā, yathā vā kusā ubhayabhāgagataṃ hatthappadesaṃ lunanti, evamimepi	848	
PA_atk-s05_17a:848_4	uppannānuppannabhāvena ubhayabhāgagataṃ saṃkilesapakkhaṃ lunanti, tasmā kusā viya	848	
PA_atk-s05_17a:848_5	lunantīti kusalā. Apica ārogyaṭṭhena anavajjaṭṭhena kosallasambhūtaṭṭhena vā kusalā.	848	
PA_atk-s05_17a:848_6	Idha pana yasmā vipassanākusalameva adhippetaṃ, tasmā sese vihāya tasseva dassanatthaṃ	848	
PA_atk-s05_17a:848_7	“kusaladhamme”ti ekavacanaṃ katanti veditabbaṃ. Vipassanākusaladhamme sātaccakiriyatāya	848	
PA_atk-s05_17a:848_8	sakkaccakāritāya ca yuttānanti attho.	848	
PA_atk-s05_17a:849_0	Sekkhapariyante paripūrakārīnanti ettha tīsu sikkhāsu jātātipi sekkhā, sattannaṃ	849	
PA_atk-s05_17a:849_1	sekkhānaṃ etetipi sekkhā, sayameva sikkhantītipi sekkhā. Sotāpattimaggaphalasakadāgāmimaggaphalaanāgāmimaggaphalaarahattamaggadhammā.	849	
PA_atk-s05_17a:849_2	Te sekkhā dhammā pariyante avasāne etassa, te vā sekkhā dhammā pariyanto paricchedo	849	
PA_atk-s05_17a:849_3	etassāti sekkhapariyanto. Tasmiṃ sekkhapariyante dhammeti sambandho. Paripūraṃ paripuṇṇataṃ	849	
PA_atk-s05_17a:849_4	karontīti paripūrakārino, paripūrakāro paripūrakiriyā etesaṃ atthīti vā paripūrakārino.	849	
PA_atk-s05_17a:849_5	Tesaṃ sotāpattimaggassa pubbabhāgabhūte sekkhapariyante paṭipadādhamme vipassanāpāripūriyā	849	
PA_atk-s05_17a:849_6	paripūrakārīnaṃ. Kāye ca jīvite ca anapekkhānanti ettha kāyeti sarīre. Sarīrañhi	849	
PA_atk-s05_17a:849_7	asucisañcayato kucchitānañca kesādīnaṃ cakkhurogādīnañca rogasatānaṃ āyabhūtattā	849	
PA_atk-s05_17a:849_8	kāyoti vuccati. Jīviteti jīvitindriye. Tañhi jīvanti tenāti jīvitanti vuccati. Natthi	849	
PA_atk-s05_17a:849_9	etesaṃ apekkhāti anapekkhā, nissinehāti attho. Tesaṃ tasmiṃ kāye ca jīvite ca anapekkhānaṃ.	849	
PA_atk-s05_17a:850_0	Idāni tesaṃ tesu anapekkhattassa kāraṇaṃ dassento pariccattajīvitānanti āha. Bhagavato	850	
PA_atk-s05_17a:850_1	ācariyassa vā sakajīvitapariccāgeneva hi te kilamamānepi kāye vinassamānepi jīvite	850	
PA_atk-s05_17a:850_2	anapekkhā hontīti. Sattannaṃ sekkhānanti sikkhantīti sekkhāti laddhanāmānaṃ sotāpattimaggaṭṭhādīnaṃ	850	
PA_atk-s05_17a:850_3	sattannaṃ ariyapuggalānaṃ. Tathāgatasāvakānanti tathāgatassa sāvakānaṃ. Aṭṭhapi hi	850	
PA_atk-s05_17a:850_4	ariyapuggalā savanante ariyāya jātiyā jātattā bhagavato desanaṃ anusiṭṭhiṃ aveccappasādayogena	850	
PA_atk-s05_17a:850_5	sakkaccaṃ suṇantīti sāvakā. Tesupi arahattaphalaṭṭheyeva visesetvā dassento khīṇāsavānanti	850	
PA_atk-s05_17a:850_6	āha, arahattamaggañāṇena parikkhīṇasabbāsavānanti attho. Paccekabuddhānanti taṃ taṃ	850	
PA_atk-s05_17a:850_7	kāraṇaṃ paṭicca ekova anācariyako catusaccaṃ bujjhitavāti paccekabuddho. Tādisānaṃ paccekabuddhānaṃ.	850	
PA_atk-s05_17a:851_0	Tathāgatānanti ettha aṭṭhahi kāraṇehi bhagavā tathāgato – tathā āgatoti tathāgato,	851	
PA_atk-s05_17a:851_1	tathā gatoti tathāgato, tathalakkhaṇaṃ āgatoti tathāgato, tathadhamme yāthāvato abhisambuddhoti	851	
PA_atk-s05_17a:851_2	tathāgato, tathadassitāya tathāgato, tathavāditāya tathāgato, tathā kāritāya tathāgato,	851	
PA_atk-s05_17a:851_3	abhibhavanaṭṭhena tathāgato.	851	
PA_atk-s05_17a:852_0	Kathaṃ bhagavā tathā āgatoti tathāgato? Yathā sabbalokahitāya ussukkamāpannā purimakā	852	
PA_atk-s05_17a:852_1	sammāsambuddhā āgatā. Kiṃ vuttaṃ hoti? Yenābhinīhārena purimakā bhagavanto āgatā,	852	
PA_atk-s05_17a:852_2	teneva amhākampi bhagavā āgato. Atha vā yathā purimakā bhagavanto dānasīlanekkhammapaññāvīriyakhantisaccādhiṭṭhānamettupekkhāsaṅkhātā	852	
PA_atk-s05_17a:852_3	dasa pāramiyo, dasa upapāramiyo, dasa paramatthapāramiyoti samatiṃsa pāramiyo pūretvā	852	
PA_atk-s05_17a:852_4	aṅgapariccāgaṃ nayanadhanarajjaputtadārapariccāganti ime pañca mahāpariccāge pariccajitvā,	852	
PA_atk-s05_17a:852_5	pubbayogapubbacariyadhammakkhānañātatthacariyādayo pūretvā buddhicariyāya koṭiṃ patvā	852	
PA_atk-s05_17a:852_6	āgatā, tathā amhākampi bhagavā āgato. Yathā ca purimakā bhagavanto cattāro satipaṭṭhāne	852	
PA_atk-s05_17a:852_7	cattāro sammappadhāne cattāro iddhipāde pañcindriyāni pañca balāni satta bojjhaṅge	852	
PA_atk-s05_17a:852_8	ariyaṃ aṭṭhaṅgikaṃ maggaṃ bhāvetvā brūhetvā āgatā, tathā amhākampi bhagavā āgatoti tathāgato.	852	
PA_atk-s05_17a:853	“Yatheva dīpaṅkarabuddhaādayo, sabbaññubhāvaṃ munayo idhāgatā;	85	
PA_atk-s05_17a:854	Tathā ayaṃ sakyamunīpi āgato, tathāgato vuccati tena cakkhumā”ti.	85	
PA_atk-s05_17a:855_0	Kathaṃ tathā gatoti tathāgato? Yathā sampatijātā purimakā bhagavanto gatā. Kathañca	855	
PA_atk-s05_17a:855_1	te gatā? Te hi sampatijātā samehi pādehi pathaviyaṃ patiṭṭhāya uttarenamukhā sattapadavītihārena	855	
PA_atk-s05_17a:855_2	gatā. Yathāha “sampatijāto, ānanda, bodhisatto samehi pādehi pathaviyaṃ patiṭṭhahitvā	855	
PA_atk-s05_17a:855_3	uttarābhimukho sattapadavītihārena gacchati setamhi chatte anudhārayamāne, sabbā	855	
PA_atk-s05_17a:855_4	ca disā anuviloketi, āsabhiñca vācaṃ bhāsati ‘aggohamasmi lokassa, jeṭṭhohamasmi	855	
PA_atk-s05_17a:855_5	lokassa, seṭṭhohamasmi lokassa, ayamantimā jāti, natthi dāni punabbhavo”’ti. Tañcassa	855	
PA_atk-s05_17a:855_6	gamanaṃ tathaṃ ahosi avitathaṃ anekesaṃ visesādhigamānaṃ pubbanimittabhāvena. Yañhi	855	
PA_atk-s05_17a:855_7	so sampatijāto samehi pādehi patiṭṭhahi, idamassa caturiddhipādapaṭilābhassa pubbanimittaṃ,	855	
PA_atk-s05_17a:855_8	uttaramukhabhāvo panassa sabbalokuttarabhāvassa pubbanimittaṃ, sattapadavītihāro	855	
PA_atk-s05_17a:855_9	sattabojjhaṅgaratanapaṭilābhassa pubbanimittaṃ, “suvaṇṇadaṇḍā vītipatanti cāmarā”ti	855	
PA_atk-s05_17a:855_10	ettha vuttacāmarukkhepo pana sabbatitthiyanimmathanassa pubbanimittaṃ, setacchattadhāraṇaṃ	8551	
PA_atk-s05_17a:855_11	arahattaphalavimuttivaravimalasetacchattapaṭilābhassa pubbanimittaṃ, sabbādisānuvilokanaṃ	8551	
PA_atk-s05_17a:855_12	sabbaññutānāvaraṇañāṇapaṭilābhassa pubbanimittaṃ, āsabhivācābhāsanaṃ pana appaṭivattiyavaradhammacakkappavattanassa	8551	
PA_atk-s05_17a:855_13	pubbanimittaṃ. Tathāyaṃ bhagavāpi gato. Tañcassa gamanaṃ tathaṃ ahosi avitathaṃ tesaṃyeva	8551	
PA_atk-s05_17a:855_14	visesādhigamānaṃ pubbanimittabhāvena. Tenāhu porāṇā –	8551	
PA_atk-s05_17a:856	“Muhuttajātova gavaṃpatī yathā, samehi pādehi phusī vasundharaṃ;	85	
PA_atk-s05_17a:857	So vikkamī satta padāni gotamo, setañca chattaṃ anudhārayuṃ marū.	85	
PA_atk-s05_17a:858	“Gantvāna so satta padāni gotamo, disā vilokesi samā samantato;	85	
PA_atk-s05_17a:859	Aṭṭhaṅgupetaṃ giramabbhudīrayi, sīho yathā pabbatamuddhaniṭṭhito”ti.	85	
PA_atk-s05_17a:860	Evaṃ tathā gatoti tathāgato.	86	
PA_atk-s05_17a:861_0	Atha vā yathā purimakā bhagavanto, ayampi bhagavā tatheva nekkhammena kāmacchandaṃ…pe…	861	
PA_atk-s05_17a:861_1	paṭhamajjhānena nīvaraṇe…pe… aniccānupassanāya niccasaññaṃ…pe… arahattamaggena sabbakilese	861	
PA_atk-s05_17a:861_2	pahāya gato. Evampi tathā gatoti tathāgato.	861	
PA_atk-s05_17a:862_0	Kathaṃ tathalakkhaṇaṃ āgatoti tathāgato? Pathavīdhātuyā kakkhaḷattalakkhaṇaṃ tathaṃ	862	
PA_atk-s05_17a:862_1	avitathaṃ, āpodhātuyā paggharaṇalakkhaṇaṃ, tejodhātuyā uṇhattalakkhaṇaṃ, vāyodhātuyā	862	
PA_atk-s05_17a:862_2	vitthambhanalakkhaṇaṃ, ākāsadhātuyā asamphuṭṭhalakkhaṇaṃ, viññāṇadhātuyā vijānanalakkhaṇaṃ.	862	
PA_atk-s05_17a:863	Rūpassa ruppanalakkhaṇaṃ, vedanāya vedayitalakkhaṇaṃ, saññāya sañjānanalakkhaṇaṃ, saṅkhārānaṃ abhisaṅkharaṇalakkhaṇaṃ, viññāṇassa vijānanalakkhaṇaṃ.	86	
PA_atk-s05_17a:864	Vitakkassa abhiniropanalakkhaṇaṃ, vicārassa anumajjanalakkhaṇaṃ, pītiyā pharaṇalakkhaṇaṃ, sukhassa sātalakkhaṇaṃ, cittekaggatāya avikkhepalakkhaṇaṃ, phassassa phusanalakkhaṇaṃ.	86	
PA_atk-s05_17a:865	Saddhindriyassa adhimokkhalakkhaṇaṃ, vīriyindriyassa paggahalakkhaṇaṃ, satindriyassa upaṭṭhānalakkhaṇaṃ, samādhindriyassa avikkhepalakkhaṇaṃ, paññindriyassa pajānanalakkhaṇaṃ.	86	
PA_atk-s05_17a:866	Saddhābalassa assaddhiye akampiyalakkhaṇaṃ, vīriyabalassa kosajje, satibalassa muṭṭhassacce, samādhibalassa uddhacce, paññābalassa avijjāya akampiyalakkhaṇaṃ.	86	
PA_atk-s05_17a:867_0	Satisambojjhaṅgassa upaṭṭhānalakkhaṇaṃ, dhammavicayasambojjhaṅgassa pavicayalakkhaṇaṃ,	867	
PA_atk-s05_17a:867_1	vīriyasambojjhaṅgassa paggahalakkhaṇaṃ, pītisambojjhaṅgassa pharaṇalakkhaṇaṃ, passaddhisambojjhaṅgassa	867	
PA_atk-s05_17a:867_2	upasamalakkhaṇaṃ, samādhisambojjhaṅgassa avikkhepalakkhaṇaṃ, upekkhāsambojjhaṅgassa	867	
PA_atk-s05_17a:867_3	paṭisaṅkhānalakkhaṇaṃ.	867	
PA_atk-s05_17a:868_0	Sammādiṭṭhiyā dassanalakkhaṇaṃ, sammāsaṅkappassa abhiniropanalakkhaṇaṃ, sammāvācāya	868	
PA_atk-s05_17a:868_1	pariggahalakkhaṇaṃ, sammākammantassa samuṭṭhānalakkhaṇaṃ, sammāājīvassa vodānalakkhaṇaṃ,	868	
PA_atk-s05_17a:868_2	sammāvāyāmassa paggahalakkhaṇaṃ, sammāsatiyā upaṭṭhānalakkhaṇaṃ, sammāsamādhissa avikkhepalakkhaṇaṃ.	868	
PA_atk-s05_17a:869_0	Avijjāya aññāṇalakkhaṇaṃ, saṅkhārānaṃ cetanālakkhaṇaṃ, viññāṇassa vijānanalakkhaṇaṃ,	869	
PA_atk-s05_17a:869_1	nāmassa namanalakkhaṇaṃ, rūpassa ruppanalakkhaṇaṃ, saḷāyatanassa āyatanalakkhaṇaṃ,	869	
PA_atk-s05_17a:869_2	phassassa phusanalakkhaṇaṃ, vedanāya vedayitalakkhaṇaṃ, taṇhāya hetulakkhaṇaṃ, upādānassa	869	
PA_atk-s05_17a:869_3	gahaṇalakkhaṇaṃ, bhavassa āyūhanalakkhaṇaṃ, jātiyā nibbattilakkhaṇaṃ, jarāya jīraṇalakkhaṇaṃ,	869	
PA_atk-s05_17a:869_4	maraṇassa cutilakkhaṇaṃ.	869	
PA_atk-s05_17a:870_0	Dhātūnaṃ suññatālakkhaṇaṃ, āyatanānaṃ āyatanalakkhaṇaṃ, satipaṭṭhānānaṃ upaṭṭhānalakkhaṇaṃ,	870	
PA_atk-s05_17a:870_1	sammappadhānānaṃ padahanalakkhaṇaṃ, iddhipādānaṃ ijjhanalakkhaṇaṃ, indriyānaṃ adhipatilakkhaṇaṃ,	870	
PA_atk-s05_17a:870_2	balānaṃ akampiyalakkhaṇaṃ, bojjhaṅgānaṃ niyyānalakkhaṇaṃ, maggassa hetulakkhaṇaṃ.	870	
PA_atk-s05_17a:871	Saccānaṃ tathalakkhaṇaṃ, samathassa avikkhepalakkhaṇaṃ, vipassanāya anupassanālakkhaṇaṃ, samathavipassanānaṃ ekarasalakkhaṇaṃ, yuganaddhānaṃ anativattanalakkhaṇaṃ.	87	
PA_atk-s05_17a:872	Sīlavisuddhiyā saṃvaralakkhaṇaṃ, cittavisuddhiyā avikkhepalakkhaṇaṃ, diṭṭhivisuddhiyā dassanalakkhaṇaṃ.	87	
PA_atk-s05_17a:873	Khaye ñāṇassa samucchedalakkhaṇaṃ, anuppāde ñāṇassa passaddhilakkhaṇaṃ.	87	
PA_atk-s05_17a:874_0	Chandassa mūlalakkhaṇaṃ, manasikārassa samuṭṭhānalakkhaṇaṃ, phassassa samodhānalakkhaṇaṃ,	874	
PA_atk-s05_17a:874_1	vedanāya samosaraṇalakkhaṇaṃ, samādhissa pamukhalakkhaṇaṃ, satiyā ādhipateyyalakkhaṇaṃ,	874	
PA_atk-s05_17a:874_2	paññāya tatuttarilakkhaṇaṃ, vimuttiyā sāralakkhaṇaṃ, amatogadhassa nibbānassa pariyosānalakkhaṇaṃ	874	
PA_atk-s05_17a:874_3	tathaṃ avitathaṃ. Etaṃ tathalakkhaṇaṃ ñāṇagatiyā āgato avirajjhitvā patto anuppattoti	874	
PA_atk-s05_17a:874_4	tathāgato. Evaṃ tathalakkhaṇaṃ āgatoti tathāgato.	874	
PA_atk-s05_17a:875_0	Kathaṃ tathadhamme yāthāvato abhisambuddhoti tathāgato? Tathadhammā nāma cattāri	875	
PA_atk-s05_17a:875_1	ariyasaccāni. Yathāha – “cattārimāni, bhikkhave, tathāni avitathāni anaññathāni.	875	
PA_atk-s05_17a:875_2	Katamāni cattāri? ‘Idaṃ dukkha’nti, bhikkhave, tathametaṃ avitathametaṃ anaññathameta”nti	875	
PA_atk-s05_17a:875_3	vitthāro. Tāni ca bhagavā abhisambuddhoti tathānaṃ abhisambuddhattā tathāgatoti vuccati.	875	
PA_atk-s05_17a:875_4	Abhisambodhattho hi ettha gatasaddo.	875	
PA_atk-s05_17a:876_0	Apica jarāmaraṇassa jātipaccayasambhūtasamudāgataṭṭho tatho avitatho anaññatho…pe…	876	
PA_atk-s05_17a:876_1	saṅkhārānaṃ avijjāpaccayasambhūtasamudāgataṭṭho tatho avitatho anaññatho. Tathā avijjāya	876	
PA_atk-s05_17a:876_2	saṅkhārānaṃ paccayaṭṭho tatho avitatho anaññatho…pe… jātiyā jarāmaraṇassa paccayaṭṭho	876	
PA_atk-s05_17a:876_3	tatho avitatho anaññatho. Taṃ sabbaṃ bhagavā abhisambuddho. Tasmāpi tathānaṃ abhisambuddhattā	876	
PA_atk-s05_17a:876_4	tathāgato. Evaṃ tathadhamme yāthāvato abhisambuddhoti tathāgato.	876	
PA_atk-s05_17a:877_0	Kathaṃ tathadassitāya tathāgato? Bhagavā yaṃ sadevake loke…pe… sadevamanussāya aparimāṇāsu	877	
PA_atk-s05_17a:877_1	lokadhātūsu aparimāṇānaṃ sattānaṃ cakkhudvāre āpāthaṃ āgacchantaṃ rūpārammaṇaṃ nāma	877	
PA_atk-s05_17a:877_2	atthi, taṃ sabbākārena jānāti passati. Evaṃ jānatā passatā ca tena taṃ iṭṭhāniṭṭhādivasena	877	
PA_atk-s05_17a:877_3	vā diṭṭhasutamutaviññātesu labbhamānakapadavasena vā “katamaṃ taṃ rūpaṃ rūpāyatanaṃ?	877	
PA_atk-s05_17a:877_4	Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ	877	
PA_atk-s05_17a:877_5	pītaka”ntiādinā nayena anekehi nāmehi terasahi vārehi dvipaññāsāya nayehi vibhajjamānaṃ	877	
PA_atk-s05_17a:877_6	tathameva hoti, vitathaṃ natthi. Esa nayo sotadvārādīsupi āpāthamāgacchantesu saddādīsu.	877	
PA_atk-s05_17a:877_7	Vuttampi cetaṃ bhagavatā “yaṃ, bhikkhave, sadevakassa lokassa…pe… sadevamanussāya	877	
PA_atk-s05_17a:877_8	diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ jānāmi,	877	
PA_atk-s05_17a:877_9	tamahaṃ abbhaññāsiṃ, taṃ tathāgatassa viditaṃ, taṃ tathāgato na upaṭṭhāsī”ti. Evaṃ	877	
PA_atk-s05_17a:877_10	tathadassitāya tathāgato. Tattha tathadassīatthe tathāgatoti padasambhavo veditabbo.	8771	
PA_atk-s05_17a:878_0	Kathaṃ tathavāditāya tathāgato? Yaṃ rattiṃ bhagavā bodhimaṇḍe aparājitapallaṅke nisinno	878	
PA_atk-s05_17a:878_1	catunnaṃ mārānaṃ matthakaṃ madditvā anuttaraṃ sammāsambodhiṃ abhisambuddho, yañca	878	
PA_atk-s05_17a:878_2	rattiṃ yamakasālānamantare anupādisesāya nibbānadhātuyā parinibbāyi, etthantare pañcacattālīsavassaparimāṇe	878	
PA_atk-s05_17a:878_3	kāle paṭhamabodhiyāpi majjhimabodhiyāpi pacchimabodhiyāpi yaṃ bhagavatā bhāsitaṃ	878	
PA_atk-s05_17a:878_4	suttaṃ geyyaṃ…pe… vedallaṃ, taṃ sabbaṃ atthato ca byañjanato ca anavajjaṃ anupavajjaṃ	878	
PA_atk-s05_17a:878_5	anūnamanadhikaṃ sabbākāraparipuṇṇaṃ rāgamadanimmadanaṃ dosamohamadanimmadanaṃ, natthi	878	
PA_atk-s05_17a:878_6	tattha vālaggamattampi pakkhalitaṃ, sabbaṃ taṃ ekamuddikāya lañchitaṃ viya, ekanāḷikāya	878	
PA_atk-s05_17a:878_7	mitaṃ viya, ekatulāya tulitaṃ viya, ca tathameva hoti. Yathāha “yañca, cunda, rattiṃ	878	
PA_atk-s05_17a:878_8	tathāgato anuttaraṃ sammāsambodhiṃ abhisambujjhati, yañca rattiṃ anupādisesāya nibbānadhātuyā	878	
PA_atk-s05_17a:878_9	parinibbāyati, yaṃ etasmiṃ antare bhāsati lapati niddisati, sabbaṃ taṃ tathameva	878	
PA_atk-s05_17a:878_10	hoti, no aññathā. Tasmā ‘tathāgato’ti vuccatī”ti. Gadaattho hi ettha gatasaddo. Evaṃ	8781	
PA_atk-s05_17a:878_11	tathavāditāya tathāgato.	8781	
PA_atk-s05_17a:879	Apica āgadanaṃ āgado, vacananti attho. Tatho aviparīto āgado assāti dakārassa takāraṃ katvā tathāgatoti evametasmiṃ atthe padasiddhi veditabbā.	87	
PA_atk-s05_17a:880_0	Kathaṃ tathākāritāya tathāgato? Bhagavato hi vācāya kāyo anulometi, kāyassāpi vācā,	880	
PA_atk-s05_17a:880_1	tasmā yathāvādī tathākārī yathākārī tathāvādī ca hoti. Evaṃbhūtassa cassa yathā vācā,	880	
PA_atk-s05_17a:880_2	kāyopi tathā gato pavattoti attho. Yathā ca kāyo, vācāpi tathā gatā pavattāti tathāgato.	880	
PA_atk-s05_17a:880_3	Tenevāha – “yathāvādī, bhikkhave, tathāgato tathākārī, yathākārī tathāvādī. Iti yathāvādī	880	
PA_atk-s05_17a:880_4	tathākārī, yathākārī tathāvādī. Tasmā ‘tathāgato’ti vuccatī”ti. Evaṃ tathākāritāya tathāgato.	880	
PA_atk-s05_17a:881_0	Kathaṃ abhibhavanaṭṭhena tathāgato? Upari bhavaggaṃ heṭṭhā avīciṃ pariyantaṃ katvā	881	
PA_atk-s05_17a:881_1	tiriyaṃ aparimāṇāsu lokadhātūsu sabbasatte abhibhavati sīlena samādhinā paññāya vimuttiyā	881	
PA_atk-s05_17a:881_2	vimuttiñāṇadassanena, na tassa tulā vā pamāṇaṃ vā atthi, atulo appameyyo anuttaro	881	
PA_atk-s05_17a:881_3	rājādhirājā devānaṃ atidevo sakkānaṃ atisakko brahmānaṃ atibrahmā. Tenāha – “sadevake,	881	
PA_atk-s05_17a:881_4	bhikkhave, loke…pe… sadevamanussāya tathāgato abhibhū anabhibhūto aññadatthu daso	881	
PA_atk-s05_17a:881_5	vasavattī. Tasmā ‘tathāgato’ti vuccatī”ti.	881	
PA_atk-s05_17a:882_0	Tatthevaṃ padasiddhi veditabbā – agado viya agado. Ko panesa? Desanāvilāso ceva puññussayo	882	
PA_atk-s05_17a:882_1	ca. Tena hesa mahānubhāvo bhisakko dibbāgadena sappe viya sabbaparappavādino sadevakañca	882	
PA_atk-s05_17a:882_2	lokaṃ abhibhavati. Iti sabbalokābhibhavane tatho aviparīto desanāvilāsamayo ceva	882	
PA_atk-s05_17a:882_3	puññamayo ca agado assāti dakārassa takāraṃ katvā tathāgatoti veditabbo. Evaṃ abhibhavanaṭṭhena tathāgato.	882	
PA_atk-s05_17a:883_0	Apica tathāya gatotipi tathāgato, tathaṃ gatotipi tathāgatoti. Gatoti avagato atīto	883	
PA_atk-s05_17a:883_1	patto paṭipannoti attho. Tattha sakalaṃ lokaṃ tīraṇapariññāya tathāya gato avagatoti	883	
PA_atk-s05_17a:883_2	tathāgato, lokasamudayaṃ pahānapariññāya tathāya gato atītoti tathāgato, lokanirodhaṃ	883	
PA_atk-s05_17a:883_3	sacchikiriyāya tathāya gato pattoti tathāgato, lokanirodhagāminipaṭipadaṃ tathaṃ	883	
PA_atk-s05_17a:883_4	gato paṭipannoti tathāgato. Tena yaṃ vuttaṃ bhagavatā – “loko, bhikkhave, tathāgatena	883	
PA_atk-s05_17a:883_5	abhisambuddho, lokasmā tathāgato visaṃyutto. Lokasamudayo, bhikkhave, tathāgatena	883	
PA_atk-s05_17a:883_6	abhisambuddho, lokasamudayo tathāgatassa pahīno. Lokanirodho, bhikkhave, tathāgatena	883	
PA_atk-s05_17a:883_7	abhisambuddho lokanirodho tathāgatassa sacchikato. Lokanirodhagāminī paṭipadā, bhikkhave,	883	
PA_atk-s05_17a:883_8	tathāgatena abhisambuddhā, lokanirodhagāminīpaṭipadā tathāgatassa bhāvitā. Yaṃ, bhikkhave,	883	
PA_atk-s05_17a:883_9	sadevakassa lokassa…pe… anuvicaritaṃ manasā, sabbaṃ taṃ tathāgatena abhisambuddhaṃ.	883	
PA_atk-s05_17a:883_10	Tasmā ‘tathāgato’ti vuccatī”ti. Tassa evampi attho veditabbo. Idampi ca tathāgatassa	8831	
PA_atk-s05_17a:883_11	tathāgatabhāvadīpane mukhamattameva. Sabbākārena pana tathāgatova tathāgatassa tathāgatabhāvaṃ	8831	
PA_atk-s05_17a:883_12	vaṇṇeyya. Yasmā pana sabbabuddhā tathāgataguṇenāpi samasamā, tasmā sabbesaṃ vasena tathāgatānanti āha.	8831	
PA_atk-s05_17a:884_0	Arahantānanti kilesehi ārakattā, arīnaṃ arānañca hatattā, paccayādīnaṃ arahattā,	884	
PA_atk-s05_17a:884_1	pāpakaraṇe rahābhāvā tathāgato arahaṃ. Ārakā hi so sabbakilesehi suvidūravidūre ṭhito	884	
PA_atk-s05_17a:884_2	maggena savāsanānaṃ kilesānaṃ pahīnattāti arahaṃ.	884	
PA_atk-s05_17a:885	So tato ārakā nāma, yassa yenāsamaṅgitā;	88	
PA_atk-s05_17a:886	Asamaṅgī ca dosehi, nātho tenārahaṃ mato.	88	
PA_atk-s05_17a:887	Te cānena kilesārayo maggena hatāti arīnaṃ hatattāpi arahaṃ.	88	
PA_atk-s05_17a:888	Yasmā rāgādisaṅkhātā, sabbepi arayo hatā;	88	
PA_atk-s05_17a:889	Paññāsatthena nāthena, tasmāpi arahaṃ mato.	88	
PA_atk-s05_17a:890_0	Yañcetaṃ avijjābhavataṇhāmayanābhipuññādiabhisaṅkhārānaṃ jarāmaraṇanemi āsavasamudayamayena	890	
PA_atk-s05_17a:890_1	akkhena vijjhitvā tibhavarathe samāyojitaṃ anādikālappavattaṃ saṃsāracakkaṃ, tassānena	890	
PA_atk-s05_17a:890_2	bodhimaṇḍe vīriyapādehi sīlapathaviyaṃ patiṭṭhāya saddhāhatthena kammakkhayakaraṃ	890	
PA_atk-s05_17a:890_3	ñāṇapharasuṃ gahetvā sabbe arā hatāti arānaṃ hatattāpi arahaṃ.	890	
PA_atk-s05_17a:891	Arā saṃsāracakkassa, hatā ñāṇāsinā yato;	89	
PA_atk-s05_17a:892	Lokanāthena tenesa, arahanti pavuccati.	89	
PA_atk-s05_17a:893_0	Aggadakkhiṇeyyattā ca cīvarādipaccaye arahati pūjāvisesañca. Teneva ca uppanne tathāgate	893	
PA_atk-s05_17a:893_1	ye keci mahesakkhā devamanussā, na te aññattha pūjaṃ karonti. Tathā hi brahmā sahampati	893	
PA_atk-s05_17a:893_2	sinerumattena ratanadāmena tathāgataṃ pūjesi, yathābalañca aññe devā manussā ca bimbisārakosalarājādayo.	893	
PA_atk-s05_17a:893_3	Parinibbutampi ca bhagavantaṃ uddissa channavutikoṭidhanaṃ vissajjetvā asokamahārājā	893	
PA_atk-s05_17a:893_4	sakalajambudīpe caturāsīti vihārasahassāni patiṭṭhāpesi, ko pana vādo aññesaṃ pūjāvisesānanti	893	
PA_atk-s05_17a:893_5	paccayādīnaṃ arahattāpi arahaṃ.	893	
PA_atk-s05_17a:894	Pūjāvisesaṃ saha paccayehi, yasmā ayaṃ arahati lokanātho;	89	
PA_atk-s05_17a:895	Atthānurūpaṃ arahanti loke, tasmā jino arahati nāmametaṃ.	89	
PA_atk-s05_17a:896	Yathā ca loke ye keci paṇḍitamānino bālā asilokabhayena raho pāpaṃ karonti, evamesa na kadāci karotīti pāpakaraṇe rahābhāvatopi arahaṃ.	89	
PA_atk-s05_17a:897	Yasmā natthi raho nāma, pāpakammesu tādino;	89	
PA_atk-s05_17a:898	Rahābhāvena tenesa, arahaṃ iti vissuto.	89	
PA_atk-s05_17a:899	Evaṃ sabbathāpi –	89	
PA_atk-s05_17a:900	Ārakattā hatattā ca, kilesārīna so muni;	90	
PA_atk-s05_17a:901	Hatasaṃsāracakkāro, paccayādīna cāraho;	90	
PA_atk-s05_17a:902	Na raho karoti pāpāni, arahaṃ tena vuccatīti.	90	
PA_atk-s05_17a:903	Yasmā pana sabbabuddhā arahattaguṇenāpi samasamā, tasmā sabbesaṃ vasena “arahantāna”nti āha.	90	
PA_atk-s05_17a:904_0	Sammāsambuddhānanti sammā sāmañca sabbadhammānaṃ buddhattā sammāsambuddho. Tathā	904	
PA_atk-s05_17a:904_1	hesa sabbadhamme sammā sambuddho, abhiññeyye dhamme abhiññeyyato buddho, pariññeyye	904	
PA_atk-s05_17a:904_2	dhamme pariññeyyato, pahātabbe dhamme pahātabbato, sacchikātabbe dhamme sacchikātabbato,	904	
PA_atk-s05_17a:904_3	bhāvetabbe dhamme bhāvetabbato. Tenevāha –	904	
PA_atk-s05_17a:905	“Abhiññeyyaṃ abhiññātaṃ, bhāvetabbañca bhāvitaṃ;	90	
PA_atk-s05_17a:906	Pahātabbaṃ pahīnaṃ me, tasmā buddhosmi brāhmaṇā”ti. ;	90	
PA_atk-s05_17a:907_0	Atha vā cakkhu dukkhasaccaṃ, tassa mūlakāraṇabhāvena samuṭṭhāpikā purimataṇhā samudayasaccaṃ,	907	
PA_atk-s05_17a:907_1	ubhinnaṃ appavatti nirodhasaccaṃ, nirodhappajānanā paṭipadā maggasaccanti evaṃ ekekapaduddhārenāpi	907	
PA_atk-s05_17a:907_2	sabbadhamme sammā sāmañca buddho. Esa nayo sotaghānajivhākāyamanesu. Eteneva nayena	907	
PA_atk-s05_17a:907_3	rūpādīni cha āyatanāni, cakkhuviññāṇādayo cha viññāṇakāyā, cakkhusamphassādayo cha	907	
PA_atk-s05_17a:907_4	phassā, cakkhusamphassajādayo cha vedanā, rūpasaññādayo cha saññā, rūpasañcetanādayo	907	
PA_atk-s05_17a:907_5	cha cetanā, rūpataṇhādayo cha taṇhākāyā, rūpavitakkādayo cha vitakkā, rūpavicārādayo	907	
PA_atk-s05_17a:907_6	cha vicārā, rūpakkhandhādayo pañcakkhandhā, dasa kasiṇāni, dasa anussatiyo, uddhumātakasaññādivasena	907	
PA_atk-s05_17a:907_7	dasa saññā, kesādayo dvattiṃsākārā, dvādasāyatanāni, aṭṭhārasa dhātuyo, kāmabhavādayo	907	
PA_atk-s05_17a:907_8	nava bhavā, paṭhamādīni cattāri jhānāni, mettābhāvanādayo catasso appamaññā, catasso	907	
PA_atk-s05_17a:907_9	arūpasamāpattiyo, paṭilomato jarāmaraṇādīni, anulomato avijjādīni paṭiccasamuppādaṅgāni	907	
PA_atk-s05_17a:907_10	ca yojetabbāni. Tatrāyaṃ ekapadayojanā – jarāmaraṇaṃ dukkhasaccaṃ, jāti samudayasaccaṃ,	9071	
PA_atk-s05_17a:907_11	ubhinnaṃ nissaraṇaṃ nirodhasaccaṃ, nirodhappajānanā paṭipadā maggasaccanti evaṃ ekekapaduddhārena	9071	
PA_atk-s05_17a:907_12	sabbadhamme sammā sāmañca buddho anubuddho paṭividdho. Yaṃ vā pana kiñci atthi neyyaṃ	9071	
PA_atk-s05_17a:907_13	nāma, sabbassa sammā sambuddhattā vimokkhantikañāṇavasena sammāsambuddho. Tassa pana	9071	
PA_atk-s05_17a:907_14	vibhāgo upari āvi bhavissatīti. Yasmā pana sabbabuddhā sammāsambuddhaguṇenāpi samasamā,	9071	
PA_atk-s05_17a:907_15	tasmā sabbesaṃ vasena “sammāsambuddhāna”nti āha.	9071	
PA_atk-s05_17a:908_0	38. Idāni pariyantapārisuddhiapariyantapārisuddhisīladvaye ekekameva sīlaṃ pañcadhā	908	
PA_atk-s05_17a:908_1	bhinditvā dassetuṃ atthi sīlaṃ pariyantaṃ, atthi sīlaṃ apariyantantiādimāha. Itaresu	908	
PA_atk-s05_17a:908_2	pana tīsu sīlesu tathāvidho bhedo natthīti. Tattha lābhapariyantanti lābhena pariyanto	908	
PA_atk-s05_17a:908_3	bhedo etassāti lābhapariyantaṃ. Evaṃ sesānipi. Yasoti panettha parivāro. Idhāti imasmiṃ	908	
PA_atk-s05_17a:908_4	loke. Ekaccoti eko. Lābhahetūti lābhoyeva hetu lābhahetu, tasmā lābhahetutoti vuttaṃ	908	
PA_atk-s05_17a:908_5	hoti. Hetvatthe nissakkavacanaṃ. “Lābhapaccayā lābhakāraṇā”ti tasseva vevacanaṃ.	908	
PA_atk-s05_17a:908_6	Hetumeva hi paṭicca etaṃ phalametīti paccayoti ca, phaluppattiṃ kārayatīti kāraṇanti ca vuccati.	908	
PA_atk-s05_17a:909_0	Yathāsamādinnanti yaṃ yaṃ samādinnaṃ gahitaṃ. Vītikkamatīti ajjhācarati. Evarūpānīti	909	
PA_atk-s05_17a:909_1	evaṃsabhāvāni, vuttappakārānīti adhippāyo. Sīlānīti gahaṭṭhasīlāni vā hontu pabbajitasīlāni	909	
PA_atk-s05_17a:909_2	vā, yesaṃ ādimhi vā ante vā ekaṃ bhinnaṃ, tāni pariyante chinnasāṭako viya khaṇḍāni.	909	
PA_atk-s05_17a:909_3	Yesaṃ vemajjhe ekaṃ bhinnaṃ, tāni majjhe vinividdhasāṭako viya chiddāni. Yesaṃ paṭipāṭiyā	909	
PA_atk-s05_17a:909_4	dve vā tīṇi vā bhinnāni, tāni piṭṭhiyā vā kucchiyā vā uṭṭhitena dīghavaṭṭādisaṇṭhānena	909	
PA_atk-s05_17a:909_5	visabhāgavaṇṇena kāḷarattādīnaṃ aññatarasarīravaṇṇā gāvī viya sabalāni. Yesaṃ antarantarā	909	
PA_atk-s05_17a:909_6	ekekāni bhinnāni, tāni antarantarā visabhāgavaṇṇabinduvicitrā gāvī viya kammāsāni.	909	
PA_atk-s05_17a:909_7	Avisesena vā sabbānipi sattavidhena methunasaṃyogena kodhūpanāhādīhi ca pāpadhammehi	909	
PA_atk-s05_17a:909_8	upahatattā khaṇḍāni chiddāni sabalāni kammāsānīti. Tāniyeva taṇhādāsabyato mocetvā	909	
PA_atk-s05_17a:909_9	bhujissabhāvākaraṇena na bhujissāni. Buddhādīhi viññūhi na pasatthattā na viññuppasatthāni.	909	
PA_atk-s05_17a:909_10	Taṇhādiṭṭhīhi parāmaṭṭhattā, kenaci vā “ayaṃ te sīlesu doso”ti parāmaṭṭhuṃ sakkuṇeyyatāya	9091	
PA_atk-s05_17a:909_11	parāmaṭṭhāni. Upacārasamādhiṃ appanāsamādhiṃ vā, atha vā maggasamādhiṃ phalasamādhiṃ	9091	
PA_atk-s05_17a:909_12	vā na saṃvattayantīti asamādhisaṃvattanikāni. Na samādhisaṃvattanikānītipi pāṭho.	9091	
PA_atk-s05_17a:910_0	Keci pana “khaṇḍānīti kusalānaṃ dhammānaṃ appatiṭṭhābhūtattā, chiddānītipi evaṃ.	910	
PA_atk-s05_17a:910_1	Sabalānīti vivaṇṇakaraṇattā, kammāsānītipi evaṃ. Na bhujissānīti taṇhādāsabyaṃ gatattā.	910	
PA_atk-s05_17a:910_2	Na viññuppasatthānīti kusalehi garahitattā. Parāmaṭṭhānīti taṇhāya gahitattā. Asamādhisaṃvattanikānīti	910	
PA_atk-s05_17a:910_3	vippaṭisāravatthubhūtattā”ti evamatthaṃ vaṇṇayanti.	910	
PA_atk-s05_17a:911_0	Na avippaṭisāravatthukānīti vippaṭisārāvahattā avippaṭisārassa patiṭṭhā na hontīti	911	
PA_atk-s05_17a:911_1	attho. Na pāmojjavatthukānīti avippaṭisārajāya dubbalapītiyā na vatthubhūtāni tassā	911	
PA_atk-s05_17a:911_2	anāvahattā. Evaṃ sesesupi yojanā kātabbā. Na pītivatthukānīti dubbalapītijāya balavapītiyā	911	
PA_atk-s05_17a:911_3	na vatthubhūtāni. Na passaddhivatthukānīti balavapītijāya kāyacittapassaddhiyā na	911	
PA_atk-s05_17a:911_4	vatthubhūtāni. Na sukhavatthukānīti passaddhijassa kāyikacetasikasukhassa na vatthubhūtāni.	911	
PA_atk-s05_17a:911_5	Na samādhivatthukānīti sukhajassa samādhissa na vatthubhūtāni. Na yathābhūtañāṇadassanavatthukānīti	911	
PA_atk-s05_17a:911_6	samādhipadaṭṭhānassa yathābhūtañāṇadassanassa na vatthubhūtāni.	911	
PA_atk-s05_17a:912_0	Na ekantanibbidāyātiādīsu na-kārameva āharitvā “na virāgāyā”tiādinā nayena sesapadehipi	912	
PA_atk-s05_17a:912_1	yojetabbaṃ. Na virāgāyātiādīsu sanakāro vā pāṭho. Tattha ekantanibbidāyāti ekantena	912	
PA_atk-s05_17a:912_2	vaṭṭe nibbindanatthāya na saṃvattantīti sambandho. Evaṃ sesesupi yojetabbaṃ. Virāgāyāti	912	
PA_atk-s05_17a:912_3	vaṭṭe virajjanatthāya. Nirodhāyāti vaṭṭassa nirodhanatthāya. Upasamāyāti nirodhitassa	912	
PA_atk-s05_17a:912_4	puna anuppattivasena vaṭṭassa upasamanatthāya. Abhiññāyāti vaṭṭassa abhijānanatthāya.	912	
PA_atk-s05_17a:912_5	Sambodhāyāti kilesaniddāvigamena vaṭṭato pabujjhanatthāya. Nibbānāyāti amatanibbānatthāya.	912	
PA_atk-s05_17a:913_0	Yathāsamādinnaṃ sikkhāpadaṃ vītikkamāyāti yathāsamādinnassa sikkhāpadassa vītikkamanatthāya.	913	
PA_atk-s05_17a:913_1	Vibhattivipallāsavasena panettha upayogavacanaṃ kataṃ. Cittampi na uppādetīti cittuppādasuddhiyā	913	
PA_atk-s05_17a:913_2	sīlassa ativisuddhabhāvadassanatthaṃ vuttaṃ, na pana cittuppādamattena sīlaṃ bhijjati.	913	
PA_atk-s05_17a:913_3	Kiṃ so vītikkamissatīti kimatthaṃ vītikkamaṃ karissati, neva vītikkamaṃ karissatīti	913	
PA_atk-s05_17a:913_4	attho. Akhaṇḍānītiādīni heṭṭhā vuttapaṭipakkhanayena veditabbāni. Na khaṇḍānītipi	913	
PA_atk-s05_17a:913_5	pāṭho. “Ekantanibbidāyā”tiādīsu ekantena vaṭṭe nibbindanatthāyātiādinā nayena yojetabbaṃ.	913	
PA_atk-s05_17a:913_6	Ettha pana nibbidāyāti vipassanā. Virāgāyāti maggo. Nirodhāya upasamāyāti nibbānaṃ.	913	
PA_atk-s05_17a:913_7	Abhiññāya sambodhāyāti maggo. Nibbānāyāti nibbānameva. Ekasmiṃ ṭhāne vipassanā, dvīsu	913	
PA_atk-s05_17a:913_8	maggo, tīsu nibbānaṃ vuttanti evaṃ avatthānakathā veditabbā. Pariyāyena pana sabbānipetāni	913	
PA_atk-s05_17a:913_9	maggavevacanānipi nibbānavevacanānipi hontiyeva.	913	
PA_atk-s05_17a:914_0	39. Idāni pariyantāpariyantavasena vijjamānapabhedaṃ dassetvā puna dhammavasena jātivasena	914	
PA_atk-s05_17a:914_1	paccayavasena sampayuttavasena sīlassa pabhedaṃ dassetuṃ kiṃ sīlantiādimāha. Tattha	914	
PA_atk-s05_17a:914_2	samuṭṭhāti etenāti samuṭṭhānaṃ. Paccayassetaṃ nāmaṃ. Kiṃ samuṭṭhānamassāti kiṃsamuṭṭhānaṃ.	914	
PA_atk-s05_17a:914_3	Katinaṃ dhammānaṃ samodhānaṃ samavāyo assāti katidhammasamodhānaṃ.	914	
PA_atk-s05_17a:915_0	Cetanā sīlanti pāṇātipātādīhi viramantassa, vattapaṭipattiṃ vā pūrentassa cetanā.	915	
PA_atk-s05_17a:915_1	Cetasikaṃ sīlanti pāṇātipātādīhi viramantassa virati. Apica cetanā sīlaṃ nāma pāṇātipātādīni	915	
PA_atk-s05_17a:915_2	pajahantassa sattakammapathacetanā. Cetasikaṃ sīlaṃ nāma “abhijjhaṃ loke pahāya vigatābhijjhena	915	
PA_atk-s05_17a:915_3	cetasā viharatī”tiādinā nayena vuttā anabhijjhāabyāpādasammādiṭṭhidhammā. Saṃvaro	915	
PA_atk-s05_17a:915_4	sīlanti ettha pañcavidho saṃvaro veditabbo – pātimokkhasaṃvaro, satisaṃvaro, ñāṇasaṃvaro,	915	
PA_atk-s05_17a:915_5	khantisaṃvaro, vīriyasaṃvaroti. Tattha “iminā pātimokkhasaṃvarena upeto hoti samupeto”ti	915	
PA_atk-s05_17a:915_6	ayaṃ pātimokkhasaṃvaro. “Rakkhati cakkhundriyaṃ, cakkhundriye saṃvaraṃ āpajjatī”ti ayaṃ satisaṃvaro.	915	
PA_atk-s05_17a:916	“Yāni sotāni lokasmiṃ, (ajitāti bhagavā;)	91	
PA_atk-s05_17a:917	Sati tesaṃ nivāraṇaṃ;	91	
PA_atk-s05_17a:918	Sotānaṃ saṃvaraṃ brūmi, paññāyete pidhīyare”ti. –	91	
PA_atk-s05_17a:919_0	Ayaṃ ñāṇasaṃvaro. Paccayapaṭisevanampi ettheva samodhānaṃ gacchati. Yo panāyaṃ “khamo	919	
PA_atk-s05_17a:919_1	hoti sītassa uṇhassā”tiādinā nayena āgato, ayaṃ khantisaṃvaro nāma. Yo cāyaṃ “uppannaṃ	919	
PA_atk-s05_17a:919_2	kāmavitakkaṃ nādhivāsetī”tiādinā nayena āgato, ayaṃ vīriyasaṃvaro nāma. Ājīvapārisuddhipi	919	
PA_atk-s05_17a:919_3	ettheva samodhānaṃ gacchati. Iti ayaṃ pañcavidhopi saṃvaro, yā ca pāpabhīrukānaṃ	919	
PA_atk-s05_17a:919_4	kulaputtānaṃ sampattavatthuto virati, sabbametaṃ saṃvarasīlanti veditabbaṃ. Avītikkamo	919	
PA_atk-s05_17a:919_5	sīlanti samādinnasīlassa kāyikavācasiko avītikkamo. Idaṃ tāva kiṃ sīlanti pañhassa vissajjanaṃ.	919	
PA_atk-s05_17a:920_0	Kati sīlānīti pañhassa vissajjane kusalasīlaṃ akusalasīlaṃ abyākatasīlanti ettha	920	
PA_atk-s05_17a:920_1	yasmā loke tesaṃ tesaṃ sattānaṃ pakati sīlanti vuccati, yaṃ sandhāya “ayaṃ sukhasīlo,	920	
PA_atk-s05_17a:920_2	ayaṃ dukkhasīlo, ayaṃ kalahasīlo, ayaṃ maṇḍanasīlo”ti bhaṇanti. Tasmā tena pariyāyena	920	
PA_atk-s05_17a:920_3	atthuddhāravasena akusalasīlamapi sīlanti vuttaṃ. Taṃ pana “sutvāna saṃvare paññā”ti	920	
PA_atk-s05_17a:920_4	vacanato idhādhippetasīlaṃ na hotīti.	920	
PA_atk-s05_17a:921	Yasmā pana cetanādibhedassa sīlassa sampayuttacittaṃ samuṭṭhānaṃ, tasmā kusalacittasamuṭṭhānaṃ kusalasīlantiādimāha.	92	
PA_atk-s05_17a:922_0	Saṃvarasamodhānaṃ sīlanti saṃvarasampayuttakhandhā. Te hi saṃvarena samāgatā missībhūtāti	922	
PA_atk-s05_17a:922_1	saṃvarasamodhānanti vuttā. Evaṃ avītikkamasamodhānaṃ sīlampi veditabbaṃ. Tathābhāve	922	
PA_atk-s05_17a:922_2	jātacetanā samodhānaṃ sīlanti saṃvarabhāve avītikkamabhāve jātacetanāsampayuttā khandhā.	922	
PA_atk-s05_17a:922_3	Yasmā ca tīsupi cetesu taṃsampayuttā dhammā adhippetā, tasmā cetanāsamodhānena cetasikānampi	922	
PA_atk-s05_17a:922_4	saṅgahitattā cetasikasamodhānasīlaṃ visuṃ na niddiṭṭhanti veditabbaṃ. Heṭṭhā cetanādayo	922	
PA_atk-s05_17a:922_5	dhammā “sīla”nti vuttā. Na kevalaṃ te eva sīlaṃ, taṃsampayuttā dhammāpi sīlamevāti	922	
PA_atk-s05_17a:922_6	dassanatthaṃ ayaṃ tiko vuttoti veditabbo.	922	
PA_atk-s05_17a:923_0	40. Idāni yasmā cetanācetasikā saṃvarāvītikkamāyeva honti na visuṃ, tasmā saṃvarāvītikkameyeva	923	
PA_atk-s05_17a:923_1	yāva arahattamaggā sādhāraṇakkamena yojento pāṇātipātaṃ saṃvaraṭṭhena sīlaṃ, avītikkamaṭṭhena	923	
PA_atk-s05_17a:923_2	sīlantiādimāha. Pāṇātipātā veramaṇiādayo hi yasmā attano attano paccanīkaṃ saṃvaranti,	923	
PA_atk-s05_17a:923_3	taṃ na vītikkamanti ca, tasmā saṃvaraṇato avītikkamanato ca saṃvaraṭṭhena sīlaṃ avītikkamaṭṭhena	923	
PA_atk-s05_17a:923_4	sīlaṃ nāma hoti. Tattha pāṇātipātaṃ saṃvaraṭṭhenāti pāṇātipātassa pidahanaṭṭhena	923	
PA_atk-s05_17a:923_5	sīlaṃ. Kiṃ taṃ? Pāṇātipātā veramaṇī. Sā ca taṃ saṃvarantīyeva taṃ na vītikkamatīti	923	
PA_atk-s05_17a:923_6	avītikkamaṭṭhena sīlaṃ. Evameva adinnādānā veramaṇiādayo anabhijjhāabyāpādasammādiṭṭhiyo yojetabbā.	923	
PA_atk-s05_17a:924_0	Pāṇātipātantiādīsu pana dasasu akusalakammapathesu pāṇassa atipāto pāṇātipāto. Pāṇavadho	924	
PA_atk-s05_17a:924_1	pāṇaghātoti vuttaṃ hoti. Pāṇoti cettha vohārato satto, paramatthato jīvitindriyaṃ.	924	
PA_atk-s05_17a:924_2	Tasmiṃ pana pāṇe pāṇasaññino jīvitindriyupacchedakaupakkamasamuṭṭhāpikā kāyavacīdvārānaṃ	924	
PA_atk-s05_17a:924_3	aññataradvārappavattā vadhakacetanā pāṇātipāto. So guṇavirahitesu tiracchānagatādīsu	924	
PA_atk-s05_17a:924_4	pāṇesu khuddake pāṇe appasāvajjo, mahāsarīre mahāsāvajjo. Kasmā? Payogamahantatāya.	924	
PA_atk-s05_17a:924_5	Payogasamattepi vatthumahantatāya. Guṇavantesu manussādīsu appaguṇe pāṇe appasāvajjo,	924	
PA_atk-s05_17a:924_6	mahāguṇe mahāsāvajjo. Sarīraguṇānaṃ pana samabhāve sati kilesānaṃ upakkamānañca mudutāya	924	
PA_atk-s05_17a:924_7	appasāvajjo, tibbatāya mahāsāvajjoti veditabbo. Tassa pañca sambhārā – pāṇo, pāṇasaññitā,	924	
PA_atk-s05_17a:924_8	vadhakacittaṃ, upakkamo, tena maraṇanti.	924	
PA_atk-s05_17a:925_0	Adinnassa ādānaṃ adinnādānaṃ, parasaṃharaṇaṃ, theyyaṃ, corikāti vuttaṃ hoti. Tattha	925	
PA_atk-s05_17a:925_1	adinnanti parapariggahitaṃ, yattha paro yathākāmakāritaṃ āpajjanto adaṇḍāraho anupavajjo	925	
PA_atk-s05_17a:925_2	ca hoti, tasmiṃ parapariggahite parapariggahitasaññino tadādāyakaupakkamasamuṭṭhāpikā	925	
PA_atk-s05_17a:925_3	kāyavacīdvārānaṃ aññataradvārappavattā theyyacetanā adinnādānaṃ. Taṃ hīne parasantake	925	
PA_atk-s05_17a:925_4	appasāvajjaṃ, paṇīte mahāsāvajjaṃ. Kasmā? Vatthupaṇītatāya. Vatthusamatte sati guṇādhikānaṃ	925	
PA_atk-s05_17a:925_5	santake vatthusmiṃ mahāsāvajjaṃ, taṃ taṃ guṇādhikaṃ upādāya tato tato hīnaguṇassa	925	
PA_atk-s05_17a:925_6	santake vatthusmiṃ appasāvajjaṃ. Tassa pañca sambhārā – parapariggahitaṃ, parapariggahitasaññitā	925	
PA_atk-s05_17a:925_7	theyyacittaṃ, upakkamo, tena haraṇanti.	925	
PA_atk-s05_17a:926	Kāmesūti methunasamācāresu. Micchācāroti ekantanindito lāmakācāro. Lakkhaṇato pana asaddhammādhippāyena kāyadvārappavattā agamanīyaṭṭhānavītikkamacetanā kāmesu micchācāro.	92	
PA_atk-s05_17a:927_0	Tattha agamanīyaṭṭhānaṃ nāma purisānaṃ tāva māturakkhitā, piturakkhitā, mātāpiturakkhitā,	927	
PA_atk-s05_17a:927_1	bhāturakkhitā, bhaginirakkhitā, ñātirakkhitā, gottarakkhitā, dhammarakkhitā, sārakkhā,	927	
PA_atk-s05_17a:927_2	saparidaṇḍāti māturakkhitādayo dasa, dhanakkītā, chandavāsinī, bhogavāsinī, paṭavāsinī,	927	
PA_atk-s05_17a:927_3	odapattakinī, obhatacumbaṭā, dāsī ca, bhariyā ca, kammakārī ca bhariyā ca, dhajāhaṭā	927	
PA_atk-s05_17a:927_4	muhuttikāti dhanakkītādayo dasāti vīsati itthiyo. Itthīsu pana dvinnaṃ sārakkhasaparidaṇḍānaṃ	927	
PA_atk-s05_17a:927_5	dasannañca dhanakkītādīnanti dvādasannaṃ itthīnaṃ aññe purisā, idaṃ agamanīyaṭṭhānaṃ nāma.	927	
PA_atk-s05_17a:928_0	So panesa micchācāro sīlādiguṇarahite agamanīyaṭṭhāne appasāvajjo, sīlādiguṇasampanne	928	
PA_atk-s05_17a:928_1	mahāsāvajjo. Tassa cattāro sambhārā – agamanīyavatthu, tasmiṃ sevanacittaṃ, sevanapayogo,	928	
PA_atk-s05_17a:928_2	maggenamaggapaṭipattiadhivāsananti.	928	
PA_atk-s05_17a:929_0	Musāti visaṃvādanapurekkhārassa atthabhañjako vacīpayogo, kāyapayogo vā. Visaṃvādanādhippāyena	929	
PA_atk-s05_17a:929_1	panassa paravisaṃvādakakāyavacīpayogasamuṭṭhāpikā cetanā musāvādo. Aparo nayo – musāti	929	
PA_atk-s05_17a:929_2	abhūtaṃ atacchaṃ vatthu. Vādoti tassa bhūtato tacchato viññāpanaṃ. Lakkhaṇato pana	929	
PA_atk-s05_17a:929_3	atathaṃ vatthuṃ tathato paraṃ viññāpetukāmassa tathāviññattisamuṭṭhāpikā cetanā musāvādo.	929	
PA_atk-s05_17a:929_4	So yamatthaṃ bhañjati, tassa appatāya appasāvajjo, mahantatāya mahāsāvajjo. Apica	929	
PA_atk-s05_17a:929_5	gahaṭṭhānaṃ attano santakaṃ adātukāmatāya natthītiādinayappavatto appasāvajjo, sakkhinā	929	
PA_atk-s05_17a:929_6	hutvā atthabhañjanatthaṃ vutto mahāsāvajjo. Pabbajitānaṃ appakampi telaṃ vā sappiṃ	929	
PA_atk-s05_17a:929_7	vā labhitvā hasādhippāyena “ajja gāme telaṃ nadī maññe sandatī”ti pūraṇakathānayena	929	
PA_atk-s05_17a:929_8	pavatto appasāvajjo, adiṭṭhaṃyeva pana diṭṭhantiādinā nayena vadantānaṃ mahāsāvajjo.	929	
PA_atk-s05_17a:929_9	Tassa cattāro sambhārā – atathaṃ vatthu, visaṃvādanacittaṃ, tajjo vāyāmo, parassa	929	
PA_atk-s05_17a:929_10	tadatthavijānananti.	9291	
PA_atk-s05_17a:930_0	Yāya vācāya yassa taṃ vācaṃ bhāsati, tassa hadaye attano piyabhāvaṃ, parassa ca suññabhāvaṃ	930	
PA_atk-s05_17a:930_1	karoti, sā pisuṇā vācā. Yāya pana attānampi parampi pharusaṃ karoti, yā vācā sayampi	930	
PA_atk-s05_17a:930_2	pharusā neva kaṇṇasukhā na hadayasukhā vā, ayaṃ pharusā vācā. Yena samphaṃ palapati	930	
PA_atk-s05_17a:930_3	niratthakaṃ, so samphappalāpo. Tesaṃ mūlabhūtā cetanāpi pisuṇāvācādināmameva labhati.	930	
PA_atk-s05_17a:930_4	Sā eva ca idha adhippetāti.	930	
PA_atk-s05_17a:931_0	Tattha saṃkiliṭṭhacittassa paresaṃ vā bhedāya attano piyakamyatāya vā kāyavacīpayogasamuṭṭhāpikā	931	
PA_atk-s05_17a:931_1	cetanā pisuṇā vācā. Sā yassa bhedaṃ karoti, tassa appaguṇatāya appasāvajjā, mahāguṇatāya	931	
PA_atk-s05_17a:931_2	mahāsāvajjā. Tassā cattāro sambhārā – bhinditabbo paro, “iti ime nānā bhavissantī”ti	931	
PA_atk-s05_17a:931_3	bhedapurekkhāratā vā “iti ahaṃ piyo bhavissāmi vissāsiko”ti piyakamyatā vā, tajjo	931	
PA_atk-s05_17a:931_4	vāyāmo, tassa tadatthavijānananti. Pare pana abhinne kammapathabhedo natthi, bhinneyeva hoti.	931	
PA_atk-s05_17a:932_0	Parassa mammacchedakakāyavacīpayogasamuṭṭhāpikā ekantapharusacetanā pharusā vācā.	932	
PA_atk-s05_17a:932_1	Mammacchedakopi pana payogo cittasaṇhatāya pharusā vācā na hoti. Mātāpitaro hi kadāci	932	
PA_atk-s05_17a:932_2	puttake evampi vadanti “corā vo khaṇḍākhaṇḍikaṃ karontū”ti. Uppalapattampi ca nesaṃ	932	
PA_atk-s05_17a:932_3	upari patantaṃ na icchanti. Ācariyupajjhāyā ca kadāci nissitake evaṃ vadanti “kiṃ	932	
PA_atk-s05_17a:932_4	ime ahirikā anottappino, niddhamatha ne”ti. Atha ca nesaṃ āgamādhigamasampattiṃ icchanti.	932	
PA_atk-s05_17a:932_5	Yathā ca cittasaṇhatāya pharusā vācā na hoti, evaṃ vacanasaṇhatāya apharusā vācāpi	932	
PA_atk-s05_17a:932_6	na hoti. Na hi mārāpetukāmassa “imaṃ sukhaṃ sayāpethā”ti vacanaṃ apharusā vācā hoti,	932	
PA_atk-s05_17a:932_7	cittapharusatāya panesā pharusā vācāva. Sā yaṃ sandhāya pavattitā, tassa appaguṇatāya	932	
PA_atk-s05_17a:932_8	appasāvajjā, mahāguṇatāya mahāsāvajjā. Tassā tayo sambhārā – akkositabbo paro, kupitacittaṃ, akkosanāti.	932	
PA_atk-s05_17a:933_0	Anatthaviññāpikā kāyavacīpayogasamuṭṭhāpikā akusalacetanā samphappalāpo. So āsevanamandatāya	933	
PA_atk-s05_17a:933_1	appasāvajjo, āsevanamahantatāya mahāsāvajjo. Tassa dve sambhārā – bhāratayuddhasītāharaṇādiniratthakakathāpurekkhāratā,	933	
PA_atk-s05_17a:933_2	tathārūpikathākathanañcāti. Pare pana taṃ kathaṃ agaṇhante kammapathabhedo natthi,	933	
PA_atk-s05_17a:933_3	parena samphappalāpe gahiteyeva hoti.	933	
PA_atk-s05_17a:934_0	Abhijjhāyatīti abhijjhā, parabhaṇḍābhimukhī hutvā tanninnatāya pavattatīti attho.	934	
PA_atk-s05_17a:934_1	Sā “aho vata idaṃ mamassā”ti evaṃ parabhaṇḍābhijjhāyanalakkhaṇā, adinnādānaṃ viya	934	
PA_atk-s05_17a:934_2	appasāvajjā mahāsāvajjā ca. Tassa dve sambhārā – parabhaṇḍaṃ, attano pariṇāmanañcāti.	934	
PA_atk-s05_17a:934_3	Parabhaṇḍavatthuke hi lobhe uppannepi na tāva kammapathabhedo hoti, yāva “aho vata	934	
PA_atk-s05_17a:934_4	idaṃ mamassā”ti attano na pariṇāmeti.	934	
PA_atk-s05_17a:935_0	Hitasukhaṃ byāpādayatīti byāpādo. So paravināsāya manopadosalakkhaṇo, pharusā vācā	935	
PA_atk-s05_17a:935_1	viya appasāvajjo mahāsāvajjo ca. Tassa dve sambhārā – parasatto ca, tassa ca vināsacintāti.	935	
PA_atk-s05_17a:935_2	Parasattavatthuke hi kodhe uppannepi na tāva kammapathabhedo hoti, yāva “aho vatāyaṃ	935	
PA_atk-s05_17a:935_3	ucchijjeyya vinasseyyā”ti tassa vināsaṃ na cinteti.	935	
PA_atk-s05_17a:936_0	Yathābhuccagahaṇābhāvena micchā passatīti micchādiṭṭhi. Sā “natthi dinna”ntiādinā	936	
PA_atk-s05_17a:936_1	nayena viparītadassanalakkhaṇā, samphappalāpo viya appasāvajjā, mahāsāvajjā ca. Apica	936	
PA_atk-s05_17a:936_2	aniyatā appasāvajjā, niyatā mahāsāvajjā. Tassā dve sambhārā – vatthuno ca gahitākāraviparītatā,	936	
PA_atk-s05_17a:936_3	yathā ca taṃ gaṇhāti, tathābhāvena tassūpaṭṭhānanti. Tattha natthikāhetukaakiriyadiṭṭhīhi	936	
PA_atk-s05_17a:936_4	eva kammapathabhedo hoti, na aññadiṭṭhīhi.	936	
PA_atk-s05_17a:937	Imesaṃ pana dasannaṃ akusalakammapathānaṃ dhammato, koṭṭhāsato, ārammaṇato, vedanāto, mūlatoti pañcahākārehi vinicchayo veditabbo.	93	
PA_atk-s05_17a:938	Tattha dhammatoti etesu hi satta paṭipāṭiyā cetanādhammāva honti, abhijjhādayo tayo cetanāsampayuttā.	93	
PA_atk-s05_17a:939_0	Koṭṭhāsatoti paṭipāṭiyā satta, micchādiṭṭhi cāti ime aṭṭha kammapathā eva honti,	939	
PA_atk-s05_17a:939_1	no mūlāni. Abhijjhābyāpādā kammapathā ceva mūlāni ca. Abhijjhā hi mūlaṃ patvā lobho	939	
PA_atk-s05_17a:939_2	akusalamūlaṃ hoti, byāpādo doso akusalamūlaṃ.	939	
PA_atk-s05_17a:940_0	Ārammaṇatoti pāṇātipāto jīvitindriyārammaṇato saṅkhārārammaṇo. Adinnādānaṃ sattārammaṇaṃ	940	
PA_atk-s05_17a:940_1	vā saṅkhārārammaṇaṃ vā. Micchācāro phoṭṭhabbavasena saṅkhārārammaṇo, sattārammaṇotipi	940	
PA_atk-s05_17a:940_2	eke. Musāvādo sattārammaṇo vā saṅkhārārammaṇo vā. Tathā pisuṇā vācā. Pharusā vācā	940	
PA_atk-s05_17a:940_3	sattārammaṇāva samphappalāpo diṭṭhasutamutaviññātavasena sattārammaṇo vā saṅkhārārammaṇo	940	
PA_atk-s05_17a:940_4	vā. Tathā abhijjhā. Byāpādo sattārammaṇova. Micchādiṭṭhi tebhūmakadhammavasena saṅkhārārammaṇāva.	940	
PA_atk-s05_17a:941_0	Vedanātoti pāṇātipāto dukkhavedano hoti. Kiñcāpi hi rājāno coraṃ disvā hasamānāpi	941	
PA_atk-s05_17a:941_1	“gacchatha bhaṇe, māretha na”nti vadanti, sanniṭṭhāpakacetanā pana nesaṃ dukkhasampayuttāva	941	
PA_atk-s05_17a:941_2	hoti. Adinnādānaṃ tivedanaṃ. Tañhi parabhaṇḍaṃ disvā haṭṭhatuṭṭhassa gaṇhato sukhavedanaṃ	941	
PA_atk-s05_17a:941_3	hoti, bhītatasitassa gaṇhato dukkhavedanaṃ, tathā vipākanissandaphalāni paccavekkhantassa.	941	
PA_atk-s05_17a:941_4	Gahaṇakāle majjhattabhāve ṭhitassa pana gaṇhato adukkhamasukhavedanaṃ hoti. Micchācāro	941	
PA_atk-s05_17a:941_5	sukhamajjhattavasena dvivedano, sanniṭṭhāpakacitte pana majjhattavedano na hoti.	941	
PA_atk-s05_17a:941_6	Musāvādo adinnādāne vuttanayeneva tivedano, tathā pisuṇā vācā. Pharusā vācā dukkhavedanā.	941	
PA_atk-s05_17a:941_7	Samphappalāpo tivedano. Paresu hi sādhukāraṃ dentesu celādīni ukkhipantesu haṭṭhatuṭṭhassa	941	
PA_atk-s05_17a:941_8	sītāharaṇabhāratayuddhādīni kathanakāle so sukhavedano hoti, paṭhamaṃ dinnavetanena	941	
PA_atk-s05_17a:941_9	ekena pacchā āgantvā “ādito paṭṭhāya kathehī”ti vutte “niravasesaṃ yathānusandhikaṃ	941	
PA_atk-s05_17a:941_10	pakiṇṇakakathaṃ kathessāmi nu kho, no”ti domanassitassa kathanakāle dukkhavedano	9411	
PA_atk-s05_17a:941_11	hoti, majjhattassa kathayato adukkhamasukhavedano hoti. Abhijjhā sukhamajjhattavasena	9411	
PA_atk-s05_17a:941_12	dvivedanā, tathā micchādiṭṭhi. Byāpādo dukkhavedano.	9411	
PA_atk-s05_17a:942_0	Mūlatoti pāṇātipāto dosamohavasena dvimūlako hoti, adinnādānaṃ dosamohavasena vā	942	
PA_atk-s05_17a:942_1	lobhamohavasena vā, micchācāro lobhamohavasena, musāvādo dosamohavasena vā lobhamohavasena	942	
PA_atk-s05_17a:942_2	vā. Tathā pisuṇā vācā samphappalāpo ca. Pharusā vācā dosamohavasena, abhijjhā mohavasena	942	
PA_atk-s05_17a:942_3	ekamūlā, tathā byāpādo. Micchādiṭṭhi lobhamohavasena dvimūlāti.	942	
PA_atk-s05_17a:943	Akusalakammapathakathā niṭṭhitā.	94	
PA_atk-s05_17a:944_0	Pāṇātipātādīhi pana viratiyo, anabhijjhāabyāpādasammādiṭṭhiyo cāti ime dasa kusalakammapathā	944	
PA_atk-s05_17a:944_1	nāma. Pāṇātipātādīhi etāya viramanti, sayaṃ vā viramati, viramaṇamattameva vā etanti	944	
PA_atk-s05_17a:944_2	virati. Yā pāṇātipātādīhi viramantassa kusalacittasampayuttā virati, sā pabhedato	944	
PA_atk-s05_17a:944_3	tividhā hoti sampattavirati samādānavirati samucchedaviratīti. Tattha asamādinnasikkhāpadānaṃ	944	
PA_atk-s05_17a:944_4	attano jātivayabāhusaccādīni paccavekkhitvā “ayuttaṃ amhākaṃ evarūpaṃ pāpaṃ kātu”nti	944	
PA_atk-s05_17a:944_5	sampattavatthuṃ avītikkamantānaṃ uppajjamānā virati sampattavirati nāma. Samādinnasikkhāpadānaṃ	944	
PA_atk-s05_17a:944_6	pana sikkhāpadasamādāne ca tatuttari ca attano jīvitampi pariccajitvā vatthuṃ avītikkamantānaṃ	944	
PA_atk-s05_17a:944_7	uppajjamānā virati samādānavirati nāma. Ariyamaggasampayuttā pana virati samucchedavirati	944	
PA_atk-s05_17a:944_8	nāma, yassā uppattito pabhuti ariyapuggalānaṃ “pāṇaṃ ghātessāmā”tiādicittampi na uppajjatīti.	944	
PA_atk-s05_17a:945	Idāni akusalakammapathānaṃ viya imesaṃ kusalakammapathānaṃ dhammato, koṭṭhāsato, ārammaṇato, vedanāto, mūlatoti pañcahākārehi vinicchayo veditabbo.	94	
PA_atk-s05_17a:946	Tattha dhammatoti etesupi paṭipāṭiyā satta cetanāpi vaṭṭanti viratiyopi, ante tayo cetanāsampayuttāva.	94	
PA_atk-s05_17a:947_0	Koṭṭhāsatoti paṭipāṭiyā satta kammapathā eva, no mūlāni, ante tayo kammapathā ceva	947	
PA_atk-s05_17a:947_1	mūlāni ca. Anabhijjhā hi mūlaṃ patvā alobho kusalamūlaṃ hoti, abyāpādo adoso kusalamūlaṃ,	947	
PA_atk-s05_17a:947_2	sammādiṭṭhi amoho kusalamūlaṃ.	947	
PA_atk-s05_17a:948_0	Ārammaṇatoti pāṇātipātādīnaṃ ārammaṇāneva etesaṃ ārammaṇāni. Vītikkamitabbatoyeva	948	
PA_atk-s05_17a:948_1	hi veramaṇī nāma hoti. Yathā pana nibbānārammaṇo ariyamaggo kilese pajahati, evaṃ	948	
PA_atk-s05_17a:948_2	jīvitindriyādiārammaṇāpete kammapathā pāṇātipātādīni dussīlyāni pajahantīti.	948	
PA_atk-s05_17a:949	Vedanātoti sabbe sukhavedanā vā honti majjhattavedanā vā. Kusalaṃ patvā hi dukkhā vedanā nāma natthi.	94	
PA_atk-s05_17a:950_0	Mūlatoti paṭipāṭiyā satta ñāṇasampayuttacittena viramantassa alobhaadosaamohavasena	950	
PA_atk-s05_17a:950_1	timūlā honti. Ñāṇavippayuttacittena viramantassa alobhādosavasena dvimūlā. Anabhijjhā	950	
PA_atk-s05_17a:950_2	ñāṇasampayuttacittena viramantassa adosaamohavasena dvimūlā. Ñāṇavippayuttacittena	950	
PA_atk-s05_17a:950_3	viramantassa adosavasena ekamūlā. Alobho pana attanāva attano mūlaṃ na hoti. Abyāpādepi	950	
PA_atk-s05_17a:950_4	eseva nayo. Sammādiṭṭhi alobhādosavasena dvimūlāvāti.	950	
PA_atk-s05_17a:951	Kusalakammapathakathā niṭṭhitā.	95	
PA_atk-s05_17a:953_0	Evaṃ dasakusalakammapathavasena sīlaṃ dassetvā idāni nekkhammādīnaṃ arahattamaggapariyosānānaṃ	953	
PA_atk-s05_17a:953_1	sattatiṃsadhammānaṃ vasena dassetuṃ nekkhammena kāmacchandaṃ saṃvaraṭṭhena sīlaṃ,	953	
PA_atk-s05_17a:953_2	avītikkamaṭṭhena sīlantiādimāha. Tattha yasmā nekkhammena kāmacchandaṃ saṃvarati	953	
PA_atk-s05_17a:953_3	na vītikkamati, tasmā nekkhammaṃ sīlanti adhippāyo. Paccattatthe vā karaṇavacanaṃ,	953	
PA_atk-s05_17a:953_4	nekkhammanti attho. Esa nayo sesesu. Pāḷiyaṃ pana nekkhammaabyāpāde dassetvā heṭṭhā	953	
PA_atk-s05_17a:953_5	vuttanayattā sesaṃ saṅkhipitvā ante arahattamaggoyeva dassito.	953	
PA_atk-s05_17a:954_0	Evaṃ saṃvaraavītikkamavasena sīlaṃ dassetvā idāni tesaṃyeva dvinnaṃ pabhedadassanatthaṃ	954	
PA_atk-s05_17a:954_1	pañca sīlāni pāṇātipātassa pahānaṃ sīlantiādimāha. Ettha ca pāṇātipātassa pahānaṃ	954	
PA_atk-s05_17a:954_2	sīlaṃ, pāṇātipātā veramaṇī sīlaṃ, pāṇātipātassa paṭipakkhacetanā sīlaṃ, pāṇātipātassa	954	
PA_atk-s05_17a:954_3	saṃvaro sīlaṃ, pāṇātipātassa avītikkamo sīlanti yojanā kātabbā. Pahānanti ca koci	954	
PA_atk-s05_17a:954_4	dhammo nāma natthi aññatra vuttappakārānaṃ pāṇātipātādīnaṃ anuppādamattato. Yasmā	954	
PA_atk-s05_17a:954_5	pana taṃ taṃ pahānaṃ tassa tassa kusalassa dhammassa patiṭṭhānaṭṭhena upadhāraṇaṃ	954	
PA_atk-s05_17a:954_6	hoti, vippakiṇṇasabhāvākaraṇena ca samodhānaṃ, tasmā pubbe vutteneva upadhāraṇasamodhānasaṅkhātena	954	
PA_atk-s05_17a:954_7	sīlanaṭṭhena sīlanti vuttaṃ. Itare cattāro dhammā tato tato veramaṇivasena tassa	954	
PA_atk-s05_17a:954_8	tassa saṃvaravasena tadubhayasampayuttacetanāvasena taṃ taṃ avītikkamantassa avītikkamavasena	954	
PA_atk-s05_17a:954_9	ca cetaso pavattisabhāvaṃ sandhāya vuttā.	954	
PA_atk-s05_17a:955_0	Atha vā pahānampi dhammato atthiyeva. Kathaṃ? Pahīyate anena pāṇātipātādipaṭipakkho,	955	
PA_atk-s05_17a:955_1	pajahati vā taṃ paṭipakkhanti pahānaṃ. Kiṃ taṃ? Sabbepi kusalā khandhā. Aññe pana	955	
PA_atk-s05_17a:955_2	ācariyā “nekkhammādīsupi ‘veramaṇī sīla’nti vacanamattaṃ gahetvā sabbakusalesupi	955	
PA_atk-s05_17a:955_3	niyatayevāpanakabhūtā virati nāma atthī”ti vadanti, na tathā idhāti. Evamimehi pahānādīhi	955	
PA_atk-s05_17a:955_4	pañcahi padehi visesetvā pariyantāpariyantasīladvaye apariyantasīlameva vuttaṃ. Tasmā	955	
PA_atk-s05_17a:955_5	eva hi evarūpāni sīlāni cittassa avippaṭisārāya saṃvattanti…pe… sacchikātabbaṃ sacchikaronto sikkhatīti vuttaṃ.	955	
PA_atk-s05_17a:956_0	Tattha avippaṭisārāya saṃvattantīti “saṃvaro avippaṭisāratthāyā”ti ca “avippaṭisāratthāni	956	
PA_atk-s05_17a:956_1	kho, ānanda, kusalāni sīlāni avippaṭisārānisaṃsānī”ti ca vacanato avippaṭisāratthāya	956	
PA_atk-s05_17a:956_2	saṃvattanti. “Avippaṭisāro pāmojjatthāyā”ti ca “yoniso manasikaroto pāmojjaṃ jāyatī”ti	956	
PA_atk-s05_17a:956_3	ca vacanato pāmojjāya saṃvattanti. “Pāmojjaṃ pītatthāyā”ti ca “pamuditassa pīti jāyatī”ti	956	
PA_atk-s05_17a:956_4	ca vacanato pītiyā saṃvattanti. “Pīti passaddhatthāyā”ti ca “pītimanassa kāyo passambhatī”ti	956	
PA_atk-s05_17a:956_5	ca vacanato passaddhiyā saṃvattanti. “Passaddhi sukhatthāyā”ti ca “passaddhakāyo	956	
PA_atk-s05_17a:956_6	sukhaṃ vedetī”ti ca vacanato somanassāya saṃvattanti. Cetasikaṃ sukhañhi somanassanti	956	
PA_atk-s05_17a:956_7	vuccati. Āsevanāyāti bhusā sevanā āsevanā. Kassa āsevanā? Anantaraṃ somanassavacanena	956	
PA_atk-s05_17a:956_8	sukhassa vuttattā sukhaṃ siddhaṃ. “Sukhino cittaṃ samādhiyatī”ti ca vacanato tena	956	
PA_atk-s05_17a:956_9	sukhena samādhi siddho hoti. Evaṃ siddhassa samādhissa āsevanā. Tassa samādhissa	956	
PA_atk-s05_17a:956_10	āsevanāya saṃvattanti, paguṇabalavabhāvāya saṃvattantīti attho. Bhāvanāyāti tasseva	9561	
PA_atk-s05_17a:956_11	samādhissa vuddhiyā. Bahulīkammāyāti tasseva samādhissa punappunaṃ kiriyāya. Avippaṭisārādipavattiyā	9561	
PA_atk-s05_17a:956_12	mūlakāraṇaṃ hutvā samādhissa saddhindriyādialaṅkārasādhanena alaṅkārāya saṃvattanti.	9561	
PA_atk-s05_17a:956_13	Avippaṭisārādikassa samādhisambhārassa sādhanena parikkhārāya saṃvattanti. “Ye ca	9561	
PA_atk-s05_17a:956_14	kho ime pabbajitena jīvitaparikkhārā samudānetabbā”tiādīsu viya hi ettha sambhārattho	9561	
PA_atk-s05_17a:956_15	parikkhārasaddo. “Ratho sīlaparikkhāro, jhānakkho cakkavīriyo”tiādīsu pana alaṅkārattho.	9561	
PA_atk-s05_17a:956_16	“Sattahi nagaraparikkhārehi suparikkhataṃ hotī”tiādīsu parivārattho. Idha pana alaṅkāraparivārānaṃ	9561	
PA_atk-s05_17a:956_17	visuṃ āgatattā sambhāratthoti vuttaṃ. Sambhārattho ca paccayatthoti. Mūlakāraṇabhāveneva	9561	
PA_atk-s05_17a:956_18	samādhisampayuttaphassādidhammasampattisādhanena parivārāya saṃvattanti. Samādhissa	9561	
PA_atk-s05_17a:956_19	vipassanāya ca padaṭṭhānabhāvapāpanena vasībhāvapāpanena ca paripuṇṇabhāvasādhanato	9561	
PA_atk-s05_17a:956_20	pāripūriyā saṃvattanti.	9562	
PA_atk-s05_17a:957_0	Evaṃ sīlūpanissayena sabbākāraparipūraṃ samādhiṃ dassetvā idāni “samāhite citte yathābhūtaṃ	957	
PA_atk-s05_17a:957_1	jānāti passati, yathābhūtaṃ jānaṃ passaṃ nibbindati, nibbindaṃ virajjati, virāgā	957	
PA_atk-s05_17a:957_2	vimuccatī”ti vacanato sīlamūlakāni samādhipadaṭṭhānāni yathābhūtañāṇadassanādīni	957	
PA_atk-s05_17a:957_3	dassento ekantanibbidāyātiādimāha. Nibbidāya hi dassitāya tassā padaṭṭhānabhūtaṃ	957	
PA_atk-s05_17a:957_4	yathābhūtañāṇadassanaṃ dassitameva hoti. Tasmiñhi asiddhe nibbidā na sijjhatīti.	957	
PA_atk-s05_17a:957_5	Tāni pana vuttatthāneva. Yathābhūtañāṇadassanaṃ panettha sappaccayanāmarūpapariggaho.	957	
PA_atk-s05_17a:958_0	Evaṃ amatamahānibbānapariyosānaṃ sīlappayojanaṃ dassetvā idāni tassa sīlassa adhisīlasikkhābhāvaṃ	958	
PA_atk-s05_17a:958_1	tammūlakā ca adhicittaadhipaññāsikkhā dassetukāmo evarūpānaṃ sīlānaṃ saṃvarapārisuddhi	958	
PA_atk-s05_17a:958_2	adhisīlantiādimāha. Tattha saṃvaroyeva pārisuddhi saṃvarapārisuddhi. Evarūpānaṃ apariyantabhūtānaṃ	958	
PA_atk-s05_17a:958_3	vivaṭṭanissitānaṃ sīlānaṃ saṃvarapārisuddhi vivaṭṭanissitattā sesasīlato adhikaṃ	958	
PA_atk-s05_17a:958_4	sīlanti adhisīlanti vuccati. Saṃvarapārisuddhiyā ṭhitaṃ cittanti edisāya sīlasaṃvarapārisuddhiyā	958	
PA_atk-s05_17a:958_5	patiṭṭhitaṃ cittaṃ suṭṭhu avippaṭisārādīnaṃ āvahanato na vikkhepaṃ gacchati, samādhismiṃ	958	
PA_atk-s05_17a:958_6	patiṭṭhātīti attho. Avikkhepoyeva pārisuddhi avikkhepapārisuddhi. So sabbamalavirahito	958	
PA_atk-s05_17a:958_7	nibbedhabhāgiyo samādhi sesasamādhito adhikattā adhicittanti vuccati. Cittasīsena	958	
PA_atk-s05_17a:958_8	hettha samādhi niddiṭṭho. Saṃvarapārisuddhiṃ sammā passatīti parisuddhaṃ sīlasaṃvaraṃ	958	
PA_atk-s05_17a:958_9	ñātapariññāvasena tīraṇapariññāvasena ca sammā passati, evameva avikkhepapārisuddhisaṅkhātaṃ	958	
PA_atk-s05_17a:958_10	parisuddhaṃ samādhiṃ sammā passati. Evaṃ passato cassa dassanasaṅkhātā pārisuddhi	9581	
PA_atk-s05_17a:958_11	dassanapārisuddhi. Sāyeva sesapaññāya adhikattā adhipaññāti vuccati. Yo tatthāti	9581	
PA_atk-s05_17a:958_12	yo tattha saṃvaraavikkhepadassanesu. Saṃvaraṭṭhoti saṃvarabhāvo. Evameva avikkhepaṭṭhadassanaṭṭhā	9581	
PA_atk-s05_17a:958_13	ca veditabbā. Adhisīlameva sikkhā adhisīlasikkhā. Evaṃ itarāpi veditabbā.	9581	
PA_atk-s05_17a:959_0	Evaṃ tisso sikkhāyo dassetvā idāni tāsaṃ pāripūrikkamaṃ dassetuṃ imā tisso sikkhāyo	959	
PA_atk-s05_17a:959_1	āvajjanto sikkhatītiādimāha. Tassattho – paccekaṃ paripūretuṃ āvajjantopi sikkhati	959	
PA_atk-s05_17a:959_2	nāma, āvajjetvā “ayaṃ nāma sikkhā”ti jānantopi sikkhati nāma, jānitvā punappunaṃ	959	
PA_atk-s05_17a:959_3	passantopi sikkhati nāma, passitvā yathādiṭṭhaṃ paccavekkhantopi sikkhati nāma, paccavekkhitvā	959	
PA_atk-s05_17a:959_4	tattheva cittaṃ acalaṃ katvā patiṭṭhapentopi sikkhati nāma, taṃtaṃsikkhāsampayuttasaddhāvīriyasatisamādhipaññāhi	959	
PA_atk-s05_17a:959_5	sakasakakiccaṃ karontopi sikkhati nāma, abhiññeyyābhijānanādikālepi taṃ taṃ kiccaṃ	959	
PA_atk-s05_17a:959_6	karonto tissopi sikkhāyo sikkhati nāmāti. Puna pañca sīlānītiādīni vuttatthāneva.	959	
PA_atk-s05_17a:959_7	Arahattamaggena sabbakilesānantiādīsu pana arahantānaṃ suṭṭhu vippaṭisārādiabhāvato	959	
PA_atk-s05_17a:959_8	āsevanādibhāvato ca tāni padāni yujjanteva. Ekantanibbidāyātiādīni pana satipaṭṭhānasammappadhānāni	959	
PA_atk-s05_17a:959_9	viya maggakkhaṇeyeva yojetabbāni.	959	
PA_atk-s05_17a:961_0	Saṃvarapārisuddhiṃ sammā passati, avikkhepapārisuddhiṃ sammā passatīti idaṃ pana	961	
PA_atk-s05_17a:961_1	vacanadvayaṃ phalasamāpattatthāya vipassanāvasena yojetabbaṃ, dutiyavacanaṃ pana	961	
PA_atk-s05_17a:961_2	nirodhasamāpattatthāya vipassanāvasenāpi yujjati. Āvajjanto sikkhatītiādīsu pañcasu	961	
PA_atk-s05_17a:961_3	vacanesu arahato sikkhitabbābhāvepi asekkhasīlakkhandhādisabhāvato “sikkhatī”ti vuttanti	961	
PA_atk-s05_17a:961_4	veditabbaṃ. Saddhāya adhimuccanto sikkhatītiādīni pana maggakkhaṇaññeva sandhāya	961	
PA_atk-s05_17a:961_5	vuttāni. Aññānipi upacārappanāvipassanāmaggavasena vuttāni vacanāni yathāyogaṃ yojetabbānīti.	961	
PA_atk-s05_17a:962	Sīlamayañāṇaniddesavaṇṇanā niṭṭhitā.	96	
PA_atk-s05_17a:963	3. Samādhibhāvanāmayañāṇaniddesavaṇṇanā	96	
PA_atk-s05_17a:964_0	43. Samādhibhāvanāmayañāṇaniddese ādito tāva ekakato paṭṭhāya yāva dasakā samādhippabhedaṃ	964	
PA_atk-s05_17a:964_1	dassento eko samādhītiādimāha. Tattha cittassa ekaggatāti nānārammaṇavikkhepābhāvato	964	
PA_atk-s05_17a:964_2	ekaṃ ārammaṇaṃ aggaṃ uttamaṃ assāti ekaggo, ekaggassa bhāvo ekaggatā. Sā pana ekaggatā	964	
PA_atk-s05_17a:964_3	cittassa, na sattassāti dassanatthaṃ “cittassā”ti vuttaṃ. Duke lokiyoti loko vuccati	964	
PA_atk-s05_17a:964_4	lujjanapalujjanaṭṭhena vaṭṭaṃ, tasmiṃ pariyāpannabhāvena loke niyuttoti lokiyo. Lokuttaroti	964	
PA_atk-s05_17a:964_5	uttiṇṇoti uttaro, loke apariyāpannabhāvena lokato uttaroti lokuttaro. Tike savitakko	964	
PA_atk-s05_17a:964_6	ca so savicāro cāti savitakkasavicāro. Evaṃ avitakkaavicāro. Vitakkavicāresu vicārova	964	
PA_atk-s05_17a:964_7	mattā pamāṇaṃ etassāti vicāramatto, vicārato utthari vitakkena saddhiṃ sampayogaṃ	964	
PA_atk-s05_17a:964_8	na gacchatīti attho. Avitakko ca so vicāramatto cāti avitakkavicāramatto. Tīsupi	964	
PA_atk-s05_17a:964_9	vicchedaṃ katvāpi paṭhanti. Catukkapañcakā vuttatthā. Chakke punappunaṃ uppajjanato	964	
PA_atk-s05_17a:964_10	satiyeva anussati, pavattitabbaṭṭhānamhiyeva vā pavattattā saddhāpabbajitassa kulaputtassa	9641	
PA_atk-s05_17a:964_11	anurūpā satītipi anussati, buddhaṃ ārabbha uppannā anussati bauddhānussati. Arahatādibuddhaguṇārammaṇāya	9641	
PA_atk-s05_17a:964_12	satiyā etaṃ adhivacanaṃ. Tassā buddhānussatiyā vasena cittassa ekaggatāyeva uddhaccasaṅkhātassa	9641	
PA_atk-s05_17a:964_13	vikkhepassa paṭipakkhabhāvato na vikkhepoti avikkhepo. Dhammaṃ ārabbha uppannā anussati	9641	
PA_atk-s05_17a:964_14	dhammānussati. Svākkhātatādidhammaguṇārammaṇāya satiyā etaṃ adhivacanaṃ. Saṅghaṃ	9641	
PA_atk-s05_17a:964_15	ārabbha uppannā anussati saṅghānussati. Suppaṭipannatādisaṅghaguṇārammaṇāya satiyā	9641	
PA_atk-s05_17a:964_16	etaṃ adhivacanaṃ. Sīlaṃ ārabbha uppannā anussati sīlānussati. Attano akhaṇḍatādisīlaguṇārammaṇāya	9641	
PA_atk-s05_17a:964_17	satiyā etaṃ adhivacanaṃ. Cāgaṃ ārabbha uppannā anussati cāgānussati. Attano muttacāgatādicāgaguṇārammaṇāya	9641	
PA_atk-s05_17a:964_18	satiyā etaṃ adhivacanaṃ. Devatā ārabbha uppannā anussati devatānussati. Devatā sakkhiṭṭhāne	9641	
PA_atk-s05_17a:964_19	ṭhapetvā attano saddhādiguṇārammaṇāya satiyā etaṃ adhivacanaṃ.	9641	
PA_atk-s05_17a:965_0	Sattake samādhikusalatāti ekavidhādibhedena anekabhede samādhimhi “ayamevaṃvidho	965	
PA_atk-s05_17a:965_1	samādhi, ayamevaṃvidho samādhī”ti chekabhāvo. Samādhiparicchedakapaññāyetaṃ adhivacanaṃ.	965	
PA_atk-s05_17a:965_2	Samādhiuppādanavidhānepi chekabhāvo samādhikusalatā.	965	
PA_atk-s05_17a:966	Samādhissa samāpattikusalatāti uppāditassa samādhissa samāpajjane chekabhāvo. Etena samāpajjanavasitā vuttā hoti.	96	
PA_atk-s05_17a:967_0	Samādhissa ṭhitikusalatāti samāpannassa samādhissa santativasena yathāruci ṭhapane	967	
PA_atk-s05_17a:967_1	chekabhāvo. Etena adhiṭṭhānavasitā vuttā hoti. Atha vā nimittaggahaṇena cassa puna	967	
PA_atk-s05_17a:967_2	te ākāre sampādayato appanāmattameva ijjhati, na ciraṭṭhānaṃ. Ciraṭṭhānaṃ pana samādhiparipanthānaṃ	967	
PA_atk-s05_17a:967_3	dhammānaṃ suvisodhitattā hoti. Yo hi bhikkhu kāmādīnavapaccavekkhaṇādīhi kāmacchandaṃ	967	
PA_atk-s05_17a:967_4	na suṭṭhu vikkhambhetvā, kāyapassaddhivasena kāyaduṭṭhullaṃ na suppaṭippassaddhaṃ	967	
PA_atk-s05_17a:967_5	katvā, ārambhadhātumanasikārādivasena thinamiddhaṃ na suṭṭhu paṭivinodetvā, samathanimittamanasikārādivasena	967	
PA_atk-s05_17a:967_6	uddhaccakukkuccaṃ na suṭṭhu samūhataṃ katvā, aññepi samādhiparipanthe dhamme na suṭṭhu	967	
PA_atk-s05_17a:967_7	visodhetvā jhānaṃ samāpajjati, so avisodhitaṃ āsayaṃ paviṭṭhabhamaro viya, asuddhaṃ	967	
PA_atk-s05_17a:967_8	uyyānaṃ paviṭṭharājā viya ca khippameva nikkhamati. Yo pana samādhiparipanthe dhamme	967	
PA_atk-s05_17a:967_9	suṭṭhu visodhetvā jhānaṃ samāpajjati, so suvisodhitaṃ āsayaṃ paviṭṭhabhamaro viya,	967	
PA_atk-s05_17a:967_10	suparisuddhaṃ uyyānaṃ paviṭṭharājā viya ca sakalampi divasabhāgaṃ antosamāpattiyaṃyeva	9671	
PA_atk-s05_17a:967_11	hoti. Tenāhu porāṇā –	9671	
PA_atk-s05_17a:968	“Kāmesu chandaṃ paṭighaṃ vinodaye, uddhaccathīnaṃ vicikicchapañcamaṃ;	96	
PA_atk-s05_17a:969	Vivekapāmojjakarena cetasā, rājāva suddhantagato tahiṃ rame”ti.	96	
PA_atk-s05_17a:970	Tasmā “ciraṭṭhitikāmena pāripanthikadhamme sodhetvā jhānaṃ samāpajjitabba”nti vuttattā taṃ vidhiṃ sampādetvā samādhissa ciraṭṭhitikaraṇe chekabhāvoti vuttaṃ hoti.	97	
PA_atk-s05_17a:971_0	Samādhissa vuṭṭhānakusalatāti santativasena yathāruci pavattassa samādhissa yathāparicchinnakāleyeva	971	
PA_atk-s05_17a:971_1	vuṭṭhānena samādhissa vuṭṭhāne chekabhāvo. “Yassa hi dhammaṃ puriso vijaññā”tiādīsu	971	
PA_atk-s05_17a:971_2	viya nissakkatthe vā sāmivacanaṃ katanti veditabbanti. Etena vuṭṭhānavasitā vuttā hoti.	971	
PA_atk-s05_17a:972_0	Samādhissa kallatākusalatāti agilānabhāvo arogabhāvo kallatā. Gilāno hi akallakoti	972	
PA_atk-s05_17a:972_1	vuccati. Vinayepi vuttaṃ “nāhaṃ, bhante, akallako”ti. Anaṅgaṇasuttavatthasuttesu	972	
PA_atk-s05_17a:972_2	vuttānaṃ jhānapaṭilābhapaccanīkānaṃ pāpakānaṃ icchāvacarānaṃ abhāvena ca abhijjhādīnaṃ	972	
PA_atk-s05_17a:972_3	cittassa upakkilesānaṃ vigamena ca samādhissa agilānabhāvakaraṇe chekabhāvo samādhissa	972	
PA_atk-s05_17a:972_4	kallatākusalatā, kilesagelaññarahitabhāve kusalatāti vuttaṃ hoti. Atha vā kallatāti	972	
PA_atk-s05_17a:972_5	kammaññatā kammaññatāpariyāyattā kallavacanassa. “Yā cittassa akallatā akammaññatā”ti	972	
PA_atk-s05_17a:972_6	hi vuttaṃ “kallacittaṃ muducittaṃ vinīvaraṇacitta”nti ca. Ettha kallasaddo kammaññattho.	972	
PA_atk-s05_17a:972_7	Tasmā kasiṇānulomato kasiṇapaṭilomato kasiṇānulomapaṭilomato jhānānulomato jhānapaṭilomato	972	
PA_atk-s05_17a:972_8	jhānānulomapaṭilomato jhānukkantikato kasiṇukkantikato jhānakasiṇukkantikato aṅgasaṅkantito	972	
PA_atk-s05_17a:972_9	ārammaṇasaṅkantito aṅgārammaṇasaṅkantito aṅgavavatthānato ārammaṇavavatthānatoti	972	
PA_atk-s05_17a:972_10	imehi cuddasahi ākārehi, aṅgārammaṇavavatthānatoti iminā saha pañcadasahi vā ākārehi	9721	
PA_atk-s05_17a:972_11	cittaparidamanena samādhissa kammaññabhāvakaraṇe kusalabhāvoti vuttaṃ hoti.	9721	
PA_atk-s05_17a:973_0	Samādhissa gocarakusalatāti samādhissa gocaresu kasiṇādīsu ārammaṇesu taṃ taṃ jhānaṃ	973	
PA_atk-s05_17a:973_1	samāpajjitukāmatāya yathāruci āvajjanakaraṇavasena tesu ārammaṇesu chekabhāvo. Etena	973	
PA_atk-s05_17a:973_2	kasiṇāvajjanavasena āvajjanavasitā vuttā hoti. Atha vā tasmiṃ tasmiṃ disābhāge kasiṇapharaṇavasena	973	
PA_atk-s05_17a:973_3	evaṃ phuṭṭhassa kasiṇassa ciraṭṭhānavasena ca samādhissa gocaresu chekabhāvo.	973	
PA_atk-s05_17a:974_0	Samādhissa abhinīhārakusalatāti ekattanayena heṭṭhāheṭṭhāsamādhiṃ uparūparisamādhibhāvūpanayanena	974	
PA_atk-s05_17a:974_1	abhinīharaṇe abhininnāmane chekabhāvo. Upacārajjhānañhi vasippattaṃ paṭhamajjhānatthāya	974	
PA_atk-s05_17a:974_2	vipassanatthāya vā abhinīharati, evaṃ paṭhamajjhānādīni dutiyajjhānādiatthāya vipassanatthāya	974	
PA_atk-s05_17a:974_3	vā, catutthajjhānaṃ arūpasamāpattatthāya abhiññatthāya vipassanatthāya vā, ākāsānañcāyatanādayo	974	
PA_atk-s05_17a:974_4	viññāṇañcāyatanādiatthāya vipassanatthāya vā abhinīharatīti evaṃ samādhissa tattha	974	
PA_atk-s05_17a:974_5	tattha abhinīhārakusalatā. Yasmā pana kusalatā nāma paññā, sā samādhi na hoti, tasmā	974	
PA_atk-s05_17a:974_6	samādhipariṇāyakapaññāvasena sattavidho samādhi vuttoti veditabbo.	974	
PA_atk-s05_17a:975_0	Keci pana ācariyā “samādhikusalatāti yena manasikārena cittaṃ na vikkhipati, tattha	975	
PA_atk-s05_17a:975_1	kusalatā. Samāpattikusalatāti yena manasikārena samāpajjantassa jhānaṅgāni pātubhavanti,	975	
PA_atk-s05_17a:975_2	tattha kusalatā. Ṭhitikusalatāti yena manasikārena appito samādhi na vikkhipati,	975	
PA_atk-s05_17a:975_3	tattha kusalatā. Vuṭṭhānakusalatāti nīvaraṇavuṭṭhānaṃ jānāti paṭhamajjhāne, aṅgavuṭṭhānaṃ	975	
PA_atk-s05_17a:975_4	jānāti tīsu jhānesu, ārammaṇavuṭṭhānaṃ jānāti arūpasamāpattīsu, vikkhepavuṭṭhānaṃ	975	
PA_atk-s05_17a:975_5	jānāti visayādhimattesu, sacchandavuṭṭhānaṃ jānāti pariyantakāle ca avasānakaraṇīyakāle	975	
PA_atk-s05_17a:975_6	ca. Kallatākusalatāti cittaphāsutāya sarīraphāsutāya āhāraphāsutāya senāsanaphāsutāya	975	
PA_atk-s05_17a:975_7	puggalaphāsutāya ca samādhissa kallatā hotīti jānāti. Gocarakusalatāti ārammaṇassa	975	
PA_atk-s05_17a:975_8	paricchedaṃ kātuṃ jānāti, disāpharaṇaṃ kātuṃ jānāti, vaḍḍhetuṃ jānāti. Abhinīhārakusalatāti	975	
PA_atk-s05_17a:975_9	tattha tattha sammā manasikārena cittaṃ abhinīharati abhininnāmeti, upacāre vasippatte	975	
PA_atk-s05_17a:975_10	paṭhamajjhāne abhinīharati, evaṃ uparūparijhānesu abhiññāsu arūpasamāpattīsu vipassanāsu	9751	
PA_atk-s05_17a:975_11	ca abhinīharati. Evaṃ tattha tattha abhinīhārakusalatā”ti evametesaṃ padānaṃ atthaṃ vaṇṇayanti.	9751	
PA_atk-s05_17a:976_0	Aṭṭhakaṃ vuttatthameva. Navake rūpāvacaroti “katame dhammā rūpāvacarā? Heṭṭhato brahmapārisajjaṃ	976	
PA_atk-s05_17a:976_1	pariyantaṃ karitvā uparito akaniṭṭhe deve antokaritvā”tiādinā nayena vuttesu rūpāvacaradhammesu	976	
PA_atk-s05_17a:976_2	pariyāpanno. Tatrāyaṃ vacanattho – rūpakkhandhasaṅkhātaṃ rūpaṃ ettha avacarati, na	976	
PA_atk-s05_17a:976_3	kāmoti rūpāvacaro. Rūpakkhandhopi hi rūpanti vuccati “rūpakkhandho rūpa”ntiādīsu	976	
PA_atk-s05_17a:976_4	viya. So pana brahmapārisajjabrahmapurohitamahābrahmānaṃ parittābhaappamāṇābhaābhassarānaṃ	976	
PA_atk-s05_17a:976_5	parittasubhaappamāṇasubhasubhakiṇhānaṃ asaññasattavehapphalānaṃ avihātappasudassasudassīakaniṭṭhānañca	976	
PA_atk-s05_17a:976_6	vasena soḷasavidho padeso. So rūpāvacarasaṅkhāto padeso uttarapadalopaṃ katvā “rūpa”nti	976	
PA_atk-s05_17a:976_7	vuccati, tasmiṃ rūpe avacaratīti rūpāvacaro. Rūpabhavo vā rūpaṃ, tasmiṃ avacaratīti	976	
PA_atk-s05_17a:976_8	rūpāvacaraṃ. Kiñcāpi hi eso samādhi kāmabhavepi avacarati, yathā pana saṅgāme avacaraṇato	976	
PA_atk-s05_17a:976_9	saṅgāmāvacaroti laddhanāmo nāgo nagare carantopi saṅgāmāvacaroti vuccati, thalacarā	976	
PA_atk-s05_17a:976_10	jalacarā ca pāṇino athale ajale ca ṭhitāpi thalacarā jalacarāti vuccanti, evamayaṃ	9761	
PA_atk-s05_17a:976_11	aññattha avacarantopi rūpāvacaroti vutto. Apica rūpabhavasaṅkhāte rūpe paṭisandhiṃ	9761	
PA_atk-s05_17a:976_12	avacāretītipi rūpāvacaro. Hīnoti lāmako. Hīnuttamānaṃ majjhe bhavo majjho. Majjhimotipi	9761	
PA_atk-s05_17a:976_13	pāṭho, soyevattho. Padhānabhāvaṃ nīto paṇīto, uttamoti attho. Ete pana āyūhanavasena	9761	
PA_atk-s05_17a:976_14	veditabbā. Yassa hi āyūhanakkhaṇe chando vā hīno hoti vīriyaṃ vā cittaṃ vā vīmaṃsā	9761	
PA_atk-s05_17a:976_15	vā, so hīno nāma. Yassa te dhammā majjhimā, so majjhimo. Yassa paṇītā, so paṇīto.	9761	
PA_atk-s05_17a:976_16	Uppāditamatto vā hīno, nātisubhāvito majjhimo, atisubhāvito vasippatto paṇīto. Arūpāvacaro	9761	
PA_atk-s05_17a:976_17	rūpāvacare vuttanayānusārena veditabbo.	9761	
PA_atk-s05_17a:977_0	Suññato samādhītiādīsu “sabbe saṅkhārā aniccā dukkhā anattā”ti vipassanāpaṭipāṭiyā	977	
PA_atk-s05_17a:977_1	vipassantassa anattānupassanāya maggavuṭṭhāne jāte yasmā sā vipassanā attavirahitesu	977	
PA_atk-s05_17a:977_2	saṅkhāresu suññato pavattā, tasmā suññatā nāma hoti. Tāya siddho ariyamaggasamādhi	977	
PA_atk-s05_17a:977_3	suññato samādhi nāma hoti, suññatavasena pavattasamādhīti attho. Vipassanāya pavattākārena	977	
PA_atk-s05_17a:977_4	hi so pavattati. Aniccānupassanāya maggavuṭṭhāne jāte yasmā sā vipassanā niccanimittapaṭipakkhavasena	977	
PA_atk-s05_17a:977_5	pavattā, tasmā animittā nāma hoti. Tāya siddho ariyamaggasamādhi animitto samādhi	977	
PA_atk-s05_17a:977_6	nāma hoti, niccanimittavirahito samādhīti attho. Vipassanāya pavattākārena hi so	977	
PA_atk-s05_17a:977_7	pavattati. Dukkhānupassanāya maggavuṭṭhāne jāte yasmā sā vipassanā paṇidhipaṭipakkhavasena	977	
PA_atk-s05_17a:977_8	pavattā, tasmā appaṇihitā nāma hoti. Tāya siddho ariyamaggasamādhi appaṇihito samādhi	977	
PA_atk-s05_17a:977_9	nāma hoti, paṇidhivirahito samādhīti attho. Vipassanāya pavattākārena hi so pavattati.	977	
PA_atk-s05_17a:977_10	Tādisā eva tayo phalasamādhayopi etehiyeva tīhi samādhīhi gahitā hontīti veditabbā.	9771	
PA_atk-s05_17a:977_11	Lokuttarasamādhīnaṃ pana paṇītattā hīnādibhedo na uddhaṭo.	9771	
PA_atk-s05_17a:978_0	Dasake uddhumātakasaññāvasenātiādīsu bhastā viya vāyunā uddhaṃ jīvitapariyādānā yathānukkamaṃ	978	
PA_atk-s05_17a:978_1	samuggatena sūnabhāvena uddhumātattā uddhumātaṃ, uddhumātameva uddhumātakaṃ, paṭikūlattā	978	
PA_atk-s05_17a:978_2	vā kucchitaṃ uddhumātanti uddhumātakaṃ. Tathārūpassa chavasarīrassetaṃ adhivacanaṃ.	978	
PA_atk-s05_17a:978_3	Vinīlaṃ vuccati viparibhinnavaṇṇaṃ, vinīlameva vinīlakaṃ, paṭikūlattā vā kucchitaṃ	978	
PA_atk-s05_17a:978_4	vinīlanti vinīlakaṃ. Maṃsussadaṭṭhānesu rattavaṇṇassa, pubbasannicayaṭṭhānesu setavaṇṇassa,	978	
PA_atk-s05_17a:978_5	yebhuyyena ca nīlavaṇṇassa nīlaṭṭhāne nīlasāṭakapārutasseva chavasarīrassetaṃ adhivacanaṃ.	978	
PA_atk-s05_17a:978_6	Paribhinnaṭṭhānesu vissandamānapubbaṃ vipubbaṃ, vipubbameva vipubbakaṃ, paṭikūlattā	978	
PA_atk-s05_17a:978_7	vā kucchitaṃ vipubbanti vipubbakaṃ. Tathārūpassa chavasarīrassetaṃ adhivacanaṃ. Vicchiddaṃ	978	
PA_atk-s05_17a:978_8	vuccati dvidhā chindanena apadhāritaṃ, vicchiddameva vicchiddakaṃ, paṭikūlattā vā	978	
PA_atk-s05_17a:978_9	kucchitaṃ vicchiddanti vicchiddakaṃ. Vemajjhe chinnassa chavasarīrassetaṃ adhivacanaṃ.	978	
PA_atk-s05_17a:978_10	Ito ca etto ca vividhākārena soṇasiṅgālādīhi khāyitanti vikkhāyitaṃ, vikhāyitanti	9781	
PA_atk-s05_17a:978_11	vattabbe vikkhāyitanti vuttaṃ. Vikkhāyitameva vikkhāyitakaṃ, paṭikūlattā vā kucchitaṃ	9781	
PA_atk-s05_17a:978_12	vikkhāyitanti vikkhāyitakaṃ. Tathārūpassa chavasarīrassetaṃ adhivacanaṃ. Vividhaṃ	9781	
PA_atk-s05_17a:978_13	khittaṃ vikkhittaṃ, vikkhittameva vikkhittakaṃ, paṭikūlattā vā kucchitaṃ vikkhittanti	9781	
PA_atk-s05_17a:978_14	vikkhittakaṃ. Aññena hatthaṃ aññena pādaṃ aññena sīsanti evaṃ tato tato khittassa	9781	
PA_atk-s05_17a:978_15	chavasarīrassetaṃ adhivacanaṃ. Hatañca taṃ purimanayeneva vikkhittakañcāti hatavikkhittakaṃ.	9781	
PA_atk-s05_17a:978_16	Kākapadākārena aṅgapaccaṅgesu satthena hanitvā vuttanayena vikkhittassa chavasarīrassetaṃ	9781	
PA_atk-s05_17a:978_17	adhivacanaṃ. Lohitaṃ kirati vikkhipati ito cito ca paggharatīti lohitakaṃ. Paggharitalohitamakkhitassa	9781	
PA_atk-s05_17a:978_18	chavasarīrassetaṃ adhivacanaṃ. Puḷavā vuccanti kimayo, puḷave kiratīti puḷavakaṃ.	9781	
PA_atk-s05_17a:978_19	Kimiparipuṇṇassa chavasarīrassetaṃ adhivacanaṃ. Aṭṭhiyeva aṭṭhikaṃ, paṭikūlattā vā	9781	
PA_atk-s05_17a:978_20	kucchitaṃ aṭṭhīti aṭṭhikaṃ. Aṭṭhisaṅkhalikāyapi ekaṭṭhikassapi etaṃ adhivacanaṃ.	9782	
PA_atk-s05_17a:978_21	Imāni ca pana uddhumātakādīni nissāya uppannanimittānampi nimittesu paṭiladdhajjhānānampi	9782	
PA_atk-s05_17a:978_22	etāneva nāmāni. Idha pana uddhumātakanimitte paṭikūlākāragāhikā appanāvasena uppannā	9782	
PA_atk-s05_17a:978_23	saññā uddhumātakasaññā, tassā uddhumātakasaññāya vasena uddhumātakasaññāvasena. Sesesupi	9782	
PA_atk-s05_17a:978_24	eseva nayo. Pañcapaññāsa samādhīti ekakādivasena vuttā.	9782	
PA_atk-s05_17a:979_0	44. Evaṃ ekakādivasena samādhippabhedaṃ dassetvā idāni aññenapi pariyāyena samādhiṃ	979	
PA_atk-s05_17a:979_1	dassetukāmo apicāti aññaṃ pariyāyārambhaṃ dassetvā pañcavīsatītiādimāha. Tattha samādhissa	979	
PA_atk-s05_17a:979_2	samādhiṭṭhāti samādhissa samādhibhāve sabhāvā, yehi sabhāvehi so samādhi hoti, te	979	
PA_atk-s05_17a:979_3	tasmiṃ atthā nāma. Pariggahaṭṭhena samādhīti saddhādīhi indriyehi pariggahitattā	979	
PA_atk-s05_17a:979_4	tasmā pariggahitasabhāvena samādhi. Tāneva ca indriyāni aññamaññaparivārāni honti,	979	
PA_atk-s05_17a:979_5	bhāvanāpāripūriyā paripuṇṇāni ca honti. Tasmā parivāraṭṭhena paripūraṭṭhena samādhi.	979	
PA_atk-s05_17a:979_6	Tesaṃyeva samādhivasena ekārammaṇamapekkhitvā ekaggaṭṭhena, nānārammaṇavikkhepābhāvamapekkhitvā	979	
PA_atk-s05_17a:979_7	avikkhepaṭṭhena, lokuttarasseva mahatā vīriyabalapaggahena pattabbattā lokuttaramaggasseva	979	
PA_atk-s05_17a:979_8	ca parihānivasena visārābhāvato heṭṭhā gahitapaggahaṭṭhaavisāraṭṭhā idha na gahitāti	979	
PA_atk-s05_17a:979_9	veditabbā. Kilesakālussiyassābhāvena anāvilaṭṭhena samādhi. Avikampattā aniñjanaṭṭhena	979	
PA_atk-s05_17a:979_10	samādhi. Vikkhambhanavasena samucchedavasena vā kilesehi vimuttattā ārammaṇe ca adhimuttattā	9791	
PA_atk-s05_17a:979_11	vimuttaṭṭhena samādhi.	9791	
PA_atk-s05_17a:980_0	Ekattupaṭṭhānavasena cittassa ṭhitattāti samādhiyogeneva ekārammaṇe bhusaṃ patiṭṭhānavasena	980	
PA_atk-s05_17a:980_1	cittassa ārammaṇe niccalabhāvena patiṭṭhitattā. Aṭṭhasu yugalesu esati nesati, ādiyati	980	
PA_atk-s05_17a:980_2	nādiyati, paṭipajjati na paṭipajjatīti imāni tīṇi yugalāni appanāvīthito pubbabhāge	980	
PA_atk-s05_17a:980_3	upacārassa mudumajjhādhimattatāvasena vuttānīti veditabbāni, jhāyati jhāpetīti idaṃ	980	
PA_atk-s05_17a:980_4	appanāvīthiyaṃ upacāravasena veditabbaṃ. Esitattā nesitattā, ādinnattā anādinnattā,	980	
PA_atk-s05_17a:980_5	paṭipannattā nappaṭipannattā, jhātattā na jhāpitattāti imāni cattāri yugalāni appanāvasena	980	
PA_atk-s05_17a:980_6	vuttānīti veditabbāni.	980	
PA_atk-s05_17a:981_0	Tattha samaṃ esatīti samādhītiādīsu samanti appanaṃ. Sā hi paccanīkadhamme sameti	981	
PA_atk-s05_17a:981_1	nāsetīti samā, paccanīkavisamābhāvato vā samabhūtāti samā. Taṃ samaṃ esati ajjhāsayavasena	981	
PA_atk-s05_17a:981_2	gavesati. Itisaddo kāraṇattho, yasmā samaṃ esati, tasmā samādhīti attho. Visamaṃ	981	
PA_atk-s05_17a:981_3	nesatīti taṃ taṃ jhānapaccanīkasaṅkhātaṃ visamaṃ na esati. Mudubhūto hi pubbabhāgasamādhi	981	
PA_atk-s05_17a:981_4	ādibhūtattā samaṃ esati, visamaṃ nesati nāma. Majjhimabhūto thirabhūtattā samaṃ ādiyati,	981	
PA_atk-s05_17a:981_5	visamaṃ nādiyati nāma. Adhimattabhūto appanāvīthiyā āsannabhūtattā samaṃ paṭipajjati,	981	
PA_atk-s05_17a:981_6	visamaṃ nappaṭipajjati nāma. Samaṃ jhāyatīti bhāvanapuṃsakavacanaṃ, samaṃ hutvā jhāyati,	981	
PA_atk-s05_17a:981_7	samena vā ākārena jhāyatīti attho. Appanāvīthiyañhi samādhi paccanīkadhammavigamena	981	
PA_atk-s05_17a:981_8	santattā, santāya appanāya anukūlabhāvena ca ṭhitattā samenākārena pavattati. Jhāyatīti	981	
PA_atk-s05_17a:981_9	ca pajjalatīti attho “ete maṇḍalamāḷe dīpā jhāyanti sabbarattiṃ, sabbarattiyo ca	981	
PA_atk-s05_17a:981_10	telappadīpo jhāyati, telappadīpo cettha jhāyeyyā”tiādīsu viya. Samaṃ jāyatītipi pāṭho,	9811	
PA_atk-s05_17a:981_11	samenākārena uppajjatīti attho. Jhāyati jhāpetīti yugalattā pana purimapāṭhova sundarataro.	9811	
PA_atk-s05_17a:981_12	Jhāpetīti ca dahatīti attho. So hi samādhipaccanīkadhamme dūratarakaraṇena dahati	9811	
PA_atk-s05_17a:981_13	nāma. Esanānesanādīnaṃ pana appanāya siddhattā “esitattā nesitattā”tiādīhi appanāsamādhi	9811	
PA_atk-s05_17a:981_14	vutto. Samaṃ jhātattāti samaṃ jalitattā. Samaṃ jātattātipi pāṭho. Iti imesaṃ aṭṭhannaṃ	9811	
PA_atk-s05_17a:981_15	yugalānaṃ vasena soḷasa, purimā ca navāti ime pañcavīsati samādhissa samādhiṭṭhā.	9811	
PA_atk-s05_17a:982_0	Samo ca hito ca sukho cāti samādhīti idaṃ pana pañcavīsatiyā ākārehi sādhitassa samādhissa	982	
PA_atk-s05_17a:982_1	atthasādhanatthaṃ vuttaṃ. Tattha samoti samasaddassa, saṃsaddassa vā attho. So hi	982	
PA_atk-s05_17a:982_2	paccanīkakkhobhavisamavirahitattā samo. Hitoti ādhisaddassa attho, ārammaṇe āhito	982	
PA_atk-s05_17a:982_3	niccalabhāvakaraṇena patiṭṭhāpitoti adhippāyo. Ubhayena samo ca āhito cāti samādhīti	982	
PA_atk-s05_17a:982_4	vuttaṃ hoti. Sukhoti santaṭṭhena sukho. “Yāyaṃ, bhante, adukkhamasukhā vedanā, santasmiṃ	982	
PA_atk-s05_17a:982_5	esā paṇīte sukhe vuttā bhagavatā”ti ca “upekkhā pana santattā, sukhamicceva bhāsitā”ti	982	
PA_atk-s05_17a:982_6	ca vuttattā tena santatthena sukhasaddena upekkhāsahagatasamādhipi gahito hoti. Aniyāmena	982	
PA_atk-s05_17a:982_7	hi sabbasamādhayo idha vuccanti. Tena ca sukhasaddena āhitabhāvassa kāraṇaṃ vuttaṃ	982	
PA_atk-s05_17a:982_8	hoti. Yasmā santo, tasmā ekārammaṇe āhitoti adhippāyo veditabboti.	982	
PA_atk-s05_17a:983	Samādhibhāvanāmayañāṇaniddesavaṇṇanā niṭṭhitā.	98	
PA_atk-s05_17a:984	4. Dhammaṭṭhitiñāṇaniddesavaṇṇanā	98	
PA_atk-s05_17a:985_0	45. Dhammaṭṭhitiñāṇaniddese avijjāsaṅkhārānaṃ uppādaṭṭhitītiādīsu tiṭṭhanti etāya	985	
PA_atk-s05_17a:985_1	saṅkhārāti ṭhiti. Kā sā? Avijjā. Sā hi saṅkhārānaṃ uppādāya nibbattiyā ṭhiti kāraṇanti	985	
PA_atk-s05_17a:985_2	uppādaṭṭhiti. Uppannānaṃ pavattiyāpi kāraṇanti pavattaṭṭhiti. Kiñcāpi hi janakapaccayassa	985	
PA_atk-s05_17a:985_3	jananakkhaṇeyeva kiccānubhāvo hoti, tena pana janitānaṃyeva pavattattā sakakkhaṇe	985	
PA_atk-s05_17a:985_4	pavattiyāpi kāraṇaṃ nāma hoti, santativasena vā pavattiyā kāraṇanti attho. Pavattanti	985	
PA_atk-s05_17a:985_5	ca napuṃsake bhāvavacanametaṃ, tasmā pavattaṃ pavattīti atthato ekaṃ. Pavattisaddassa	985	
PA_atk-s05_17a:985_6	pana pākaṭattā tena yojetvā attho vutto. Bhāvepi ṭhitisaddassa sijjhanato na idha	985	
PA_atk-s05_17a:985_7	bhāve ṭhitisaddo, kāraṇe ṭhitisaddoti dassanattaṃ nimittaṭṭhitīti vuttaṃ, nimittabhūtā	985	
PA_atk-s05_17a:985_8	ṭhitīti attho, kāraṇabhūtāti vuttaṃ hoti. Na kevalaṃ nimittamattaṃ hoti, atha kho	985	
PA_atk-s05_17a:985_9	saṅkhārajanane sabyāpārā viya hutvā āyūhati vāyamatīti paccayasamatthataṃ dassento	985	
PA_atk-s05_17a:985_10	āyūhanaṭṭhitīti āha, āyūhanabhūtā ṭhitīti attho. Yasmā avijjā saṅkhāre uppādayamānā	9851	
PA_atk-s05_17a:985_11	uppāde saṃyojeti nāma, ghaṭetīti attho. Saṅkhāre pavattayamānā pavattiyaṃ palibundhati	9851	
PA_atk-s05_17a:985_12	nāma, bandhatīti attho. Tasmā saññogaṭṭhiti palibodhaṭṭhitīti vuttā. Saññogabhūtā	9851	
PA_atk-s05_17a:985_13	ṭhiti, palibodhabhūtā ṭhitīti attho. Yasmā avijjāva saṅkhāre uppādayamānā uppādāya	9851	
PA_atk-s05_17a:985_14	pavattiyā ca mūlakāraṇaṭṭhena samudayo nāma, samudayabhūtā ṭhitīti samudayaṭṭhiti,	9851	
PA_atk-s05_17a:985_15	mūlakāraṇabhūtā ṭhitīti attho. Avijjāva saṅkhārānaṃ uppāde janakapaccayattā, pavattiyaṃ	9851	
PA_atk-s05_17a:985_16	upatthambhakapaccayattā hetuṭṭhiti paccayaṭṭhitīti vuttā, hetubhūtā ṭhiti, paccayabhūtā	9851	
PA_atk-s05_17a:985_17	ṭhitīti attho. Janakapaccayo hi hetūti, upatthambhako paccayoti vuccati. Evaṃ sesesupi yojetabbaṃ.	9851	
PA_atk-s05_17a:986_0	Bhavo jātiyā, jāti jarāmaraṇassāti ettha pana uppādaṭṭhiti saññogaṭṭhiti hetuṭṭhitīti	986	
PA_atk-s05_17a:986_1	uppādavasena yojitāni padāni jātijarāmaraṇavantānaṃ khandhānaṃ vasena pariyāyena	986	
PA_atk-s05_17a:986_2	vuttānīti veditabbāni. Keci pana “uppādāya ṭhiti uppādaṭṭhitī”ti evamādinā nayenettha	986	
PA_atk-s05_17a:986_3	atthaṃ vaṇṇayanti. Avijjā paccayoti avijjāya saṅkhārānaṃ paccayabhāvaṃ apekkhitvā	986	
PA_atk-s05_17a:986_4	vuttaṃ. Avijjāyapi paccayasambhūtattā tassā api paccayapariggahaṇadassanatthaṃ ubhopete	986	
PA_atk-s05_17a:986_5	dhammā paccayasamuppannāti paccayapariggahe paññāti vuttaṃ. Evaṃ sesesupi yojetabbaṃ.	986	
PA_atk-s05_17a:986_6	Jāti paccayo, jarāmaraṇaṃ paccayasamuppannanti pana pariyāyena vuttaṃ. Atītampi addhānanti	986	
PA_atk-s05_17a:986_7	atikkantampi kālaṃ. Anāgatampi addhānanti appattampi kālaṃ. Ubhayatthāpi accantasaṃyogatthe upayogavacanaṃ.	986	
PA_atk-s05_17a:987_0	46. Idāni navākāravārānantaraṃ te navākāre vihāya hetupaṭiccapaccayapadeheva yojetvā	987	
PA_atk-s05_17a:987_1	avijjā hetu, saṅkhārā hetusamuppannātiādayo tayo vārā niddiṭṭhā. Navākāravāre janakaupatthambhakavasena	987	
PA_atk-s05_17a:987_2	paccayo vutto. Idha pana hetuvārassa paccayavārassa ca visuṃ āgatattā hetūti janakapaccayattaṃ,	987	
PA_atk-s05_17a:987_3	paccayoti upatthambhakapaccayattaṃ veditabbaṃ ekekassāpi avijjādikassa paccayassa	987	
PA_atk-s05_17a:987_4	ubhayathā sambhavato. Paṭiccavāre avijjā paṭiccāti attano uppāde saṅkhārānaṃ avijjāpekkhattā	987	
PA_atk-s05_17a:987_5	saṅkhārehi avijjā paṭimukhaṃ etabbā gantabbāti paṭiccā. Etena avijjāya saṅkhāruppādanasamatthatā	987	
PA_atk-s05_17a:987_6	vuttā hoti. Saṅkhārā paṭiccasamuppannāti saṅkhārā avijjaṃ paṭicca tadabhimukhaṃ pavattanato	987	
PA_atk-s05_17a:987_7	paṭimukhaṃ katvā na vihāya samaṃ uppannā. Evaṃ sesesupi liṅgānurūpena yojetabbaṃ.	987	
PA_atk-s05_17a:987_8	Avijjā paṭiccāti ussukkavasena vā pāṭho, attho panettha avijjā attano paccaye paṭicca	987	
PA_atk-s05_17a:987_9	pavattāti pāṭhasesavasena yojetabbo. Evaṃ sesesupi. Catūsupi ca etesu vāresu dvādasannaṃ	987	
PA_atk-s05_17a:987_10	paṭiccasamuppādaṅgānaṃ paccayasseva vasena dhammaṭṭhitiñāṇassa niddisitabbattā avijjādīnaṃ	9871	
PA_atk-s05_17a:987_11	ekādasannaṃyeva aṅgānaṃ vasena dhammaṭṭhitiñāṇaṃ niddiṭṭhaṃ, jarāmaraṇassa pana ante	9871	
PA_atk-s05_17a:987_12	ṭhitattā tassa vasena na niddiṭṭhaṃ. Jarāmaraṇassāpi sokaparidevadukkhadomanassupāyāsānaṃ	9871	
PA_atk-s05_17a:987_13	paccayattā jarāmaraṇaṃ tesaṃ paccayaṃ katvā upaparikkhamānassa tassāpi jarāmaraṇassa	9871	
PA_atk-s05_17a:987_14	vasena dhammaṭṭhitiñāṇaṃ yujjateva.	9871	
PA_atk-s05_17a:988_0	47. Idāni tāneva dvādasa paṭiccasamuppādaṅgāni vīsatiākāravasena vibhajitvā catusaṅkhepatiyaddhatisandhiyo	988	
PA_atk-s05_17a:988_1	dassetvā dhammaṭṭhitiñāṇaṃ niddisitukāmo purimakammabhavasmintiādimāha. Tattha purimakammabhavasminti	988	
PA_atk-s05_17a:988_2	purime kammabhave, atītajātiyaṃ kammabhave kariyamāneti attho. Moho avijjāti yo tadā	988	
PA_atk-s05_17a:988_3	dukkhādīsu moho, yena mūḷho kammaṃ karoti, sā avijjā. Āyūhanā saṅkhārāti taṃ kammaṃ	988	
PA_atk-s05_17a:988_4	karontassa purimacetanāyo, yathā “dānaṃ dassāmī”ti cittaṃ uppādetvā māsampi saṃvaccharampi	988	
PA_atk-s05_17a:988_5	dānūpakaraṇāni sajjentassa uppannā purimacetanāyo. Paṭiggāhakānaṃ pana hatthe dakkhiṇaṃ	988	
PA_atk-s05_17a:988_6	patiṭṭhāpayato cetanā bhavoti vuccati. Ekāvajjanesu vā chasu javanesu cetanā āyūhanā	988	
PA_atk-s05_17a:988_7	saṅkhārā nāma, sattamajavane cetanā bhavo. Yā kāci vā pana cetanā bhavo, taṃsampayuttā	988	
PA_atk-s05_17a:988_8	āyūhanā saṅkhārā nāma.	988	
PA_atk-s05_17a:989_0	Nikanti taṇhāti yā kammaṃ karontassa tassa phale upapattibhave nikāmanā patthanā,	989	
PA_atk-s05_17a:989_1	sā taṇhā nāma. Upagamanaṃ upādānanti yaṃ kammabhavassa paccayabhūtaṃ “imasmiṃ nāma	989	
PA_atk-s05_17a:989_2	kamme kate kāmā sampajjantī”ti vā “idaṃ katvā asukasmiṃ nāma ṭhāne kāme sevissāmī”ti	989	
PA_atk-s05_17a:989_3	vā “attā ucchinno suucchinno hotī”ti vā “sukhī hotiṃ vigatapariḷāho”ti vā “sīlabbataṃ	989	
PA_atk-s05_17a:989_4	sukhena paripūratī”ti vā pavattaṃ upagamanaṃ daḷhagahaṇaṃ, idaṃ upādānaṃ nāma. Cetanā	989	
PA_atk-s05_17a:989_5	bhavoti āyūhanāvasāne vuttā cetanā bhavo nāma. Purimakammabhavasminti atītajātiyā	989	
PA_atk-s05_17a:989_6	kammabhave kariyamāne pavattā. Idha paṭisandhiyā paccayāti paccuppannapaṭisandhiyā paccayabhūtā.	989	
PA_atk-s05_17a:990_0	Idha paṭisandhi viññāṇanti yaṃ paccuppannabhavassa bhavantarapaṭisandhānavasena uppannattā	990	
PA_atk-s05_17a:990_1	paṭisandhīti vuccati, taṃ viññāṇaṃ. Okkanti nāmarūpanti yā gabbhe rūpārūpadhammānaṃ	990	
PA_atk-s05_17a:990_2	okkanti āgantvā pavisanaṃ viya, idaṃ nāmarūpaṃ. Pasādo āyatananti yo pasannabhāvo,	990	
PA_atk-s05_17a:990_3	idaṃ āyatanaṃ. Jātiggahaṇena ekavacanaṃ kataṃ. Etena cakkhādīni pañcāyatanāni vuttāni.	990	
PA_atk-s05_17a:990_4	“Pabhassaramidaṃ, bhikkhave, cittaṃ, tañca kho āgantukehi upakkilesehi upakkiliṭṭha”nti	990	
PA_atk-s05_17a:990_5	ettha bhavaṅgacittaṃ adhippetanti vacanato idhāpi manāyatanassa vipākabhūtattā, tassa	990	
PA_atk-s05_17a:990_6	ca kilesakālussiyābhāvena pasannattā pasādavacanena manāyatanampi vuttanti veditabbaṃ.	990	
PA_atk-s05_17a:990_7	Phuṭṭho phassoti yo ārammaṇaṃ phuṭṭho phusanto uppanno, ayaṃ phasso. Vedayitaṃ vedanāti	990	
PA_atk-s05_17a:990_8	yaṃ paṭisandhiviññāṇena vā saḷāyatanapaccayena vā phassena saha uppannaṃ vipākavedayitaṃ,	990	
PA_atk-s05_17a:990_9	ayaṃ vedanā. Idhupapattibhavasmiṃ purekatassa kammassa paccayāti paccuppanne vipākabhave	990	
PA_atk-s05_17a:990_10	atītajātiyaṃ katassa kammassa paccayena pavattantīti attho.	9901	
PA_atk-s05_17a:991	Idha paripakkattā āyatanānanti paripakkāyatanassa kammakaraṇakāle mohādayo dassitā. Āyatiṃ paṭisandhiyāti anāgate paṭisandhiyā. Āyatiṃ paṭisandhi viññāṇantiādīni vuttatthāni.	99	
PA_atk-s05_17a:992_0	Kathaṃ pana dvādasahi paṭiccasamuppādaṅgehi ime vīsati ākārā gahitā hontīti? Avijjā	992	
PA_atk-s05_17a:992_1	saṅkhārāti ime dve atītahetuyo sarūpato vuttā. Yasmā pana avidvā paritassati, paritassito	992	
PA_atk-s05_17a:992_2	upādiyati, tassupādānapaccayā bhavo, tasmā tehi dvīhi gahitehi taṇhupādānabhavāpi	992	
PA_atk-s05_17a:992_3	gahitāva honti. Paccuppanne viññāṇanāmarūpasaḷāyatanaphassavedanā sarūpato vuttāyeva.	992	
PA_atk-s05_17a:992_4	Taṇhupādānabhavā paccuppannahetuyo sarūpato vuttā. Bhave pana gahite tassa pubbabhāgā	992	
PA_atk-s05_17a:992_5	taṃsampayuttā vā saṅkhārā gahitāva honti, taṇhupādānaggahaṇena ca taṃsampayuttā.	992	
PA_atk-s05_17a:992_6	Yāya vā mūḷho kammaṃ karoti, sā avijjā gahitāva hoti. Anāgate jāti jarāmaraṇanti	992	
PA_atk-s05_17a:992_7	dve sarūpena vuttāni, jātijarāmaraṇaggahaṇeneva pana viññāṇādīni pañca anāgataphalāni	992	
PA_atk-s05_17a:992_8	gahitāneva honti. Tesaṃyeva hi jātijarāmaraṇānīti evaṃ dvādasahi aṅgehi vīsati ākārā gahitā honti.	992	
PA_atk-s05_17a:993	“Atīte hetavo pañca, idāni phalapañcakaṃ;	99	
PA_atk-s05_17a:994	Idāni hetavo pañca, āyatiṃ phalapañcaka”nti. –	99	
PA_atk-s05_17a:995	Gāthāya ayamevattho vutto. Itimeti iti ime. Iti imeti vā pāṭho.	99	
PA_atk-s05_17a:996_0	Catusaṅkhepeti caturo rāsī. Atīte pañca hetudhammā eko hetusaṅkhepo, paccuppanne	996	
PA_atk-s05_17a:996_1	pañca phaladhammā eko phalasaṅkhepo, paccuppanne pañca hetudhammā eko hetusaṅkhepo,	996	
PA_atk-s05_17a:996_2	anāgate pañca phaladhammā eko phalasaṅkhepo.	996	
PA_atk-s05_17a:997	Tayo addheti tayo kāle. Paṭhamapañcakavasena atītakālo, dutiyatatiyapañcakavasena paccuppannakālo, catutthapañcakavasena anāgatakālo veditabbo.	99	
PA_atk-s05_17a:998_0	Tisandhinti tayo sandhayo assāti tisandhi, taṃ tisandhiṃ. Atītahetupaccuppannaphalānamantarā	998	
PA_atk-s05_17a:998_1	eko hetuphalasandhi, paccuppannaphalaanāgatahetūnamantarā eko phalahetusandhi, paccuppannahetuanāgataphalānamantarā	998	
PA_atk-s05_17a:998_2	eko hetuphalasandhi.	998	
PA_atk-s05_17a:999_0	Paṭiccasamuppādapāḷiyaṃ sarūpato āgatavasena pana avijjāsaṅkhārā eko saṅkhepo, viññāṇanāmarūpasaḷāyatanaphassavedanā	999	
PA_atk-s05_17a:999_1	dutiyo, taṇhupādānabhavā tatiyo, jātijarāmaraṇaṃ catuttho. Avijjāsaṅkhārāti dve aṅgāni	999	
PA_atk-s05_17a:999_2	atītakālāni, viññāṇādīni bhavāvasānāni aṭṭha paccuppannakālāni, jātijarāmaraṇanti	999	
PA_atk-s05_17a:999_3	dve anāgatakālāni. Saṅkhāraviññāṇānaṃ antarā eko hetuphalasandhi, vedanātaṇhānamantarā	999	
PA_atk-s05_17a:999_4	eko phalahetusandhi, bhavajātīnamantarā eko hetuphalasandhi.	999	
PA_atk-s05_17a:1000	Vīsatiyā ākārehīti vīsatiyā koṭṭhāsehi. Catusaṅkhepe ca tayo addhe ca tisandhiṃ paṭiccasamuppādañca vīsatiyā ākārehi jānātīti sambandho.	100	
PA_atk-s05_17a:1001_0	Jānātīti sutānusārena bhāvanārambhañāṇena jānāti. Passatīti ñātameva cakkhunā diṭṭhaṃ	1001	
PA_atk-s05_17a:1001_1	viya hatthatale āmalakaṃ viya ca phuṭaṃ katvā ñāṇeneva passati. Aññātīti diṭṭhamariyādeneva	1001	
PA_atk-s05_17a:1001_2	āsevanaṃ karonto ñāṇeneva jānāti. Mariyādattho hi ettha ākāro. Paṭivijjhatīti bhāvanāpāripūriyā	1001	
PA_atk-s05_17a:1001_3	niṭṭhaṃ pāpento ñāṇeneva paṭivedhaṃ karoti. Salakkhaṇavasena vā jānāti, sarasavasena	1001	
PA_atk-s05_17a:1001_4	passati, paccupaṭṭhānavasena aññāti, padaṭṭhānavasena paṭivijjhati.	1001	
PA_atk-s05_17a:1002_0	Tattha paṭiccasamuppādoti paccayadhammā veditabbā. Paṭiccasamuppannā dhammāti tehi	1002	
PA_atk-s05_17a:1002_1	tehi paccayehi nibbattadhammā. Kathamidaṃ jānitabbanti ce? Bhagavato vacanena. Bhagavatā	1002	
PA_atk-s05_17a:1002_2	hi paṭiccasamuppādapaṭiccasamuppannadhammadesanāsutte –	1002	
PA_atk-s05_17a:1003_0	“Katamo ca, bhikkhave, paṭiccasamuppādo, jātipaccayā, bhikkhave, jarāmaraṇaṃ, uppādā	1003	
PA_atk-s05_17a:1003_1	vā tathāgatānaṃ anuppādā vā tathāgatānaṃ ṭhitāva sā dhātu dhammaṭṭhitatā dhammaniyāmatā	1003	
PA_atk-s05_17a:1003_2	idappaccayatā, taṃ tathāgato abhisambujjhati abhisameti, abhisambujjhitvā abhisametvā	1003	
PA_atk-s05_17a:1003_3	ācikkhati deseti paññāpeti paṭṭhapeti vivarati vibhajati uttānīkaroti ‘passathā’ti	1003	
PA_atk-s05_17a:1003_4	cāha. Jātipaccayā, bhikkhave, jarāmaraṇaṃ, bhavapaccayā, bhikkhave, jāti…pe… avijjāpaccayā,	1003	
PA_atk-s05_17a:1003_5	bhikkhave, saṅkhārā. Uppādā vā tathāgatānaṃ…pe… uttānīkaroti ‘passathā’ti cāha. Avijjāpaccayā,	1003	
PA_atk-s05_17a:1003_6	bhikkhave, saṅkhārā. Iti kho, bhikkhave, yā tatrata thatā avitathatā anaññathatā	1003	
PA_atk-s05_17a:1003_7	idappaccayatā. Ayaṃ vuccati, bhikkhave, paṭiccasamuppādo”ti –	1003	
PA_atk-s05_17a:1004_0	Evaṃ paṭiccasamuppādaṃ desentena tathatādīhi vevacanehi paccayadhammāva paṭiccasamuppādoti	1004	
PA_atk-s05_17a:1004_1	vuttā. Tasmā jarāmaraṇādīnaṃ paccayalakkhaṇo paṭiccasamuppādo, dukkhānubandhanaraso	1004	
PA_atk-s05_17a:1004_2	kummaggapaccupaṭṭhāno, ayampi sapaccayattā attano visesapaccayapadaṭṭhāno.	1004	
PA_atk-s05_17a:1005_0	Uppādā vā anuppādā vāti uppāde vā anuppāde vā, tathāgatesu uppannesupi anuppannesupīti	1005	
PA_atk-s05_17a:1005_1	attho. Ṭhitāva sā dhātūti ṭhitova so paccayasabhāvo, na kadāci jātijarāmaraṇassa	1005	
PA_atk-s05_17a:1005_2	paccayo na hotīti attho. Dhammaṭṭhitatā dhammaniyāmatā idappaccayatāti jātipaccayoyeva.	1005	
PA_atk-s05_17a:1005_3	Jātipaccayena hi jarāmaraṇasaṅkhāto paccayasamuppannadhammo tadāyattatāya tiṭṭhati,	1005	
PA_atk-s05_17a:1005_4	jātipaccayova jarāmaraṇadhammaṃ niyameti, tasmā jāti “dhammaṭṭhitatā dhammaniyāmatā”ti	1005	
PA_atk-s05_17a:1005_5	vuccati. Jātiyeva imassa jarāmaraṇassa paccayoti idappaccayo, idappaccayova idappaccayatā.	1005	
PA_atk-s05_17a:1005_6	Tanti taṃ paccayaṃ. Abhisambujjhatīti ñāṇena abhisambujjhati. Abhisametīti ñāṇena	1005	
PA_atk-s05_17a:1005_7	abhisamāgacchati. Ācikkhatīti katheti. Desetīti dasseti. Paññāpetīti jānāpeti. Paṭṭhapetīti	1005	
PA_atk-s05_17a:1005_8	ñāṇamukhe ṭhapeti. Vivaratīti vivaritvā dasseti. Vibhajatīti vibhāgato dasseti. Uttānīkarotīti	1005	
PA_atk-s05_17a:1005_9	pākaṭaṃ karoti. Iti khoti evaṃ kho. Yā tatrāti yā tesu “jātipaccayā jarāmaraṇa”ntiādīsu.	1005	
PA_atk-s05_17a:1005_10	So panāyaṃ paṭiccasamuppādo tehi tehi paccayehi anūnādhikeheva tassa tassa dhammassa	10051	
PA_atk-s05_17a:1005_11	sambhavato tathatāti, sāmaggiṃ upagatesu paccayesu muhuttampi tato nibbattanadhammānaṃ	10051	
PA_atk-s05_17a:1005_12	asambhavābhāvato avitathatāti, aññadhammapaccayehi aññadhammānuppattito anaññathatāti,	10051	
PA_atk-s05_17a:1005_13	yathāvuttānaṃ etesaṃ jarāmaraṇādīnaṃ paccayato vā paccayasamūhato vā idappaccayatāti	10051	
PA_atk-s05_17a:1005_14	vutto. Tatrāyaṃ vacanattho – imesaṃ paccayā idappaccayā, idappaccayā eva idappaccayatā,	10051	
PA_atk-s05_17a:1005_15	idappaccayānaṃ vā samūho idappaccayatā. Lakkhaṇaṃ panettha saddasatthato veditabbanti.	10051	
PA_atk-s05_17a:1006	Dhammaṭṭhitiñāṇaniddesavaṇṇanā niṭṭhitā.	100	
PA_atk-s05_17a:1007	5. Sammasanañāṇaniddesavaṇṇanā	100	
PA_atk-s05_17a:1008_0	48. Sammasanañāṇaniddese yaṃ kiñcīti anavasesapariyādānaṃ. Rūpanti atippasaṅganiyamanaṃ.	1008	
PA_atk-s05_17a:1008_1	Evaṃ padadvayenāpi rūpassa asesapariggaho kato hoti. Athassa atītādinā vibhāgaṃ ārabhati.	1008	
PA_atk-s05_17a:1008_2	Tañhi kiñci atītaṃ kiñci anāgatādibhedanti. Esa nayo vedanādīsupi. Tattha rūpaṃ tāva	1008	
PA_atk-s05_17a:1008_3	addhāsantatisamayakhaṇavasena catudhā atītaṃ nāma hoti, tathā anāgatapaccuppannaṃ.	1008	
PA_atk-s05_17a:1008_4	Tattha addhāvasena tāva ekassa ekasmiṃ bhave paṭisandhito pubbe atītaṃ, cutito uddhaṃ	1008	
PA_atk-s05_17a:1008_5	anāgataṃ, ubhinnamantare paccuppannaṃ. Santativasena sabhāgaekautusamuṭṭhānaṃ ekāhārasamuṭṭhānañca	1008	
PA_atk-s05_17a:1008_6	pubbāpariyabhāvena vattamānampi paccuppannaṃ, tato pubbe visabhāgautuāhārasamuṭṭhānaṃ	1008	
PA_atk-s05_17a:1008_7	atītaṃ, pacchā anāgataṃ. Cittajaṃ ekavīthiekajavanaekasamāpattisamuṭṭhānaṃ paccuppannaṃ,	1008	
PA_atk-s05_17a:1008_8	tato pubbe atītaṃ, pacchā anāgataṃ, kammasamuṭṭhānassa pāṭiyekkaṃ santativasena atītādibhedo	1008	
PA_atk-s05_17a:1008_9	natthi, tesaññeva pana utuāhāracittasamuṭṭhānānaṃ upatthambhanavasena tassa atītādibhāvo	1008	
PA_atk-s05_17a:1008_10	veditabbo. Samayavasena ekamuhuttapubbaṇhasāyanharattindivādīsu samayesu santānavasena	10081	
PA_atk-s05_17a:1008_11	pavattamānaṃ taṃ taṃ samayaṃ paccuppannaṃ nāma, tato pubbe atītaṃ, pacchā anāgataṃ.	10081	
PA_atk-s05_17a:1008_12	Khaṇavasena uppādādikhaṇattayapariyāpannaṃ paccuppannaṃ, tato pubbe anāgataṃ, pacchā	10081	
PA_atk-s05_17a:1008_13	atītaṃ. Apica atikkantahetupaccayakiccaṃ atītaṃ, niṭṭhitahetukiccamaniṭṭhitapaccayakiccaṃ	10081	
PA_atk-s05_17a:1008_14	paccuppannaṃ, ubhayakiccamasampattaṃ anāgataṃ. Sakiccakkhaṇe vā paccuppannaṃ, tato	10081	
PA_atk-s05_17a:1008_15	pubbe anāgataṃ, pacchā atītaṃ. Ettha ca khaṇādikathāva nippariyāyā sesā sapariyāyā.	10081	
PA_atk-s05_17a:1009_0	Ajjhattanti pañcasupi khandhesu idha niyakajjhattaṃ adhippetaṃ, tasmā attano santāne	1009	
PA_atk-s05_17a:1009_1	pavattaṃ pāṭipuggalikaṃ rūpaṃ ajjhattanti veditabbaṃ. Tato bahibhūtaṃ pana indriyabaddhaṃ	1009	
PA_atk-s05_17a:1009_2	vā anindriyabaddhaṃ vā rūpaṃ bahiddhā nāma. Oḷārikanti cakkhusotaghānajivhākāyarūpasaddagandharasaphoṭṭhabbasaṅkhātā	1009	
PA_atk-s05_17a:1009_3	pathavītejovāyo cāti dvādasavidhaṃ rūpaṃ ghaṭṭanavasena gahetabbato oḷārikaṃ. Sesaṃ	1009	
PA_atk-s05_17a:1009_4	pana āpodhātu itthindriyaṃ purisindriyaṃ jīvitindriyaṃ hadayavatthu ojā ākāsadhātu	1009	
PA_atk-s05_17a:1009_5	kāyaviññatti vacīviññatti rūpassa lahutā mudutā kammaññatā upacayo santati jaratā	1009	
PA_atk-s05_17a:1009_6	aniccatāti soḷasavidhaṃ rūpaṃ ghaṭṭanavasena agahetabbato sukhumaṃ. Hīnaṃ vā paṇītaṃ	1009	
PA_atk-s05_17a:1009_7	vāti ettha hīnapaṇītabhāvo pariyāyato nippariyāyato ca. Tattha akaniṭṭhānaṃ rūpato	1009	
PA_atk-s05_17a:1009_8	sudassīnaṃ rūpaṃ hīnaṃ, tadeva sudassānaṃ rūpato paṇītaṃ. Evaṃ yāva narakasattānaṃ	1009	
PA_atk-s05_17a:1009_9	rūpaṃ, tāva pariyāyato hīnapaṇītatā veditabbā. Nippariyāyato pana yattha akusalavipākaṃ	1009	
PA_atk-s05_17a:1009_10	uppajjati, taṃ hīnaṃ. Yattha kusalavipākaṃ, taṃ paṇītaṃ. Yaṃ dūre santike vāti ettha	10091	
PA_atk-s05_17a:1009_11	yaṃ sukhumaṃ, tadeva duppaṭivijjhasabhāvattā dūre. Yaṃ oḷārikaṃ, tadeva suppaṭivijjhasabhāvattā santike.	10091	
PA_atk-s05_17a:1010_0	Sabbaṃ rūpaṃ aniccato vavattheti ekaṃ sammasanaṃ, dukkhato vavattheti ekaṃ sammasanaṃ,	1010	
PA_atk-s05_17a:1010_1	anattato vavattheti ekaṃ sammasananti ettha ayaṃ bhikkhu “yaṃ kiñci rūpa”nti evaṃ	1010	
PA_atk-s05_17a:1010_2	aniyamaniddiṭṭhaṃ sabbampi rūpaṃ atītattikena ceva catūhi ajjhattādidukehi cāti ekādasahi	1010	
PA_atk-s05_17a:1010_3	okāsehi paricchinditvā sabbaṃ rūpaṃ aniccato vavattheti aniccanti sammasati. Kathaṃ?	1010	
PA_atk-s05_17a:1010_4	Parato vuttanayena. Vuttañhetaṃ – “rūpaṃ atītānāgatapaccuppannaṃ aniccaṃ khayaṭṭhenā”ti.	1010	
PA_atk-s05_17a:1010_5	Tasmā esa yaṃ atītaṃ rūpaṃ, taṃ yasmā atīteyeva khīṇaṃ, nayimaṃ bhavaṃ sampattanti	1010	
PA_atk-s05_17a:1010_6	aniccaṃ khayaṭṭhena, yaṃ anāgataṃ rūpaṃ anantarabhave nibbattissati, tampi tattheva	1010	
PA_atk-s05_17a:1010_7	khīyissati, na tato paraṃ bhavaṃ gamissatīti aniccaṃ khayaṭṭhena, yaṃ paccuppannaṃ	1010	
PA_atk-s05_17a:1010_8	rūpaṃ, taṃ idheva khīyati, na ito gacchatīti aniccaṃ khayaṭṭhena, yaṃ ajjhattaṃ rūpaṃ,	1010	
PA_atk-s05_17a:1010_9	tampi ajjhattameva khīyati, na bahiddhābhāvaṃ gacchatīti aniccaṃ khayaṭṭhena, yaṃ	1010	
PA_atk-s05_17a:1010_10	bahiddhā oḷārikaṃ sukhumaṃ hīnaṃ paṇītaṃ dūre santike, tampi ettheva khīyati, na	10101	
PA_atk-s05_17a:1010_11	dūrabhāvaṃ gacchatīti aniccaṃ khayaṭṭhenāti sammasati. Idaṃ sabbampi “aniccaṃ khayaṭṭhenā”ti	10101	
PA_atk-s05_17a:1010_12	etassa vasena ekaṃ sammasanaṃ, pabhedato pana ekādasavidhaṃ hoti.	10101	
PA_atk-s05_17a:1011_0	Sabbameva cetaṃ dukkhaṃ bhayaṭṭhenāti sammasati. Bhayaṭṭhenāti sappaṭibhayatāya.	1011	
PA_atk-s05_17a:1011_1	Yañhi aniccaṃ, taṃ bhayāvahaṃ hoti sīhopamasutte devānaṃ viya. Iti idampi “dukkhaṃ	1011	
PA_atk-s05_17a:1011_2	bhayaṭṭhenā”ti etassa vasena ekaṃ sammasanaṃ, pabhedato pana ekādasavidhaṃ hoti.	1011	
PA_atk-s05_17a:1012_0	Yathā ca dukkhaṃ, evaṃ sabbampi taṃ anattā asārakaṭṭhenāti sammasati. Asārakaṭṭhenāti	1012	
PA_atk-s05_17a:1012_1	“attā nivāsī kārako vedako sayaṃvasī”ti evaṃ parikappitassa attasārassa abhāvena.	1012	
PA_atk-s05_17a:1012_2	Yañhi aniccaṃ dukkhaṃ, attanopi aniccataṃ vā udayabbayapīḷanaṃ vā vāretuṃ na sakkoti,	1012	
PA_atk-s05_17a:1012_3	kuto tassa kārakādibhāvo. Tenāha – “rūpañca hidaṃ, bhikkhave, attā abhavissa, nayidaṃ	1012	
PA_atk-s05_17a:1012_4	rūpaṃ ābādhāya saṃvatteyyā”tiādi. Iti idaṃ “anattā asārakaṭṭhenā”ti etassa vasena	1012	
PA_atk-s05_17a:1012_5	ekaṃ sammasanaṃ, pabhedato pana ekādasavidhaṃ hoti. Eseva nayo vedanādīsu. Iti ekekasmiṃ	1012	
PA_atk-s05_17a:1012_6	khandhe ekādasa ekādasa katvā pañcasu khandhesu pañcapaññāsa sammasanāni honti, aniccato	1012	
PA_atk-s05_17a:1012_7	pañcapaññāsa, dukkhato pañcapaññāsa, anattato pañcapaññāsāti tividhānupassanāvasena	1012	
PA_atk-s05_17a:1012_8	sabbāni pañcasaṭṭhisatasammasanāni honti.	1012	
PA_atk-s05_17a:1013_0	Keci pana “sabbaṃ rūpaṃ, sabbaṃ vedanaṃ, sabbaṃ saññaṃ, sabbe saṅkhāre, sabbaṃ viññāṇanti	1013	
PA_atk-s05_17a:1013_1	padampi pakkhipitvā ekekasmiṃ khandhe dvādasa dvādasa katvā pañcasu saṭṭhi, anupassanāto	1013	
PA_atk-s05_17a:1013_2	asītisatasammasanānī”ti vadanti.	1013	
PA_atk-s05_17a:1014_0	Atītādivibhāge panettha santativasena khaṇādivasena ca vedanāya atītānāgatapaccuppannabhāvo	1014	
PA_atk-s05_17a:1014_1	veditabbo. Tattha santativasena ekavīthiekajavanaekasamāpattipariyāpannā ekavidhavisayasamāyogappavattā	1014	
PA_atk-s05_17a:1014_2	ca paccuppannā, tato pubbe atītā, pacchā anāgatā. Khaṇādivasena khaṇattayapariyāpannā	1014	
PA_atk-s05_17a:1014_3	pubbantāparantamajjhagatā sakiccañca kurumānā vedanā paccuppannā, tato pubbe atītā,	1014	
PA_atk-s05_17a:1014_4	pacchā anāgatā. Ajjhattabahiddhābhedo niyakajjhattavaseneva veditabbo.	1014	
PA_atk-s05_17a:1015_0	Oḷārikasukhumabhāvo “akusalā vedanā oḷārikā, kusalābyākatā vedanā sukhumā”tiādinā	1015	
PA_atk-s05_17a:1015_1	nayena vibhaṅge vuttena jātisabhāvapuggalalokiyalokuttaravasena veditabbo. Jātivasena	1015	
PA_atk-s05_17a:1015_2	tāva akusalā vedanā sāvajjakiriyahetuto, kilesasantāpabhāvato ca avūpasantavuttīti	1015	
PA_atk-s05_17a:1015_3	kusalavedanāya oḷārikā, sabyāpārato saussāhato savipākato kilesasantāpabhāvato sāvajjato	1015	
PA_atk-s05_17a:1015_4	ca vipākābyākatāya oḷārikā, savipākato kilesasantāpabhāvato sabyābajjhato sāvajjato	1015	
PA_atk-s05_17a:1015_5	ca kiriyābyākatāya oḷārikā. Kusalābyākatā pana vuttavipariyāyato akusalāya vedanāya	1015	
PA_atk-s05_17a:1015_6	sukhumā. Dvepi kusalākusalā vedanā sabyāpārato saussāhato savipākato ca yathāyogaṃ	1015	
PA_atk-s05_17a:1015_7	duvidhāyapi abyākatāya oḷārikā, vuttavipariyāyena duvidhāpi abyākatā tāhi sukhumā.	1015	
PA_atk-s05_17a:1015_8	Evaṃ tāva jātivasena oḷārikasukhumatā veditabbā.	1015	
PA_atk-s05_17a:1016_0	Sabhāvavasena pana dukkhā vedanā nirassādato savipphārato khobhakaraṇato ubbejanīyato	1016	
PA_atk-s05_17a:1016_1	abhibhavanato ca itarāhi dvīhi oḷārikā, itarā pana dve sātato santato paṇītato manāpato	1016	
PA_atk-s05_17a:1016_2	majjhattato ca yathāyogaṃ dukkhāya sukhumā. Ubho pana sukhadukkhā savipphārato ubbejanīyato	1016	
PA_atk-s05_17a:1016_3	khobhakaraṇato pākaṭato ca adukkhamasukhāya oḷārikā, sā vuttavipariyāyena tadubhayato	1016	
PA_atk-s05_17a:1016_4	sukhumā. Evaṃ sabhāvavasena oḷārikasukhumatā veditabbā.	1016	
PA_atk-s05_17a:1017	Puggalavasena pana asamāpannassa vedanā nānārammaṇe vikkhittabhāvato samāpannassa vedanāya oḷārikā, vipariyāyena itarā sukhumā. Evaṃ puggalavasena oḷārikasukhumatā veditabbā.	101	
PA_atk-s05_17a:1018_0	Lokiyalokuttaravasena pana sāsavā vedanā lokiyā, sā āsavuppattihetuto oghaniyato	1018	
PA_atk-s05_17a:1018_1	yoganiyato ganthaniyato nīvaraṇiyato upādāniyato saṃkilesikato puthujjanasādhāraṇato	1018	
PA_atk-s05_17a:1018_2	ca anāsavāya oḷārikā, anāsavā ca vipariyāyena sāsavāya sukhumā. Evaṃ lokiyalokuttaravasena	1018	
PA_atk-s05_17a:1018_3	oḷārikasukhumatā veditabbā.	1018	
PA_atk-s05_17a:1019	Tattha jātiādivasena sambhedo pariharitabbo. Akusalavipākakāyaviññāṇasampayuttā hi vedanā jātivasena abyākatattā sukhumāpi samānā sabhāvādivasena oḷārikā hoti. Vuttañhetaṃ –	101	
PA_atk-s05_17a:1020	“Abyākatā vedanā sukhumā, dukkhā vedanā oḷārikā. Samāpannassa vedanā sukhumā, asamāpannassa vedanā oḷārikā. Anāsavā vedanā sukhumā, sāsavā vedanā oḷārikā”ti.	102	
PA_atk-s05_17a:1021_0	Yathā ca dukkhā vedanā, evaṃ sukhādayopi. Tāpi hi jātivasena oḷārikā, sabhāvādivasena	1021	
PA_atk-s05_17a:1021_1	sukhumā honti. Tasmā yathā jātiādivasena sambhedo na hoti, tathā vedanānaṃ oḷārikasukhumatā	1021	
PA_atk-s05_17a:1021_2	veditabbā. Seyyathidaṃ, abyākatā jātivasena kusalākusalāhi sukhumā. Tattha katamā	1021	
PA_atk-s05_17a:1021_3	abyākatā? Kiṃ dukkhā? Kiṃ sukhā? Kiṃ samāpannassa? Kiṃ asamāpannassa? Kiṃ sāsavā?	1021	
PA_atk-s05_17a:1021_4	Kiṃ anāsavāti? Evaṃ sabhāvādibhedo na parāmasitabbo. Esa nayo sabbattha.	1021	
PA_atk-s05_17a:1022_0	Apica “taṃ taṃ vā pana vedanaṃ upādāyupādāya vedanā oḷārikā sukhumā daṭṭhabbā”ti	1022	
PA_atk-s05_17a:1022_1	vacanato akusalādīsupi lobhasahagatāya dosasahagatā vedanā aggi viya nissayadahanato	1022	
PA_atk-s05_17a:1022_2	oḷārikā, lobhasahagatā sukhumā. Dosasahagatāpi niyatā oḷārikā, aniyatā sukhumā. Niyatāpi	1022	
PA_atk-s05_17a:1022_3	kappaṭṭhitikā oḷārikā, itarā sukhumā. Kappaṭṭhitikāsupi asaṅkhārikā oḷārikā, itarā	1022	
PA_atk-s05_17a:1022_4	sukhumā. Lobhasahagatā pana diṭṭhisampayuttā oḷārikā, itarā sukhumā. Sāpi niyatā	1022	
PA_atk-s05_17a:1022_5	kappaṭṭhitikā asaṅkhārikā oḷārikā, itarā sukhumā. Avisesena ca akusalā bahuvipākā	1022	
PA_atk-s05_17a:1022_6	oḷārikā, appavipākā sukhumā. Kusalā pana appavipākā oḷārikā, bahuvipākā sukhumā.	1022	
PA_atk-s05_17a:1023_0	Apica kāmāvacarakusalā oḷārikā, rūpāvacarā sukhumā, tato arūpāvacarā, tato lokuttarā.	1023	
PA_atk-s05_17a:1023_1	Kāmāvacarā ca dānamayā oḷārikā, sīlamayā sukhumā. Sīlamayāpi oḷārikā, tato bhāvanāmayā	1023	
PA_atk-s05_17a:1023_2	sukhumā. Bhāvanāmayāpi duhetukā oḷārikā, tihetukā sukhumā. Tihetukāpi sasaṅkhārikā	1023	
PA_atk-s05_17a:1023_3	oḷārikā, asaṅkhārikā sukhumā. Rūpāvacarā ca paṭhamajjhānikā oḷārikā…pe… pañcamajjhānikā	1023	
PA_atk-s05_17a:1023_4	sukhumāva. Arūpāvacarā ca ākāsānañcāyatanasampayuttā oḷārikā…pe… nevasaññānāsaññāyatanasampayuttā	1023	
PA_atk-s05_17a:1023_5	sukhumāva. Lokuttarā ca sotāpattimaggasampayuttā oḷārikā…pe… arahattamaggasampayuttā	1023	
PA_atk-s05_17a:1023_6	sukhumāva. Esa nayo taṃtaṃbhūmivipākakiriyāvedanāsu dukkhādiasamāpannādisāsavādivasena	1023	
PA_atk-s05_17a:1023_7	vuttavedanāsu ca. Okāsavasena vāpi niraye dukkhā oḷārikā, tiracchānayoniyaṃ sukhumā…pe…	1023	
PA_atk-s05_17a:1023_8	paranimmitavasavattīsu sukhumāva. Yathā ca dukkhā, evaṃ sukhāpi sabbattha yathānurūpaṃ	1023	
PA_atk-s05_17a:1023_9	yojetabbā. Vatthuvasena cāpi hīnavatthukā yā kāci vedanā oḷārikā, paṇītavatthukā	1023	
PA_atk-s05_17a:1023_10	sukhumā. Hīnapaṇītabhede yā oḷārikā, sā hīnā. Yā ca sukhumā, sā paṇītāti daṭṭhabbā.	10231	
PA_atk-s05_17a:1024_0	Dūrasantikapade pana “akusalā vedanā kusalābyākatāhi vedanāhi dūre, akusalā vedanā	1024	
PA_atk-s05_17a:1024_1	akusalāya vedanāya santike”tiādinā nayena vibhaṅge vibhattā. Tasmā akusalā vedanā	1024	
PA_atk-s05_17a:1024_2	visabhāgato asaṃsaṭṭhato asarikkhato ca kusalābyākatāhi dūre, tathā kusalābyākatā	1024	
PA_atk-s05_17a:1024_3	akusalāya. Esa nayo sabbavāresu. Akusalā pana vedanā sabhāgato saṃsaṭṭhato sarikkhato	1024	
PA_atk-s05_17a:1024_4	ca akusalāya santiketi idaṃ vedanāya atītādivibhāge vitthārakathāmukhaṃ. Taṃtaṃvedanāsampayuttānaṃ	1024	
PA_atk-s05_17a:1024_5	pana saññādīnampi etaṃ evameva veditabbaṃ.	1024	
PA_atk-s05_17a:1025_0	Ye panettha vedanādīsu cakkhu…pe… jarāmaraṇanti peyyālena saṃkhittesu ca dhammesu	1025	
PA_atk-s05_17a:1025_1	lokuttaradhammā āgatā, te asammasanūpagattā imasmiṃ adhikāre na gahetabbā. Te pana	1025	
PA_atk-s05_17a:1025_2	kevalaṃ tena tena padena saṅgahitadhammadassanavasena ca abhiññeyyaniddese āgatanayena	1025	
PA_atk-s05_17a:1025_3	ca vuttā. Yepi ca sammasanūpagā, tesu ye yassa pākaṭā honti, sukhena pariggahaṃ gacchanti,	1025	
PA_atk-s05_17a:1025_4	tesu tena sammasanaṃ ārabhitabbaṃ. Jātijarāmaraṇavasena visuṃ sammasanābhāvepi jātijarāmaraṇavantesuyeva	1025	
PA_atk-s05_17a:1025_5	pana sammasitesu tānipi sammasitāni hontīti pariyāyena tesampi vasena sammasanaṃ	1025	
PA_atk-s05_17a:1025_6	vuttanti veditabbaṃ. Atītānāgatapaccuppannaṃ aniccato vavatthetītiādinā nayena atītattikasseva	1025	
PA_atk-s05_17a:1025_7	ca vasena sammasanassa vuttattā ajjhattādibhedaṃ anāmasitvāpi atītattikasseva vasena	1025	
PA_atk-s05_17a:1025_8	paricchinditvāpi aniccādito sammasanaṃ kātabbameva.	1025	
PA_atk-s05_17a:1026_0	Yaṃ pana aniccaṃ, taṃ yasmā niyamato saṅkhatādibhedaṃ hoti, tenassa pariyāyadassanatthaṃ,	1026	
PA_atk-s05_17a:1026_1	nānākārehi vā manasikārappavattidassanatthaṃ rūpaṃ atītānāgatapaccuppannaṃ aniccaṃ	1026	
PA_atk-s05_17a:1026_2	saṅkhatantiādimāha. Tañhi hutvā abhāvaṭṭhena aniccaṃ, aniccantikatāya ādiantavantatāya	1026	
PA_atk-s05_17a:1026_3	vā aniccaṃ. Paccayehi samāgantvā katattā saṅkhataṃ. Paccaye paṭicca nissāya samaṃ,	1026	
PA_atk-s05_17a:1026_4	saha vā uppannattā paṭiccasamuppannaṃ. Etena paccayehi katepi paccayānaṃ abyāpārataṃ	1026	
PA_atk-s05_17a:1026_5	dasseti. Khayadhammanti khīyanadhammaṃ khīyanapakatikaṃ. Vayadhammanti nassanadhammaṃ.	1026	
PA_atk-s05_17a:1026_6	Nayidaṃ mandībhāvakkhayavasena khayadhammaṃ, kevalaṃ vigamanapakatikaṃ. Pahūtassa	1026	
PA_atk-s05_17a:1026_7	mandībhāvopi hi loke khayoti vuccati. Virāgadhammanti nayidaṃ kuhiñci gamanavasena	1026	
PA_atk-s05_17a:1026_8	vayadhammaṃ, kevalaṃ sabhāvātikkamanapakatikaṃ. “Virāgo nāma jigucchanaṃ vā samatikkamo	1026	
PA_atk-s05_17a:1026_9	vā”ti hi vuttaṃ. Nirodhadhammanti nayidaṃ sabhāvātikkamena punarāvattidhammaṃ, kevalaṃ	1026	
PA_atk-s05_17a:1026_10	apunarāvattinirodhena nirujjhanapakatikanti purimapurimapadassa atthavivaraṇavasena	10261	
PA_atk-s05_17a:1026_11	pacchimapacchimapadaṃ vuttanti veditabbaṃ.	10261	
PA_atk-s05_17a:1027_0	Atha vā ekabhavapariyāpannarūpabhaṅgavasena khayadhammaṃ, ekasantatipariyāpannarūpakkhayavasena	1027	
PA_atk-s05_17a:1027_1	vayadhammaṃ, rūpassa khaṇabhaṅgavasena virāgadhammaṃ, tiṇṇampi apunappavattivasena	1027	
PA_atk-s05_17a:1027_2	nirodhadhammantipi yojetabbaṃ.	1027	
PA_atk-s05_17a:1028_0	Jarāmaraṇaṃ aniccantiādīsu jarāmaraṇaṃ na aniccaṃ, aniccasabhāvānaṃ pana khandhānaṃ	1028	
PA_atk-s05_17a:1028_1	jarāmaraṇattā aniccaṃ nāma jātaṃ. Saṅkhatādīsupi eseva nayo. Antarapeyyāle jātiyāpi	1028	
PA_atk-s05_17a:1028_2	aniccāditāya eseva nayo.	1028	
PA_atk-s05_17a:1029_0	Jātipaccayā jarāmaraṇantiādi na vipassanāvasena vuttaṃ, kevalaṃ paṭiccasamuppādassa	1029	
PA_atk-s05_17a:1029_1	ekekaaṅgavasena saṅkhipitvā vavatthānato sammasanañāṇaṃ nāma hotīti pariyāyena vuttaṃ.	1029	
PA_atk-s05_17a:1029_2	Na panetaṃ kalāpasammasanañāṇaṃ dhammaṭṭhitiñāṇameva taṃ hotīti. Asati jātiyāti liṅgavipallāso	1029	
PA_atk-s05_17a:1029_3	kato, asatiyā jātiyāti vuttaṃ hoti. Asati saṅkhāresūti vacanavipallāso kato, asantesu	1029	
PA_atk-s05_17a:1029_4	saṅkhāresūti vuttaṃ hoti. Bhavapaccayā jāti, asatītiādi “bhavapaccayā jāti, asati	1029	
PA_atk-s05_17a:1029_5	bhave natthi jātī”tiādinā nayena yojetabbaṃ.	1029	
PA_atk-s05_17a:1030	Sammasanañāṇaniddesavaṇṇanā niṭṭhitā.	103	
PA_atk-s05_17a:1031	6. Udayabbayañāṇaniddesavaṇṇanā	103	
PA_atk-s05_17a:1032_0	49. Idāni anantaraṃ vuttassa sammasanañāṇassa nānānayehi bhāvanāthirakaraṇena pāraṃ	1032	
PA_atk-s05_17a:1032_1	gantvā ṭhitena aniccādito diṭṭhe saṅkhāre udayabbayena paricchinditvā aniccādito	1032	
PA_atk-s05_17a:1032_2	vipassanatthaṃ vuttassa udayabbayānupassanāñāṇassa niddese jātaṃ rūpantiādīsu santativasena	1032	
PA_atk-s05_17a:1032_3	yathāsakaṃ paccayehi nibbattaṃ rūpaṃ. Tassa jātassa rūpassa nibbattilakkhaṇaṃ jātiṃ	1032	
PA_atk-s05_17a:1032_4	uppādaṃ abhinavākāraṃ udayoti, vipariṇāmalakkhaṇaṃ khayaṃ bhaṅgaṃ vayoti, anupassanā	1032	
PA_atk-s05_17a:1032_5	punappunaṃ nisāmanā, udayabbaya anupassanāñāṇanti attho. Vedanādīsupi eseva nayo.	1032	
PA_atk-s05_17a:1032_6	Jātijarāmaraṇavantānaṃyeva udayabbayassa pariggahetabbattā jātijarāmaraṇānaṃ udayabbayābhāvato	1032	
PA_atk-s05_17a:1032_7	jātijarāmaraṇaṃ anāmasitvā jātaṃ cakkhu…pe… jāto bhavoti peyyālaṃ kataṃ. So evaṃ	1032	
PA_atk-s05_17a:1032_8	pañcannaṃ khandhānaṃ udayabbayaṃ passanto evaṃ jānāti “imesaṃ khandhānaṃ uppattito	1032	
PA_atk-s05_17a:1032_9	pubbe anuppannānaṃ rāsi vā nicayo vā natthi, uppajjamānānampi rāsito vā nicayato	1032	
PA_atk-s05_17a:1032_10	vā āgamanaṃ nāma natthi, nirujjhamānānampi disāvidisāgamanaṃ nāma natthi, niruddhānampi	10321	
PA_atk-s05_17a:1032_11	ekasmiṃ ṭhāne rāsito nicayato nidhānato avaṭṭhānaṃ nāma natthi. Yathā pana vīṇāya	10321	
PA_atk-s05_17a:1032_12	vādiyamānāya uppannassa saddassa neva uppattito pubbe sannicayo atthi, na uppajjamāno	10321	
PA_atk-s05_17a:1032_13	sannicayato āgato, na nirujjhamānassa disāvidisāgamanaṃ atthi, na niruddho katthaci	10321	
PA_atk-s05_17a:1032_14	sannicito tiṭṭhati, atha kho vīṇañca upavīṇañca purisassa ca tajjaṃ vāyāmaṃ paṭicca	10321	
PA_atk-s05_17a:1032_15	ahutvā sambhoti, hutvā paṭiveti, evaṃ sabbepi rūpārūpino dhammā ahutvā sambhonti, hutvā paṭiventī”ti.	10321	
PA_atk-s05_17a:1033_0	50. Evaṃ saṅkhepato udayabbayadassanaṃ dassetvā idāni vitthārato dassetuṃ pañcannaṃ	1033	
PA_atk-s05_17a:1033_1	khandhānaṃ udayaṃ passanto kati lakkhaṇāni passatītiādīhi rāsito gaṇanaṃ pucchitvā,	1033	
PA_atk-s05_17a:1033_2	pañcannaṃ khandhānaṃ udayaṃ passanto pañcavīsati lakkhaṇāni passatītiādīhi rāsitova	1033	
PA_atk-s05_17a:1033_3	gaṇanaṃ vissajjetvā, puna rūpakkhandhassa udayaṃ passanto kati lakkhaṇāni passatītiādīhi	1033	
PA_atk-s05_17a:1033_4	vibhāgato gaṇanaṃ pucchitvā rūpakkhandhassa udayaṃ passanto pañca lakkhaṇāni passatītiādīhi	1033	
PA_atk-s05_17a:1033_5	vibhāgato gaṇanaṃ vissajjetvā, puna rūpakkhandhassa udayaṃ passanto katamāni pañca	1033	
PA_atk-s05_17a:1033_6	lakkhaṇāni passatītiādīhi lakkhaṇavibhāgaṃ pucchitvā vissajjanaṃ kataṃ.	1033	
PA_atk-s05_17a:1034_0	Tattha avijjāsamudayā rūpasamudayoti “purimakammabhavasmiṃ moho avijjā”ti vuttāya	1034	
PA_atk-s05_17a:1034_1	avijjāya sati imasmiṃ bhave rūpassa uppādo hotīti attho. Paccayasamudayaṭṭhenāti	1034	
PA_atk-s05_17a:1034_2	paccayassa uppannabhāvenāti attho. Avijjātaṇhākammāni cettha idha paṭisandhihetubhūtā	1034	
PA_atk-s05_17a:1034_3	atītapaccayā. Imesu ca tīsu gahitesu saṅkhārupādānāni gahitāneva honti. Āhārasamudayāti	1034	
PA_atk-s05_17a:1034_4	pavattipaccayesu kabaḷīkārāhārassa balavattā soyeva gahito. Tasmiṃ pana gahite pavattihetubhūtāni	1034	
PA_atk-s05_17a:1034_5	utucittānipi gahitāneva honti. Nibbattilakkhaṇanti addhāsantatikhaṇavasena rūpassa	1034	
PA_atk-s05_17a:1034_6	uppādaṃ, uppādoyeva saṅkhatalakkhaṇattā lakkhaṇanti ca vutto. Pañca lakkhaṇānīti	1034	
PA_atk-s05_17a:1034_7	avijjā taṇhā kammāhārā nibbatti cāti imāni pañca lakkhaṇāni. Avijjādayopi hi rūpassa	1034	
PA_atk-s05_17a:1034_8	udayo lakkhīyati etehīti lakkhaṇāni. Nibbatti pana saṅkhatalakkhaṇameva, tampi saṅkhatanti	1034	
PA_atk-s05_17a:1034_9	lakkhīyati etenāti lakkhaṇaṃ.	1034	
PA_atk-s05_17a:1035_0	Avijjānirodhā rūpanirodhoti anāgatabhavassa paccayabhūtāya imasmiṃ bhave avijjāya	1035	
PA_atk-s05_17a:1035_1	arahattamaggañāṇena nirodhe kate paccayābhāvā anāgatassa rūpassa anuppādo nirodho	1035	
PA_atk-s05_17a:1035_2	hotīti attho. Paccayanirodhaṭṭhenāti paccayassa niruddhabhāvenāti attho. Nirodho	1035	
PA_atk-s05_17a:1035_3	cettha anāgatapaṭisandhipaccayānaṃ idha avijjātaṇhākammānaṃyeva nirodho. Āhāranirodhā	1035	
PA_atk-s05_17a:1035_4	rūpanirodhoti pavattipaccayassa kabaḷīkārāhārassa abhāve taṃsamuṭṭhānarūpābhāvo hoti.	1035	
PA_atk-s05_17a:1035_5	Vipariṇāmalakkhaṇanti addhāsantatikhaṇavasena rūpassa bhaṅgaṃ, bhaṅgoyeva saṅkhatalakkhaṇattā	1035	
PA_atk-s05_17a:1035_6	lakkhaṇanti vutto. Idha pañca lakkhaṇānīti avijjātaṇhākammāhārānaṃ abhāvanirodhā	1035	
PA_atk-s05_17a:1035_7	cattāri, vipariṇāmo ekanti pañca. Esa nayo vedanākkhanthādīsu. Ayaṃ pana viseso –	1035	
PA_atk-s05_17a:1035_8	arūpakkhandhānaṃ udayabbayadassanaṃ addhāsantativasena, na khaṇavasena. Phasso vedanāsaññāsaṅkhārakkhandhānaṃ	1035	
PA_atk-s05_17a:1035_9	pavattipaccayo, taṃnirodhā ca tesaṃ nirodho. Nāmarūpaṃ viññāṇakkhandhassa pavattipaccayo,	1035	
PA_atk-s05_17a:1035_10	taṃnirodhā ca tassa nirodhoti.	10351	
PA_atk-s05_17a:1036_0	Keci panāhu – “catudhā paccayato udayabbayadassane atītādivibhāgaṃ anāmasitvāva sabbasāmaññavasena	1036	
PA_atk-s05_17a:1036_1	avijjādīhi udetīti uppajjamānabhāvamattaṃ gaṇhāti, na uppādaṃ. Avijjādinirodhā nirujjatīti	1036	
PA_atk-s05_17a:1036_2	anuppajjamānabhāvamattaṃ gaṇhāti, na bhaṅgaṃ. Khaṇato udayabbayadassane paccuppannānaṃ	1036	
PA_atk-s05_17a:1036_3	uppādaṃ bhaṅgaṃ gaṇhātī”ti.	1036	
PA_atk-s05_17a:1037_0	Vipassamāno pana vipassako paṭhamaṃ paccayato udayabbayaṃ manasikaritvā vipassanākāle	1037	
PA_atk-s05_17a:1037_1	avijjādike caturo dhamme vissajjetvā udayabbayavanteyeva khandhe gahetvā tesaṃ udayabbayaṃ	1037	
PA_atk-s05_17a:1037_2	passati, evañca tassa vipassakassa “evaṃ rūpādīnaṃ udayo, evaṃ vayo, evaṃ rūpādayo	1037	
PA_atk-s05_17a:1037_3	udenti, evaṃ ventī”ti paccayato ca khaṇato ca vitthārena udayabbayaṃ passato “iti	1037	
PA_atk-s05_17a:1037_4	kira ime dhammā ahutvā sambhonti, hutvā paṭiventī”ti ñāṇaṃ visadataraṃ hoti, saccapaṭiccasamuppādanayalakkhaṇabhedā	1037	
PA_atk-s05_17a:1037_5	pākaṭā honti. Yañhi so avijjādisamudayā khandhānaṃ samudayaṃ avijjādinirodhā ca khandhānaṃ	1037	
PA_atk-s05_17a:1037_6	nirodhaṃ passati, idamassa paccayato udayabbayadassanaṃ. Yaṃ pana nibbattilakkhaṇavipariṇāmalakkhaṇāni	1037	
PA_atk-s05_17a:1037_7	passanto khandhānaṃ udayabbayaṃ passati, idamassa khaṇato udayabbayadassanaṃ. Uppattikkhaṇeyeva	1037	
PA_atk-s05_17a:1037_8	hi nibbattilakkhaṇaṃ, bhaṅgakkhaṇe ca vipariṇāmalakkhaṇaṃ.	1037	
PA_atk-s05_17a:1038_0	Iccassevaṃ paccayato ceva khaṇato ca dvedhā udayabbayaṃ passato paccayato udayadassanena	1038	
PA_atk-s05_17a:1038_1	samudayasaccaṃ pākaṭaṃ hoti janakāvabodhato. Khaṇato udayadassanena dukkhasaccaṃ	1038	
PA_atk-s05_17a:1038_2	pākaṭaṃ hoti jātidukkhāvabodhato. Paccayato vayadassanena nirodhasaccaṃ pākaṭaṃ hoti	1038	
PA_atk-s05_17a:1038_3	paccayānuppādena paccayavataṃ anuppādāvabodhato. Khaṇato vayadassanena dukkhasaccameva	1038	
PA_atk-s05_17a:1038_4	pākaṭaṃ hoti maraṇadukkhāvabodhato. Yañcassa udayabbayadassanaṃ, maggovāyaṃ lokikoti	1038	
PA_atk-s05_17a:1038_5	maggasaccaṃ pākaṭaṃ hoti tatra sammohavighātato.	1038	
PA_atk-s05_17a:1039_0	Paccayato cassa udayadassanena anulomo paṭiccasamuppādo pākaṭo hoti “imasmiṃ sati	1039	
PA_atk-s05_17a:1039_1	idaṃ hotī”ti avabodhato. Paccayato vayadassanena paṭilomo paṭiccasamuppādo pākaṭo	1039	
PA_atk-s05_17a:1039_2	hoti “imassa nirodhā idaṃ nirujjhatī”ti avabodhato. Khaṇato pana udayabbayadassanena	1039	
PA_atk-s05_17a:1039_3	paṭiccasamuppannā dhammā pākaṭā honti saṅkhatalakkhaṇāvabodhato. Udayabbayavanto	1039	
PA_atk-s05_17a:1039_4	hi saṅkhatā, te ca paṭiccasamuppannāti.	1039	
PA_atk-s05_17a:1040_0	Paccayato cassa udayadassanena ekattanayo pākaṭo hoti hetuphalasambandhena santānassa	1040	
PA_atk-s05_17a:1040_1	anupacchedāvabodhato. Atha suṭṭhutaraṃ ucchedadiṭṭhiṃ pajahati. Khaṇato udayadassanena	1040	
PA_atk-s05_17a:1040_2	nānattanayo pākaṭo hoti navanavānaṃ uppādāvabodhato. Atha suṭṭhutaraṃ sassatadiṭṭhiṃ	1040	
PA_atk-s05_17a:1040_3	pajahati. Paccayato cassa udayabbayadassanena abyāpāranayo pākaṭo hoti dhammānaṃ	1040	
PA_atk-s05_17a:1040_4	avasavattibhāvāvabodhato. Atha suṭṭhutaraṃ attadiṭṭhiṃ pajahati. Paccayato pana udayadassanena	1040	
PA_atk-s05_17a:1040_5	evaṃdhammatānayo pākaṭo hoti paccayānurūpena phalassuppādāvabodhato. Atha suṭṭhutaraṃ	1040	
PA_atk-s05_17a:1040_6	akiriyadiṭṭhiṃ pajahati.	1040	
PA_atk-s05_17a:1041_0	Paccayato cassa udayadassanena anattalakkhaṇaṃ pākaṭaṃ hoti dhammānaṃ nirīhakattapaccayapaṭibaddhavuttitāvabodhato.	1041	
PA_atk-s05_17a:1041_1	Khaṇato udayabbayadassanena aniccalakkhaṇaṃ pākaṭaṃ hoti hutvā abhāvāvabodhato, pubbantāparantavivekāvabodhato	1041	
PA_atk-s05_17a:1041_2	ca. Dukkhalakkhaṇampi pākaṭaṃ hoti udayabbayehi paṭipīḷanāvabodhato. Sabhāvalakkhaṇampi	1041	
PA_atk-s05_17a:1041_3	pākaṭaṃ hoti udayabbayaparicchinnāvabodhato. Sabhāvalakkhaṇe saṅkhatalakkhaṇassa	1041	
PA_atk-s05_17a:1041_4	tāvakālikattampi pākaṭaṃ hoti, udayakkhaṇe vayassa, vayakkhaṇe ca udayassa abhāvāvabodhatoti.	1041	
PA_atk-s05_17a:1042_0	Tassevaṃ pākaṭībhūtasaccapaṭiccasamuppādanayalakkhaṇabhedassa “evaṃ kira nāmime dhammā	1042	
PA_atk-s05_17a:1042_1	anuppannapubbā uppajjanti, uppannā nirujjhantī”ti niccanavāva hutvā saṅkhārā upaṭṭhahanti.	1042	
PA_atk-s05_17a:1042_2	Na kevalañca niccanavāva, sūriyuggamane ussāvabindu viya udakapubbuḷo viya udake	1042	
PA_atk-s05_17a:1042_3	daṇḍarāji viya āragge sāsapo viya vijjuppādo viya ca parittaṭṭhāyino māyāmarīcisupinantaalātacakkagandhabbanagarapheṇakadaliādayo	1042	
PA_atk-s05_17a:1042_4	viya asārā nissārāti cāpi upaṭṭhahanti. Ettāvatā tena “vayadhammameva uppajjati,	1042	
PA_atk-s05_17a:1042_5	uppannañca vayaṃ upetī”ti iminā ākārena samapaññāsa lakkhaṇāni paṭivijjhitvā ṭhitaṃ	1042	
PA_atk-s05_17a:1042_6	udayabbayānupassanā nāma paṭhamaṃ taruṇavipassanāñāṇaṃ adhigataṃ hoti, yassādhigamā	1042	
PA_atk-s05_17a:1042_7	“āraddhavipassako”ti saṅkhaṃ gacchati. Imasmiṃ ñāṇe ṭhitassa obhāsādayo dasa vipassanūpakkilesā	1042	
PA_atk-s05_17a:1042_8	uppajjanti, yesaṃ uppattiyā akusalo yogāvacaro tesu maggañāṇasaññī hutvā amaggameva	1042	
PA_atk-s05_17a:1042_9	“maggo”ti gaṇhāti, upakkilesajaṭājaṭito ca hoti. Kusalo pana yogāvacaro tesu vipassanaṃ	1042	
PA_atk-s05_17a:1042_10	āropento upakkilesajaṭaṃ vijaṭetvā “ete dhammā na maggo, upakkilesavimuttaṃ pana	10421	
PA_atk-s05_17a:1042_11	vīthipaṭipannaṃ vipassanāñāṇaṃ maggo”ti maggañca amaggañca vavatthapeti. Tassevaṃ	10421	
PA_atk-s05_17a:1042_12	maggañca amaggañca ñatvā ṭhitaṃ ñāṇaṃ maggāmaggañāṇadassanavisuddhi nāma.	10421	
PA_atk-s05_17a:1043_0	Ettāvatā ca pana tena catunnaṃ saccānaṃ vavatthānaṃ kataṃ hoti. Kathaṃ? Nāmarūpapariggahe	1043	
PA_atk-s05_17a:1043_1	sati paccayapariggahasambhavato dhammaṭṭhitiñāṇavacaneneva vuttena diṭṭhivisuddhisaṅkhātena	1043	
PA_atk-s05_17a:1043_2	nāmarūpavavatthāpanena dukkhasaccassa vavatthānaṃ kataṃ hoti, kaṅkhāvitaraṇavisuddhisaṅkhātena	1043	
PA_atk-s05_17a:1043_3	paccayapariggahaṇena samudayasaccassa vavatthānaṃ, udayabbayānupassanena ca khaṇato	1043	
PA_atk-s05_17a:1043_4	udayabbayadassanena dukkhasaccassa vavatthānaṃ kataṃ, paccayato udayadassanena samudayasaccassa	1043	
PA_atk-s05_17a:1043_5	vavatthānaṃ, paccayato vayadassanena nirodhasaccassa vavatthānaṃ, yañcassa udayabbayadassanaṃ,	1043	
PA_atk-s05_17a:1043_6	maggovāyaṃ lokikoti tatra sammohavighātato imissañca maggāmaggañāṇadassanavisuddhiyaṃ	1043	
PA_atk-s05_17a:1043_7	vipassato sammā maggassa avadhāraṇena maggasaccassa vavatthānaṃ kataṃ. Evaṃ lokiyena	1043	
PA_atk-s05_17a:1043_8	tāva ñāṇena catunnaṃ saccānaṃ vavatthānaṃ kataṃ hotīti.	1043	
PA_atk-s05_17a:1044	Udayabbayañāṇaniddesavaṇṇanā niṭṭhitā.	104	
PA_atk-s05_17a:1045	7. Bhaṅgānupassanāñāṇaniddesavaṇṇanā	104	
PA_atk-s05_17a:1046_0	51. So udayabbayānupassanāyaṃ ṭhito yogāvacaro maggāmaggavavatthāpanena upakkilesavimuttaṃ	1046	
PA_atk-s05_17a:1046_1	vīthipaṭipannaṃ udayabbayānupassanāñāṇaṃ “maggo”ti ñatvā tilakkhaṇasallakkhaṇena	1046	
PA_atk-s05_17a:1046_2	tasseva maggassa suvisadakaraṇatthaṃ puna udayabbayānupassanaṃ ārabhitvā udayabbayena	1046	
PA_atk-s05_17a:1046_3	paricchinne saṅkhāre aniccādito vipassati. Evaṃ tassa taṃ ñāṇaṃ tikkhaṃ hutvā vahati,	1046	
PA_atk-s05_17a:1046_4	saṅkhārā lahuṃ upaṭṭhahanti, ñāṇe tikkhe vahante saṅkhāresu lahuṃ upaṭṭhahantesu	1046	
PA_atk-s05_17a:1046_5	uppādaṃ atikkamitvā bhaṅge eva sati santiṭṭhati. Nirodhādhimuttattā vā udayaṃ pahāya	1046	
PA_atk-s05_17a:1046_6	bhaṅgeyeva satiṃ upaṭṭhapeti. Etasmiṃ ṭhāne bhaṅgānupassanāñāṇaṃ uppajjati. Idāni	1046	
PA_atk-s05_17a:1046_7	tassa ñāṇassa niddese rūpārammaṇatā cittaṃ uppajjitvā bhijjatīti rūpārammaṇaṃ cittaṃ	1046	
PA_atk-s05_17a:1046_8	uppajjitvā bhijjati. Atha vā rūpārammaṇabhāve cittaṃ uppajjitvā bhijjatīti attho.	1046	
PA_atk-s05_17a:1046_9	Taṃ ārammaṇaṃ paṭisaṅkhāti taṃ rūpārammaṇaṃ paṭisaṅkhāya jānitvā, khayato vayato	1046	
PA_atk-s05_17a:1046_10	disvāti attho. Tassa cittassa bhaṅgaṃ anupassatīti yena cittena taṃ rūpārammaṇaṃ	10461	
PA_atk-s05_17a:1046_11	khayato vayato diṭṭhaṃ, tassa cittassa aparena cittena bhaṅgaṃ anupassatīti attho.	10461	
PA_atk-s05_17a:1046_12	Tenāhu porāṇā – “ñātañca ñāṇañca ubho vipassatī”ti. Cittanti cettha sasampayuttacittaṃ adhippetaṃ.	10461	
PA_atk-s05_17a:1047_0	Anupassatīti anu anu passati, anekehi ākārehi punappunaṃ passatīti attho. Tenāha	1047	
PA_atk-s05_17a:1047_1	anupassatīti kathaṃ anupassati, aniccato anupassatītiādi. Tattha yasmā bhaṅgo nāma	1047	
PA_atk-s05_17a:1047_2	aniccatāya paramā koṭi, tasmā bhaṅgānupassako yogāvacaro sabbaṃ rūpagataṃ aniccato	1047	
PA_atk-s05_17a:1047_3	anupassati, no niccato. Tato aniccassa dukkhattā, dukkhassa ca anattattā, tadeva	1047	
PA_atk-s05_17a:1047_4	dukkhato anupassati, no sukhato. Anattato anupassati, no attato. Yasmā pana yaṃ aniccaṃ	1047	
PA_atk-s05_17a:1047_5	dukkhamanattā, na taṃ abhinanditabbaṃ. Yañca na abhinanditabbaṃ, na tattha rajjitabbaṃ.	1047	
PA_atk-s05_17a:1047_6	Tasmā esa tasmiṃ bhaṅgānupassanānusārena “aniccaṃ dukkhamanattā”ti diṭṭhe rūpagate	1047	
PA_atk-s05_17a:1047_7	nibbindati, no nandati. Virajjati, no rajjati. So evaṃ virajjanto lokikeneva tāva	1047	
PA_atk-s05_17a:1047_8	ñāṇena rāgaṃ nirodheti, no samudeti, samudayaṃ na karotīti attho. Atha vā so evaṃ	1047	
PA_atk-s05_17a:1047_9	viratto yathā diṭṭhaṃ rūpagataṃ, tathā adiṭṭhampi anvayañāṇavasena nirodheti, no	1047	
PA_atk-s05_17a:1047_10	samudeti. Nirodhatova manasi karoti, nirodhamevassa passati, no samudayanti attho.	10471	
PA_atk-s05_17a:1047_11	So evaṃ paṭipanno paṭinissajjati, no ādiyati. Kiṃ vuttaṃ hoti? Ayampi hi aniccādianupassanā	10471	
PA_atk-s05_17a:1047_12	tadaṅgavasena saddhiṃ khandhābhisaṅkhārehi kilesānaṃ pariccajanato, saṅkhatadosadassanena	10471	
PA_atk-s05_17a:1047_13	ca tabbiparīte nibbāne tanninnatāya pakkhandanato pariccāgapaṭinissaggo ceva pakkhandanapaṭinissaggo	10471	
PA_atk-s05_17a:1047_14	cāti vuccati. Tasmā tāya samannāgato bhikkhu yathāvuttena nayena kilese ca pariccajati,	10471	
PA_atk-s05_17a:1047_15	nibbāne ca pakkhandati. Nāpi nibbattanavasena kilese ādiyati, na adosadassitāvasena	10471	
PA_atk-s05_17a:1047_16	saṅkhatārammaṇaṃ. Tena vuccati paṭinissajjati, no ādiyatīti.	10471	
PA_atk-s05_17a:1048_0	52. Idānissa tehi ñāṇehi yesaṃ dhammānaṃ pahānaṃ hoti, taṃ dassetuṃ aniccato anupassanto	1048	
PA_atk-s05_17a:1048_1	niccasaññaṃ pajahatītiādi vuttaṃ. Tattha nandinti sappītikaṃ taṇhaṃ. Rāganti sesaṃ	1048	
PA_atk-s05_17a:1048_2	taṇhaṃ. Samudayanti rāgassa uppattiṃ. Atha vā rūpagatassa udayaṃ. Ādānanti nibbattanavasena	1048	
PA_atk-s05_17a:1048_3	kilesānaṃ ādānaṃ. Vedanārammaṇatātiādīni idha ca heṭṭhā ca vuttanayeneva veditabbāni.	1048	
PA_atk-s05_17a:1049_0	Gāthāsu pana vatthusaṅkamanāti rūpādīsu ekekassa bhaṅgaṃ disvā puna yena cittena	1049	
PA_atk-s05_17a:1049_1	bhaṅgo diṭṭho, tassāpi bhaṅgadassanavasena purimavatthuto aññavatthusaṅkamanā. Paññāya	1049	
PA_atk-s05_17a:1049_2	ca vivaṭṭanāti udayaṃ pahāya vaye santiṭṭhanā. Āvajjanā balañcevāti rūpādīsu ekekassa	1049	
PA_atk-s05_17a:1049_3	bhaṅgaṃ disvā puna bhaṅgārammaṇassa cittassa bhaṅgadassanatthaṃ anantarameva āvajjanasamatthatā.	1049	
PA_atk-s05_17a:1049_4	Paṭisaṅkhā vipassanāti esā ārammaṇapaṭisaṅkhā bhaṅgānupassanā nāma. Ārammaṇaanvayena	1049	
PA_atk-s05_17a:1049_5	ubho ekavavatthanāti paccakkhato diṭṭhassa ārammaṇassa anvayena anugamanena yathā	1049	
PA_atk-s05_17a:1049_6	idaṃ, tathā atītepi saṅkhāragataṃ bhijji, anāgatepi bhijjissatīti evaṃ ubhinnaṃ ekasabhāveneva	1049	
PA_atk-s05_17a:1049_7	vavatthāpananti attho. Vuttampi cetaṃ porāṇehi –	1049	
PA_atk-s05_17a:1050	“Saṃvijjamānamhi visuddhadassano, tadanvayaṃ neti atītanāgate;	105	
PA_atk-s05_17a:1051	Sabbepi saṅkhāragatā palokino, ussāvabindū sūriyeva uggate”ti.	105	
PA_atk-s05_17a:1052_0	Nirodhe adhimuttatāti evaṃ ubhinnaṃ bhaṅgavasena ekavavatthānaṃ katvā tasmiṃyeva	1052	
PA_atk-s05_17a:1052_1	bhaṅgasaṅkhāte nirodhe adhimuttatā taggarutā tanninnatā tappoṇatā tappabbhāratāti	1052	
PA_atk-s05_17a:1052_2	attho. Vayalakkhaṇavipassanāti esā vayalakkhaṇavipassanā nāmāti vuttaṃ hoti. Ārammaṇañca	1052	
PA_atk-s05_17a:1052_3	paṭisaṅkhāti purimañca rūpādiārammaṇaṃ jānitvā. Bhaṅgañca anupassatīti tassārammaṇassa	1052	
PA_atk-s05_17a:1052_4	bhaṅgaṃ disvā tadārammaṇassa cittassa ca bhaṅgaṃ anupassati. Suññato ca upaṭṭhānanti	1052	
PA_atk-s05_17a:1052_5	tassevaṃ bhaṅgamanupassato “saṅkhārāva bhijjanti, tesaṃ bhedo maraṇaṃ, na añño koci	1052	
PA_atk-s05_17a:1052_6	atthī”ti suññato upaṭṭhānaṃ ijjhati. Tenāhu porāṇā –	1052	
PA_atk-s05_17a:1053	“Khandhā nirujjhanti na catthi añño, khandhāna bhedo maraṇanti vuccati;	105	
PA_atk-s05_17a:1054	Tesaṃ khayaṃ passati appamatto, maṇiṃva vijjhaṃ vajirena yoniso”ti.	105	
PA_atk-s05_17a:1055_0	Adhipaññā vipassanāti yā ca ārammaṇapaṭisaṅkhā, yā ca bhaṅgānupassanā, yañca suññato	1055	
PA_atk-s05_17a:1055_1	upaṭṭhānaṃ, ayaṃ adhipaññā vipassanā nāmāti vuttaṃ hoti. Kusalo tīsu anupassanāsūti	1055	
PA_atk-s05_17a:1055_2	aniccānupassanādīsu tīsu cheko bhikkhu. Catasso ca vipassanāsūti nibbidādīsu ca catūsu	1055	
PA_atk-s05_17a:1055_3	vipassanāsu. Tayo upaṭṭhāne kusalatāti khayato vayato suññatoti imasmiñca tividhe	1055	
PA_atk-s05_17a:1055_4	upaṭṭhāne kusalatāya. Nānādiṭṭhīsu na kampatīti sassatadiṭṭhiādīsu nānappakārāsu	1055	
PA_atk-s05_17a:1055_5	diṭṭhīsu na vedhati. So evaṃ avedhamāno “aniruddhameva nirujjhati, abhinnameva bhijjatī”ti	1055	
PA_atk-s05_17a:1055_6	pavattamanasikāro dubbalabhājanassa viya bhijjamānassa, sukhumarajasseva vippakiriyamānassa,	1055	
PA_atk-s05_17a:1055_7	tilānaṃ viya bhajjiyamānānaṃ sabbasaṅkhārānaṃ uppādaṭṭhitipavattanimittaṃ vissajjetvā	1055	
PA_atk-s05_17a:1055_8	bhedameva passati. So yathā nāma cakkhumā puriso pokkharaṇītīre vā nadītīre vā ṭhito	1055	
PA_atk-s05_17a:1055_9	thūlaphusitake deve vassante udakapiṭṭhe mahantamahantāni udakapubbuḷāni uppajjitvā	1055	
PA_atk-s05_17a:1055_10	uppajjitvā sīghaṃ sīghaṃ bhijjamānāni passeyya, evameva sabbe saṅkhārā bhijjanti	10551	
PA_atk-s05_17a:1055_11	bhijjantīti passati. Evarūpañhi yogāvacaraṃ sandhāya vuttaṃ bhagavatā –	10551	
PA_atk-s05_17a:1056	“Yathā pubbuḷakaṃ passe, yathā passe marīcikaṃ;	105	
PA_atk-s05_17a:1057	Evaṃ lokaṃ avekkhantaṃ, maccurājā na passatī”ti. ;	105	
PA_atk-s05_17a:1058_0	Tassevaṃ “sabbe saṅkhārā bhijjanti bhijjantī”ti abhiṇhaṃ passato aṭṭhānisaṃsaparivāraṃ	1058	
PA_atk-s05_17a:1058_1	bhaṅgānupassanāñāṇaṃ balappattaṃ hoti. Tatrime aṭṭhānisaṃsā – bhavadiṭṭhippahānaṃ,	1058	
PA_atk-s05_17a:1058_2	jīvitanikantipariccāgo, sadāyuttapayuttatā, visuddhājīvitā, ussukkappahānaṃ, vigatabhayatā,	1058	
PA_atk-s05_17a:1058_3	khantisoraccapaṭilābho, aratiratisahanatāti. Tenāhu porāṇā –	1058	
PA_atk-s05_17a:1059	“Imāni aṭṭhagguṇamuttamāni, disvā tahiṃ sammasatī punappunaṃ;	105	
PA_atk-s05_17a:1060	Ādittacelassirasūpamo muni, bhaṅgānupassī amatassa pattiyā”ti.	106	
PA_atk-s05_17a:1061	Bhaṅgānupassanāñāṇaniddesavaṇṇanā niṭṭhitā.	106	
PA_atk-s05_17a:1062	8. Ādīnavañāṇaniddesavaṇṇanā	106	
PA_atk-s05_17a:1063_0	53. Ādīnavañāṇaniddese uppādoti purimakammapaccayā idha uppatti. Pavattanti tathāuppannassa	1063	
PA_atk-s05_17a:1063_1	pavatti. Nimittanti sabbampi saṅkhāranimittaṃ. Āyūhanāti āyatiṃ paṭisandhihetubhūtaṃ	1063	
PA_atk-s05_17a:1063_2	kammaṃ. Paṭisandhīti āyatiṃ uppatti. Gatīti yāya gatiyā sā paṭisandhi hoti. Nibbattīti	1063	
PA_atk-s05_17a:1063_3	khandhānaṃ nibbattanaṃ. Upapattīti “samāpannassa vā upapannassa vā”ti evaṃ vuttā	1063	
PA_atk-s05_17a:1063_4	vipākappavatti. Jātīti jarādīnaṃ paccayabhūtā bhavapaccayā jāti. Nippariyāyato tattha	1063	
PA_atk-s05_17a:1063_5	tattha nibbattamānānaṃ sattānaṃ ye ye khandhā pātubhavanti, tesaṃ paṭhamapātubhāvo	1063	
PA_atk-s05_17a:1063_6	jāti. Jarāti khaṇḍiccādisammato santatiyaṃ ekabhavapariyāpannakhandhasantānassa purāṇabhāvo.	1063	
PA_atk-s05_17a:1063_7	Sokoti ñātibyasanādīhi phuṭṭhassa cittasantāpo. Paridevoti ñātibyasanādīhi phuṭṭhassa	1063	
PA_atk-s05_17a:1063_8	vacīpalāpo. Upāyāsoti bhuso āyāso, ñātibyasanādīhi phuṭṭhassa adhimattacetodukkhappabhāvito	1063	
PA_atk-s05_17a:1063_9	dosoyeva. Ettha ca uppādādayo pañceva ādīnavañāṇassa vatthuvasena vuttā, sesā tesaṃ	1063	
PA_atk-s05_17a:1063_10	vevacanavasena. “Nibbatti jātī”ti idañhi dvayaṃ uppādassa ceva paṭisandhiyā ca vevacanaṃ,	10631	
PA_atk-s05_17a:1063_11	“gati upapattī”ti idaṃ dvayaṃ pavattassa, jarādayo nimittassāti. Tenāha –	10631	
PA_atk-s05_17a:1064	“Uppādañca pavattañca, nimittaṃ dukkhanti passati;	106	
PA_atk-s05_17a:1065	Āyūhanaṃ paṭisandhiṃ, ñāṇaṃ ādīnave ida”nti. ca	106	
PA_atk-s05_17a:1066	“Idaṃ ādīnave ñāṇaṃ, pañcaṭhānesu jāyatī”ti. ca	106	
PA_atk-s05_17a:1067	Sabbapadesu ca bhayanti iccetassa vacanassa bhayaṃ itīti padacchedo. Bhayanti pīḷāyogato sappaṭibhayatāya bhayaṃ. Itīti bhayatupaṭṭhānassa kāraṇaniddeso.	106	
PA_atk-s05_17a:1068_0	Anuppādo khemanti santipade ñāṇantiādi pana ādīnavañāṇassa paṭipakkhañāṇadassanatthaṃ	1068	
PA_atk-s05_17a:1068_1	vuttaṃ. Bhayatupaṭṭhānena vā ādīnavaṃ disvā ubbiggahadayānaṃ abhayampi atthi khemaṃ	1068	
PA_atk-s05_17a:1068_2	nirādīnavanti assāsajananatthampi etaṃ vuttaṃ. Yasmā vā yassa uppādādayo bhayato	1068	
PA_atk-s05_17a:1068_3	sūpaṭṭhitā honti, tassa tappaṭipakkhaninnaṃ cittaṃ hoti, tasmā bhayatupaṭṭhānavasena	1068	
PA_atk-s05_17a:1068_4	siddhassa ādīnavañāṇassa ānisaṃsadassanatthampetaṃ vuttanti veditabbaṃ. Anuppādo	1068	
PA_atk-s05_17a:1068_5	appavattantiādi nibbānameva. Santipadeti santikoṭṭhāse, nibbāneti attho. Anussavavasenāpi	1068	
PA_atk-s05_17a:1068_6	hi santipadanti nāmamattaṃ gahetvā uppannaṃ ñāṇampi “santipade ñāṇa”nti vuttaṃ.	1068	
PA_atk-s05_17a:1069_0	Uppādo bhayaṃ, anuppādo khemantiādi vipakkhapaṭipakkhavasena ubhayaṃ samāsetvā uppajjamānaṃ	1069	
PA_atk-s05_17a:1069_1	ñāṇaṃ gahetvā vuttaṃ. Ettha ca yaṃ bhayaṃ, taṃ yasmā niyamato dukkhaṃ. Yañca dukkhaṃ,	1069	
PA_atk-s05_17a:1069_2	taṃ vaṭṭāmisalokāmisakilesāmisehi avippamuttattā sāmisameva. Yañca sāmisaṃ, taṃ saṅkhāramattameva.	1069	
PA_atk-s05_17a:1069_3	Tasmā uppādo dukkhanti bhayatupaṭṭhāne paññā ādīnave ñāṇantiādi vuttaṃ. Evaṃ santepi	1069	
PA_atk-s05_17a:1069_4	bhayākārena dukkhākārena sāmisākārena saṅkhārākārenāti evaṃ ākāranānattato pavattivasenettha	1069	
PA_atk-s05_17a:1069_5	nānattaṃ veditabbaṃ. Uppādo bhayaṃ, dukkhaṃ, sāmisaṃ, saṅkhārā cāti uppādādiliṅgamanapekkhitvā	1069	
PA_atk-s05_17a:1069_6	“netaṃ kho saraṇaṃ khemaṃ, netaṃ saraṇamuttama”ntiādīsu viya attano liṅgāpekkhameva	1069	
PA_atk-s05_17a:1069_7	vuttaṃ. Saṅkhārāti ca ekattamanapekkhitvā “appaccayā dhammā, asaṅkhatā dhammā”tiādīsu	1069	
PA_atk-s05_17a:1069_8	viya bahuvacanaṃ kataṃ, uppādādīnaṃ vā saṅkhārekadesattā “uttare pañcālā, dakkhiṇe	1069	
PA_atk-s05_17a:1069_9	pañcālā”tiādīsu viya bahunnaṃ ekadesepi bahuvacanaṃ katanti veditabbaṃ. Khemaṃ sukhaṃ	1069	
PA_atk-s05_17a:1069_10	nirāmisaṃ nibbānanti nibbānameva vuttākārānaṃ paṭipakkhavasena catudhā vuttaṃ. Dasa	10691	
PA_atk-s05_17a:1069_11	ñāṇe pajānātīti ādīnave ñāṇaṃ pajānanto uppādādivatthukāni pañca, anuppādādivatthukāni	10691	
PA_atk-s05_17a:1069_12	pañcāti dasa ñāṇe pajānāti paṭivijjhati sacchikaroti. Dvinnaṃ ñāṇānaṃ kusalatāti	10691	
PA_atk-s05_17a:1069_13	ādīnavañāṇassa ceva santipadañāṇassa cāti imesaṃ dvinnaṃ ñāṇānaṃ kusalatāya. Nānādiṭṭhīsu	10691	
PA_atk-s05_17a:1069_14	na kampatīti paramadiṭṭhadhammanibbānādivasena pavattāsu diṭṭhīsu na vedhatīti.	10691	
PA_atk-s05_17a:1070	Ādīnavañāṇaniddesavaṇṇanā niṭṭhitā.	107	
PA_atk-s05_17a:1071	9. Saṅkhārupekkhāñāṇaniddesavaṇṇanā	107	
PA_atk-s05_17a:1072_0	54. Saṅkhārupekkhāñāṇaniddese uppādādīni vuttatthāneva. Dukkhanti bhayanti sāmisanti	1072	
PA_atk-s05_17a:1072_1	saṅkhārāti uppādādimuñcanañāṇassa kāraṇavacanāni. Evañca lakkhaṇato saṅkhārupekkhaṃ	1072	
PA_atk-s05_17a:1072_2	dassetvā idāni atthato dassetuṃ uppādo saṅkhārā, te saṅkhāre ajjhupekkhatīti saṅkhārupekkhātiādimāha.	1072	
PA_atk-s05_17a:1072_3	Tattha saṅkhāre ajjhupekkhatīti tassa āraddhavipassakassa vipassanāñāṇena lakkhaṇattayassa	1072	
PA_atk-s05_17a:1072_4	diṭṭhattā lakkhaṇavicinane pahīnabyāpārassa āditte viya tayo bhave passato saṅkhāraggahaṇe	1072	
PA_atk-s05_17a:1072_5	majjhattassa taṃ vipassanāñāṇaṃ te saṅkhāre visesena ca ikkhati, gahaṇena vajjitañca	1072	
PA_atk-s05_17a:1072_6	hutvā ikkhati oloketīti saṅkhārupekkhā nāmāti attho. Yathā loke visesena jayanto	1072	
PA_atk-s05_17a:1072_7	adhijayatīti, annena vajjito vasanto upavasatīti vuccati. Puna saṅkhāre aniccādito	1072	
PA_atk-s05_17a:1072_8	vipassitvā gahaṇe majjhattabhāvasaṇṭhitaṃ saṅkhārupekkhampi aniccādito vipassitvā	1072	
PA_atk-s05_17a:1072_9	tassāpi saṅkhārupekkhāya gahaṇe majjhattākārasaṇṭhitāya saṅkhārupekkhāya sabbhāvato	1072	
PA_atk-s05_17a:1072_10	ye ca saṅkhārā yā ca upekkhātiādi vuttaṃ.	10721	
PA_atk-s05_17a:1073_0	55. Idāni saṅkhārupekkhāya cittābhinīhārabhedaṃ dassetuṃ katihākārehītiādimāha. Tattha	1073	
PA_atk-s05_17a:1073_1	saṅkhārupekkhāyāti bhummavacanaṃ. Cittassa abhinīhāroti saṅkhārupekkhālābhino tato	1073	
PA_atk-s05_17a:1073_2	aññassa cittassa saṅkhārupekkhābhimukhaṃ katvā bhusaṃ haraṇaṃ. Abhimukhattho hi ettha	1073	
PA_atk-s05_17a:1073_3	abhisaddo, bhusattho nīsaddo. Katihākārehīti pucchitaṃ pucchaṃ aṭṭhahākārehīti vissajjetvā	1073	
PA_atk-s05_17a:1073_4	dutiyapucchāvissajjaneneva te aṭṭhākāre dassetukāmo te adassetvāva puthujjanassa	1073	
PA_atk-s05_17a:1073_5	katihākārehītiādi pucchaṃ akāsi. Puthujjanassāti ettha pana –	1073	
PA_atk-s05_17a:1074	Duve puthujjanā vuttā, buddhenādiccabandhunā;	107	
PA_atk-s05_17a:1075	Andho puthujjano eko, kalyāṇeko puthujjanoti.	107	
PA_atk-s05_17a:1076	Tattha yassa khandhadhātuāyatanādīsu uggahaparipucchāsavanadhāraṇapaccavekkhaṇādīni natthi, ayaṃ andhaputhujjano. Yassa tāni atthi, so kalyāṇaputhujjano. Duvidhopi panesa –	107	
PA_atk-s05_17a:1077	Puthūnaṃ jananādīhi, kāraṇehi puthujjano;	107	
PA_atk-s05_17a:1078	Puthujjanantogadhattā, puthuvāyaṃ jano iti.	107	
PA_atk-s05_17a:1079_0	So hi puthūnaṃ nānappakārānaṃ kilesādīnaṃ jananādīhi kāraṇehi puthujjano. Yathāha	1079	
PA_atk-s05_17a:1079_1	– “puthu kilese janentīti puthujjanā, puthu avihatasakkāyadiṭṭhikāti puthujjanā,	1079	
PA_atk-s05_17a:1079_2	puthu satthārānaṃ mukhullokikāti puthujjanā, puthu sabbagatīhi avuṭṭhitāti puthujjanā,	1079	
PA_atk-s05_17a:1079_3	puthu nānābhisaṅkhāre abhisaṅkharontīti puthujjanā, puthu nānāoghehi vuyhantīti puthujjanā,	1079	
PA_atk-s05_17a:1079_4	puthu nānāsantāpehi santappentīti puthujjanā, puthu nānāpariḷāhehi pariḍayhantīti	1079	
PA_atk-s05_17a:1079_5	puthujjanā, puthu pañcasu kāmaguṇesu rattā giddhā gadhitā mucchitā ajjhosannā laggā	1079	
PA_atk-s05_17a:1079_6	laggitā palibuddhāti puthujjanā, puthu pañcahi nīvaraṇehi āvutā nivutā ovutā pihitā	1079	
PA_atk-s05_17a:1079_7	paṭicchannā paṭikujjitāti puthujjanā”ti. Puthūnaṃ vā gaṇanapathātītānaṃ ariyadhammaparammukhānaṃ	1079	
PA_atk-s05_17a:1079_8	nīcadhammasamācārānaṃ janānaṃ antogadhattāpi puthujjanā, puthu vā ayaṃ visuṃyeva	1079	
PA_atk-s05_17a:1079_9	saṅkhaṃ gato, visaṃsaṭṭho sīlasutādiguṇayuttehi ariyehi janotipi puthujjano. Tesu	1079	
PA_atk-s05_17a:1079_10	kalyāṇaputhujjano idhādhippeto itarassa bhāvanāya eva abhāvā.	10791	
PA_atk-s05_17a:1080_0	Sekkhassāti ettha satta sekkhā sotāpattimaggaphalasakadāgāmimaggaphalaanāgāmimaggaphalaarahattamaggaṭṭhā.	1080	
PA_atk-s05_17a:1080_1	Te hi tisso sikkhā sikkhantīti sekkhā. Tesu sotāpattisakadāgāmianāgāmiphalaṭṭhā tayo	1080	
PA_atk-s05_17a:1080_2	idhādhippetā maggaṭṭhānaṃ saṅkhārupekkhāya cittābhinīhārābhāvā.	1080	
PA_atk-s05_17a:1081	Vītarāgassāti ettha samucchedavigamena vigato rāgo assāti vītarāgo. Arahato etaṃ adhivacanaṃ. Tīsupi padesu jātiggahaṇena ekavacanaṃ kataṃ.	108	
PA_atk-s05_17a:1082_0	Saṅkhārupekkhaṃ abhinandatīti tasmiṃ upekkhāvihāre phāsuvihārasaññaṃ paṭilabhitvā	1082	
PA_atk-s05_17a:1082_1	phāsuvihāranikantiyā saṅkhārupekkhābhimukho hutvā nandati, sappītikaṃ taṇhaṃ uppādetīti	1082	
PA_atk-s05_17a:1082_2	attho. Vipassatīti sotāpattimaggapaṭilābhatthaṃ aniccādivasena vividhā passati, sekkho	1082	
PA_atk-s05_17a:1082_3	uparimaggatthaṃ, vītarāgo diṭṭhadhammasukhavihāratthaṃ vipassati. Paṭisaṅkhāyāti	1082	
PA_atk-s05_17a:1082_4	aniccādivaseneva upaparikkhitvā. Yasmā pana sotāpannādayo ariyā sakaṃ sakaṃ phalasamāpattiṃ	1082	
PA_atk-s05_17a:1082_5	samāpajjamānā udayabbayañāṇādīhi navahi vipassanāñāṇehi avipassitvā samāpajjituṃ	1082	
PA_atk-s05_17a:1082_6	na sakkonti, tasmā paṭisaṅkhāya vā phalasamāpattiṃ samāpajjatīti vuttaṃ.	1082	
PA_atk-s05_17a:1083_0	Phalasamāpattiyā pavattidassanatthaṃ pana tesaṃ idaṃ pañhakammaṃ – kā phalasamāpatti?	1083	
PA_atk-s05_17a:1083_1	Ke taṃ samāpajjanti? Ke na samāpajjanti? Kasmā samāpajjanti? Kathañcassā samāpajjanaṃ	1083	
PA_atk-s05_17a:1083_2	hoti? Kathaṃ ṭhānaṃ? Kathaṃ vuṭṭhānaṃ? Kiṃ phalassa anantaraṃ? Kassa ca phalaṃ anantaranti?	1083	
PA_atk-s05_17a:1084	Tattha kā phalasamāpattīti? Yā ariyaphalassa nirodhe appanā.	108	
PA_atk-s05_17a:1085_0	Ke taṃ samāpajjanti? Ke na samāpajjantīti? Sabbepi puthujjanā na samāpajjanti. Kasmā?	1085	
PA_atk-s05_17a:1085_1	Anadhigatattā. Ariyā pana sabbepi samāpajjanti. Kasmā? Adhigatattā. Uparimā pana	1085	
PA_atk-s05_17a:1085_2	heṭṭhimaṃ na samāpajjanti puggalantarabhāvūpagamanena paṭippassaddhattā, heṭṭhimā	1085	
PA_atk-s05_17a:1085_3	ca uparimaṃ anadhigatattā. Attano attanoyeva pana phalaṃ sabbepi samāpajjantīti idamettha sanniṭṭhānaṃ.	1085	
PA_atk-s05_17a:1086_0	Keci pana “sotāpannasakadāgāminopi na samāpajjanti, uparimā dveyeva samāpajjantī”ti	1086	
PA_atk-s05_17a:1086_1	vadanti. Idañca nesaṃ kāraṇaṃ – ete hi samādhismiṃ paripūrakārinoti. Taṃ puthujjanassāpi	1086	
PA_atk-s05_17a:1086_2	attanā paṭiladdhaṃ lokiyasamādhiṃ samāpajjanato akāraṇameva. Kiñcettha kāraṇākāraṇacintāya.	1086	
PA_atk-s05_17a:1086_3	Nanu idheva pāḷiyaṃ “katame dasa saṅkhārupekkhā vipassanāvasena uppajjanti, katame	1086	
PA_atk-s05_17a:1086_4	dasa gotrabhudhammā vipassanāvasena uppajjantī”ti imesaṃ pañhānaṃ vissajjane “sotāpattiphalasamāpattatthāya	1086	
PA_atk-s05_17a:1086_5	sakadāgāmiphalasamāpattatthāyā”ti visuṃ visuṃ vuttā. Tasmā sabbepi ariyā attano attano	1086	
PA_atk-s05_17a:1086_6	phalaṃ samāpajjantīti niṭṭhamettha gantabbaṃ.	1086	
PA_atk-s05_17a:1087_0	Kasmā samāpajjantīti? Diṭṭhadhammasukhavihāratthaṃ. Yathā hi rājāno rajjasukhaṃ,	1087	
PA_atk-s05_17a:1087_1	devatā dibbasukhamanubhavanti, evaṃ ariyā “lokuttarasukhaṃ anubhavissāmā”ti addhānaparicchedaṃ	1087	
PA_atk-s05_17a:1087_2	katvā icchiticchitakkhaṇe phalasamāpattiṃ samāpajjanti.	1087	
PA_atk-s05_17a:1088_0	Kathañcassā samāpajjanaṃ hoti, kathaṃ ṭhānaṃ, kathaṃ vuṭṭhānanti? Dvīhi tāva ākārehi	1088	
PA_atk-s05_17a:1088_1	assā samāpajjanaṃ hoti nibbānato aññassa ārammaṇassa amanasikārā, nibbānassa ca manasikārā.	1088	
PA_atk-s05_17a:1088_2	Yathāha – “dve kho, āvuso, paccayā animittāya cetovimuttiyā samāpattiyā sabbanimittānañca	1088	
PA_atk-s05_17a:1088_3	amanasikāro, animittāya ca dhātuyā manasikāro”ti. Ayaṃ panettha samāpajjanakkamo	1088	
PA_atk-s05_17a:1088_4	– phalasamāpattatthikena hi ariyasāvakena rahogatena paṭisallīnena udayabbayādivasena	1088	
PA_atk-s05_17a:1088_5	saṅkhārā vipassitabbā. Tassa pavattānupubbavipassanassa saṅkhārārammaṇagotrabhuñāṇānantaraṃ	1088	
PA_atk-s05_17a:1088_6	phalasamāpattivasena nirodhe cittaṃ appeti. Phalasamāpattininnatāya cettha sekkhassāpi	1088	
PA_atk-s05_17a:1088_7	phalameva uppajjati, na maggo. Ye pana vadanti “sotāpanno ‘phalasamāpattiṃ samāpajjissāmī’ti	1088	
PA_atk-s05_17a:1088_8	vipassanaṃ paṭṭhapetvā sakadāgāmī hoti, sakadāgāmī ca anāgāmī”ti. Te vattabbā “evaṃ	1088	
PA_atk-s05_17a:1088_9	sati anāgāmī arahā bhavissati, arahā paccekabuddho, paccekabuddho ca buddho”ti.	1088	
PA_atk-s05_17a:1089_0	Tasmā na kiñci etaṃ, pāḷivaseneva ca paṭikkhittantipi na gahetabbaṃ. Idameva pana	1089	
PA_atk-s05_17a:1089_1	gahetabbaṃ. Sekkhassāpi phalameva uppajjati, na maggo. Phalañcassa sace anena paṭhamajjhāniko	1089	
PA_atk-s05_17a:1089_2	maggo adhigato hoti, paṭhamajjhānikameva uppajjati, sace dutiyādīsu aññatarajjhāniko,	1089	
PA_atk-s05_17a:1089_3	dutiyādīsu aññatarajjhānikamevāti evaṃ tāvassā samāpajjanaṃ hoti.	1089	
PA_atk-s05_17a:1090_0	“Tayo kho, āvuso, paccayā animittāya cetovimuttiyā ṭhitiyā sabbanimittānañca amanasikāro,	1090	
PA_atk-s05_17a:1090_1	animittāya ca dhātuyā manasikāro, pubbe ca abhisaṅkhāro”ti vacanato panassā tīhākārehi	1090	
PA_atk-s05_17a:1090_2	ṭhānaṃ hoti. Tattha pubbe ca abhisaṅkhāroti samāpattito pubbe kālaparicchedo. “Asukasmiṃ	1090	
PA_atk-s05_17a:1090_3	nāma kāle vuṭṭhahissāmī”ti paricchinnattā hissā yāva so kālo nāgacchati, tāva ṭhānaṃ	1090	
PA_atk-s05_17a:1090_4	hoti. Evamassa ṭhānaṃ hoti.	1090	
PA_atk-s05_17a:1091_0	“Dve kho, āvuso, paccayā animittāya cetovimuttiyā vuṭṭhānāya sabbanimittānañca manasikāro,	1091	
PA_atk-s05_17a:1091_1	animittāya ca dhātuyā amanasikāro”ti vacanato panassā dvīhākārehi vuṭṭhānaṃ hoti.	1091	
PA_atk-s05_17a:1091_2	Tattha sabbanimittānanti rūpanimittavedanāsaññāsaṅkhāraviññāṇanimittānaṃ. Kāmañca	1091	
PA_atk-s05_17a:1091_3	na sabbānevetāni ekato manasi karoti, sabbasaṅgāhikavasena panetaṃ vuttaṃ. Tasmā	1091	
PA_atk-s05_17a:1091_4	yaṃ bhavaṅgassa ārammaṇaṃ hoti, taṃ manasikaroto phalasamāpattito vuṭṭhānaṃ hotīti	1091	
PA_atk-s05_17a:1091_5	evamassā vuṭṭhānaṃ veditabbaṃ.	1091	
PA_atk-s05_17a:1092_0	Kiṃ phalassa anantaraṃ, kassa ca phalaṃ anantaranti? Phalassa tāva phalameva vā anantaraṃ	1092	
PA_atk-s05_17a:1092_1	hoti bhavaṅgaṃ vā. Phalaṃ pana atthi maggānantaraṃ, atthi phalānantaraṃ, atthi gotrabhuanantaraṃ,	1092	
PA_atk-s05_17a:1092_2	atthi nevasaññānāsaññāyatanānantaranti. Tattha maggavīthiyaṃ maggānantaraṃ, purimassa	1092	
PA_atk-s05_17a:1092_3	purimassa pacchimaṃ pacchimaṃ phalānantaraṃ, phalasamāpattīsu purimaṃ purimaṃ gotrabhuanantaraṃ.	1092	
PA_atk-s05_17a:1092_4	Gotrabhūti cettha anulomaṃ veditabbaṃ. Vuttañhetaṃ paṭṭhāne “arahato anulomaṃ phalasamāpattiyā	1092	
PA_atk-s05_17a:1092_5	anantarapaccayena paccayo. Sekkhānaṃ anulomaṃ phalasamāpattiyā anantarapaccayena	1092	
PA_atk-s05_17a:1092_6	paccayo”ti. Yena phalena nirodhā vuṭṭhānaṃ hoti, taṃ nevasaññānāsaññāyatanānantaranti.	1092	
PA_atk-s05_17a:1092_7	Tattha ṭhapetvā maggavīthiyaṃ uppannaphalaṃ avasesaṃ sabbaṃ phalasamāpattivasena	1092	
PA_atk-s05_17a:1092_8	pavattaṃ nāma. Evametaṃ maggavīthiyaṃ vā phalasamāpattiyaṃ vā uppajjanavasena –	1092	
PA_atk-s05_17a:1093	“Paṭippassaddhadarathaṃ, amatārammaṇaṃ subhaṃ;	109	
PA_atk-s05_17a:1094	Vantalokāmisaṃ santaṃ, sāmaññaphalamuttama”nti.	109	
PA_atk-s05_17a:1095	Ayamettha phalasamāpattikathā.	109	
PA_atk-s05_17a:1096_0	Tadajjhupekkhitvāti taṃ saṅkhārupekkhaṃ aññena tādiseneva vipassanāñāṇena ajjhupekkhitvā.	1096	
PA_atk-s05_17a:1096_1	Suññatavihārena vātiādīsu phalasamāpattiṃ vinā vipassanāvihāreneva viharitukāmassa	1096	
PA_atk-s05_17a:1096_2	arahato attābhinivesaṃ bhayato disvā suññatādhimuttassa saṅkhārupekkhāya vayaṃ passantassa	1096	
PA_atk-s05_17a:1096_3	vipassanattayavihāro suññatavihāro nāma, saṅkhāranimittaṃ bhayato disvā animittādhimuttassa	1096	
PA_atk-s05_17a:1096_4	saṅkhārupekkhāya vayaṃ passantassa vipassanattayavihāro animittavihāro nāma, taṇhāpaṇidhiṃ	1096	
PA_atk-s05_17a:1096_5	bhayato disvā appaṇihitādhimuttassa saṅkhārupekkhāya vayaṃ passantassa vipassanattayavihāro	1096	
PA_atk-s05_17a:1096_6	appaṇihitavihāro nāma. Tathā hi parato vuttaṃ –	1096	
PA_atk-s05_17a:1097_0	“Abhinivesaṃ bhayato sampassamāno suññate adhimuttattā phussa phussa vayaṃ passati,	1097	
PA_atk-s05_17a:1097_1	suññato vihāro. Nimittaṃ bhayato sampassamāno animitte adhimuttattā phussa phussa	1097	
PA_atk-s05_17a:1097_2	vayaṃ passati, animitto vihāro. Paṇidhiṃ bhayato sampassamāno appaṇihite adhimuttattā	1097	
PA_atk-s05_17a:1097_3	phussa phussa vayaṃ passati, appaṇihito vihāro”ti.	1097	
PA_atk-s05_17a:1098_0	Chaḷaṅgupekkhāsabbhāvena ca paṭikūle appaṭikūlasaññādivihārasabbhāvena ca arahatoyeva	1098	
PA_atk-s05_17a:1098_1	sabbākārena cittaṃ vase vattati, tato ayaṃ vipassanāvihāro arahatoyeva ijjhatīti	1098	
PA_atk-s05_17a:1098_2	vuttaṃ hoti. Vītarāgo saṅkhārupekkhaṃ vipassati vāti ettha pana tidhā ca bhayaṃ,	1098	
PA_atk-s05_17a:1098_3	tidhā ca adhimuttiṃ anāpajjitvā kevalaṃ vipassanāti veditabbā. Evañhi sati pubbāparaviseso hoti.	1098	
PA_atk-s05_17a:1099_0	56. Idāni dvinnaṃ tiṇṇaṃ puggalānaṃ vasena saṅkhārupekkhāya ekattanānattabhedaṃ dassetukāmo	1099	
PA_atk-s05_17a:1099_1	kathaṃ puthujjanassa ca sekkhassa cātiādimāha. Tattha cittassa abhinīhāro ekattaṃ	1099	
PA_atk-s05_17a:1099_2	hotīti eko hoti, sakatthe bhāvavacananti veditabbaṃ. Yathā idappaccayā eva idappaccayatāti	1099	
PA_atk-s05_17a:1099_3	vuttaṃ, tathā ekova ekattaṃ. Abhinīhāroti sāmiatthe paccattavacanaṃ vā, abhinīhārassāti	1099	
PA_atk-s05_17a:1099_4	attho. “So deso sammajjitvā”tiādīsu viya vibhattivipallāso katoti veditabbo. Cittaṃ	1099	
PA_atk-s05_17a:1099_5	kilissatīti vipassanānikantisaṅkhātena lobhakilesena cittaṃ kilissati, tāpīyati bādhīyatīti	1099	
PA_atk-s05_17a:1099_6	attho. Bhāvanāya paripantho hotīti paṭiladdhāya vipassanābhāvanāya upaghāto hoti.	1099	
PA_atk-s05_17a:1099_7	Paṭivedhassa antarāyo hotīti vipassanābhāvanāya paṭilabhitabbassa saccappaṭivedhassa	1099	
PA_atk-s05_17a:1099_8	paṭilābhantarāyo hoti. Āyatiṃ paṭisandhiyā paccayo hotīti saṅkhārupekkhāsampayuttakammassa	1099	
PA_atk-s05_17a:1099_9	balavattā teneva sugatipaṭisandhiyā dīyamānāya atinandanasaṅkhāto lobhakileso anāgate	1099	
PA_atk-s05_17a:1099_10	kāmāvacarasugatipaṭisandhiyā paccayo hoti. Yasmā kilesasahāyaṃ kammaṃ vipākaṃ janeti,	10991	
PA_atk-s05_17a:1099_11	tasmā kammaṃ janakapaccayo hoti, kileso upatthambhakapaccayo. Sekkhassa pana uttaripaṭivedhassāti	10991	
PA_atk-s05_17a:1099_12	sakadāgāmimaggādivasena saccappaṭivedhassa. Āyatiṃ paṭisandhiyā paccayo hotīti sekkhesu	10991	
PA_atk-s05_17a:1099_13	sotāpannasakadāgāmīnaṃ anadhigatajjhānānaṃ saṅkhārupekkhākammena dīyamānāya kāmāvacarasugatipaṭisandhiyā	10991	
PA_atk-s05_17a:1099_14	abhinandanakileso paccayo hoti, jhānalābhīnaṃ pana anāgāmissa ca brahmalokeyeva paṭisandhānato	10991	
PA_atk-s05_17a:1099_15	paccayo na hoti, anulomagotrabhūhi ca dīyamānāya paṭisandhiyā ayameva kileso paccayo hotīti veditabbo.	10991	
PA_atk-s05_17a:1100_0	Aniccatoti hutvā abhāvaṭṭhena aniccantikatāya ādiantavantatāya ca aniccato. Dukkhatoti	1100	
PA_atk-s05_17a:1100_1	abhiṇhaṃ paṭipīḷanaṭṭhena uppādavayapaṭipīḷanatāya dukkhavatthutāya ca dukkhato.	1100	
PA_atk-s05_17a:1100_2	Anattatoti avasavattanaṭṭhena paccayāyattavuttitāya sāminivāsīkārakavedakābhāvena	1100	
PA_atk-s05_17a:1100_3	ca anattato. Anupassanaṭṭhenāti anu anu aniccādito passanaṭṭhena. Abhinīhāro nānattaṃ	1100	
PA_atk-s05_17a:1100_4	hotīti abhinīhāro nānā hotīti vā abhinīhārassa nānābhāvo hotīti vā veditabbaṃ.	1100	
PA_atk-s05_17a:1101_0	Kusalāti ārogyaṭṭhena anavajjaṭṭhena kosallasambhūtaṭṭhena ca. Abyākatāti kusalākusalabhāvena	1101	
PA_atk-s05_17a:1101_1	na byākatā. Kiñcikāle suviditāti vipassanākāle suṭṭhu viditā. Kiñcikāle na suviditāti	1101	
PA_atk-s05_17a:1101_2	abhinandanakāle na suṭṭhu viditā. Accantaṃ suviditāti abhinandanāya pahīnattā ekantena	1101	
PA_atk-s05_17a:1101_3	suviditā. Viditaṭṭhena ca aviditaṭṭhena cāti ettha puthujjanasekkhānaṃ suviditaṭṭhopi	1101	
PA_atk-s05_17a:1101_4	vītarāgassa accantasuviditaṭṭhopi viditaṭṭhova hoti, dvinnampi na suviditaṭṭho aviditaṭṭhova.	1101	
PA_atk-s05_17a:1102_0	Atittattāti vipassanāya karaṇīyassa apariyositattā appaṇītabhāvena. Tabbiparītena	1102	
PA_atk-s05_17a:1102_1	tittattā. Tiṇṇaṃ saññojanānaṃ pahānāyāti sakkāyadiṭṭhivicikicchāsīlabbataparāmāsānaṃ	1102	
PA_atk-s05_17a:1102_2	pahānatthaṃ. Pacchimabhavikāpi bodhisattā ettheva saṅgahaṃ gacchanti. Apacchimabhavikā	1102	
PA_atk-s05_17a:1102_3	pana vipassanaṃ saṅkhārupekkhaṃ pāpetvā ṭhapenti. Sotāpattimaggaṃ paṭilābhatthāyāti	1102	
PA_atk-s05_17a:1102_4	asamāsetvā paṭhanti, samāsetvā pāṭho sundarataro. Sekkho tiṇṇaṃ saññojanānaṃ pahīnattāti	1102	
PA_atk-s05_17a:1102_5	sotāpannasakadāgāmianāgāmīnaṃ sāmaññena vuttaṃ. Sakadāgāmianāgāmīnampi hi tāni pahīnāneva.	1102	
PA_atk-s05_17a:1102_6	Uttaripaṭilābhatthāyāti uparūparimaggapaṭilābhatthaṃ. Diṭṭhadhammasukhavihāratthāyāti	1102	
PA_atk-s05_17a:1102_7	diṭṭheva dhamme paccakkhe attabhāve yo sukho vihāro, tadatthāya. Vihārasamāpattaṭṭhenāti	1102	
PA_atk-s05_17a:1102_8	sekkhassa phalasamāpattaṭṭhena, vītarāgassa vipassanāvihāraphalasamāpattaṭṭhena.	1102	
PA_atk-s05_17a:1103_0	57. Idāni saṅkhārupekkhānaṃ gaṇanaparicchedaṃ dassetuṃ kati saṅkhārupekkhātiādimāha.	1103	
PA_atk-s05_17a:1103_1	Tattha samathavasenāti samādhivasena. Ayameva vā pāṭho. Nīvaraṇe paṭisaṅkhāti pañca	1103	
PA_atk-s05_17a:1103_2	nīvaraṇāni pahātabbabhāvena pariggahetvā. Santiṭṭhanāti nīvaraṇānaṃ pahānābhimukhībhūtattā	1103	
PA_atk-s05_17a:1103_3	tesaṃ pahānepi abyāpārabhāvūpagamanena majjhattatāya santiṭṭhanā. Saṅkhārupekkhāsūti	1103	
PA_atk-s05_17a:1103_4	nīvaraṇappahāne byāpārākaraṇena nīvaraṇasaṅkhātānaṃ saṅkhārānaṃ upekkhanāsu. Esa	1103	
PA_atk-s05_17a:1103_5	nayo vitakkavicārādīsu ca. Samathe saṅkhārupekkhā nāma appanāvīthiyā āsannapubbabhāge	1103	
PA_atk-s05_17a:1103_6	balappattabhāvanāmayañāṇaṃ. Sotāpattimaggaṃ paṭilābhatthāyātiādīsu catūsu maggavāresu	1103	
PA_atk-s05_17a:1103_7	suññatānimittaappaṇihitamaggānaṃ aññataraññataro maggo labbhati. Sotāpattiphalasamāpattatthāyātiādīsu	1103	
PA_atk-s05_17a:1103_8	catūsu phalavāresu pana appaṇihitā phalasamāpatti veditabbā. Kasmā? “Suññatavihārasamāpattatthāya	1103	
PA_atk-s05_17a:1103_9	animittavihārasamāpattatthāyā”ti itarāsaṃ dvinnaṃ phalasamāpattīnaṃ visuṃ vuttattā.	1103	
PA_atk-s05_17a:1103_10	Aniccānupassanāvuṭṭhānavasena hi animittamaggo, tatheva phalasamāpattikāle animittaphalasamāpatti,	11031	
PA_atk-s05_17a:1103_11	dukkhānupassanāvuṭṭhānavasena appaṇihitamaggaphalasamāpattiyo, anattānupassanāvuṭṭhānavasena	11031	
PA_atk-s05_17a:1103_12	suññatamaggaphalasamāpattiyo suttantanayeneva veditabbā.	11031	
PA_atk-s05_17a:1104_0	Ettha ca catūsu maggavāresu uppādantiādīni pañca mūlapadāni, gatintiādīni dasa vevacanapadānīti	1104	
PA_atk-s05_17a:1104_1	pannarasa padāni vuttāni. Chasu pana phalasamāpattivāresu pañca mūlapadāneva vuttāni.	1104	
PA_atk-s05_17a:1104_2	Taṃ kasmā iti ce? Saṅkhārupekkhāya tikkhabhāve sati kilesappahāne samatthassa maggassa	1104	
PA_atk-s05_17a:1104_3	sambhavato tassā tikkhabhāvadassanatthaṃ vevacanapadehi saha daḷhaṃ katvā mūlapadāni	1104	
PA_atk-s05_17a:1104_4	vuttāni. Phalassa nirussāhabhāvena santasabhāvattā maggāyattattā ca mandabhūtāpi	1104	
PA_atk-s05_17a:1104_5	saṅkhārupekkhā phalassa paccayo hotīti dassanatthaṃ mūlapadāneva vuttānīti veditabbāni.	1104	
PA_atk-s05_17a:1105_0	58. Idāni jātivasena pucchitvā labbhamānavasena vissajjetuṃ kati saṅkhārupekkhā kusalātiādimāha.	1105	
PA_atk-s05_17a:1105_1	Tattha pannarasa saṅkhārupekkhāti samathavasena aṭṭha, catunnaṃ maggānaṃ tiṇṇaṃ phalānaṃ	1105	
PA_atk-s05_17a:1105_2	vasena sattāti pannarasa. Samathavasena aṭṭha saṅkhārupekkhā arahato nīvaraṇapaṭisaṅkhāabhāvato,	1105	
PA_atk-s05_17a:1105_3	vitakkavicārādīnaṃ pahānabyāpāraṃ vinā sukhena pahānato ca saṅkhārupekkhānāmassa	1105	
PA_atk-s05_17a:1105_4	ananurūpāti katvā tāsaṃ abyākatatā na vuttāti veditabbā. Arahatā pana phalasamāpattiṃ	1105	
PA_atk-s05_17a:1105_5	samāpajjantena saṅkhārupekkhaṃ vinā samāpajjituṃ na sakkāti tisso saṅkhārupekkhā	1105	
PA_atk-s05_17a:1105_6	abyākatāti vuttā. Appaṇihitasuññatānimittavasena hi arahato tisso saṅkhārupekkhā.	1105	
PA_atk-s05_17a:1106_0	Idāni saṅkhārupekkhānaṃ saṃvaṇṇanāvasena vuttāsu tīsu gāthāsu paṭisaṅkhāsantiṭṭhanā	1106	
PA_atk-s05_17a:1106_1	paññāti saṅkhārupekkhā. Aṭṭha cittassa gocarāti samathavasena vuttā aṭṭha saṅkhārupekkhā	1106	
PA_atk-s05_17a:1106_2	samādhissa visayā, bhūmiyoti attho. “Cittaṃ paññañca bhāvaya”ntiādīsu viya cittasīsena	1106	
PA_atk-s05_17a:1106_3	samādhi niddiṭṭho, “gocare, bhikkhave, caratha sake pettike visaye”tiādīsu viya gocarasaddena	1106	
PA_atk-s05_17a:1106_4	visayo. Yañhi yadāyattaṃ, tasseso visayoti vuccati. Puthujjanassa dveti samathavasena	1106	
PA_atk-s05_17a:1106_5	vipassanāvasena ca. Tayo sekkhassāti samathavipassanāsamāpattivasena. Tayo ca vītarāgassāti	1106	
PA_atk-s05_17a:1106_6	appaṇihitasuññatānimittaphalasamāpattivasena. “Tisso”ti vattabbe “tayo”ti ca liṅgavipallāso	1106	
PA_atk-s05_17a:1106_7	kato. Tayo saṅkhārupekkhā dhammāti vā yojetabbaṃ. Yehi cittaṃ vivaṭṭatīti yehi saṅkhārupekkhādhammehi	1106	
PA_atk-s05_17a:1106_8	vitakkavicārādito, uppādādito vā cittaṃ apagacchati. Vītarāgassāpi hi saṅkhārupekkhāsabbhāvato	1106	
PA_atk-s05_17a:1106_9	ca saṅkhārato cittaṃ vivaṭṭitvā nibbānaṃ pakkhandatīti vuttaṃ hoti. Aṭṭha samādhissa	1106	
PA_atk-s05_17a:1106_10	paccayāti samathavasena vuttā aṭṭha appanāsampāpakattā appanāsamādhissa paccayā.	11061	
PA_atk-s05_17a:1106_11	Dasa ñāṇassa gocarāti vipassanāvasena vuttā dasa maggañāṇassa phalañāṇassa ca bhūmiyo.	11061	
PA_atk-s05_17a:1106_12	Tiṇṇaṃ vimokkhāna paccayāti suññatānimittaappaṇihitavimokkhānaṃ upanissayapaccayā.	11061	
PA_atk-s05_17a:1106_13	Nānādiṭṭhīsu na kampatīti bhaṅgaṃ avissajjitvāva saṅkhāre aniccādivasena vipassanto	11061	
PA_atk-s05_17a:1106_14	sassatadiṭṭhiādīsu nānappakārāsu diṭṭhīsu na vedhatīti.	11061	
PA_atk-s05_17a:1107	Saṅkhārupekkhāñāṇaniddesavaṇṇanā niṭṭhitā.	110	
PA_atk-s05_17a:1108	10. Gotrabhuñāṇaniddesavaṇṇanā	110	
PA_atk-s05_17a:1109_0	59. Gotrabhuñāṇaniddese abhibhuyyatīti abhibhavati atikkamati. Bahiddhā saṅkhāranimittanti	1109	
PA_atk-s05_17a:1109_1	sakasantānappavattaakusalakkhandhato bahiddhābhūtaṃ saṅkhāranimittaṃ. Lokikasaṅkhārā	1109	
PA_atk-s05_17a:1109_2	hi kilesānaṃ nimittattā, nimittākārena upaṭṭhānato vā nimittanti vuccanti. Abhibhuyyatīti	1109	
PA_atk-s05_17a:1109_3	gotrabhūti ca puthujjanagottābhibhavanato gotrabhubhāvo vutto. Pakkhandatīti gotrabhūti	1109	
PA_atk-s05_17a:1109_4	ariyagottabhāvanato gotrabhubhāvo vutto. Abhibhuyyitvā pakkhandatīti gotrabhūti ubho	1109	
PA_atk-s05_17a:1109_5	atthe samāsetvā vuttaṃ. Vuṭṭhātīti gotrabhūti ca vivaṭṭatīti gotrabhūti ca mātikāya	1109	
PA_atk-s05_17a:1109_6	vuṭṭhānavivaṭṭanapadānurūpena puthujjanagottābhibhavanatthoyeva vutto. Samathavasena	1109	
PA_atk-s05_17a:1109_7	vuttagotrabhūnaṃ pana nīvaraṇādigottābhibhavanato gotrabhūti, “sotāpattiphalasamāpattatthāyā”tiādīsu	1109	
PA_atk-s05_17a:1109_8	chasu samāpattivāresu uppādādigottābhibhavanato gotrabhūti, “sakadāgāmimaggaṃ paṭilābhatthāyā”tiādīsu	1109	
PA_atk-s05_17a:1109_9	tīsu maggavāresu sotāpannādigottābhibhavanato gotrabhūti attho veditabbo. Gottattho	1109	
PA_atk-s05_17a:1109_10	cettha bījattho. Vattanipakaraṇe kira vuttaṃ – gottaṃ vuccati nibbānaṃ sabbaparipanthehi	11091	
PA_atk-s05_17a:1109_11	guttattā, taṃ paṭipajjatīti gotrabhūti, aṭṭha samāpattiyopi gottaṃ gotrabhuparipanthehi	11091	
PA_atk-s05_17a:1109_12	guttattā, taṃ gottaṃ paṭipajjatīti gotrabhūti vuttaṃ. “Catunnaṃ maggānaṃyeva gotrabhu	11091	
PA_atk-s05_17a:1109_13	nibbānārammaṇaṃ, catassannaṃ phalasamāpattīnaṃ gotrabhu saṅkhārārammaṇaṃ phalasamāpattininnattā”ti	11091	
PA_atk-s05_17a:1109_14	vadanti. Vuttañhetaṃ visuddhimagge – “tassa pavattānupubbavipassanassa saṅkhārārammaṇagotrabhuñāṇānantaraṃ	11091	
PA_atk-s05_17a:1109_15	phalasamāpattivasena nirodhe cittaṃ appetī”ti. Tenevettha maggavāresu soḷasamaṃ katvā	11091	
PA_atk-s05_17a:1109_16	gahitassa bahiddhāsaṅkhāranimittapadassa samāpattivāresu chaṭṭhaṃ katvā gahaṇaṃ na	11091	
PA_atk-s05_17a:1109_17	katanti veditabbaṃ. Itarathā hi mūlapadagahaṇena gahetabbaṃ bhaveyya.	11091	
PA_atk-s05_17a:1110_0	Aññe pana “yo nibbāne paṭhamābhogo paṭhamasamannāhāro, ayaṃ vuccati gotrabhū”ti vadanti.	1110	
PA_atk-s05_17a:1110_1	Taṃ phalaṃ sandhāya na yujjati. Pannarasa gotrabhudhammā kusalāti ettha arahato abhibhavitabbanīvaraṇābhāvato	1110	
PA_atk-s05_17a:1110_2	vitakkavicārādīnaṃ sukheneva pahātabbabhāvato ca abhibhavanaṭṭhena gotrabhunāmaṃ	1110	
PA_atk-s05_17a:1110_3	nārahantīti katvā gotrabhūnaṃ abyākatatā na vuttāti veditabbā. Arahatā pana phalasamāpattiṃ	1110	
PA_atk-s05_17a:1110_4	samāpajjantena saṅkhāre anabhibhuyya samāpajjituṃ na sakkāti “tayo gotrabhudhammā	1110	
PA_atk-s05_17a:1110_5	abyākatā”ti vuttā. Keci pana “aṭṭha samāpattiyo nibbedhabhāgiyā eva idha niddiṭṭhā,	1110	
PA_atk-s05_17a:1110_6	tasmā aṭṭha samāpattigotrabhū kusalā hontī”ti vadanti. Tathā saṅkhārupekkhāyapi veditabbaṃ.	1110	
PA_atk-s05_17a:1111_0	60. Sāmisañcātiādīsu vaṭṭāmisalokāmisakilesāmisānaṃ kilesāmisena sāmisaṃ sanikantikattā.	1111	
PA_atk-s05_17a:1111_1	Kiṃ taṃ? Aṭṭhavidhaṃ samathagotrabhuñāṇaṃ. Vaṭṭāmisanti cettha tebhūmakavaṭṭameva.	1111	
PA_atk-s05_17a:1111_2	Lokāmisanti pañca kāmaguṇā. Kilesāmisanti kilesā eva. Nirāmisanti dasavidhaṃ vipassanāgotrabhuñāṇaṃ	1111	
PA_atk-s05_17a:1111_3	anikantikattā. Na hi ariyā gotrabhusmiṃ nikantiṃ karonti. Potthake “sāmisañce”ti	1111	
PA_atk-s05_17a:1111_4	likhanti, taṃ na sundarataraṃ. Evameva paṇihitañca appaṇihitaṃ saññuttañca visaññuttaṃ	1111	
PA_atk-s05_17a:1111_5	vuṭṭhitañca avuṭṭhitaṃ veditabbaṃ. Nikantipaṇidhiyā hi paṇihitaṃ patthitanti attho.	1111	
PA_atk-s05_17a:1111_6	Tadabhāvena appaṇihitaṃ. Nikantisaññogeneva saññuttaṃ. Tadabhāvena visaññuttaṃ. Vuṭṭhitanti	1111	
PA_atk-s05_17a:1111_7	vipassanāgotrabhuñāṇameva. Tañhi nikanticchedakattā vuṭṭhitaṃ nāma. Itaraṃ avuṭṭhitaṃ.	1111	
PA_atk-s05_17a:1111_8	Bahiddhā vuṭṭhānattā vā vuṭṭhitaṃ. Phalagotrabhupi hi nibbānajjhāsayavasena nibbānābhimukhībhūtattā	1111	
PA_atk-s05_17a:1111_9	bahiddhāsaṅkhāranimittā vuṭṭhitaṃ nāmāti veditabbaṃ. Heṭṭhābhibhavanavuṭṭhānavivaṭṭanavāresupi	1111	
PA_atk-s05_17a:1111_10	phalagotrabhu ajjhāsayavasena nibbānābhimukhībhūtattā abhibhuyyati vuṭṭhāti vivaṭṭatīti	11111	
PA_atk-s05_17a:1111_11	veditabbaṃ. Tiṇṇaṃ vimokkhāna paccayāti tiṇṇaṃ lokuttaravimokkhānaṃ samathagotrabhu	11111	
PA_atk-s05_17a:1111_12	pakatūpanissayapaccayā honti, vipassanāgotrabhu anantarasamanantarūpanissayapaccayā	11111	
PA_atk-s05_17a:1111_13	honti. Paññā yassa pariccitāti pubbabhāgapaññā yassa paricitā pariciṇṇā. Kusalo vivaṭṭe	11111	
PA_atk-s05_17a:1111_14	vuṭṭhāneti asammohavaseneva vivaṭṭasaṅkhāte gotrabhuñāṇe kusalo cheko, pubbabhāgañāṇena	11111	
PA_atk-s05_17a:1111_15	vā kusalo. Nānādiṭṭhīsu na kampatīti samucchedena pahīnāsu nānappakārāsu diṭṭhīsu na vedhatīti.	11111	
PA_atk-s05_17a:1112	Gotrabhuñāṇaniddesavaṇṇanā niṭṭhitā.	111	
PA_atk-s05_17a:1113	11. Maggañāṇaniddesavaṇṇanā	111	
PA_atk-s05_17a:1114_0	61. Maggañāṇaniddese micchādiṭṭhiyā vuṭṭhātīti diṭṭhānusayappahānena samucchedavasena	1114	
PA_atk-s05_17a:1114_1	dvāsaṭṭhibhedato micchādiṭṭhito vuṭṭhāti. Tadanuvattakakilesehīti micchādiṭṭhisampayogavasena	1114	
PA_atk-s05_17a:1114_2	ca micchādiṭṭhiupanissayena ca uppajjamānehi micchādiṭṭhianuvattamānehi nānāvidhehi	1114	
PA_atk-s05_17a:1114_3	kilesehi. Tena tadekaṭṭhakilesappahānaṃ vuttaṃ hoti. Duvidhañhi ekaṭṭhaṃ sahajekaṭṭhaṃ	1114	
PA_atk-s05_17a:1114_4	pahānekaṭṭhañca. Tāya diṭṭhiyā saha ekasmiṃ citte, ekasmiṃ puggale vā yāva pahānā	1114	
PA_atk-s05_17a:1114_5	ṭhitāti tadekaṭṭhā. Diṭṭhiyā hi pahīyamānāya diṭṭhisampayuttesu dvīsu asaṅkhārikacittesu	1114	
PA_atk-s05_17a:1114_6	tāya diṭṭhiyā sahajātā lobho moho uddhaccaṃ ahirikaṃ anottappanti ime kilesā, dvīsu	1114	
PA_atk-s05_17a:1114_7	sasaṅkhārikacittesu tāya diṭṭhiyā sahajātā lobho moho thinaṃ uddhaccaṃ ahirikaṃ anottappanti	1114	
PA_atk-s05_17a:1114_8	ime kilesā sahajekaṭṭhavasena pahīyanti. Diṭṭhikileseyeva pahīyamāne tena saha ekasmiṃ	1114	
PA_atk-s05_17a:1114_9	puggale ṭhitā apāyagamanīyā lobho doso moho māno vicikicchā thinaṃ uddhaccaṃ ahirikaṃ	1114	
PA_atk-s05_17a:1114_10	anottappanti ime kilesā pahānekaṭṭhavasena pahīyanti. Khandhehīti tadanuvattakeheva	11141	
PA_atk-s05_17a:1114_11	khandhehi, taṃ diṭṭhiṃ anuvattamānehi sahajekaṭṭhehi ca pahānekaṭṭhehi ca catūhi	11141	
PA_atk-s05_17a:1114_12	arūpakkhandhehi, taṃsamuṭṭhānarūpehi vā saha pañcahi khandhehi micchādiṭṭhiādikilesapaccayā	11141	
PA_atk-s05_17a:1114_13	anāgate uppajjitabbehi vipākakkhandhehi. Bahiddhā ca sabbanimittehīti yathāvuttakilesakkhandhato	11141	
PA_atk-s05_17a:1114_14	bahibhūtehi sabbasaṅkhāranimittehi. Micchāsaṅkappā vuṭṭhātīti sotāpattimaggena pahātabbesu	11141	
PA_atk-s05_17a:1114_15	catūsu diṭṭhisampayuttesu, vicikicchāsahagate cāti pañcasu cittesu apāyagamanīyasesākusalacittesu	11141	
PA_atk-s05_17a:1114_16	ca micchāsaṅkappā vuṭṭhāti.	11141	
PA_atk-s05_17a:1115_0	Micchāvācāya vuṭṭhātīti musāvādato ceva apāyagamanīyapisuṇapharusasamphappalāpehi	1115	
PA_atk-s05_17a:1115_1	ca vuṭṭhāti. Micchākammantā vuṭṭhātīti pāṇātipātādinnādānamicchācārehi vuṭṭhāti.	1115	
PA_atk-s05_17a:1115_2	Micchāājīvā vuṭṭhātīti kuhanā lapanā nemittikatā nippesikatā lābhenalābhaṃnijigīsanatā,	1115	
PA_atk-s05_17a:1115_3	ājīvahetukehi vā sattahipi kāyavacīkammehi vuṭṭhāti. Micchāvāyāmamicchāsatimicchāsamādhīhi	1115	
PA_atk-s05_17a:1115_4	vuṭṭhānaṃ micchāsaṅkappavuṭṭhāne vuttanayeneva veditabbaṃ. Micchāsatīti ca satiyā	1115	
PA_atk-s05_17a:1115_5	paṭipakkhākārena uppajjamānā akusalacittuppādamattameva. Uparimaggattaye “dassanaṭṭhena	1115	
PA_atk-s05_17a:1115_6	sammādiṭṭhī”tiādīni aṭṭha maggaṅgāni yathā paṭhamajjhānike paṭhamamagge labbhanti,	1115	
PA_atk-s05_17a:1115_7	tatheva labbhanti. Tattha paṭhamamagge sammādiṭṭhi micchādiṭṭhiṃ pajahatīti sammādiṭṭhi.	1115	
PA_atk-s05_17a:1115_8	Sammāsaṅkappādayopi micchāsaṅkappādīnaṃ pajahanaṭṭheneva veditabbā. Evaṃ sante paṭhamamaggeneva	1115	
PA_atk-s05_17a:1115_9	dvāsaṭṭhiyā diṭṭhigatānaṃ pahīnattā uparimaggattayena pahātabbā diṭṭhi nāma natthi.	1115	
PA_atk-s05_17a:1116_0	Tattha sammādiṭṭhīti nāmaṃ kathaṃ hotīti? Yathā visaṃ atthi vā hotu mā vā, agado	1116	
PA_atk-s05_17a:1116_1	agadotveva vuccati, evaṃ micchādiṭṭhi atthi vā hotu mā vā, ayaṃ sammādiṭṭhi eva nāma.	1116	
PA_atk-s05_17a:1116_2	Yadi evaṃ nāmamattamevetaṃ hoti, uparimaggattaye pana sammādiṭṭhiyā kiccābhāvo āpajjati,	1116	
PA_atk-s05_17a:1116_3	maggaṅgāni na paripūrenti. Tasmā sammādiṭṭhi sakiccakā kātabbā, maggaṅgāni paripūretabbānīti.	1116	
PA_atk-s05_17a:1116_4	Sakiccakā cettha sammādiṭṭhi yathālābhaniyamena dīpetabbā. Uparimaggattayavajjho	1116	
PA_atk-s05_17a:1116_5	hi eko māno atthi, so diṭṭhiṭṭhāne tiṭṭhati, sā taṃ mānaṃ pajahatīti sammādiṭṭhi.	1116	
PA_atk-s05_17a:1116_6	Sotāpattimaggasmiñhi sammādiṭṭhi micchādiṭṭhiṃ pajahati. Sotāpannassa pana sakadāgāmimaggavajjho	1116	
PA_atk-s05_17a:1116_7	māno atthi, taṃ mānaṃ pajahatīti sammādiṭṭhi. Tasseva sattaakusalacittasahajāto saṅkappo	1116	
PA_atk-s05_17a:1116_8	atthi, teheva cittehi vācaṅgacopanaṃ atthi, kāyaṅgacopanaṃ atthi, paccayaparibhogo	1116	
PA_atk-s05_17a:1116_9	atthi, sahajātavāyāmo atthi, assatiyabhāvo atthi, sahajātacittekaggatā atthi, ete	1116	
PA_atk-s05_17a:1116_10	micchāsaṅkappādayo nāma. Sakadāgāmimagge sammāsaṅkappādayo tesaṃ pahānena sammāsaṅkappādayoti	11161	
PA_atk-s05_17a:1116_11	veditabbā. Evaṃ sakadāgāmimagge aṭṭhaṅgāni sakiccakāni honti. Sakadāgāmissa anāgāmimaggavajjho	11161	
PA_atk-s05_17a:1116_12	māno atthi, so diṭṭhiṭṭhāne tiṭṭhati. Tasseva sattahi cittehi sahajātā saṅkappādayo	11161	
PA_atk-s05_17a:1116_13	atthi. Tesaṃ pahānena anāgāmimagge aṭṭhannaṃ aṅgānaṃ sakiccakatā veditabbā. Anāgāmissa	11161	
PA_atk-s05_17a:1116_14	arahattamaggavajjho māno atthi, so diṭṭhiṭṭhāne tiṭṭhati. Yāni panassa pañca akusalacittāni,	11161	
PA_atk-s05_17a:1116_15	tehi sahajātā saṅkappādayo atthi. Tesaṃ pahānena arahattamagge aṭṭhannaṃ aṅgānaṃ	11161	
PA_atk-s05_17a:1116_16	sakiccakatā veditabbā.	11161	
PA_atk-s05_17a:1117_0	Oḷārikāti kāyavacīdvāre vītikkamassa paccayabhāvena thūlabhūtamhā. Kāmarāgasaññojanāti	1117	
PA_atk-s05_17a:1117_1	methunarāgasaṅkhātā saññojanā. So hi kāmabhave saññojetīti saññojananti vuccati.	1117	
PA_atk-s05_17a:1117_2	Paṭighasaññojanāti byāpādasaññojanā. So hi ārammaṇe paṭihaññatīti paṭighanti vuccati.	1117	
PA_atk-s05_17a:1117_3	Te eva thāmagataṭṭhena santāne anusentīti anusayā. Aṇusahagatāti aṇubhūtā, sukhumabhūtāti	1117	
PA_atk-s05_17a:1117_4	attho. Tabbhāve hi ettha sahagatasaddo. Sakadāgāmissa hi kāmarāgabyāpādā dvīhi kāraṇehi	1117	
PA_atk-s05_17a:1117_5	aṇubhūtā adhiccuppattiyā ca pariyuṭṭhānamandatāya ca. Tassa hi bālaputhujjanassa	1117	
PA_atk-s05_17a:1117_6	viya kilesā abhiṇhaṃ na uppajjanti, kadāci karahaci uppajjanti. Uppajjamānā ca bālaputhujjanassa	1117	
PA_atk-s05_17a:1117_7	viya maddantā pharantā chādentā andhaandhaṃ karontā na uppajjanti, dvīhi pana maggehi	1117	
PA_atk-s05_17a:1117_8	pahīnattā mandamandā tanukākārā hutvā uppajjanti, vītikkamaṃ pāpetuṃ samatthā na	1117	
PA_atk-s05_17a:1117_9	honti. Evaṃ tanubhūtā anāgāmimaggena pahīyanti rūparāgāti rūpabhave chandarāgā. Arūparāgāti	1117	
PA_atk-s05_17a:1117_10	arūpabhave chandarāgā. Mānāti unnatilakkhaṇā. Uddhaccāti avūpasamalakkhaṇā. Avijjāyāti	11171	
PA_atk-s05_17a:1117_11	andhalakkhaṇāya. Bhavarāgānusayāti rūparāgārūparāgavasena pavattabhavarāgānusayā.	11171	
PA_atk-s05_17a:1118_0	62. Idāni maggañāṇasaṃvaṇṇanaṃ karonto ajātaṃ jhāpetītiādimāha. Tattha ca ajātaṃ	1118	
PA_atk-s05_17a:1118_1	jhāpeti jātena, jhānaṃ tena pavuccatīti attano santāne pātubhūtena tena tena lokuttarajjhānena	1118	
PA_atk-s05_17a:1118_2	taṃsamaṅgīpuggalo ajātameva taṃ taṃ kilesaṃ jhāpeti dahati samucchindati, tena kāraṇena	1118	
PA_atk-s05_17a:1118_3	taṃ lokuttaraṃ jhānanti pavuccatīti attho. Jhānavimokkhe kusalatāti tasmiṃ ariyamaggasampayutte	1118	
PA_atk-s05_17a:1118_4	vitakkādike jhāne ca vimokkhasaṅkhāte ariyamagge ca asammohavasena kusalatāya paṭhamamaggeneva	1118	
PA_atk-s05_17a:1118_5	pahīnāsu nānādiṭṭhīsu na kampati. Jhānaṃ nāma duvidhaṃ ārammaṇūpanijjhānañca lakkhaṇūpanijjhānañca.	1118	
PA_atk-s05_17a:1118_6	Lokiyapaṭhamajjhānādikaṃ kasiṇādiārammaṇūpanijjhānaṭṭhena jhānaṃ, vipassanāsaṅkhārānaṃ	1118	
PA_atk-s05_17a:1118_7	sabhāvasāmaññalakkhaṇūpanijjhānaṭṭhena jhānaṃ, lokuttaraṃ nibbāne tathalakkhaṇūpanijjhānaṭṭhena	1118	
PA_atk-s05_17a:1118_8	jhānaṃ. Idha pana gotrabhunāpi sādhāraṇaṃ lakkhaṇūpanijjhānaṭṭhaṃ anāmasitvā asādhāraṇena	1118	
PA_atk-s05_17a:1118_9	kilesajhāpanaṭṭhena jhānaṃ vuttaṃ. Vimokkhaṭṭho panettha nibbānārammaṇe suṭṭhu adhimuccanaṭṭho	1118	
PA_atk-s05_17a:1118_10	kilesehi ca suṭṭhu muccanaṭṭho.	11181	
PA_atk-s05_17a:1119_0	Samādahitvā yathā ce vipassatīti appanūpacārakhaṇikasamādhīnaṃ aññatarena samādhinā	1119	
PA_atk-s05_17a:1119_1	paṭhamaṃ cittasamādhānaṃ katvā pacchā yathā vipassati ca. Samuccayattho ce-saddo	1119	
PA_atk-s05_17a:1119_2	vipassanaṃ samuccinoti. Vipassamāno tathā ce samādaheti vipassanā nāmesā lūkhabhūtā	1119	
PA_atk-s05_17a:1119_3	nirassādā, samatho ca nāma siniddhabhūto saassādo. Tasmā tāya lūkhabhūtaṃ cittaṃ	1119	
PA_atk-s05_17a:1119_4	sinehetuṃ vipassamāno tathā ca samādahe. Vipassamāno puna samādhiṃ pavisitvā cittasamādhānañca	1119	
PA_atk-s05_17a:1119_5	tatheva kareyya, yatheva vipassananti attho. Idha ce-saddo samādahanaṃ samuccinoti.	1119	
PA_atk-s05_17a:1119_6	Ubhayatthāpi gāthābandhānuvattanena ce-kāro kato, attho pana ca-kārattho eva. Vipassanā	1119	
PA_atk-s05_17a:1119_7	ca samatho tadā ahūti yasmā samathavipassanānaṃ yuganaddhabhāve sati ariyamaggapātubhāvo	1119	
PA_atk-s05_17a:1119_8	hoti, tasmā ariyamaggajananasamatthattā yadā tadubhayasamāyogo hoti, tadā vipassanā	1119	
PA_atk-s05_17a:1119_9	ca samatho ca ahu, samathavipassanā bhūtā nāma hotīti attho. Tā ca samathavipassanā	1119	
PA_atk-s05_17a:1119_10	ariyamaggābhimukhīkāle ca maggakkhaṇe ca samānabhāgā yuganaddhā vattare samāno samo	11191	
PA_atk-s05_17a:1119_11	bhāgo koṭṭhāso etesanti samānabhāgā, yuge naddhā viyāti yuganaddhā, aññamaññaṃ anativattanaṭṭhena	11191	
PA_atk-s05_17a:1119_12	samadhurā samabalāti attho. Vitthāro panassa yuganaddhakathāyaṃ āvibhavissati.	11191	
PA_atk-s05_17a:1120_0	Dukkhā saṅkhārā sukho, nirodho iti dassanaṃ. Dubhato vuṭṭhitā paññā, phasseti amataṃ	1120	
PA_atk-s05_17a:1120_1	padanti dukkhā saṅkhārā, sukho nirodho nibbānanti paṭipannassa tato nibbānadassanaṃ	1120	
PA_atk-s05_17a:1120_2	ariyamaggañāṇaṃ dubhato vuṭṭhitā paññā nāma. Sā eva ca paññā amataṃ padaṃ nibbānaṃ	1120	
PA_atk-s05_17a:1120_3	ārammaṇaphusanena phusati, paṭilabhatīti attho. Nibbānañhi atappakaṭṭhena amatasadisanti	1120	
PA_atk-s05_17a:1120_4	amataṃ, nāssa mataṃ maraṇaṃ vayo atthītipi amataṃ, pubbabhāgato paṭṭhāya mahatā ussāhena	1120	
PA_atk-s05_17a:1120_5	mahatiyā paṭipadāya pajjati paṭipajjīyatīti padanti vuccati.	1120	
PA_atk-s05_17a:1121_0	Vimokkhacariyaṃ jānātīti vimokkhapavattiṃ asammohavasena jānāti, paccavekkhaṇavasena	1121	
PA_atk-s05_17a:1121_1	jānāti. “Dubhato vuṭṭhāno vimokkho, dubhato vuṭṭhānā cattāro vimokkhā, dubhato vuṭṭhānānaṃ	1121	
PA_atk-s05_17a:1121_2	anulomā cattāro vimokkhā, dubhato vuṭṭhānapaṭippassaddhi cattāro vimokkhā”ti hi upari	1121	
PA_atk-s05_17a:1121_3	vimokkhakathāyaṃyeva āgatā vimokkhacariyā veditabbā. Tesaṃ vitthāro tattheva āgato.	1121	
PA_atk-s05_17a:1121_4	Nānattekattakovidoti tesaṃ vimokkhānaṃ nānābhāve ekabhāve ca kusalo. Dubhato vuṭṭhānavimokkhavasena	1121	
PA_atk-s05_17a:1121_5	hi tesaṃ ekattaṃ, catuariyamaggavasena nānattaṃ, ekekassāpi vā ariyamaggassa anupassanābhedena	1121	
PA_atk-s05_17a:1121_6	nānattaṃ, ariyamaggabhāvena ekattaṃ veditabbaṃ. Dvinnaṃ ñāṇānaṃ kusalatāti dassanasaṅkhātassa	1121	
PA_atk-s05_17a:1121_7	ca bhāvanāsaṅkhātassa cāti imesaṃ dvinnaṃ ñāṇānaṃ kusalatāya. Dassananti hi sotāpattimaggo.	1121	
PA_atk-s05_17a:1121_8	So hi paṭhamaṃ nibbānadassanato dassananti vutto. Gotrabhu pana kiñcāpi paṭhamataraṃ	1121	
PA_atk-s05_17a:1121_9	nibbānaṃ passati, yathā pana rañño santikaṃ kenacideva karaṇīyena āgato puriso dūratova	1121	
PA_atk-s05_17a:1121_10	rathikāya carantaṃ hatthikkhandhagataṃ rājānaṃ disvāpi “diṭṭho te rājā”ti puṭṭho	11211	
PA_atk-s05_17a:1121_11	disvā kattabbakiccassa akatattā “na passāmī”ti āha, evameva nibbānaṃ disvā kattabbassa	11211	
PA_atk-s05_17a:1121_12	kilesappahānassābhāvā na “dassana”nti vuccati. Tañhi ñāṇaṃ maggassa āvajjanaṭṭhāne	11211	
PA_atk-s05_17a:1121_13	tiṭṭhati. Bhāvanāti sesamaggattayaṃ. Tañhi paṭhamamaggena diṭṭhasmiṃyeva dhamme bhāvanāvasena	11211	
PA_atk-s05_17a:1121_14	uppajjati, na adiṭṭhapubbaṃ kiñci passati, tasmā “bhāvanā”ti vuccati. Heṭṭhā pana	11211	
PA_atk-s05_17a:1121_15	bhāvanāmaggassa apariniṭṭhitattā “dvinnaṃ ñāṇāna”nti avatvā sotāpattisakadāgāmianāgāmimaggalābhino	11211	
PA_atk-s05_17a:1121_16	sandhāya “jhānavimokkhe kusalatā”ti vuttaṃ, arahattamaggalābhino pana bhāvanāmaggassa	11211	
PA_atk-s05_17a:1121_17	pariniṭṭhitattā “dvinnaṃ ñāṇānaṃ kusalatā”ti vuttanti veditabbaṃ.	11211	
PA_atk-s05_17a:1122	Maggañāṇaniddesavaṇṇanā niṭṭhitā.	112	
PA_atk-s05_17a:1123	12. Phalañāṇaniddesavaṇṇanā	112	
PA_atk-s05_17a:1124_0	63. Phalañāṇaniddese taṃpayogappaṭippassaddhattāti tassa ajjhattabahiddhā vuṭṭhānapayogassa	1124	
PA_atk-s05_17a:1124_1	paṭippassaddhattā. Maggo hi sakakkhaṇe kilesappahānena ubhato vuṭṭhānapayogaṃ karoti	1124	
PA_atk-s05_17a:1124_2	nāma, phalakkhaṇe kilesānaṃ pahīnattā maggassa ubhato vuṭṭhānapayogo paṭippassaddho	1124	
PA_atk-s05_17a:1124_3	vūpasanto nāma hoti. Uppajjatīti maggānantaraṃ sakiṃ vā dvikkhattuṃ vā uppajjati,	1124	
PA_atk-s05_17a:1124_4	phalasamāpattikāle pana bahukkhattuṃ, nirodhā vuṭṭhahantassa dvikkhattuṃ uppajjati,	1124	
PA_atk-s05_17a:1124_5	sabbampi hi taṃ payogappaṭippassaddhattā uppajjati. Maggassetaṃ phalanti phalaṃ apekkhitvā	1124	
PA_atk-s05_17a:1124_6	napuṃsakavacanaṃ kataṃ. Sakadāgāmimaggakkhaṇādīsupi ekekamaggaṅgavaseneva vuṭṭhānayojanā veditabbā.	1124	
PA_atk-s05_17a:1125	Phalañāṇaniddesavaṇṇanā niṭṭhitā.	112	
PA_atk-s05_17a:1126	13. Vimuttiñāṇaniddesavaṇṇanā	112	
PA_atk-s05_17a:1127_0	64. Vimuttiñāṇaniddese sakkāyadiṭṭhīti vijjamānaṭṭhena sati khandhapañcakasaṅkhāte	1127	
PA_atk-s05_17a:1127_1	kāye, sayaṃ vā satī tasmiṃ kāye diṭṭhīti sakkāyadiṭṭhi. Vicikicchāti vigatā cikicchā,	1127	
PA_atk-s05_17a:1127_2	sabhāvaṃ vā vicinanto etāya kicchati kilamatīti vicikicchā. Sīlabbataparāmāsoti sīlena	1127	
PA_atk-s05_17a:1127_3	suddhi vatena suddhi sīlabbatena suddhīti gahitaabhiniveso. So hi sabhāvaṃ atikkamitvā	1127	
PA_atk-s05_17a:1127_4	parato āmasatīti sīlabbataparāmāso. Ubhinnaṃ samānepi diṭṭhibhāve takkañca parūpadesañca	1127	
PA_atk-s05_17a:1127_5	vinā pakatiyā eva sakkāyadiṭṭhigahaṇato pakatibhūtāya vīsativatthukāya sakkāyadiṭṭhiyā	1127	
PA_atk-s05_17a:1127_6	pahāneneva sabbadiṭṭhippahānadassanatthaṃ sakkāyadiṭṭhi vuttā. Sīlabbataparāmāso	1127	
PA_atk-s05_17a:1127_7	pana “suddhipaṭipadaṃ paṭipajjāmā”ti paṭipannānaṃ paṭipadāya micchābhāvadassanatthaṃ	1127	
PA_atk-s05_17a:1127_8	visuṃ vuttoti veditabbo. Tiṇṇampi anusayappahāneneva pahānaṃ dassetuṃ diṭṭhānusayo	1127	
PA_atk-s05_17a:1127_9	vicikicchānusayoti vuttaṃ, na visuṃ kilesattā. Upakkilesāti kilesenti upatāpenti	1127	
PA_atk-s05_17a:1127_10	vibādhentīti kilesā, thāmagataṭṭhena bhusā kilesāti upakkilesā. Sammā samucchinnā	11271	
PA_atk-s05_17a:1127_11	hontīti samucchedappahānena anuppādanirodhena sammā samucchinnā honti. Sapariyuṭṭhānehīti	11271	
PA_atk-s05_17a:1127_12	cittaṃ pariyonandhantāni uṭṭhenti uppajjantīti pariyuṭṭhānāni, samudācārappattānaṃ	11271	
PA_atk-s05_17a:1127_13	kilesānametaṃ adhivacanaṃ. Saha pariyuṭṭhānehīti sapariyuṭṭhānāni. Tehi sapariyuṭṭhānehi	11271	
PA_atk-s05_17a:1127_14	anusayitaupakkilesehi. Cittaṃ vimuttaṃ hotīti tesaṃ abhabbuppattikabhūtattā santativasena	11271	
PA_atk-s05_17a:1127_15	pavattamānaṃ cittaṃ tato vimuttaṃ nāma hoti. Tadeva suṭṭhu vimuttattā suvimuttaṃ.	11271	
PA_atk-s05_17a:1127_16	Taṃvimuttiñātaṭṭhenāti tassā vimuttiyā jānanaṭṭhena.	11271	
PA_atk-s05_17a:1128	Vimuttiñāṇaniddesavaṇṇanā niṭṭhitā.	112	
PA_atk-s05_17a:1129	14. Paccavekkhaṇañāṇaniddesavaṇṇanā	112	
PA_atk-s05_17a:1130_0	65. Paccavekkhaṇañāṇaniddese maggakkhaṇeyeva hetuṭṭhena paṭhamaṃ maggaṅgāni visuṃ	1130	
PA_atk-s05_17a:1130_1	visuṃ vatvā puna maggaṅgabhūte ca amaggaṅgabhūte ca dhamme “bujjhanaṭṭhena bodhī”ti	1130	
PA_atk-s05_17a:1130_2	laddhanāmassa ariyassa aṅgabhāvena bojjhaṅge visuṃ dassesi. Satidhammavicayavīriyasamādhisambojjhaṅgā	1130	
PA_atk-s05_17a:1130_3	hi maggaṅgāneva, pītipassaddhiupekkhāsambojjhaṅgā amaggaṅgāni. Puna balavasena indriyavasena	1130	
PA_atk-s05_17a:1130_4	ca visuṃ niddiṭṭhesu saddhā eva amaggaṅgabhūtā. Puna maggakkhaṇe jāteyeva dhamme	1130	
PA_atk-s05_17a:1130_5	rāsivasena dassento ādhipateyyaṭṭhenātiādimāha. Tattha upaṭṭhānaṭṭhena satipaṭṭhānāti	1130	
PA_atk-s05_17a:1130_6	ekāva nibbānārammaṇā sati kāyavedanācittadhammesu subhasukhaniccaattasaññāpahānakiccasādhanavasena	1130	
PA_atk-s05_17a:1130_7	cattāro satipaṭṭhānā nāma. Nibbānārammaṇaṃ ekameva vīriyaṃ uppannānuppannānaṃ akusalānaṃ	1130	
PA_atk-s05_17a:1130_8	pahānānuppattikiccassa, anuppannuppannānaṃ kusalānaṃ uppādaṭṭhitikiccassa sādhanavasena	1130	
PA_atk-s05_17a:1130_9	cattāro sammappadhānā nāma.	1130	
PA_atk-s05_17a:1131_0	Tathaṭṭhena saccāti dukkhabhāvādīsu avisaṃvādakaṭṭhena cattāri ariyasaccāni. Etāneva	1131	
PA_atk-s05_17a:1131_1	cettha paṭivedhaṭṭhena tadā samudāgatāni, “amatogadhaṃ nibbāna”nti visuṃ vuttaṃ nibbānañca,	1131	
PA_atk-s05_17a:1131_2	sesā pana dhammā paṭilābhaṭṭhena tadā samudāgatā. “Tathaṭṭhena saccā tadā samudāgatā”ti	1131	
PA_atk-s05_17a:1131_3	vacanato maggaphalapariyosāne avassaṃ cattāri saccāni paccavekkhatīti niṭṭhamettha	1131	
PA_atk-s05_17a:1131_4	gantabbaṃ. “Kataṃ karaṇīyaṃ nāparaṃ itthattāyāti pajānātī”ti vacanato ca “dukkhaṃ	1131	
PA_atk-s05_17a:1131_5	me pariññātaṃ, samudayo me pahīno, nirodho me sacchikato, maggo ca me bhāvito”ti	1131	
PA_atk-s05_17a:1131_6	paccavekkhaṇaṃ vuttameva hoti. Tathā paccavekkhaṇaṃ yujjati ca. Samudayoti cettha	1131	
PA_atk-s05_17a:1131_7	taṃtaṃmaggavajjhoyeva veditabbo. Ettha vuttasamudayapaccavekkhaṇavaseneva aṭṭhakathāyaṃ	1131	
PA_atk-s05_17a:1131_8	duvidhaṃ kilesapaccavekkhaṇaṃ maggaphalanibbānapaccavekkhaṇāni idha sarūpeneva āgatānīti	1131	
PA_atk-s05_17a:1131_9	vuttāni. Kevalaṃ dukkhapaccavekkhaṇameva na vuttaṃ. Kiñcāpi na vuttaṃ, atha kho pāṭhasabbhāvato	1131	
PA_atk-s05_17a:1131_10	yuttisabbhāvato ca gahetabbameva. Saccapaṭivedhatthañhi paṭipannassa niṭṭhite saccapaṭivedhe	11311	
PA_atk-s05_17a:1131_11	sayaṃ katakiccapaccavekkhaṇaṃ yuttamevāti. Avikkhepaṭṭhena samathotiādi maggasampayutte	11311	
PA_atk-s05_17a:1131_12	eva samathavipassanādhamme ekarasaṭṭhena anativattanaṭṭhena ca dassetuṃ vuttaṃ. Saṃvaraṭṭhena	11311	
PA_atk-s05_17a:1131_13	sīlavisuddhīti sammāvācākammantājīvā eva. Avikkhepaṭṭhena cittavisuddhīti sammāsamādhi	11311	
PA_atk-s05_17a:1131_14	eva. Dassanaṭṭhena diṭṭhivisuddhīti sammādiṭṭhiyeva. Vimuttaṭṭhenāti samucchedavasena	11311	
PA_atk-s05_17a:1131_15	maggavajjhakilesehi muccanaṭṭhena, nibbānārammaṇe vā adhimuccanaṭṭhena. Vimokkhoti	11311	
PA_atk-s05_17a:1131_16	samucchedavimokkho, ariyamaggoyeva. Paṭivedhaṭṭhena vijjāti saccapaṭivedhaṭṭhena	11311	
PA_atk-s05_17a:1131_17	vijjā, sammādiṭṭhiyeva. Pariccāgaṭṭhena vimuttīti maggavajjhakilesānaṃ pajahanaṭṭhena	11311	
PA_atk-s05_17a:1131_18	tato muccanato vimutti, ariyamaggoyeva. Samucchedaṭṭhena khaye ñāṇanti kilesasamucchindanaṭṭhena	11311	
PA_atk-s05_17a:1131_19	kilesakkhayakare ariyamagge ñāṇaṃ, sammādiṭṭhiyeva.	11311	
PA_atk-s05_17a:1132_0	Chandādayo heṭṭhā vuttanayeneva veditabbā. Kevalañhettha maggakkhaṇeyeva maggassa	1132	
PA_atk-s05_17a:1132_1	ādimajjhapariyosānākārena dassitā. Vimuttīti cettha maggavimuttiyeva. “Tathaṭṭhena	1132	
PA_atk-s05_17a:1132_2	saccā”ti ettha gahitampi ca nibbānaṃ idha pariyosānabhāvadassanatthaṃ puna vuttanti	1132	
PA_atk-s05_17a:1132_3	veditabbaṃ. Phalakkhaṇepi eseva nayo. Ettha pana hetuṭṭhena maggoti phalamaggabhāveneva.	1132	
PA_atk-s05_17a:1132_4	Sammappadhānāti maggakkhaṇe catukiccasādhakassa vīriyakiccassa phalassa uppādakkhaṇe	1132	
PA_atk-s05_17a:1132_5	siddhattā vuttanti veditabbaṃ. Aññathā hi phalakkhaṇe sammappadhānā eva na labbhanti.	1132	
PA_atk-s05_17a:1132_6	Vuttañhi maggakkhaṇe sattatiṃsa bodhipakkhiyadhamme uddharantena therena “phalakkhaṇe	1132	
PA_atk-s05_17a:1132_7	ṭhapetvā cattāro sammappadhāne avasesā tettiṃsa dhammā labbhantī”ti. Evameva paṭivedhakiccādisiddhivasena	1132	
PA_atk-s05_17a:1132_8	saccādīnipi yathāyogaṃ veditabbāni. Vimokkhoti ca phalavimokkho. Vimuttīti phalavimutti.	1132	
PA_atk-s05_17a:1132_9	Paṭippassaddhaṭṭhena anuppāde ñāṇaṃ vuttatthameva. Vuṭṭhahitvāti antarā vuṭṭhānābhāvā	1132	
PA_atk-s05_17a:1132_10	phalāvasānena evaṃ vuttaṃ. Ime dhammā tadā samudāgatāti ime vuttappakārā dhammā maggakkhaṇe	11321	
PA_atk-s05_17a:1132_11	phalakkhaṇe ca samudāgatāti paccavekkhatīti iti-saddaṃ pāṭhasesaṃ katvā sambandho veditabbo.	11321	
PA_atk-s05_17a:1133	Paccavekkhaṇañāṇaniddesavaṇṇanā niṭṭhitā.	113	
PA_atk-s05_17a:1134	15. Vatthunānattañāṇaniddesavaṇṇanā	113	
PA_atk-s05_17a:1135_0	66. Vatthunānattañāṇaniddese cakkhuṃ ajjhattaṃ vavatthetīti ajjhattabhūtaṃ cakkhuṃ	1135	
PA_atk-s05_17a:1135_1	vavatthapeti. Yathā so cakkhuṃ vavatthapeti, tathā vattukāmo kathaṃ cakkhuṃ ajjhattaṃ	1135	
PA_atk-s05_17a:1135_2	vavatthetīti pucchitvā puna cakkhu avijjāsambhūtanti vavatthetītiādinā vavatthāpanākāraṃ	1135	
PA_atk-s05_17a:1135_3	dasseti. Tattha avijjātaṇhā atītā upatthambhakahetuyo, kammaṃ atītaṃ janakahetu,	1135	
PA_atk-s05_17a:1135_4	āhāro idāni upatthambhakahetu. Etena cakkhūpatthambhakāni utucittāni gahitāneva honti.	1135	
PA_atk-s05_17a:1135_5	Catunnaṃ mahābhūtānaṃ upādāyāti upayogatthe sāmivacanaṃ, cattāri mahābhūtāni upādiyitvā	1135	
PA_atk-s05_17a:1135_6	pavattanti attho. Etena pasādacakkhubhāvo dassito hoti, sasambhārabhāvo paṭikkhitto.	1135	
PA_atk-s05_17a:1135_7	Uppannanti addhāvasena, santatikhaṇavasena vā paccuppannaṃ. Samudāgatanti hetuto	1135	
PA_atk-s05_17a:1135_8	samuṭṭhitaṃ. Ettāvatā vipassanāpubbabhāge cakkhuvavatthānaṃ dassitaṃ. Ahutvā sambhūtantiādīhi	1135	
PA_atk-s05_17a:1135_9	aniccānupassanā. Pubbe udayā avijjamānato ahutvā sambhūtaṃ, uddhaṃ vayā abhāvato	1135	
PA_atk-s05_17a:1135_10	hutvā na bhavissati. Antavantatoti anto assa atthīti antavā, antavā eva antavanto	11351	
PA_atk-s05_17a:1135_11	yathā “satimanto, gatimanto, dhitimanto ca yo isī”ti. Tato antavantato, bhaṅgavijjamānatoti	11351	
PA_atk-s05_17a:1135_12	attho. Addhuvanti sabbāvatthānipātitāya, thirabhāvassa ca abhāvatāya na thiraṃ. Asassatanti	11351	
PA_atk-s05_17a:1135_13	na niccaṃ. Vipariṇāmadhammanti jarāya ceva maraṇena cāti dvedhā vipariṇāmapakatikaṃ.	11351	
PA_atk-s05_17a:1135_14	Cakkhu aniccantiādīni cakkhuṃ aniccatotiādīni ca vuttatthāni. Manoti idha bhavaṅgamanassa	11351	
PA_atk-s05_17a:1135_15	adhippetattā avijjāsambhūtotiādi yujjatiyeva. Āhārasambhūtoti ettha sampayuttaphassāhāramanosañcetanāhāravasena	11351	
PA_atk-s05_17a:1135_16	veditabbaṃ. Uppannoti ca addhāsantativasena.	11351	
PA_atk-s05_17a:1136	Vatthunānattañāṇaniddesavaṇṇanā niṭṭhitā.	113	
PA_atk-s05_17a:1137	16. Gocaranānattañāṇaniddesavaṇṇanā	113	
PA_atk-s05_17a:1138_0	67. Gocaranānattañāṇaniddese rūpe bahiddhā vavatthetīti ajjhattato bahiddhābhūte	1138	
PA_atk-s05_17a:1138_1	rūpāyatanadhamme vavatthapetīti attho. Avijjāsambhūtātiādi attabhāvapariyāpannakammajarūpattā	1138	
PA_atk-s05_17a:1138_2	vuttaṃ. Āhāropi hi kammajarūpassa upatthambhakapaccayo hoti. Saddassa pana utucittasamuṭṭhānattā	1138	
PA_atk-s05_17a:1138_3	avijjāsambhūtādicatukkaṃ na vuttaṃ. Phoṭṭhabbānaṃ sayaṃ mahābhūtattā “catunnaṃ mahābhūtānaṃ	1138	
PA_atk-s05_17a:1138_4	upādāyā”ti na vuttaṃ. Dhammāti cettha bhavaṅgamanosampayuttā tayo arūpino khandhā,	1138	
PA_atk-s05_17a:1138_5	dhammāyatanapariyāpannāni sukhumarūpāni ca kammasamuṭṭhānāni, sabbānipi rūpādīni	1138	
PA_atk-s05_17a:1138_6	ca. Apica yāni yāni yena yena samuṭṭhahanti, tāni tāni tena tena veditabbāni. Itarathā	1138	
PA_atk-s05_17a:1138_7	hi sakasantānapariyāpannāpi rūpādayo dhammā sabbe na saṅgaṇheyyuṃ. Yasmā anindriyabaddharūpādayopi	1138	
PA_atk-s05_17a:1138_8	vipassanūpagā, tasmā tesaṃ kammasambhūtapadena saṅgaho veditabbo. Tepi hi sabbasattasādhāraṇakammapaccayautusamuṭṭhānā.	1138	
PA_atk-s05_17a:1138_9	Aññe pana “anindriyabaddhā rūpādayo avipassanūpagā”ti vadanti. Taṃ pana –	1138	
PA_atk-s05_17a:1139	“Sabbe saṅkhārā aniccāti, yadā paññāya passati;	113	
PA_atk-s05_17a:1140	Atha nibbindati dukkhe, esa maggo visuddhiyā”ti. –	114	
PA_atk-s05_17a:1141_0	Ādikāya pāḷiyā virujjhati. Vuttañca visuddhimagge – “idhekacco āditova ajjhattasaṅkhāre	1141	
PA_atk-s05_17a:1141_1	abhinivisitvā vipassati, yasmā pana na suddhaajjhattadassanamatteneva maggavuṭṭhānaṃ	1141	
PA_atk-s05_17a:1141_2	hoti, bahiddhāpi daṭṭhabbameva, tasmā parassa khandhepi anupādinnasaṅkhārepi aniccaṃ	1141	
PA_atk-s05_17a:1141_3	dukkhamanattāti vipassatī”ti. Tasmā paresaṃ cakkhādivavatthānampi anindriyabaddharūpādivavatthānampi	1141	
PA_atk-s05_17a:1141_4	icchitabbameva, tasmā tebhūmakasaṅkhārā avipassanūpagā nāma natthi.	1141	
PA_atk-s05_17a:1142	Gocaranānattañāṇaniddesavaṇṇanā niṭṭhitā.	114	
PA_atk-s05_17a:1143	17. Cariyānānattañāṇaniddesavaṇṇanā	114	
PA_atk-s05_17a:1144_0	68. Cariyānānattañāṇaniddese viññāṇacariyātiādīsu ārammaṇe caratīti cariyā, viññāṇameva	1144	
PA_atk-s05_17a:1144_1	cariyā viññāṇacariyā. Aññāṇena caraṇaṃ, aññāṇena vā carati, aññāte vā carati, aññāṇassa	1144	
PA_atk-s05_17a:1144_2	vā caraṇanti aññāṇacariyā. Ñāṇameva cariyā, ñāṇena vā cariyā, ñāṇena vā carati, ñāte	1144	
PA_atk-s05_17a:1144_3	vā carati, ñāṇassa vā caraṇanti ñāṇacariyā. Dassanatthāyāti rūpadassanatthāya pavattā.	1144	
PA_atk-s05_17a:1144_4	Āvajjanakiriyābyākatāti bhavaṅgasantānato apanetvā rūpārammaṇe cittasantānaṃ āvajjeti	1144	
PA_atk-s05_17a:1144_5	nāmetīti āvajjanaṃ, vipākābhāvato karaṇamattanti kiriyā, kusalākusalavasena na byākatāti	1144	
PA_atk-s05_17a:1144_6	abyākatā. Dassanaṭṭhoti passanti tena, sayaṃ vā passati, dassanamattameva vā tanti	1144	
PA_atk-s05_17a:1144_7	dassanaṃ, dassanameva attho dassanaṭṭho. Cakkhuviññāṇanti kusalavipākaṃ vā akusalavipākaṃ	1144	
PA_atk-s05_17a:1144_8	vā. Diṭṭhattāti adiṭṭhe sampaṭicchanassa abhāvato cakkhuviññāṇena rūpārammaṇassa	1144	
PA_atk-s05_17a:1144_9	diṭṭhattā. Abhiniropanā vipākamanodhātūti diṭṭhārammaṇameva ārohatīti atiniropanā,	1144	
PA_atk-s05_17a:1144_10	ubhayavipākā sampaṭicchanamanodhātu. Abhiniropitattāti rūpārammaṇaṃ abhiruḷhattā.	11441	
PA_atk-s05_17a:1144_11	Vipākamanoviññāṇadhātūti ubhayavipākā santīraṇamanoviññāṇadhātu. Esa nayo sotadvārādīsupi.	11441	
PA_atk-s05_17a:1144_12	Santīraṇānantaraṃ voṭṭhabbane avuttepi aṭṭhakathācariyehi vuttattā labbhatīti gahetabbaṃ.	11441	
PA_atk-s05_17a:1144_13	Vijānanatthāyāti dhammārammaṇassa ceva rūpādiārammaṇassa ca vijānanatthāya. Āvajjanakiriyābyākatāti	11441	
PA_atk-s05_17a:1144_14	manodvārāvajjanacittaṃ. Vijānanaṭṭhoti tadanantarajavanavasena ārammaṇassa vijānanameva	11441	
PA_atk-s05_17a:1144_15	attho, na añño. Upari akusalajavanānaṃ vipassanāmaggaphalajavanānañca visuṃ vuttattā	11441	
PA_atk-s05_17a:1144_16	sesajavanāni idha gahetabbāni siyuṃ. “Kusalehi kammehi vippayuttā caratīti viññāṇacariyā”tiādivacanato	11441	
PA_atk-s05_17a:1144_17	pana hasituppādacittajavanameva gahetabbaṃ. Chasu dvāresu ahetukānaṃyeva cittānaṃ	11441	
PA_atk-s05_17a:1144_18	vuttattā dve āvajjanāni dve pañcaviññāṇāni dve sampaṭicchanāni tīṇi santīraṇāni ekaṃ	11441	
PA_atk-s05_17a:1144_19	hasituppādacittanti aṭṭhārasa ahetukacittāniyeva viññāṇacariyāti veditabbāni.	11441	
PA_atk-s05_17a:1145_0	69. Idāni visayavijānanamattaṭṭhena viññāṇacariyāti dassetuṃ nīrāgā caratītiādimāha,	1145	
PA_atk-s05_17a:1145_1	viññāṇañhi rāgādisampayoge saddhādisampayoge ca avatthantaraṃ pāpuṇāti, tesu asati	1145	
PA_atk-s05_17a:1145_2	sakāvatthāyameva tiṭṭhati. Tasmā nīrāgādivacanena tesaṃ vuttaviññāṇānaṃ viññāṇakiccamattaṃ	1145	
PA_atk-s05_17a:1145_3	dasseti. Natthi etissā rāgoti nīrāgā. Nirāgāti rassaṃ katvāpi paṭhanti. So pana rajjanavasena	1145	
PA_atk-s05_17a:1145_4	rāgo. Itaresu dussanavasena doso. Muyhanavasena moho. Maññanavasena māno. Viparītadassanavasena	1145	
PA_atk-s05_17a:1145_5	diṭṭhi. Uddhatabhāvo, avūpasantabhāvo vā uddhaccaṃ. Vicikicchā vuttatthā. Anusentīti	1145	
PA_atk-s05_17a:1145_6	anusayā. “Niranusayā”ti vattabbe nānusayāti vuttaṃ, soyevattho. Pariyuṭṭhānappattānamevettha	1145	
PA_atk-s05_17a:1145_7	abhāvo veditabbo. Na hi viññāṇacariyā pahīnānusayānaṃyeva vuttā. Yā ca nīrāgādināmā,	1145	
PA_atk-s05_17a:1145_8	sā rāgādīhi vippayuttāva nāma hotīti pariyāyantaradassanatthaṃ rāgavippayuttātiādimāha.	1145	
PA_atk-s05_17a:1145_9	Puna aññehi ca vippayuttataṃ dassetuṃ kusalehi kammehītiādimāha. Kusalāniyeva rāgādivajjābhāvā	1145	
PA_atk-s05_17a:1145_10	anavajjāni. Parisuddhabhāvakarehi hiriottappehi yuttattā sukkāni. Pavattisukhattā	11451	
PA_atk-s05_17a:1145_11	sukho udayo uppatti etesanti sukhudrayāni, sukhavipākattā vā sukho udayo vaḍḍhi etesanti	11451	
PA_atk-s05_17a:1145_12	sukhudrayāni. Vuttavipakkhena akusalāni yojetabbāni. Viññāte caratīti viññāṇena viññāyamānaṃ	11451	
PA_atk-s05_17a:1145_13	ārammaṇaṃ viññātaṃ nāma, tasmiṃ viññāte ārammaṇe. Kiṃ vuttaṃ hoti? Nīlavaṇṇayogato	11451	
PA_atk-s05_17a:1145_14	nīlavatthaṃ viya viññāṇayogato viññātaṃ viññāṇaṃ nāma hoti, tasmiṃ viññāṇe caratīti	11451	
PA_atk-s05_17a:1145_15	viññāṇacariyāti vuttaṃ hoti. Viññāṇassa evarūpā cariyā hotīti vuttappakārassa viññāṇassa	11451	
PA_atk-s05_17a:1145_16	vuttappakārā cariyā hotīti attho. “Viññāṇassa cariyā”ti ca vohāravasena vuccati,	11451	
PA_atk-s05_17a:1145_17	viññāṇato pana visuṃ cariyā natthi. Pakatiparisuddhamidaṃ cittaṃ nikkilesaṭṭhenāti	11451	
PA_atk-s05_17a:1145_18	idaṃ vuttappakāraṃ cittaṃ rāgādikilesābhāvena pakatiyā eva parisuddhaṃ. Tasmā vijānanamattameva	11451	
PA_atk-s05_17a:1145_19	cariyāti viññāṇacariyāti vuttaṃ hoti. Niklesaṭṭhenātipi pāṭho.	11451	
PA_atk-s05_17a:1146_0	Aññāṇacariyāya manāpiyesūti manasi appenti pasīdanti, manaṃ vā appāyanti vaḍḍhentīti	1146	
PA_atk-s05_17a:1146_1	manāpāni, manāpāniyeva manāpiyāni. Tesu manāpiyesu. Tāni pana iṭṭhāni vā hontu aniṭṭhāni	1146	
PA_atk-s05_17a:1146_2	vā, gahaṇavasena manāpiyāni. Na hi iṭṭhasmiṃyeva rāgo aniṭṭhasmiṃyeva doso uppajjati.	1146	
PA_atk-s05_17a:1146_3	Rāgassa javanatthāyāti santativasena rāgassa javanatthāya pavattā. Āvajjanakiriyābyākatāti	1146	
PA_atk-s05_17a:1146_4	cakkhudvāre ayoniso manasikārabhūtā āvajjanakiriyābyākatā manodhātu. Rāgassa javanāti	1146	
PA_atk-s05_17a:1146_5	yebhuyyena sattakkhattuṃ rāgassa pavatti, punappunaṃ pavatto rāgoyeva. Aññāṇacariyāti	1146	
PA_atk-s05_17a:1146_6	aññāṇena rāgassa sambhavato aññāṇena rāgassa cariyāti vuttaṃ hoti. Sesesupi eseva	1146	
PA_atk-s05_17a:1146_7	nayo. Tadubhayena asamapekkhanasmiṃ vatthusminti rāgadosavasena samapekkhanavirahite	1146	
PA_atk-s05_17a:1146_8	rūpārammaṇasaṅkhāte vatthusmiṃ. Mohassa javanatthāyāti vicikicchāuddhaccavasena mohassa	1146	
PA_atk-s05_17a:1146_9	javanatthāya. Aññāṇacariyāti aññāṇasseva cariyā, na aññassa. Vinibandhassātiādīni	1146	
PA_atk-s05_17a:1146_10	mānādīnaṃ sabhāvavacanāni. Tattha vinibandhassāti unnativasena vinibandhitvā ṭhitassa.	11461	
PA_atk-s05_17a:1146_11	Parāmaṭṭhāyāti rūpassa aniccabhāvādiṃ atikkamitvā parato niccabhāvādiṃ āmaṭṭhāya	11461	
PA_atk-s05_17a:1146_12	gahitāya. Vikkhepagatassāti rūpārammaṇe vikkhittabhāvaṃ gatassa. Aniṭṭhaṅgatāyāti	11461	
PA_atk-s05_17a:1146_13	asanniṭṭhānabhāvaṃ gatāya. Thāmagatassāti balappattassa. Dhammesūti rūpādīsu vā dhammārammaṇabhūtesu vā dhammesu.	11461	
PA_atk-s05_17a:1147_0	70. Yasmā rāgādayo aññāṇena honti, tasmā rāgādisampayogena aññāṇaṃ visesento sarāgā	1147	
PA_atk-s05_17a:1147_1	caratītiādimāha. Tattha sarāgā caratīti mohamānadiṭṭhimānānusayadiṭṭhānusayaavijjānusayajavanavasena	1147	
PA_atk-s05_17a:1147_2	cariyā veditabbā. Sadosā caratīti mohaavijjānusayajavanavasena. Samohā caratīti rāgadosamānadiṭṭhiuddhaccavicikicchānusayajavanavasena.	1147	
PA_atk-s05_17a:1147_3	Samānā caratīti rāgamohakāmarāgabhavarāgāvijjānusayajavanavasena. Sadiṭṭhi caratīti	1147	
PA_atk-s05_17a:1147_4	rāgamohakāmarāgāvijjānusayajavanavasena. Sauddhaccā carati savicikicchā caratīti	1147	
PA_atk-s05_17a:1147_5	mohaavijjānusayajavanavasena. Sānusayā caratīti etthāpi vuttanayeneva ekekaṃ anusayaṃ	1147	
PA_atk-s05_17a:1147_6	mūlaṃ katvā tasmiṃ citte labbhamānakasesānusayavasena sānusayatā yojetabbā. Rāgasampayuttātiādi	1147	
PA_atk-s05_17a:1147_7	sarāgādivevacanameva. Sā eva hi cariyā sampayogavasena saha rāgādīhi vattatīti sarāgādiādīni	1147	
PA_atk-s05_17a:1147_8	nāmāni labhati. Rāgādīhi samaṃ ekuppādekanirodhekavatthekārammaṇādīhi pakārehi yuttāti	1147	
PA_atk-s05_17a:1147_9	rāgasampayuttānītiādīni nāmāni labhati. Sāyeva ca yasmā kusalādīhi kammehi vippayuttā,	1147	
PA_atk-s05_17a:1147_10	akusalādīhi kammehi sampayuttā, tasmāpi aññāṇacariyāti dassetuṃ kusalehi kammehītiādimāha.	11471	
PA_atk-s05_17a:1147_11	Tattha aññāteti mohassa aññāṇalakkhaṇattā yathāsabhāvena aññāte ārammaṇe. Sesaṃ vuttatthameva.	11471	
PA_atk-s05_17a:1148_0	71. Ñāṇacariyāyaṃ yasmā vivaṭṭanānupassanādīnaṃ anantarapaccayabhūtā āvajjanakiriyābyākatā	1148	
PA_atk-s05_17a:1148_1	natthi, tasmā tesaṃ atthāya āvajjanakiriyābyākataṃ avatvā vivaṭṭanānupassanādayova	1148	
PA_atk-s05_17a:1148_2	vuttā. Anulomañāṇatthāya eva hi āvajjanā hoti, tato vivaṭṭanānupassanāmaggaphalāni.	1148	
PA_atk-s05_17a:1148_3	Phalasamāpattīti cettha maggānantarajā vā hotu kālantarajā vā, ubhopi adhippetā.	1148	
PA_atk-s05_17a:1148_4	Nīrāgā caratītiādīsu rāgādīnaṃ paṭipakkhavasena nīrāgāditā veditabbā, viññāṇacariyāyaṃ	1148	
PA_atk-s05_17a:1148_5	rāgādīnaṃ abhāvamattaṭṭhena. Ñāteti yathāsabhāvato ñāte. Aññā viññāṇacariyātiādīhi	1148	
PA_atk-s05_17a:1148_6	tissannaṃ cariyānaṃ aññamaññamasammissataṃ dasseti. Viññāṇakiccamattavasena hi ahetukacittuppādā	1148	
PA_atk-s05_17a:1148_7	viññāṇacariyā, aññāṇakiccavataṃ dvādasannaṃ akusalacittuppādānaṃ vaseneva aññāṇacariyā,	1148	
PA_atk-s05_17a:1148_8	visesena ñāṇakiccakārīnaṃ vipassanāmaggaphalānaṃ vasena ñāṇacariyā. Evamimā aññamaññamasammissā	1148	
PA_atk-s05_17a:1148_9	ca, vipassanaṃ ṭhapetvā sahetukakāmāvacarakiriyākusalā ca, sahetukakāmāvacaravipākā	1148	
PA_atk-s05_17a:1148_10	ca, rūpāvacarārūpāvacarakusalābyākatā ca tīhi cariyāhi vinimuttāti veditabbā. Nibbānārammaṇāya	11481	
PA_atk-s05_17a:1148_11	vivaṭṭanānupassanāya ñāṇacariyāya niddiṭṭhattā nibbānamaggaphalapaccavekkhaṇabhūtāni	11481	
PA_atk-s05_17a:1148_12	sekkhāsekkhānaṃ paccavekkhaṇañāṇāni ñāṇacariyāya saṅgahitānīti veditabbāni. Tānipi	11481	
PA_atk-s05_17a:1148_13	hi visesena ñāṇakiccakarānevāti.	11481	
PA_atk-s05_17a:1149	Cariyānānattañāṇaniddesavaṇṇanā niṭṭhitā.	114	
PA_atk-s05_17a:1150	18. Bhūminānattañāṇaniddesavaṇṇanā	115	
PA_atk-s05_17a:1151_0	72. Bhūminānattañāṇaniddese bhūmiyoti bhāgā paricchedā vā. Kāmāvacarāti ettha duvidho	1151	
PA_atk-s05_17a:1151_1	kāmo kilesakāmo vatthukāmo ca. Kilesakāmo chandarāgo, vatthukāmo tebhūmakavaṭṭaṃ.	1151	
PA_atk-s05_17a:1151_2	Kilesakāmo kāmetīti kāmo, vatthukāmo kāmīyatīti kāmo. So duvidho kāmo pavattivasena	1151	
PA_atk-s05_17a:1151_3	yasmiṃ padese avacarati, so padeso kāmo ettha avacaratīti kāmāvacaro. So pana padeso	1151	
PA_atk-s05_17a:1151_4	catunnaṃ apāyānaṃ, manussalokassa, channañca devalokānaṃ vasena ekādasavidho. Yathā	1151	
PA_atk-s05_17a:1151_5	hi yasmiṃ padese sasatthā purisā avacaranti, so vijjamānesupi aññesu dvipadacatuppadesu	1151	
PA_atk-s05_17a:1151_6	avacarantesu tesaṃ abhilakkhitattā “sasatthāvacaro”ti vuccati, evaṃ vijjamānesupi	1151	
PA_atk-s05_17a:1151_7	aññesu rūpāvacarādīsu tattha avacarantesu tesaṃ abhilakkhitattā ayaṃ padeso “kāmāvacaro”tveva	1151	
PA_atk-s05_17a:1151_8	vuccati. Svāyaṃ yathā rūpabhavo rūpaṃ, evaṃ uttarapadalopaṃ katvā “kāmo”tveva vuccati.	1151	
PA_atk-s05_17a:1151_9	Tappaṭibaddho ekeko dhammo imasmiṃ ekādasavidhapadesasaṅkhāte kāme avacaratīti kāmāvacaro.	1151	
PA_atk-s05_17a:1151_10	Kiñcāpi hi ettha keci dhammā rūpārūpabhavesupi avacaranti, yathā pana saṅgāme avacaraṇato	11511	
PA_atk-s05_17a:1151_11	“saṅgāmāvacaro”ti laddhanāmo nāgo nagare carantopi “saṅgāmāvacaro”tveva vuccati,	11511	
PA_atk-s05_17a:1151_12	thalajalacarā ca pāṇino athale ajale ca ṭhitāpi “thalacarā jalacarā”tveva vuccanti,	11511	
PA_atk-s05_17a:1151_13	evaṃ te aññattha avacarantāpi kāmāvacarāyevāti veditabbā. Ārammaṇakaraṇavasena vā	11511	
PA_atk-s05_17a:1151_14	etesu vuttappakāresu dhammesu kāmo avacaratīti kāmāvacarā. Kāmañcesa rūpārūpāvacaradhammesupi	11511	
PA_atk-s05_17a:1151_15	avacarati, yathā pana “vadatīti vaccho, mahiyaṃ setīti mahiṃso”ti vutte na yattakā	11511	
PA_atk-s05_17a:1151_16	vadanti, mahiyaṃ vā senti, sabbesaṃ taṃ nāmaṃ hoti. Evaṃsampadamidaṃ veditabbaṃ.	11511	
PA_atk-s05_17a:1151_17	Ettha sabbe te dhamme ekarāsiṃ katvā vuttabhūmisaddamapekkhitvā kāmāvacarāti itthiliṅgavacanaṃ	11511	
PA_atk-s05_17a:1151_18	kataṃ. Rūpāvacarātiādīsu rūpabhavo rūpaṃ, tasmiṃ rūpe avacarantīti rūpāvacarā. Arūpabhavo	11511	
PA_atk-s05_17a:1151_19	arūpaṃ, tasmiṃ arūpe avacarantīti arūpāvacarā. Tebhūmakavaṭṭe pariyāpannā antogadhāti	11511	
PA_atk-s05_17a:1151_20	pariyāpannā, tasmiṃ na pariyāpannāti apariyāpannā.	11512	
PA_atk-s05_17a:1152_0	Kāmāvacarādibhūminiddesesu heṭṭhatoti heṭṭhābhāgena. Avīcinirayanti jālānaṃ vā sattānaṃ	1152	
PA_atk-s05_17a:1152_1	vā vedanānaṃ vā vīci antaraṃ chiddaṃ ettha natthīti avīci. Sukhasaṅkhāto ayo ettha	1152	
PA_atk-s05_17a:1152_2	natthīti nirayo, niratiatthenapi nirayo. Pariyantaṃ karitvāti taṃ avīcisaṅkhātaṃ	1152	
PA_atk-s05_17a:1152_3	nirayaṃ antaṃ katvā. Uparitoti uparibhāgena. Paranimmitavasavattī deveti paranimmitesu	1152	
PA_atk-s05_17a:1152_4	kāmesu vasaṃ vattanato evaṃladdhavohāre deve. Anto karitvāti anto pakkhipitvā. Yaṃ	1152	
PA_atk-s05_17a:1152_5	etasmiṃ antareti ye etasmiṃ okāse. Yanti ca liṅgavacanavipallāso kato. Etthāvacarāti	1152	
PA_atk-s05_17a:1152_6	iminā yasmā tasmiṃ antare aññepi caranti kadāci katthaci sambhavato, tasmā tesaṃ	1152	
PA_atk-s05_17a:1152_7	asaṅgaṇhanatthaṃ avacarāti vuttaṃ. Tena ye ekasmiṃ antare ogāḷhā hutvā caranti, sabbattha	1152	
PA_atk-s05_17a:1152_8	sadā ca sambhavato, adhobhāge ca caranti avīcinirayassa heṭṭhā bhūtūpādāya pavattibhāvena,	1152	
PA_atk-s05_17a:1152_9	tesaṃ saṅgaho kato hoti. Te hi ogāḷhā caranti, adhobhāge ca carantīti avacarā. Ettha	1152	
PA_atk-s05_17a:1152_10	pariyāpannāti iminā pana yasmā ete etthāvacarā aññatthāpi avacaranti, na pana tattha	11521	
PA_atk-s05_17a:1152_11	pariyāpannā honti, tasmā tesaṃ aññatthāpi avacarantānaṃ pariggaho kato hoti.	11521	
PA_atk-s05_17a:1153_0	Idāni te ettha pariyāpanne dhamme rāsisuññatāpaccayabhāvato ceva sabhāvato ca dassento	1153	
PA_atk-s05_17a:1153_1	khandhadhātuāyatanātiādimāha. Brahmalokanti paṭhamajjhānabhūmisaṅkhātaṃ brahmaṭṭhānaṃ.	1153	
PA_atk-s05_17a:1153_2	Akaniṭṭheti uttamaṭṭhena na kaniṭṭhe. Samāpannassāti samāpattiṃ samāpannassa. Etena	1153	
PA_atk-s05_17a:1153_3	kusalajjhānaṃ vuttaṃ. Upapannassāti vipākavasena brahmaloke upapannassa. Etena vipākajjhānaṃ	1153	
PA_atk-s05_17a:1153_4	vuttaṃ. Diṭṭhadhammasukhavihārissāti diṭṭheva dhamme paccakkhe attabhāve sukho vihāro	1153	
PA_atk-s05_17a:1153_5	diṭṭhadhammasukhavihāro, so assa atthīti diṭṭhadhammasukhavihārī, arahā. Tassa diṭṭhadhammasukhavihārissa.	1153	
PA_atk-s05_17a:1153_6	Etena kiriyajjhānaṃ vuttaṃ. Cetasikāti cetasi bhavā cetasikā, cittasampayuttāti attho.	1153	
PA_atk-s05_17a:1153_7	Ākāsānañcāyatanūpageti ākāsānañcāyatanasaṅkhātaṃ bhavaṃ upagate. Dutiyapadepi eseva	1153	
PA_atk-s05_17a:1153_8	nayo. Maggāti cattāro ariyamaggā. Maggaphalānīti cattāri ariyamaggaphalāni. Asaṅkhatā	1153	
PA_atk-s05_17a:1153_9	ca dhātūti paccayehi akatā nibbānadhātu.	1153	
PA_atk-s05_17a:1154_0	Aparāpi catasso bhūmiyoti ekekacatukkavasena veditabbā. Cattāro satipaṭṭhānāti kāyānupassanāsatipaṭṭhānaṃ	1154	
PA_atk-s05_17a:1154_1	vedanānupassanāsatipaṭṭhānaṃ cittānupassanāsatipaṭṭhānaṃ dhammānupassanāsatipaṭṭhānaṃ.	1154	
PA_atk-s05_17a:1154_2	Tassattho – patiṭṭhātīti paṭṭhānaṃ, upaṭṭhāti okkanditvā pakkhanditvā pavattatīti	1154	
PA_atk-s05_17a:1154_3	attho. Satiyeva paṭṭhānaṃ satipaṭṭhānaṃ. Atha vā saraṇaṭṭhena sati, upaṭṭhānaṭṭhena	1154	
PA_atk-s05_17a:1154_4	paṭṭhānaṃ, sati ca sā paṭṭhānañcātipi satipaṭṭhānaṃ. Ārammaṇavasena bahukā tā satiyoti	1154	
PA_atk-s05_17a:1154_5	satipaṭṭhānā. Cattāro sammappadhānāti anuppannānaṃ akusalānaṃ anuppādāya sammappadhānaṃ,	1154	
PA_atk-s05_17a:1154_6	uppannānaṃ akusalānaṃ pahānāya sammappadhānaṃ, anuppannānaṃ kusalānaṃ uppādāya sammappadhānaṃ,	1154	
PA_atk-s05_17a:1154_7	uppannānaṃ kusalānaṃ ṭhitiyā sammappadhānaṃ. Padahanti vāyamanti etenāti padhānaṃ,	1154	
PA_atk-s05_17a:1154_8	vīriyassetaṃ nāmaṃ. Sammappadhānanti aviparītappadhānaṃ kāraṇappadhānaṃ upāyappadhānaṃ	1154	
PA_atk-s05_17a:1154_9	yonisopadhānaṃ. Ekameva vīriyaṃ kiccavasena catudhā katvā sammappadhānāti vuttaṃ.	1154	
PA_atk-s05_17a:1154_10	Cattāro iddhipādāti chandiddhipādo, cittiddhipādo, vīriyiddhipādo, vīmaṃsiddhipādo.	11541	
PA_atk-s05_17a:1154_11	Tassattho vuttoyeva. Cattāri jhānānīti vitakkavicārapītisukhacittekaggatāvasena pañcaṅgikaṃ	11541	
PA_atk-s05_17a:1154_12	paṭhamajjhānaṃ. Pītisukhacittekaggatāvasena tivaṅgikaṃ dutiyajjhānaṃ, sukhacittakaggatāvasena	11541	
PA_atk-s05_17a:1154_13	duvaṅgikaṃ tatiyajjhānaṃ, upekkhācittekaggatāvasena duvaṅgikaṃ catutthajjhānaṃ. Imāni	11541	
PA_atk-s05_17a:1154_14	hi aṅgāni ārammaṇūpanijjhānaṭṭhena jhānanti vuccanti. Catasso appamaññāyoti mettā,	11541	
PA_atk-s05_17a:1154_15	karuṇā, muditā, upekkhā. Pharaṇaappamāṇavasena appamaññāyo. Etāyo hi ārammaṇavasena	11541	
PA_atk-s05_17a:1154_16	appamāṇe vā satte pharanti, ekaṃ sattampi vā anavasesapharaṇavasena pharantīti pharaṇaappamāṇavasena	11541	
PA_atk-s05_17a:1154_17	appamaññāyoti vuccanti. Catasso arūpasamāpattiyoti ākāsānañcāyatanasamāpatti, viññāṇañcāyatanasamāpatti,	11541	
PA_atk-s05_17a:1154_18	ākiñcaññāyatanasamāpatti, nevasaññānāsaññāyatanasamāpatti. Catasso paṭisambhidā vuttatthā eva.	11541	
PA_atk-s05_17a:1155_0	Catasso paṭipadāti “dukkhā paṭipadā dandhābhiññā, dukkhā paṭipadā khippābhiññā, sukhā	1155	
PA_atk-s05_17a:1155_1	paṭipadā dandhābhiññā, sukhā paṭipadā khippābhiññā”ti vuttā catasso paṭipadā. Cattāri	1155	
PA_atk-s05_17a:1155_2	ārammaṇānīti parittaṃ parittārammaṇaṃ, parittaṃ appamāṇārammaṇaṃ, appamāṇaṃ parittārammaṇaṃ,	1155	
PA_atk-s05_17a:1155_3	appamāṇaṃ appamāṇārammaṇanti vuttāni cattāri ārammaṇāni. Kasiṇādiārammaṇānaṃ avavatthāpetabbato	1155	
PA_atk-s05_17a:1155_4	ārammaṇavantāni jhānāni vuttānīti veditabbāni. Cattāro ariyavaṃsāti ariyā vuccanti	1155	
PA_atk-s05_17a:1155_5	buddhā ca paccekabuddhā ca tathāgatasāvakā ca, tesaṃ ariyānaṃ vaṃsā tantiyo paveṇiyoti	1155	
PA_atk-s05_17a:1155_6	ariyavaṃsā. Ke pana te? Cīvarasantoso piṇḍapātasantoso senāsanasantoso bhāvanārāmatāti	1155	
PA_atk-s05_17a:1155_7	ime cattāro. Gilānapaccayasantoso piṇḍapātasantose vutte vuttoyeva hoti. Yo hi piṇḍapāte	1155	
PA_atk-s05_17a:1155_8	santuṭṭho, so kathaṃ gilānapaccaye asantuṭṭho bhavissati.	1155	
PA_atk-s05_17a:1156_0	Cattāri saṅgahavatthūnīti cattāri janasaṅgaṇhanakāraṇāni – dānañca peyyavajjañca	1156	
PA_atk-s05_17a:1156_1	atthacariyā ca samānattatā cāti imāni cattāri. Dānanti yathārahaṃ dānaṃ. Peyyavajjanti	1156	
PA_atk-s05_17a:1156_2	yathārahaṃ piyavacanaṃ. Atthacariyāti tattha tattha kattabbassa karaṇavasena kattabbākattabbānusāsanavasena	1156	
PA_atk-s05_17a:1156_3	ca vuddhikiriyā. Samānattatāti saha mānena samāno, saparimāṇo saparigaṇanoti attho.	1156	
PA_atk-s05_17a:1156_4	Samāno parassa attā etenāti samānatto, samānattassa bhāvo samānattatā, “ayaṃ mayā	1156	
PA_atk-s05_17a:1156_5	hīno, ayaṃ mayā sadiso, ayaṃ mayā adhiko”ti parigaṇetvā tadanurūpena upacaraṇaṃ karaṇanti	1156	
PA_atk-s05_17a:1156_6	attho. “Samānasukhadukkhatā samānattatā”ti ca vadanti.	1156	
PA_atk-s05_17a:1157_0	Cattāri cakkānīti ettha cakkaṃ nāma dārucakkaṃ, ratanacakkaṃ, dhammacakkaṃ, iriyāpathacakkaṃ,	1157	
PA_atk-s05_17a:1157_1	sampatticakkanti pañcavidhaṃ. Tattha “yaṃ pana taṃ, deva, cakkaṃ chahi māsehi niṭṭhitaṃ	1157	
PA_atk-s05_17a:1157_2	chārattūnehī”ti idaṃ dārucakkaṃ. “Cakkaṃ vattayato pariggahetvā”ti idaṃ ratanacakkaṃ.	1157	
PA_atk-s05_17a:1157_3	“Mayā pavattitaṃ cakka”nti idaṃ dhammacakkaṃ. “Catucakkaṃ navadvāra”nti idaṃ iriyāpathacakkaṃ.	1157	
PA_atk-s05_17a:1157_4	“Cattārimāni, bhikkhave, cakkāni, yehi samannāgatānaṃ devamanussānaṃ catucakkaṃ vattati.	1157	
PA_atk-s05_17a:1157_5	Katamāni cattāri? Patirūpadesavāso, sappurisāvassayo, attasammāpaṇidhi, pubbe ca	1157	
PA_atk-s05_17a:1157_6	katapuññatā”ti idaṃ sampatticakkaṃ. Idhāpi etadeva adhippetaṃ. Tattha patirūpadesavāsoti	1157	
PA_atk-s05_17a:1157_7	yattha catasso parisā sandissanti, evarūpe anucchavike dese vāso. Sappurisāvassayoti	1157	
PA_atk-s05_17a:1157_8	buddhādīnaṃ sappurisānaṃ avassayanaṃ sevanaṃ bhajanaṃ. Attasammāpaṇidhīti attano	1157	
PA_atk-s05_17a:1157_9	sammā patiṭṭhāpanaṃ. Sace pubbe assaddhādīhi samannāgato hoti, tāni pahāya saddhādīsu	1157	
PA_atk-s05_17a:1157_10	patiṭṭhāpanaṃ. Pubbe ca katapuññatāti pubbe upacitakusalatā. Idameva cettha pamāṇaṃ.	11571	
PA_atk-s05_17a:1157_11	Yena hi ñāṇasampayuttacittena kusalakammaṃ kataṃ hoti, tadeva kusalaṃ taṃ purisaṃ	11571	
PA_atk-s05_17a:1157_12	patirūpadese upaneti, sappurise bhajāpeti, so eva puggalo attānaṃ sammā ṭhapetīti.	11571	
PA_atk-s05_17a:1158_0	Cattāri dhammapadānīti cattāro dhammakoṭṭhāsā. Katamāni cattāri? Anabhijjhā dhammapadaṃ,	1158	
PA_atk-s05_17a:1158_1	abyāpādo dhammapadaṃ, sammāsati dhammapadaṃ, sammāsamādhi dhammapadaṃ. Anabhijjhā	1158	
PA_atk-s05_17a:1158_2	dhammapadaṃ nāma alobho vā anabhijjhāvasena adhigatajjhānavipassanāmaggaphalanibbānāni	1158	
PA_atk-s05_17a:1158_3	vā. Abyāpādo dhammapadaṃ nāma akopo vā mettāsīsena adhigatajjhānādīni vā. Sammāsati	1158	
PA_atk-s05_17a:1158_4	dhammapadaṃ nāma sūpaṭṭhitassati vā satisīsena adhigatajjhānādīni vā. Sammāsamādhi	1158	
PA_atk-s05_17a:1158_5	dhammapadaṃ nāma aṭṭhasamāpatti vā aṭṭhasamāpattisīsena adhigatajjhānādīni vā. Dasaasubhavasena	1158	
PA_atk-s05_17a:1158_6	vā adhigatajjhānādīni anabhijjhā dhammapadaṃ, catubrahmavihāravasena adhigatāni abyāpādo	1158	
PA_atk-s05_17a:1158_7	dhammapadaṃ, dasānussatiāhārepaṭikūlasaññāvasena adhigatāni sammāsati dhammapadaṃ,	1158	
PA_atk-s05_17a:1158_8	dasakasiṇaānāpānavasena adhigatāni sammāsamādhi dhammapadanti. Imā catasso bhūmiyoti	1158	
PA_atk-s05_17a:1158_9	ekekaṃ catukkavaseneva yojetabbaṃ.	1158	
PA_atk-s05_17a:1159	Bhūminānattañāṇaniddesavaṇṇanā niṭṭhitā.	115	
PA_atk-s05_17a:1160	19. Dhammanānattañāṇaniddesavaṇṇanā	116	
PA_atk-s05_17a:1161_0	73. Dhammanānattañāṇaniddese kammapatheti kammāni ca tāni pathā ca apāyagamanāyāti	1161	
PA_atk-s05_17a:1161_1	kammapathā, te kammapathe. Dasa kusalakammapathā nāma pāṇātipātā adinnādānā kāmesumicchācārā	1161	
PA_atk-s05_17a:1161_2	veramaṇīti tīṇi kāyasucaritāni, musāvādā pisuṇāya vācāya pharusāya vācāya samphappalāpā	1161	
PA_atk-s05_17a:1161_3	veramaṇīti cattāri vacīsucaritāni, anabhijjhā abyāpādo sammādiṭṭhīti tīṇi manosucaritāni.	1161	
PA_atk-s05_17a:1161_4	Dasa akusalakammapathā nāma pāṇātipāto adinnādānaṃ kāmesumicchācāroti tīṇi kāyaduccaritāni,	1161	
PA_atk-s05_17a:1161_5	musāvādo pisuṇā vācā pharusā vācā samphappalāpoti cattāri vacīduccaritāni, abhijjhā	1161	
PA_atk-s05_17a:1161_6	byāpādo micchādiṭṭhīti tīṇi manoduccaritāni. Kusalākusalāpi ca paṭisandhijanakāyeva	1161	
PA_atk-s05_17a:1161_7	kammapathāti vuttā, vuttāvasesā paṭisandhijanane anekanti kattā kammapathāti na vuttā.	1161	
PA_atk-s05_17a:1161_8	Oḷārikakusalākusalagahaṇeneva sesakusalākusalāpi gahitāti veditabbā. Rūpanti bhūtopādāyabhedato	1161	
PA_atk-s05_17a:1161_9	aṭṭhavīsatividhaṃ rūpaṃ. Vipākanti kāmāvacarakusalavipākānaṃ soḷasannaṃ, akusalavipākānaṃ	1161	
PA_atk-s05_17a:1161_10	sattannañca vasena tevīsatividhaṃ vipākaṃ. Kiriyanti tiṇṇamahetukakiriyānaṃ, aṭṭhannaṃ	11611	
PA_atk-s05_17a:1161_11	sahetukakiriyānañca vasena ekādasavidhaṃ kāmāvacarakiriyaṃ. Vipākābhāvato kiriyāmattāti	11611	
PA_atk-s05_17a:1161_12	kiriyā. Ettāvatā kāmāvacarameva rūpābyākatavipākābyākatakiriyābyākatavasena vuttaṃ.	11611	
PA_atk-s05_17a:1162_0	Idhaṭṭhassāti imasmiṃ loke ṭhitassa. Yebhuyyena manussaloke jhānabhāvanāsabbhāvato	1162	
PA_atk-s05_17a:1162_1	manussalokavasena vuttaṃ, jhānāni pana kadāci karahaci devalokepi labbhanti, rūpībrahmalokepi	1162	
PA_atk-s05_17a:1162_2	tatrūpapattikaheṭṭhūpapattikauparūpapattikānaṃ vasena labbhanti. Suddhāvāse pana	1162	
PA_atk-s05_17a:1162_3	arūpāvacare ca heṭṭhūpapattikā natthi. Rūpārūpāvacaresu abhāvitajjhānā heṭṭhā nibbattamānā	1162	
PA_atk-s05_17a:1162_4	kāmāvacarasugatiyaṃyeva nibbattanti, na duggatiyaṃ. Tatrūpapannassāti vipākavasena	1162	
PA_atk-s05_17a:1162_5	brahmaloke upapannassa paṭisandhibhavaṅgacutivasena vattamānāni cattāri vipākajjhānāni.	1162	
PA_atk-s05_17a:1162_6	Rūpārūpāvacarajjhānasamāpattīsu kiriyābyākatāni na vuttāni. Kiñcāpi na vuttāni, atha	1162	
PA_atk-s05_17a:1162_7	kho kusalehi samānapavattittā kusalesu vuttesu vuttāneva hontīti veditabbāni. Yathā	1162	
PA_atk-s05_17a:1162_8	paṭṭhāne “kusalākusale niruddhe vipāko tadārammaṇatā uppajjatī”ti kusalajavanaggahaṇeneva	1162	
PA_atk-s05_17a:1162_9	kiriyajavanaṃ saṅgahitaṃ, evamidhāpi daṭṭhabbaṃ. Sāmaññaphalānīti cattāri sāmaññaphalāni.	1162	
PA_atk-s05_17a:1162_10	Etena lokuttaravipākābyākataṃ vuttaṃ. Nibbānanti nibbānābyākataṃ.	11621	
PA_atk-s05_17a:1163_0	Pāmojjamūlakāti pāmojjaṃ mūlaṃ ādi etesanti pāmojjamūlakā, pāmojjādikāti attho. Pāmojjena	1163	
PA_atk-s05_17a:1163_1	hi samāgatāneva honti. Aniccato manasikaroto pāmojjaṃ jāyatīti ettha yonisomanasikarotoyeva	1163	
PA_atk-s05_17a:1163_2	pāmojjaṃ jāyati, na ayonisomanasikaroto. Ayonisomanasikaroto kusaluppattiyeva natthi,	1163	
PA_atk-s05_17a:1163_3	pageva vipassanā. Kasmā sarūpena vuttanti ce? Pāmojjassa balavabhāvadassanatthaṃ.	1163	
PA_atk-s05_17a:1163_4	Pāmojje hi asati pantesu ca senāsanesu adhikusalesu ca dhammesu arati ukkaṇṭhitā	1163	
PA_atk-s05_17a:1163_5	uppajjati. Evaṃ sati bhāvanāyeva ukkamati. Pāmojje pana sati aratiabhāvato bhāvanāpāripūriṃ	1163	
PA_atk-s05_17a:1163_6	gacchati. Yonisomanasikārassa pana mūlabhāvena bhāvanāya bahūpakārattaṃ dassetuṃ	1163	
PA_atk-s05_17a:1163_7	upari navakaṃ vakkhati.	1163	
PA_atk-s05_17a:1164	“Yato yato sammasati, khandhānaṃ udayabbayaṃ;	116	
PA_atk-s05_17a:1165	Labhatī pītipāmojjaṃ, amataṃ taṃ vijānata”nti. –	116	
PA_atk-s05_17a:1166_0	Vacanato vipassakassa vipassanāpaccayā pāmojjaṃ uppajjati. Idha pana kalāpasammasanapaccayā	1166	
PA_atk-s05_17a:1166_1	pāmojjaṃ gahetabbaṃ. Pamuditassa bhāvo pāmojjaṃ, dubbalā pīti. Ādikammatthe pa-kāro	1166	
PA_atk-s05_17a:1166_2	daṭṭhabbo. Pamuditassāti tena pāmojjena pamuditassa tuṭṭhassa. Pamoditassātipi pāṭho.	1166	
PA_atk-s05_17a:1166_3	Soyevattho. Pītīti balavapīti. Pītimanassāti pītiyuttamanassa. Yuttasaddassa lopo	1166	
PA_atk-s05_17a:1166_4	daṭṭhabbo yathā assarathoti. Kāyoti nāmakāyo, rūpakāyena saha vā. Passambhatīti vūpasantadaratho	1166	
PA_atk-s05_17a:1166_5	hoti. Passaddhakāyoti ubhayapassaddhiyogena nibbutakāyo. Sukhaṃ vedetīti cetasikaṃ	1166	
PA_atk-s05_17a:1166_6	sukhaṃ vindati, kāyikasukhena saha vā. Sukhinoti sukhasamaṅgissa. Cittaṃ samādhiyatīti	1166	
PA_atk-s05_17a:1166_7	cittaṃ samaṃ ādhiyati, ekaggaṃ hoti. Samāhite citteti bhāvenabhāvalakkhaṇatthe bhummavacanaṃ.	1166	
PA_atk-s05_17a:1166_8	Cittasamāhitabhāvena hi yathābhūtajānanaṃ lakkhīyati. Yathābhūtaṃ pajānātīti udayabbayañāṇādivasena	1166	
PA_atk-s05_17a:1166_9	saṅkhāraṃ yathāsabhāvaṃ jānāti. Passatīti taṃyeva cakkhunā diṭṭhaṃ viya phuṭaṃ katvā	1166	
PA_atk-s05_17a:1166_10	paññācakkhunā passati. Nibbindatīti navavidhavipassanāñāṇayogena saṅkhāresu ukkaṇṭhati.	11661	
PA_atk-s05_17a:1166_11	Nibbindaṃ virajjatīti taṃ vipassanaṃ sikhaṃ pāpento maggañāṇayogena saṅkhārehi viratto	11661	
PA_atk-s05_17a:1166_12	hoti. Virāgā vimuccatīti virāgasaṅkhātamaggahetu phalavimuttiyā nibbāne adhimokkhena	11661	
PA_atk-s05_17a:1166_13	vimuccati. Kesuci pana potthakesu imasmiṃ vāre “samāhitena cittena idaṃ dukkhanti	11661	
PA_atk-s05_17a:1166_14	yathābhūtaṃ pajānātī”tiādi saccanayo likhito, sopi ca kesuci potthakesu “idaṃ dukkhanti	11661	
PA_atk-s05_17a:1166_15	yoniso manasi karotī”tiādinā nayena likhito. Vāradvayepi byañjanatoyeva viseso, na	11661	
PA_atk-s05_17a:1166_16	atthato. “Nibbindaṃ virajjatī”ti hi maggañāṇassa vuttattā maggañāṇe ca siddhe catusaccābhisamayakiccaṃ	11661	
PA_atk-s05_17a:1166_17	siddhameva hoti. Tasmā catusaccanayena vuttavāropi iminā vārena atthato avisiṭṭhoyeva.	11661	
PA_atk-s05_17a:1167_0	74. Idāni aniccatotiādīhi ārammaṇassa avisesetvā vuttattā ārammaṇaṃ visesento rūpaṃ	1167	
PA_atk-s05_17a:1167_1	aniccato manasi karotītiādimāha. Yonisomanasikāramūlakāti yonisomanasikāro mūlaṃ	1167	
PA_atk-s05_17a:1167_2	patiṭṭhā etesanti yonisomanasikāramūlakā. Yonisomanasikāraṃ muñcitvāyeva hi pāmojjādayo	1167	
PA_atk-s05_17a:1167_3	nava na honti. Samāhitena cittenāti kāraṇabhūtena cittena. Yathābhūtaṃ pajānātīti	1167	
PA_atk-s05_17a:1167_4	paññāya pajānāti. “Idaṃ dukkhanti yoniso manasi karotī”ti vuccamāne anussavavasena	1167	
PA_atk-s05_17a:1167_5	pubbabhāgasaccānubodhopi saṅgayhati. Yonisomanasikāroti ca upāyena manasikāro.	1167	
PA_atk-s05_17a:1168_0	Dhātunānattaṃ paṭicca uppajjati phassanānattanti cakkhādidhātunānattaṃ paṭicca cakkhusamphassādinānattaṃ	1168	
PA_atk-s05_17a:1168_1	uppajjatīti attho. Phassanānattaṃ paṭiccāti cakkhusamphassādinānattaṃ paṭicca. Vedanānānattanti	1168	
PA_atk-s05_17a:1168_2	cakkhusamphassajādivedanānānattaṃ. Saññānānattanti kāmasaññādinānattaṃ. Saṅkappanānattanti	1168	
PA_atk-s05_17a:1168_3	kāmasaṅkappādinānattaṃ. Chandanānattanti saṅkappanānattatāya rūpe chando sadde chandoti	1168	
PA_atk-s05_17a:1168_4	evaṃ chandanānattaṃ uppajjati. Pariḷāhanānattanti chandanānattatāya rūpapariḷāho	1168	
PA_atk-s05_17a:1168_5	saddapariḷāhoti evaṃ pariḷāhanānattaṃ uppajjati. Pariyesanānānattanti pariḷāhanānattatāya	1168	
PA_atk-s05_17a:1168_6	rūpapariyesanādinānattaṃ uppajjati. Lābhanānattanti pariyesanānānattatāya rūpapaṭilābhādinānattaṃ uppajjatīti.	1168	
PA_atk-s05_17a:1169	Dhammanānattañāṇaniddesavaṇṇanā niṭṭhitā.	116	
PA_atk-s05_17a:1170	20-24. Ñāṇapañcakaniddesavaṇṇanā	117	
PA_atk-s05_17a:1171_0	75. Ñāṇapañcakaniddese tesaṃ pañcannaṃ ñāṇānaṃ anupubbasambandhasabbhāvato ekatova	1171	
PA_atk-s05_17a:1171_1	pucchāvissajjanāni katāni. Abhiññātā hontīti dhammasabhāvalakkhaṇajānanavasena suṭṭhu	1171	
PA_atk-s05_17a:1171_2	ñātā honti. Ñātā hontīti ñātapariññāvasena sabhāvato ñātattā ñātā nāma honti. Yena	1171	
PA_atk-s05_17a:1171_3	ñāṇena te dhammā ñātā honti, taṃ ñātaṭṭhena ñāṇaṃ, pajānanaṭṭhena paññāti sambandho.	1171	
PA_atk-s05_17a:1171_4	Imināva nayena sesañāṇānipi yojetabbāni. Pariññātā hontīti sāmaññalakkhaṇavasena	1171	
PA_atk-s05_17a:1171_5	samantato ñātā honti. Tīritā hontīti tīraṇapariññāvasena aniccādito upaparikkhitā	1171	
PA_atk-s05_17a:1171_6	samāpitā nāma honti. Pahīnā hontīti aniccānupassanādinā ñāṇena niccasaññādayo bhaṅgānupassanato	1171	
PA_atk-s05_17a:1171_7	paṭṭhāya pahīnā honti. Pariccattā hontīti pahānavaseneva chaḍḍitā nāma honti. Bhāvitā	1171	
PA_atk-s05_17a:1171_8	hontīti vaḍḍhitā paribhāvitā ca honti. Ekarasā hontīti sakiccasādhanapaṭipakkhapahānena	1171	
PA_atk-s05_17a:1171_9	ekakiccā honti, paccanīkato vā vimuttivasena vimuttirasena ekarasā honti. Sacchikatā	1171	
PA_atk-s05_17a:1171_10	hontīti paṭilābhavasena phaladhammo paṭivedhavasena nibbānadhammoti paccakkhakatā	11711	
PA_atk-s05_17a:1171_11	honti. Phassitā hontīti paṭilābhaphusanena paṭivedhaphusanena ca phassitā anubhūtā	11711	
PA_atk-s05_17a:1171_12	honti. Imāni pañca ñāṇāni heṭṭhā sutamayañāṇavasena vuttāni, idha sakiccasādhanavasena.	11711	
PA_atk-s05_17a:1172	Ñāṇapañcakaniddesavaṇṇanā niṭṭhitā.	117	
PA_atk-s05_17a:1173	25-28. Paṭisambhidāñāṇaniddesavaṇṇanā	117	
PA_atk-s05_17a:1174_0	76. Paṭisambhidāñāṇaniddese yasmā dhamme avutte tassa kiccaṃ na sakkā vattuṃ, tasmā	1174	
PA_atk-s05_17a:1174_1	uddiṭṭhānaṃ paṭipāṭiṃ anādiyitvā paṭhamaṃ dhammā niddiṭṭhā. Dhammādīnaṃ atthā vuttāyeva.	1174	
PA_atk-s05_17a:1174_2	Saddhindriyaṃ dhammotiādīhi dhammasaddapariyāpanne dhamme vatvā nānattasaddassa atthaṃ	1174	
PA_atk-s05_17a:1174_3	dassento añño saddhindriyaṃ dhammotiādimāha. “Añño dhammo”ti hi vutte dhammānaṃ nānattaṃ	1174	
PA_atk-s05_17a:1174_4	dassitaṃ hoti. Paṭividitāti abhimukhabhāvena viditā pākaṭā nāma honti. Tena paṭisambhidāpadassa	1174	
PA_atk-s05_17a:1174_5	attho vutto. Adhimokkhaṭṭho atthotiādīhi tesaṃ saddhādīnaṃ adhimuccanādikiccaṃ attho	1174	
PA_atk-s05_17a:1174_6	nāmāti dasseti. Sandassetunti paraṃ ñāpetukāmassa paraṃ sandassetuṃ. Parassa pana	1174	
PA_atk-s05_17a:1174_7	vacanaṃ suṇantassāpi labbhatiyeva. Byañjananiruttābhilāpāti nāmabyañjanaṃ nāmanirutti	1174	
PA_atk-s05_17a:1174_8	nāmābhilāpo. Nāmañhi atthaṃ byañjayatīti byañjanaṃ, “saṅkhatamabhisaṅkharontīti kho,	1174	
PA_atk-s05_17a:1174_9	bhikkhave, tasmā saṅkhārāti vuccantī”ti evaṃ niddhāretvā sahetukaṃ katvā vuccamānattā	1174	
PA_atk-s05_17a:1174_10	nirutti, abhilapīyati etena atthoti abhilāpoti vuccati.	11741	
PA_atk-s05_17a:1175_0	Nāmañca nāmetaṃ catubbidhaṃ – sāmaññanāmaṃ, guṇanāmaṃ, kittimanāmaṃ, opapātikanāmanti.	1175	
PA_atk-s05_17a:1175_1	Tattha paṭhamakappikesu mahājanena sammannitvā ṭhapitattā “mahāsammato”ti rañño nāmaṃ	1175	
PA_atk-s05_17a:1175_2	sāmaññanāmaṃ. Yaṃ sandhāya vuttaṃ “mahājanasammatoti kho, vāseṭṭha, ‘mahāsammato	1175	
PA_atk-s05_17a:1175_3	mahāsammato’tveva paṭhamaṃ akkharaṃ upanibbatta”nti. “Dhammakathiko paṃsukūliko vinayadharo	1175	
PA_atk-s05_17a:1175_4	tipiṭakadharo saddho sato”ti evarūpaṃ guṇato āgatanāmaṃ guṇanāmaṃ. “Bhagavā arahaṃ	1175	
PA_atk-s05_17a:1175_5	sammāsambuddho”tiādīnipi tathāgatassa anekāni nāmasatāni guṇanāmāneva. Tena vuttaṃ –	1175	
PA_atk-s05_17a:1176	“Asaṅkhyeyyāni nāmāni, saguṇena mahesino;	117	
PA_atk-s05_17a:1177	Guṇehi nāmamuddheyyaṃ, api nāmasahassato”ti.	117	
PA_atk-s05_17a:1178_0	Yaṃ pana jātassa kumārakassa nāmaggahaṇadivase dakkhiṇeyyānaṃ sakkāraṃ katvā samīpe	1178	
PA_atk-s05_17a:1178_1	ṭhitā ñātakā kappetvā pakappetvā “ayaṃ asuko nāmā”ti nāmaṃ karonti, idaṃ kittimanāmaṃ.	1178	
PA_atk-s05_17a:1178_2	Yā pana purimapaññatti aparapaññattiyaṃ patati, purimavohāro pacchimavohāre patati.	1178	
PA_atk-s05_17a:1178_3	Seyyathidaṃ, purimakappepi cando candoyeva nāma, etarahipi candoyeva. Atīte sūriyo,	1178	
PA_atk-s05_17a:1178_4	samuddo, pathavī, pabbato pabbatoyeva nāma, etarahipi pabbatoyevāti, idaṃ opapātikanāmaṃ.	1178	
PA_atk-s05_17a:1178_5	Idaṃ catubbidhampi nāmaṃ ekaṃ nāmameva hoti, taṃ lokasaṅketamattasiddhaṃ paramatthato	1178	
PA_atk-s05_17a:1178_6	avijjamānaṃ. Aññe pana “nāmaṃ nāma atthajotako saddo”ti vadanti. Balabojjhaṅgamaggaṅgānaṃ	1178	
PA_atk-s05_17a:1178_7	vuttanayānusāreneva attho veditabbo.	1178	
PA_atk-s05_17a:1179	Paṭisambhidāñāṇaniddesavaṇṇanā niṭṭhitā.	117	
PA_atk-s05_17a:1180	29-31. Ñāṇattayaniddesavaṇṇanā	118	
PA_atk-s05_17a:1181_0	78. Ñāṇattayaniddese nimittanti saṅkhāranimittaṃ. Animitteti saṅkhāranimittapaṭipakkhe	1181	
PA_atk-s05_17a:1181_1	nibbāne. Adhimuttattāti tanninnabhāvena cittassa vissaṭṭhattā. Phussa phussa vayaṃ	1181	
PA_atk-s05_17a:1181_2	passatīti saṅkhāranimittaṃ ñāṇena phusitvā phusitvā tassa bhaṅgaṃ vipassanāñāṇeneva	1181	
PA_atk-s05_17a:1181_3	passati. Etena bhaṅgānupassanā siddhā. Sā aniccānupassanaṃ sādheti, aniccassa dukkhattā	1181	
PA_atk-s05_17a:1181_4	sā dukkhānupassanaṃ, dukkhassa anattattā sā anattānupassananti evamettha tisso anupassanā	1181	
PA_atk-s05_17a:1181_5	vuttā honti. Animitto vihāroti nimittaṃ bhayato diṭṭhattā so vipassanattayavihāro	1181	
PA_atk-s05_17a:1181_6	animittavihāro nāma hoti. Paṇidhinti taṇhaṃ. Appaṇihiteti taṇhāpaṭipakkhe nibbāne.	1181	
PA_atk-s05_17a:1181_7	Abhinivesanti attābhinivesaṃ. Suññateti attavirahite nibbāne. Suññatoti suññaṃyeva	1181	
PA_atk-s05_17a:1181_8	suññato. Pavattaṃ ajjhupekkhitvāti vipākappavattaṃ saṅkhārupekkhāya ajjhupekkhitvā.	1181	
PA_atk-s05_17a:1181_9	Sugatisaṅkhātavipākappavattābhinandino hi sattā. Ayaṃ pana phalasamāpattiṃ samāpajjitukāmo	1181	
PA_atk-s05_17a:1181_10	taṃ pavattaṃ, sabbañca saṅkhāragataṃ aniccādito passitvā ajjhupekkhatiyeva. Evañhi	11811	
PA_atk-s05_17a:1181_11	diṭṭhe phalasamāpattiṃ samāpajjituṃ sakkoti, na aññathā. Āvajjitvāti āvajjanena āvajjitvā.	11811	
PA_atk-s05_17a:1181_12	Samāpajjatīti phalasamāpattiṃ paṭipajjati. Animittā samāpattīti nimittaṃ bhayato	11811	
PA_atk-s05_17a:1181_13	disvā samāpannattā animittā samāpatti nāma. Animittavihārasamāpattīti vipassanāvihāravasena	11811	
PA_atk-s05_17a:1181_14	ca phalasamāpattivasena ca tadubhayaṃ nāma hoti.	11811	
PA_atk-s05_17a:1182_0	79. Idāni saṅkhāranimittameva vibhajitvā dassento rūpanimittantiādimāha. Jarāmaraṇaggahaṇe	1182	
PA_atk-s05_17a:1182_1	vattabbaṃ pubbe vuttameva. “Añño animittavihāro”tiādīhi vutteyeva nigametvā dasseti.	1182	
PA_atk-s05_17a:1182_2	Saṅkhepena vihāraṭṭhe ñāṇaṃ nāma phalasamāpattiyā pubbabhāge saṅkhārupekkhāñāṇe ṭhitassa	1182	
PA_atk-s05_17a:1182_3	vipassanāvihāranānatte ñāṇaṃ samāpattaṭṭhe ñāṇaṃ nāma phalasamāpattinānatte ñāṇaṃ.	1182	
PA_atk-s05_17a:1182_4	Vihārasamāpattaṭṭhe ñāṇaṃ nāma tadubhayanānatte ñāṇaṃ. Vipassanāvihāreneva vītināmetukāmo	1182	
PA_atk-s05_17a:1182_5	vipassanāvihārameva pavatteti, phalasamāpattivihāreneva vītināmetukāmo vipassanāpaṭipāṭiyā	1182	
PA_atk-s05_17a:1182_6	ussakkitvā phalasamāpattivihārameva pavatteti, tadubhayena vītināmetukāmo tadubhayaṃ	1182	
PA_atk-s05_17a:1182_7	pavatteti. Evaṃ puggalādhippāyavasena tividhaṃ jātaṃ. Sesamettha vattabbaṃ saṅkhārupekkhāñāṇavaṇṇanāyaṃ vuttameva.	1182	
PA_atk-s05_17a:1183	Ñāṇattayaniddesavaṇṇanā niṭṭhitā.	118	
PA_atk-s05_17a:1184	32. Ānantarikasamādhiñāṇaniddesavaṇṇanā	118	
PA_atk-s05_17a:1185_0	80. Ānantarikasamādhiñāṇaniddese nekkhammavasenātiādīsu nekkhammaabyāpādaālokasaññāavikkhepadhammavavatthānañāṇapāmojjāni	1185	
PA_atk-s05_17a:1185_1	sukkhavipassakassa upacārajjhānasampayuttā tassa tassa kilesassa vipakkhabhūtā satta	1185	
PA_atk-s05_17a:1185_2	dhammā ekacittasampayuttā eva. Cittassa ekaggatā avikkhepoti ekaggassa bhāvo ekaggatā,	1185	
PA_atk-s05_17a:1185_3	nānārammaṇe na vikkhipati tena cittanti avikkhepo, cittassa ekaggatāsaṅkhāto avikkhepoti	1185	
PA_atk-s05_17a:1185_4	attho. Samādhīti ekārammaṇe samaṃ ādhīyati tena cittanti samādhi nāmāti attho. Tassa	1185	
PA_atk-s05_17a:1185_5	samādhissa vasenāti upacārasamādhināpi samāhitacittassa yathābhūtāvabodhato vuttappakārassa	1185	
PA_atk-s05_17a:1185_6	samādhissa vasena. Uppajjati ñāṇanti maggañāṇaṃ yathākkamena uppajjati. Khīyantīti	1185	
PA_atk-s05_17a:1185_7	samucchedavasena khīyanti. Itīti vuttappakārassa atthassa nigamanaṃ. Paṭhamaṃ samathoti	1185	
PA_atk-s05_17a:1185_8	pubbabhāge samādhi hoti. Pacchā ñāṇanti aparabhāge maggakkhaṇe ñāṇaṃ hoti.	1185	
PA_atk-s05_17a:1186_0	Kāmāsavoti pañcakāmaguṇikarāgo. Bhavāsavoti rūpārūpabhavesu chandarāgo jhānanikanti	1186	
PA_atk-s05_17a:1186_1	sassatadiṭṭhisahajāto rāgo bhavavasena patthanā. Diṭṭhāsavoti dvāsaṭṭhi diṭṭhiyo.	1186	
PA_atk-s05_17a:1186_2	Avijjāsavoti dukkhādīsu aṭṭhasu ṭhānesu aññāṇaṃ. Bhummavacanena okāsapucchaṃ katvā	1186	
PA_atk-s05_17a:1186_3	“sotāpattimaggenā”tiādinā āsavakkhayakarena maggena āsavakkhayaṃ dassetvā “etthā”ti	1186	
PA_atk-s05_17a:1186_4	okāsavissajjanaṃ kataṃ, maggakkhaṇeti vuttaṃ hoti. Anavasesoti natthi etassa avasesoti	1186	
PA_atk-s05_17a:1186_5	anavaseso. Apāyagamanīyoti nirayatiracchānayonipettivisayāsurakāyā cattāro sukhasaṅkhātā	1186	
PA_atk-s05_17a:1186_6	ayā apetattā apāyā, yassa saṃvijjati, taṃ puggalaṃ apāye gametīti apāyagamanīyo.	1186	
PA_atk-s05_17a:1186_7	Āsavakkhayakathā dubhatovuṭṭhānakathāyaṃ vuttā.	1186	
PA_atk-s05_17a:1187_0	Avikkhepavasenāti pavattamānassa samādhissa upanissayabhūtasamādhivasena. Pathavīkasiṇavasenātiādīsu	1187	
PA_atk-s05_17a:1187_1	dasa kasiṇāni tadārammaṇikaappanāsamādhivasena vuttāni, buddhānussatiādayo maraṇassati	1187	
PA_atk-s05_17a:1187_2	upasamānussati ca upacārajjhānavasena vuttā, ānāpānassati kāyagatāsati ca appanāsamādhivasena	1187	
PA_atk-s05_17a:1187_3	vuttā, dasa asubhā paṭhamajjhānavasena vuttā.	1187	
PA_atk-s05_17a:1188_0	Buddhaṃ ārabbha uppannā anussati buddhānussati. “Itipi so bhagavā araha”ntiādibuddhaguṇārammaṇāya	1188	
PA_atk-s05_17a:1188_1	satiyā etaṃ adhivacanaṃ, tassā buddhānussatiyā vasena. Tathā dhammaṃ ārabbha uppannā	1188	
PA_atk-s05_17a:1188_2	anussati dhammānussati. “Svākkhāto bhagavatā dhammo”tiādidhammaguṇārammaṇāya satiyā	1188	
PA_atk-s05_17a:1188_3	etaṃ adhivacanaṃ. Saṅghaṃ ārabbha uppannā anussati saṅghānussati. “Suppaṭipanno bhagavato	1188	
PA_atk-s05_17a:1188_4	sāvakasaṅgho”tiādisaṅghaguṇārammaṇāya satiyā etaṃ adhivacanaṃ. Sīlaṃ ārabbha uppannā	1188	
PA_atk-s05_17a:1188_5	anussati sīlānussati. Attano akhaṇḍatādisīlaguṇārammaṇāya satiyā etaṃ adhivacanaṃ.	1188	
PA_atk-s05_17a:1188_6	Cāgaṃ ārabbha uppannā anussati cāgānussati. Attano muttacāgatādicāgaguṇārammaṇāya	1188	
PA_atk-s05_17a:1188_7	satiyā etaṃ adhivacanaṃ. Devatā ārabbha uppannā anussati devatānussati. Devatā sakkhiṭṭhāne	1188	
PA_atk-s05_17a:1188_8	ṭhapetvā attano saddhādiguṇārammaṇāya satiyā etaṃ adhivacanaṃ. Ānāpāne ārabbha uppannā	1188	
PA_atk-s05_17a:1188_9	sati ānāpānassati. Ānāpānanimittārammaṇāya satiyā etaṃ adhivacanaṃ. Maraṇaṃ ārabbha	1188	
PA_atk-s05_17a:1188_10	uppannā sati maraṇassati. Ekabhavapariyāpannajīvitindriyupacchedasaṅkhātamaraṇārammaṇāya	11881	
PA_atk-s05_17a:1188_11	satiyā etaṃ adhivacanaṃ. Kucchitānaṃ kesādīnaṃ paṭikūlānaṃ āyattā ākarattā kāyotisaṅkhāte	11881	
PA_atk-s05_17a:1188_12	sarīre gatā pavattā, tādisaṃ vā kāyaṃ gatā sati kāyagatāsati. “Kāyagatasatī”ti vattabbe	11881	
PA_atk-s05_17a:1188_13	rassaṃ akatvā “kāyagatāsatī”ti vuttā. Tatheva idhāpi kāyagatāsativasenāti vuttaṃ.	11881	
PA_atk-s05_17a:1188_14	Kesādikesu kāyakoṭṭhāsesu paṭikūlanimittārammaṇāya satiyā etaṃ adhivacanaṃ. Upasamaṃ	11881	
PA_atk-s05_17a:1188_15	ārabbha uppannā anussati upasamānussati. Sabbadukkhūpasamārammaṇāya satiyā etaṃ adhivacanaṃ.	11881	
PA_atk-s05_17a:1188_16	Dasa asubhā heṭṭhā vuttatthā.	11881	
PA_atk-s05_17a:1189_0	81. Dīghaṃ assāsavasenātiādīni appanūpacārasamādhibhedaṃyeva dassetuṃ vuttāni. Dīghaṃ	1189	
PA_atk-s05_17a:1189_1	assāsavasenāti dīghanti vuttaassāsavasena. “Dīghaṃ vā assasanto dīghaṃ assasāmīti	1189	
PA_atk-s05_17a:1189_2	pajānātī”ti hi vuttaṃ. Esa nayo sesesupi. Sabbakāyapaṭisaṃvedīti sabbassa assāsapassāsakāyassa	1189	
PA_atk-s05_17a:1189_3	paṭisaṃvedī. Passambhayaṃ kāyasaṅkhāranti oḷārikaṃ assāsapassāsaṅkhātaṃ kāyasaṅkhāraṃ	1189	
PA_atk-s05_17a:1189_4	passambhento vūpasamento. “Dīghaṃ rassaṃ sabbakāyapaṭisaṃvedī passambhayaṃ kāyasaṅkhāra”nti	1189	
PA_atk-s05_17a:1189_5	imināva catukkena appanāsamādhi vutto. Pītipaṭisaṃvedīti pītiṃ pākaṭaṃ karonto. Cittasaṅkhārapaṭisaṃvedīti	1189	
PA_atk-s05_17a:1189_6	saññāvedanāsaṅkhātaṃ cittasaṅkhāraṃ pākaṭaṃ karonto. Abhippamodayaṃ cittanti cittaṃ	1189	
PA_atk-s05_17a:1189_7	modento. Samādahaṃ cittanti ārammaṇe cittaṃ samaṃ ṭhapento. Vimocayaṃ cittanti cittaṃ	1189	
PA_atk-s05_17a:1189_8	nīvaraṇādīhi vimocento. Pītipaṭisaṃvedī sukhapaṭisaṃvedī cittasaṅkhārapaṭisaṃvedī	1189	
PA_atk-s05_17a:1189_9	passambhayaṃ cittasaṅkhāranti catukkañca cittapaṭisaṃvedī abhippamodayaṃ cittaṃ samādahaṃ	1189	
PA_atk-s05_17a:1189_10	cittaṃ vimocayaṃ cittanti catukkañca appanāsamādhivasena vipassanāsampayuttasamādhivasena	11891	
PA_atk-s05_17a:1189_11	ca vuttāni. Aniccānupassīti aniccānupassanāvasena. Virāgānupassīti nibbidānupasanāvasena.	11891	
PA_atk-s05_17a:1189_12	Nirodhānupassīti bhaṅgānupassanāvasena. Paṭinissaggānupassīti vuṭṭhānagāminīvipassanāvasena.	11891	
PA_atk-s05_17a:1189_13	Sā hi tadaṅgavasena saddhiṃ khandhābhisaṅkhārehi kilese pariccajati. Saṅkhatadosadassanena	11891	
PA_atk-s05_17a:1189_14	ca tabbiparīte nibbāne tanninnatāya pakkhandati. Idaṃ catukkaṃ vipassanāsampayuttasamādhivaseneva	11891	
PA_atk-s05_17a:1189_15	vuttaṃ. Assāsavasena passāsavasenāti cettha assāsapassāsapavattimattaṃ gahetvā vuttaṃ,	11891	
PA_atk-s05_17a:1189_16	na tadārammaṇakaraṇavasena. Vitthāro panettha ānāpānakathāyaṃ āvibhavissati.	11891	
PA_atk-s05_17a:1190	Ānantarikasamādhiñāṇaniddesavaṇṇanā niṭṭhitā.	119	
PA_atk-s05_17a:1191	33. Araṇavihārañāṇaniddesavaṇṇanā	119	
PA_atk-s05_17a:1192_0	82. Araṇavihārañāṇaniddese aniccānupassanādayo vuttatthā. Suññato vihāroti anattānupassanāya	1192	
PA_atk-s05_17a:1192_1	vuṭṭhitassa suññatākāreneva pavattā arahattaphalasamāpatti. Animitto vihāroti aniccānupassanāya	1192	
PA_atk-s05_17a:1192_2	vuṭṭhitassa animittākārena pavattā arahattaphalasamāpatti. Appaṇihito vihāroti dukkhānupassanāya	1192	
PA_atk-s05_17a:1192_3	vuṭṭhitassa appaṇihitākārena pavattā arahattaphalasamāpatti. Suññate adhimuttatāti	1192	
PA_atk-s05_17a:1192_4	suññate phalasamāpattiyā pubbabhāgapaññāvasena adhimuttatā. Sesadvayepi eseva nayo.	1192	
PA_atk-s05_17a:1192_5	Paṭhamaṃ jhānantiādīhi arahattaphalasamāpattiṃ samāpajjitukāmassa vipassanāya ārammaṇabhūtā	1192	
PA_atk-s05_17a:1192_6	jhānasamāpattiyo vuttā. Arahatoyeva hi vipassanāphalasamāpattipaṇītādhimuttijhānasamāpattiyo	1192	
PA_atk-s05_17a:1192_7	sabbakilesānaṃ pahīnattā “araṇavihāro”ti vattuṃ arahanti.	1192	
PA_atk-s05_17a:1193_0	Paṭhamena jhānena nīvaraṇe haratīti araṇavihāroti paṭhamajjhānasamaṅgī paṭhamena	1193	
PA_atk-s05_17a:1193_1	jhānena nīvaraṇe haratīti taṃ paṭhamaṃ jhānaṃ araṇavihāroti attho. Sesesupi eseva	1193	
PA_atk-s05_17a:1193_2	nayo. Arahato nīvaraṇābhāvepi nīvaraṇavipakkhattā paṭhamassa jhānassa nīvaraṇe haratīti	1193	
PA_atk-s05_17a:1193_3	vuttanti veditabbaṃ. Vipassanāphalasamāpattipaṇītādhimuttivasena tidhā araṇavihārañāṇaṃ	1193	
PA_atk-s05_17a:1193_4	uddisitvā kasmā jhānasamāpattiyova araṇavihāroti niddiṭṭhāti ce? Uddesavaseneva tāsaṃ	1193	
PA_atk-s05_17a:1193_5	tissannaṃ araṇavihāratāya siddhattā. Phalasamāpattivipassanāya pana bhūmibhūtānaṃ	1193	
PA_atk-s05_17a:1193_6	jhānasamāpattīnaṃ araṇavihāratā avutte na sijjhati, tasmā asiddhameva sādhetuṃ “paṭhamaṃ	1193	
PA_atk-s05_17a:1193_7	jhānaṃ araṇavihāro”tiādi vuttanti veditabbaṃ. Tāsañhi araṇavihāratā uddesavasena	1193	
PA_atk-s05_17a:1193_8	asiddhāpi niddese vuttattā siddhāti. Tesaṃ vā yojitanayeneva “aniccānupassanā niccasaññaṃ	1193	
PA_atk-s05_17a:1193_9	haratīti araṇavihāro, dukkhānupassanā sukhasaññaṃ haratīti araṇavihāro, anattānupassanā	1193	
PA_atk-s05_17a:1193_10	attasaññaṃ haratīti araṇavihāro, suññato vihāro asuññataṃ haratīti araṇavihāro, animitto	11931	
PA_atk-s05_17a:1193_11	vihāro nimittaṃ haratīti araṇavihāro, appaṇihito vihāro paṇidhiṃ haratīti araṇavihāro,	11931	
PA_atk-s05_17a:1193_12	suññatādhimuttatā asuññatādhimuttiṃ haratīti araṇavihāro, animittādhimuttatā nimittādhimuttiṃ	11931	
PA_atk-s05_17a:1193_13	haratīti araṇavihāro, appaṇihitādhimuttatā paṇihitādhimuttiṃ haratīti araṇavihāro”ti yojetvā gahetabbaṃ.	11931	
PA_atk-s05_17a:1194	Araṇavihārañāṇaniddesavaṇṇanā niṭṭhitā.	119	
PA_atk-s05_17a:1195	34. Nirodhasamāpattiñāṇaniddesavaṇṇanā	119	
PA_atk-s05_17a:1196_0	83. Nirodhasamāpattiñāṇaniddese samathabalanti kāmacchandādayo paccanīkadhamme sametīti	1196	
PA_atk-s05_17a:1196_1	samatho, soyeva akampanīyaṭṭhena balaṃ. Anāgāmiarahantānaṃyeva samādhipaṭipakkhassa	1196	
PA_atk-s05_17a:1196_2	kāmacchandassa pahānena samādhismiṃ paripūrakāribhāvappattattā tesaṃyeva samādhi	1196	
PA_atk-s05_17a:1196_3	balappattoti katvā “samathabala”nti vuccati, na aññesaṃ. Samādhibalantipi pāṭho.	1196	
PA_atk-s05_17a:1196_4	Vipassanābalanti aniccādivasena vividhehi ākārehi dhamme passatīti vipassanā, sāyeva	1196	
PA_atk-s05_17a:1196_5	akampanīyaṭṭhena balaṃ. Tesaṃyeva ubhinnaṃ balappattaṃ vipassanāñāṇaṃ. Tattha samathabalaṃ	1196	
PA_atk-s05_17a:1196_6	anupubbena cittasantānavūpasamanatthaṃ nirodhe ca paṭipādanatthaṃ, vipassanābalaṃ	1196	
PA_atk-s05_17a:1196_7	pavatte ādīnavadassanatthaṃ nirodhe ca ānisaṃsadassanatthaṃ.	1196	
PA_atk-s05_17a:1197_0	Nīvaraṇeti nimittatthe bhummavacanaṃ, nīvaraṇanimittaṃ nīvaraṇapaccayāti attho. Karaṇatthe	1197	
PA_atk-s05_17a:1197_1	vā bhummavacanaṃ, nīvaraṇenāti attho. Na kampatīti jhānasamaṅgīpuggalo. Atha vā jhānanti	1197	
PA_atk-s05_17a:1197_2	jhānaṅgānaṃ adhippetattā paṭhamena jhānena taṃsampayuttasamādhi nīvaraṇe na kampati.	1197	
PA_atk-s05_17a:1197_3	Ayameva cettha yojanā gahetabbā. Uddhacce cāti uddhaccasahagatacittuppāde uddhacce	1197	
PA_atk-s05_17a:1197_4	ca. Uddhaccanti ca uddhatabhāvo, taṃ avūpasamalakkhaṇaṃ. Uddhaccasahagatakilese cāti	1197	
PA_atk-s05_17a:1197_5	uddhaccena sahagate ekuppādādibhāvaṃ gate uddhaccasampayutte mohaahirikaanottappakilese	1197	
PA_atk-s05_17a:1197_6	ca. Khandhe cāti uddhaccasampayuttacatukkhandhe ca. Na kampati na calati na vedhatīti	1197	
PA_atk-s05_17a:1197_7	aññamaññavevacanāni. Uddhacce na kampati, uddhaccasahagatakilese na calati, uddhaccasahagatakkhandhe	1197	
PA_atk-s05_17a:1197_8	na vedhatīti yojetabbaṃ. Vipassanābalaṃ sattannaṃyeva anupassanānaṃ vuttattā tāsaṃyeva	1197	
PA_atk-s05_17a:1197_9	vasena vipassanābalaṃ paripuṇṇaṃ hotīti veditabbaṃ. Avijjāya cāti dvādasasupi akusalacittuppādesu	1197	
PA_atk-s05_17a:1197_10	avijjāya ca. Avijjāsahagatakilese cāti yathāyogaṃ avijjāya sampayuttalobhadosamānadiṭṭhivicikicchāthinauddhaccaahirikaanottappakilese ca.	11971	
PA_atk-s05_17a:1198_0	Vacīsaṅkhārāti vitakkavicārā. “Pubbe kho, āvuso visākha, vitakketvā vicāretvā pacchā	1198	
PA_atk-s05_17a:1198_1	vācaṃ bhindati, tasmā vitakkavicārā vacīsaṅkhāro”ti vacanato vācaṃ saṅkharonti uppādentīti	1198	
PA_atk-s05_17a:1198_2	vacīsaṅkhārā. Kāyasaṅkhārāti assāsapassāsā. “Assāsapassāsā kho, āvuso visākha, kāyikā	1198	
PA_atk-s05_17a:1198_3	ete dhammā kāyapaṭibaddhā, tasmā assāsapassāsā kāyasaṅkhāro”ti vacanato kāyena saṅkharīyantīti	1198	
PA_atk-s05_17a:1198_4	kāyasaṅkhārā. Saññāvedayitanirodhanti saññāya vedanāya ca nirodhaṃ. Cittasaṅkhārāti	1198	
PA_atk-s05_17a:1198_5	saññā ca vedanā ca. “Cetasikā ete dhammā cittapaṭibaddhā, tasmā saññā ca vedanā ca	1198	
PA_atk-s05_17a:1198_6	cittasaṅkhāro”ti vacanato cittena saṅkharīyantīti cittasaṅkhārā.	1198	
PA_atk-s05_17a:1199_0	84. Ñāṇacariyāsu anupassanāvasāne, vivaṭṭanānupassanāgahaṇena vā tassā ādibhūtā cariyākathāya	1199	
PA_atk-s05_17a:1199_1	ñāṇacariyāti vuttā sesānupassanāpi gahitā hontīti veditabbaṃ. Soḷasahi ñāṇacariyāhīti	1199	
PA_atk-s05_17a:1199_2	ca ukkaṭṭhaparicchedo, anāgāmissa pana arahattamaggaphalavajjāhi cuddasahipi hoti paripuṇṇabalattā.	1199	
PA_atk-s05_17a:1200_0	85. Navahi samādhicariyāhīti ettha paṭhamajjhānādīhi aṭṭha, paṭhamajjhānādīnaṃ paṭilābhatthāya	1200	
PA_atk-s05_17a:1200_1	sabbattha upacārajjhānavasena ekāti nava samādhicariyā. Balacariyānaṃ kiṃ nānattaṃ?	1200	
PA_atk-s05_17a:1200_2	Samathabalenapi hi “nekkhammavasenā”tiādīhi sattahi pariyāyehi upacārasamādhi vutto,	1200	
PA_atk-s05_17a:1200_3	peyyālavitthārato “paṭhamajjhānavasenā”tiādīhi samasattatiyā vārehi yathāyogaṃ appanūpacārasamādhi	1200	
PA_atk-s05_17a:1200_4	vutto, samādhicariyāyapi “paṭhamaṃ jhāna”ntiādīhi aṭṭhahi pariyāyehi appanāsamādhi	1200	
PA_atk-s05_17a:1200_5	vutto. Paṭhamaṃ jhānaṃ paṭilābhatthāyātiādīhi aṭṭhahi pariyāyehi upacārasamādhi vuttoti	1200	
PA_atk-s05_17a:1200_6	ubhayatthāpi appanūpacārasamādhiyeva vutto. Evaṃ santepi akampiyaṭṭhena balāni vasībhāvaṭṭhena	1200	
PA_atk-s05_17a:1200_7	cariyāti veditabbā. Vipassanābale pana satta anupassanāva “vipassanābala”nti vuttā,	1200	
PA_atk-s05_17a:1200_8	ñāṇacariyāya satta ca anupassanā vuttā, vivaṭṭanānupassanādayo nava ca visesetvā	1200	
PA_atk-s05_17a:1200_9	vuttā. Idaṃ nesaṃ nānattaṃ. Satta anupassanā pana akampiyaṭṭhena balāni vasībhāvaṭṭhena cariyāti veditabbā.	1200	
PA_atk-s05_17a:1201_0	“Vasībhāvatā paññā”ti ettha vuttavasiyo vissajjetuṃ vasīti pañca vasiyoti itthiliṅgavohārena	1201	
PA_atk-s05_17a:1201_1	vuttaṃ. Vaso eva vasīti vuttaṃ hoti. Puna puggalādhiṭṭhānāya desanāya tā vasiyo vissajjento	1201	
PA_atk-s05_17a:1201_2	āvajjanavasītiādimāha. Āvajjanāya vaso āvajjanavaso, so assa atthīti āvajjanavasī.	1201	
PA_atk-s05_17a:1201_3	Eseva nayo sesesu. Paṭhamaṃ jhānaṃ yatthicchakanti yattha yattha padese icchati gāme	1201	
PA_atk-s05_17a:1201_4	vā araññe vā, tattha tattha āvajjati. Yadicchakanti yadā yadā kāle sītakāle vā uṇhakāle	1201	
PA_atk-s05_17a:1201_5	vā, tadā tadā āvajjati. Atha vā yaṃ yaṃ paṭhamaṃ jhānaṃ icchati pathavīkasiṇārammaṇaṃ	1201	
PA_atk-s05_17a:1201_6	vā sesārammaṇaṃ vā, taṃ taṃ āvajjati. Ekekakasiṇārammaṇassāpi jhānassa vasitānaṃ	1201	
PA_atk-s05_17a:1201_7	vuttattā purimayojanāyeva sundaratarā. Yāvaticchakanti yāvatakaṃ kālaṃ icchati accharāsaṅghātamattaṃ	1201	
PA_atk-s05_17a:1201_8	sattāhaṃ vā, tāvatakaṃ kālaṃ āvajjati. Āvajjanāyāti manodvārāvajjanāya. Dandhāyitattanti	1201	
PA_atk-s05_17a:1201_9	avasavattibhāvo, alasabhāvo vā. Samāpajjatīti paṭipajjati, appetīti attho. Adhiṭṭhātīti	1201	
PA_atk-s05_17a:1201_10	antosamāpattiyaṃ adhikaṃ katvā tiṭṭhati. Vuṭṭhānavasiyaṃpaṭhamaṃ jhānanti nissakkatthe	12011	
PA_atk-s05_17a:1201_11	upayogavacanaṃ, paṭhamajjhānāti attho. Paccavekkhatīti paccavekkhaṇajavanehi nivattitvā	12011	
PA_atk-s05_17a:1201_12	passati. Ayamettha pāḷivaṇṇanā.	12011	
PA_atk-s05_17a:1202_0	Ayaṃ pana atthappakāsanā – paṭhamajjhānato vuṭṭhāya vitakkaṃ āvajjayato bhavaṅgaṃ	1202	
PA_atk-s05_17a:1202_1	upacchinditvā pavattāvajjanānantaraṃ vitakkārammaṇāneva cattāri pañca vā javanāni	1202	
PA_atk-s05_17a:1202_2	javanti, tato dve bhavaṅgāni, tato puna vicārārammaṇaṃ āvajjanaṃ vuttanayeneva javanānīti	1202	
PA_atk-s05_17a:1202_3	evaṃ pañcasu jhānaṅgesu yadā nirantaraṃ cittaṃ pesetuṃ sakkoti, athassa āvajjanavasī	1202	
PA_atk-s05_17a:1202_4	siddhāva hoti. Ayaṃ pana matthakappattā vasī bhagavato yamakapāṭihāriyeva labbhati.	1202	
PA_atk-s05_17a:1202_5	Ito paraṃ sīghatarā āvajjanavasī nāma natthi. Aññesaṃ pana antarantarā bhavaṅgavāre	1202	
PA_atk-s05_17a:1202_6	gaṇanā natthi. Mahāmoggallānattherassa nandopanandadamane viya sīghaṃ samāpattisamāpajjanasamatthatā	1202	
PA_atk-s05_17a:1202_7	samāpajjanavasī nāma. Accharāmattaṃ vā dasaccharāmattaṃ vā khaṇaṃ samāpattiṃ ṭhapetuṃ	1202	
PA_atk-s05_17a:1202_8	samatthatā adhiṭṭhānavasī nāma. Tatheva tato lahuṃ vuṭṭhānasamatthatā vuṭṭhānavasī	1202	
PA_atk-s05_17a:1202_9	nāma. Paccavekkhaṇavasī pana āvajjanavasiyā eva vuttā. Paccavekkhaṇajavanāneva hi	1202	
PA_atk-s05_17a:1202_10	tattha āvajjanānantarānīti. Iti āvajjanavasiyā siddhāya paccavekkhaṇavasī siddhā	12021	
PA_atk-s05_17a:1202_11	hoti, adhiṭṭhānavasiyā ca siddhāya vuṭṭhānavasī siddhā hoti. Evaṃ santepi “ayaṃ pana	12021	
PA_atk-s05_17a:1202_12	matthakappattā vasī bhagavato yamakapāṭihāriyeva labbhatī”ti vuttattā pāṭihāriyakāle	12021	
PA_atk-s05_17a:1202_13	jhānaṅgapaccavekkhaṇānaṃ abhāvato nānāvidhavaṇṇādinimmānassa nānākasiṇavasena ijjhanato	12021	
PA_atk-s05_17a:1202_14	taṃtaṃkasiṇārammaṇaṃ jhānaṃ samāpajjitukāmassa yathāruci lahuṃ tasmiṃ kasiṇe vuttanayena	12021	
PA_atk-s05_17a:1202_15	āvajjanapavattanasamatthatā āvajjanavasī, tadāvajjanavīthiyaṃyeva tassa jhānassa	12021	
PA_atk-s05_17a:1202_16	appanāsamatthatāsamāpajjanasamatthatā samāpajjanavasī. Evañhi vuccamāne yutti ca	12021	
PA_atk-s05_17a:1202_17	na virujjhati, vasīpaṭipāṭi ca yathākkameneva yujjati. Jhānaṅgapaccavekkhaṇāyaṃ pana	12021	
PA_atk-s05_17a:1202_18	“matthakappattāyeva pañca javanānī”ti vuttattā vuttanayena sattasupi javanesu javantesu	12021	
PA_atk-s05_17a:1202_19	paccavekkhaṇavasīyeva hoti. Evaṃ sante “paṭhamajjhānaṃ āvajjatī”ti vacanaṃ na yujjatīti	12021	
PA_atk-s05_17a:1202_20	ce? Yathā kasiṇe pavattaṃ jhānaṃ kāraṇopacārena kasiṇanti vuttaṃ, tathā jhānapaccayaṃ	12022	
PA_atk-s05_17a:1202_21	kasiṇaṃ “sukho buddhānamuppādo”tiādīsu viya phalopacārena jhānanti vuttaṃ. Yathāparicchinne	12022	
PA_atk-s05_17a:1202_22	kāle ṭhatvā vuṭṭhitassa niddāya pabuddhassa puna niddokkamane viya puna jhānokkamane	12022	
PA_atk-s05_17a:1202_23	satipi adhiṭṭhānavasīyeva nāma, yathāparicchedena vuṭṭhitassa pana vuṭṭhāneyeva adhiṭṭhāne	12022	
PA_atk-s05_17a:1202_24	satipi vuṭṭhānavasī nāma hotīti ayaṃ tesaṃ viseso.	12022	
PA_atk-s05_17a:1203_0	Nirodhasamāpattiyā vibhāvanatthaṃ pana idaṃ pañhakammaṃ – kā nirodhasamāpatti, ke	1203	
PA_atk-s05_17a:1203_1	taṃ samāpajjanti, ke na samāpajjanti, kattha samāpajjanti, kasmā samāpajjanti, kathañcassā	1203	
PA_atk-s05_17a:1203_2	samāpajjanaṃ hoti, kathaṃ ṭhānaṃ, kathaṃ vuṭṭhānaṃ, vuṭṭhitassa kinninnaṃ cittaṃ	1203	
PA_atk-s05_17a:1203_3	hoti, matassa ca samāpannassa ca ko viseso, nirodhasamāpatti kiṃ saṅkhatā asaṅkhatā	1203	
PA_atk-s05_17a:1203_4	lokiyā lokuttarā nipphannā anipphannāti?	1203	
PA_atk-s05_17a:1204	Tattha kā nirodhasamāpattīti? Yā anupubbanirodhavasena cittacetasikānaṃ dhammānaṃ appavatti.	120	
PA_atk-s05_17a:1205_0	Ke taṃ samāpajjanti, ke na samāpajjantīti? Sabbepi puthujjanā sotāpannā sakadāgāmino	1205	
PA_atk-s05_17a:1205_1	sukkhavipassakā ca anāgāmī arahanto na samāpajjanti, aṭṭhasamāpattilābhino pana anāgāmino	1205	
PA_atk-s05_17a:1205_2	ca khīṇāsavā ca samāpajjanti.	1205	
PA_atk-s05_17a:1206	Kattha samāpajjantīti? Pañcavokārabhave. Kasmā? Anupubbasamāpattisabbhāvato. Catuvokārabhave pana paṭhamajjhānādīnaṃ uppattiyeva natthi, tasmā na sakkā tattha samāpajjituṃ.	120	
PA_atk-s05_17a:1207	Kasmā samāpajjantīti? Saṅkhārānaṃ pavattibhede ukkaṇṭhitvā diṭṭheva dhamme acittakā hutvā “nirodhaṃ nibbānaṃ patvā sukhaṃ viharissāmā”ti samāpajjanti.	120	
PA_atk-s05_17a:1208_0	Kathaṃ cassā samāpajjanaṃ hotīti? Samathavipassanāvasena ussakkitvā katapubbakiccassa	1208	
PA_atk-s05_17a:1208_1	nevasaññānāsaññāyatanaṃ nirodhayato evamassā samāpajjanaṃ hoti. Yo hi samathavaseneva	1208	
PA_atk-s05_17a:1208_2	ussakkati, so nevasaññānāsaññāyatanasamāpattiṃ patvā tiṭṭhati. Yo vipassanāvaseneva	1208	
PA_atk-s05_17a:1208_3	ussakkati, so phalasamāpattiṃ patvā tiṭṭhati. Yo pana ubhayavasena ussakkitvā nevasaññānāsaññāyatanaṃ	1208	
PA_atk-s05_17a:1208_4	nirodheti, so taṃ samāpajjatīti ayamettha saṅkhepo.	1208	
PA_atk-s05_17a:1209_0	Ayaṃ pana vitthāro – idha bhikkhu nirodhaṃ samāpajjitukāmo katabhattakicco sudhotahatthapādo	1209	
PA_atk-s05_17a:1209_1	vivitte okāse supaññatte āsane nisīdati pallaṅkaṃ ābhujitvā ujuṃ kāyaṃ paṇidhāya	1209	
PA_atk-s05_17a:1209_2	parimukhaṃ satiṃ upaṭṭhapetvā. So paṭhamajjhānaṃ samāpajjitvā vuṭṭhāya tattha saṅkhāre	1209	
PA_atk-s05_17a:1209_3	aniccato dukkhato anattato vipassati. Vipassanā panesā tividhā hoti – saṅkhārapariggaṇhanakavipassanā,	1209	
PA_atk-s05_17a:1209_4	phalasamāpattivipassanā, nirodhasamāpattivipassanāti. Tattha saṅkhārapariggaṇhanakavipassanā	1209	
PA_atk-s05_17a:1209_5	mandā vā hotu tikkhā vā, maggassa padaṭṭhānaṃ hotiyeva. Phalasamāpattivipassanā tikkhāva	1209	
PA_atk-s05_17a:1209_6	vaṭṭati maggabhāvanāsadisā. Nirodhasamāpattivipassanā pana nātimandā nātitikkhā vaṭṭati.	1209	
PA_atk-s05_17a:1209_7	Tasmā esa nātimandāya nātitikkhāya vipassanāya te saṅkhāre vipassati. Tato dutiyajjhānaṃ	1209	
PA_atk-s05_17a:1209_8	samāpajjitvā vuṭṭhāya tattha saṅkhāre tatheva vipassati. Tato tatiyajjhānaṃ…pe… tato	1209	
PA_atk-s05_17a:1209_9	viññāṇañcāyatanaṃ samāpajjitvā vuṭṭhāya tattha saṅkhāre tatheva vipassati. Atha ākiñcaññāyatanaṃ	1209	
PA_atk-s05_17a:1209_10	samāpajjitvā vuṭṭhāya catubbidhaṃ pubbakiccaṃ karoti – nānābaddhaavikopanaṃ, saṅghapaṭimānanaṃ,	12091	
PA_atk-s05_17a:1209_11	satthupakkosanaṃ, addhānaparicchedanti.	12091	
PA_atk-s05_17a:1210_0	Tattha nānābaddhaavikopananti yaṃ iminā bhikkhunā saddhiṃ ekābaddhaṃ na hoti, nānābaddhaṃ	1210	
PA_atk-s05_17a:1210_1	hutvā ṭhitaṃ pattacīvaraṃ vā mañcapīṭhaṃ vā nivāsagehaṃ vā aññaṃ vā pana kiñci parikkhārajātaṃ,	1210	
PA_atk-s05_17a:1210_2	taṃ yathā na vikuppati, aggiudakavātacoraundūrādīnaṃ vasena na vinassati, evaṃ adhiṭṭhātabbaṃ.	1210	
PA_atk-s05_17a:1210_3	Tatridaṃ adhiṭṭhānavidhānaṃ – “idañcidañca imasmiṃ sattāhabbhantare mā agginā jhāyatu,	1210	
PA_atk-s05_17a:1210_4	mā udakena vuyhatu, mā vātena viddhaṃsatu, mā corehi harīyatu, mā undūrādīhi khajjatū”ti.	1210	
PA_atk-s05_17a:1210_5	Evaṃ adhiṭṭhite taṃ sattāhaṃ tassa na koci parissayo hoti, anadhiṭṭhahato pana aggiādīhi	1210	
PA_atk-s05_17a:1210_6	vinassati. Idaṃ nānābaddhaavikopanaṃ nāma. Yaṃ pana ekābaddhaṃ hoti nivāsanapārupanaṃ	1210	
PA_atk-s05_17a:1210_7	vā nisinnāsanaṃ vā, tattha visuṃ adhiṭṭhānakiccaṃ natthi, samāpattiyeva naṃ rakkhati.	1210	
PA_atk-s05_17a:1211_0	Saṅghapaṭimānananti bhikkhusaṅghassa paṭimānanaṃ udikkhanaṃ. Yāva eso bhikkhu āgacchati,	1211	
PA_atk-s05_17a:1211_1	tāva saṅghakammassa akaraṇanti attho. Ettha ca na paṭimānanaṃ etassa pubbakiccaṃ,	1211	
PA_atk-s05_17a:1211_2	paṭimānanāvajjanaṃ pana pubbakiccaṃ. Tasmā evaṃ āvajjitabbaṃ – “sace mayi sattāhaṃ	1211	
PA_atk-s05_17a:1211_3	nirodhaṃ samāpajjitvā nisinne saṅgho apalokanakammādīsu kiñcideva kammaṃ kattukāmo	1211	
PA_atk-s05_17a:1211_4	hoti, yāva maṃ koci bhikkhu āgantvā na pakkosati, tāvadeva vuṭṭhahissāmī”ti. Evaṃ	1211	
PA_atk-s05_17a:1211_5	katvā samāpanno hi tasmiṃ samaye vuṭṭhātiyeva. Yo pana evaṃ na karoti, saṅgho ca	1211	
PA_atk-s05_17a:1211_6	sannipatitvā taṃ apassanto “asuko bhikkhu kuhi”nti pucchitvā “nirodhaṃ samāpanno”ti	1211	
PA_atk-s05_17a:1211_7	vutte kañci bhikkhuṃ peseti “gaccha taṃ saṅghassa vacanena pakkosā”ti. Athassa tena	1211	
PA_atk-s05_17a:1211_8	bhikkhunā savanūpacāre ṭhatvā “saṅgho taṃ āvuso paṭimānetī”ti vuttamatteyeva vuṭṭhānaṃ	1211	
PA_atk-s05_17a:1211_9	hoti. Evaṃgarukā hi saṅghassa āṇā nāma. Tasmā taṃ āvajjitvā yathā sayameva vuṭṭhāti,	1211	
PA_atk-s05_17a:1211_10	evaṃ samāpajjitabbaṃ.	12111	
PA_atk-s05_17a:1212_0	Satthupakkosananti idhāpi satthupakkosanāvajjanameva imassa pubbakiccaṃ. Tasmā tampi	1212	
PA_atk-s05_17a:1212_1	evaṃ āvajjitabbaṃ – “sace mayi sattāhaṃ nirodhaṃ samāpajjitvā nisinne satthā otiṇṇe	1212	
PA_atk-s05_17a:1212_2	vatthusmiṃ sikkhāpadaṃ vā paññapeti, tathārūpāya vā aṭṭhuppattiyā dhammaṃ deseti.	1212	
PA_atk-s05_17a:1212_3	Yāva maṃ koci āgantvā na pakkosati, tāvadeva vuṭṭhahissāmī”ti. Evaṃ katvā nisinno	1212	
PA_atk-s05_17a:1212_4	hi tasmiṃ samaye vuṭṭhātiyeva. Yo pana evaṃ na karoti, satthā ca saṅghe sannipatite	1212	
PA_atk-s05_17a:1212_5	taṃ apassanto “asuko bhikkhu kuhi”nti pucchitvā “nirodhaṃ samāpanno”ti vutte kañci	1212	
PA_atk-s05_17a:1212_6	bhikkhuṃ peseti “gaccha taṃ mama vacanena pakkosā”ti. Athassa tena bhikkhunā savanūpacāre	1212	
PA_atk-s05_17a:1212_7	ṭhatvā satthā āyasmantaṃ āmantetī”ti vuttamatteyeva vuṭṭhānaṃ hoti. Evaṃgarukañhi	1212	
PA_atk-s05_17a:1212_8	satthupakkosanaṃ. Tasmā taṃ āvajjitvā yathā sayameva vuṭṭhāti, evaṃ samāpajjitabbaṃ.	1212	
PA_atk-s05_17a:1213_0	Addhānaparicchedoti jīvitaddhānassa paricchedo. Iminā hi bhikkhunā addhānaparicchede	1213	
PA_atk-s05_17a:1213_1	kusalena bhavitabbaṃ. “Attano āyusaṅkhārā sattāhaṃ pavattissanti, na pavattissantī”ti	1213	
PA_atk-s05_17a:1213_2	āvajjitvāva samāpajjitabbaṃ. Sace hi sattāhabbhantare nirujjhanake āyusaṅkhāre anāvajjitvāva	1213	
PA_atk-s05_17a:1213_3	samāpajjati, tassa nirodhasamāpatti maraṇaṃ paṭibāhituṃ na sakkoti. Antonirodhe maraṇassa	1213	
PA_atk-s05_17a:1213_4	natthitāya antarāva samāpattito vuṭṭhāti, tasmā etaṃ āvajjitvāva samāpajjitabbaṃ.	1213	
PA_atk-s05_17a:1213_5	Avasesañhi anāvajjitumpi vaṭṭati, idaṃ pana āvajjitabbamevāti vuttaṃ. So evaṃ ākiñcaññāyatanaṃ	1213	
PA_atk-s05_17a:1213_6	samāpajjitvā vuṭṭhāya imaṃ pubbakiccaṃ katvā nevasaññānāsaññāyatanaṃ samāpajjati.	1213	
PA_atk-s05_17a:1213_7	Athekaṃ vā dve vā cittavāre atikkamitvā acittako hoti, nirodhaṃ phusati. Kasmā panassa	1213	
PA_atk-s05_17a:1213_8	dvinnaṃ cittānaṃ upari cittāni nappavattantīti? Nirodhassa payogattā. Idañhi imassa	1213	
PA_atk-s05_17a:1213_9	bhikkhuno dve samathavipassanādhamme yuganaddhe katvā aṭṭhasamāpattiārohanaṃ anupubbanirodhassa	1213	
PA_atk-s05_17a:1213_10	payogo, na nevasaññānāsaññāyatanasamāpattiyāti nirodhassa payogattā dvinnaṃ cittānaṃ	12131	
PA_atk-s05_17a:1213_11	upari nappavattanti.	12131	
PA_atk-s05_17a:1214	Kathaṃ ṭhānanti? Evaṃ samāpannāya panassā kālaparicchedavasena ceva antarā āyukkhayasaṅghapaṭimānanasatthupakkosanābhāvena ca ṭhānaṃ hoti.	121	
PA_atk-s05_17a:1215	Kathaṃ vuṭṭhānanti? Anāgāmissa anāgāmiphalasamāpattiyā arahato arahattaphalasamāpattiyāti evaṃ dvedhā vuṭṭhānaṃ hoti.	121	
PA_atk-s05_17a:1216_0	Vuṭṭhitassa kinninnaṃ cittaṃ hotīti? Nibbānaninnaṃ. Vuttañhetaṃ – “saññāvedayitanirodhasamāpattiyā	1216	
PA_atk-s05_17a:1216_1	vuṭṭhitassa kho, āvuso visākha, bhikkhuno vivekaninnaṃ cittaṃ hoti vivekapoṇaṃ vivekapabbhāra”nti.	1216	
PA_atk-s05_17a:1217_0	Matassa ca samāpannassa ca ko visesoti? Ayampi attho sutte vuttoyeva. Yathāha – “yo	1217	
PA_atk-s05_17a:1217_1	cāyaṃ, āvuso, mato kālaṅkato, tassa kāyasaṅkhārā niruddhā paṭippassaddhā, vacīsaṅkhārā,	1217	
PA_atk-s05_17a:1217_2	cittasaṅkhārā niruddhā paṭippassaddhā, āyu parikkhīṇo, usmā vūpasantā, indriyāni	1217	
PA_atk-s05_17a:1217_3	paribhinnāni. Yvāyaṃ bhikkhu saññāvedayitanirodhaṃ samāpanno, tassapi kāyasaṅkhārā	1217	
PA_atk-s05_17a:1217_4	niruddhā paṭippassaddhā, vacīsaṅkhārā, cittasaṅkhārā niruddhā paṭippassaddhā, āyu	1217	
PA_atk-s05_17a:1217_5	aparikkhīṇo, usmā avūpasantā, indriyāni aparibhinnānī”ti.	1217	
PA_atk-s05_17a:1218_0	Nirodhasamāpatti kiṃ saṅkhatātiādipucchāyaṃ pana “saṅkhatā”tipi “asaṅkhatā”tipi “lokiyā”tipi	1218	
PA_atk-s05_17a:1218_1	“lokuttarā”tipi na vattabbā. Kasmā? Sabhāvato natthitāya. Yasmā pana samāpajjantassa	1218	
PA_atk-s05_17a:1218_2	vasena samāpanno nāma hoti, tasmā nipphannāti vattuṃ vaṭṭati, no anipphannāti.	1218	
PA_atk-s05_17a:1219	“Iti santā samāpatti, ayaṃ ariyanisevitā;	121	
PA_atk-s05_17a:1220	Diṭṭheva dhamme nibbānamiti saṅkhamupāgatā”ti.	122	
PA_atk-s05_17a:1221	Nirodhasamāpattiñāṇaniddesavaṇṇanā niṭṭhitā.	122	
PA_atk-s05_17a:1222	35. Parinibbānañāṇaniddesavaṇṇanā	122	
PA_atk-s05_17a:1223_0	86. Parinibbānañāṇaniddese idhāti imasmiṃ sāsane. Sampajānoti sātthakasampajaññaṃ,	1223	
PA_atk-s05_17a:1223_1	sappāyasampajaññaṃ, gocarasampajaññaṃ, asammohasampajaññanti imehi catūhi sampajaññehi	1223	
PA_atk-s05_17a:1223_2	sampajāno. Pavattanti sabbattha yathānurūpaṃ pariyuṭṭhānapavattañca anusayappavattañca.	1223	
PA_atk-s05_17a:1223_3	Pariyādiyatīti upacārappanāvasena vuttesu vikkhambhanavasena, vipassanāvasena vuttesu	1223	
PA_atk-s05_17a:1223_4	tadaṅgavasena, maggavasena vuttesu samucchedavasena khepeti appavattaṃ karoti. Peyyālamukhena	1223	
PA_atk-s05_17a:1223_5	hi dutiyādijhānasamāpattimahāvipassanāmaggā saṃkhittā. Yasmā etaṃ paccavekkhantassa	1223	
PA_atk-s05_17a:1223_6	pavattaṃ ñāṇaṃ parinibbāne ñāṇaṃ nāma hoti, tasmā vikkhambhanaparinibbānaṃ tadaṅgaparinibbānaṃ	1223	
PA_atk-s05_17a:1223_7	samucchedaparinibbānantipi vuttameva hoti. Etehi kilesaparinibbānapaccavekkhaṇañāṇaṃ	1223	
PA_atk-s05_17a:1223_8	vuttaṃ. Atha vā panātiādīhi khandhaparinibbānapaccavekkhaṇañāṇaṃ niddisati. Anupādisesāya	1223	
PA_atk-s05_17a:1223_9	nibbānadhātuyāti duvidhā hi nibbānadhātu saupādisesā ca anupādisesā ca. Tattha upādīyate	1223	
PA_atk-s05_17a:1223_10	“ahaṃ mamā”ti bhusaṃ gaṇhīyatīti upādi, khandhapañcakassetaṃ adhivacanaṃ. Upādiyeva	12231	
PA_atk-s05_17a:1223_11	seso avasiṭṭhoti upādiseso, saha upādisesena vattatīti saupādisesā. Natthettha upādisesoti	12231	
PA_atk-s05_17a:1223_12	anupādisesā. Saupādisesā paṭhamaṃ vuttā. Ayaṃ pana anupādisesā. Tāya anupādisesāya	12231	
PA_atk-s05_17a:1223_13	nibbānadhātuyā. Cakkhupavattanti cakkhupavatti cakkhusamudācāro. Pariyādiyatīti khepīyati	12231	
PA_atk-s05_17a:1223_14	maddīyatīti. Esa nayo sesesu.	12231	
PA_atk-s05_17a:1224	Parinibbānañāṇaniddesavaṇṇanā niṭṭhitā.	122	
PA_atk-s05_17a:1225	36. Samasīsaṭṭhañāṇaniddesavaṇṇanā	122	
PA_atk-s05_17a:1226_0	87. Samasīsaṭṭhañāṇaniddese pañcakkhandhātiādīhi dasahi rāsīhi sabbadhammasaṅgaho	1226	
PA_atk-s05_17a:1226_1	veditabbo. Na hi ekekassa vasena āyatanadhāturāsivajjehi sesehi aṭṭhahi rāsīhi visuṃ	1226	
PA_atk-s05_17a:1226_2	visuṃ sabbadhammo saṅgayhatīti. Yasmā pana lokuttaradhammā hetusamucchedena samucchinditabbā	1226	
PA_atk-s05_17a:1226_3	na honti, tasmā sabbadhammasaddena saṅgahitāpi lokuttaradhammā samucchedavasena sambhavato	1226	
PA_atk-s05_17a:1226_4	idha na gahetabbā, hetusamucchedena samucchinditabbā eva tebhūmakadhammā gahetabbā.	1226	
PA_atk-s05_17a:1226_5	Sammā samucchindatīti yathāyogaṃ vikkhambhanatadaṅgasamucchedapahānavasena pariyuṭṭhānaṃ	1226	
PA_atk-s05_17a:1226_6	anusayañca nirodhento sammā samucchindati. Evaṃ puggalādhiṭṭhānāya desanāya sammā	1226	
PA_atk-s05_17a:1226_7	samucchedo niddiṭṭho. Nirodhetīti anuppādanirodhena nirodheti. Iminā samucchedattho	1226	
PA_atk-s05_17a:1226_8	vutto. Na upaṭṭhātīti evaṃ nirodhe kate so so dhammo puna na upatiṭṭhati, na uppajjatīti	1226	
PA_atk-s05_17a:1226_9	attho. Iminā nirodhattho vutto. Evaṃ anupaṭṭhahanadhammavasena anupaṭṭhānabhāvo niddiṭṭho.	1226	
PA_atk-s05_17a:1226_10	Samanti kāmacchandādīnaṃ samitattā samaṃ. Tāni pana nekkhammādīni satta, rūpārūpajjhānāni	12261	
PA_atk-s05_17a:1226_11	aṭṭha, mahāvipassanā aṭṭhārasa, ariyamaggā cattāroti sattatiṃsa honti.	12261	
PA_atk-s05_17a:1227_0	Terasa sīsāni sīsabhūtānaṃ sabbesaṃ saṅgahavasena vuttāni. Idha pana saddhādīni aṭṭheva	1227	
PA_atk-s05_17a:1227_1	sīsāni yujjanti. Na hi arahato taṇhādīni pañca sīsāni santi. Palibodhasīsanti palibundhanaṃ	1227	
PA_atk-s05_17a:1227_2	palibodho, nibbānamaggāvaraṇanti attho. Sīsanti padhānaṃ, adhikanti attho. Palibodhoyeva	1227	
PA_atk-s05_17a:1227_3	sīsaṃ, taṃsampayuttādisabbapalibodhesu vā sīsanti palibodhasīsaṃ. Esa nayo sesesu.	1227	
PA_atk-s05_17a:1227_4	Visesato pana vinibandhananti unnativasena saṃsāre bandhanaṃ. Parāmāsoti abhiniveso.	1227	
PA_atk-s05_17a:1227_5	Vikkhepoti vippakiṇṇatā. Kilesoti kilissanaṃ. Adhimokkhoti adhimuccanaṃ. Paggahoti	1227	
PA_atk-s05_17a:1227_6	ussāhanaṃ. Upaṭṭhānanti apilāpanaṃ. Avikkhepoti avippakiṇṇatā. Dassananti yathāsabhāvapaṭivedho.	1227	
PA_atk-s05_17a:1227_7	Pavattanti upādinnakkhandhapavattaṃ. Gocaroti ārammaṇaṃ. Imesu dvādasasupi vāresu	1227	
PA_atk-s05_17a:1227_8	padhānaṭṭho sīsaṭṭho. Vimokkhoti vikkhambhanatadaṅgasamucchedapaṭippassaddhinissaraṇavimuttīsu	1227	
PA_atk-s05_17a:1227_9	pañcasu nissaraṇavimutti nibbānaṃ. Saṅkhārasīsanti sabbasaṅkhatasaṅkhārānaṃ sīsaṃ,	1227	
PA_atk-s05_17a:1227_10	koṭi avasānanti attho. Etena anupādisesaparinibbānaṃ vuttaṃ. Saṅkhārābhāvamattavasena	12271	
PA_atk-s05_17a:1227_11	vā khandhaparinibbānameva vuttaṃ hoti. Nekkhammādikaṃ samañca saddhādikaṃ sīsañca,	12271	
PA_atk-s05_17a:1227_12	samasīsaṃ vā assa atthīti samasīsīti. Atha vā terasannaṃ sīsānaṃ taṇhādīni pañca	12271	
PA_atk-s05_17a:1227_13	sīsāni samudayasaccaṃ, saddhādīni pañca maggasaccaṃ, pavattasīsaṃ jīvitindriyaṃ dukkhasaccaṃ,	12271	
PA_atk-s05_17a:1227_14	gocarasīsañca saṅkhārasīsañca nirodhasaccanti imesaṃ catunnaṃ ariyasaccānaṃ ekasmiṃ	12271	
PA_atk-s05_17a:1227_15	roge vā ekasmiṃ iriyāpathe vā ekasmiṃ sabhāgajīvitindriye vā abhisamayo ca anupādisesaparinibbānañca	12271	
PA_atk-s05_17a:1227_16	yassa hoti, so pubbe vuttasamānañca imesañca sīsānaṃ atthitāya samasīsīti vuccati.	12271	
PA_atk-s05_17a:1228	Samasīsaṭṭhañāṇaniddesavaṇṇanā niṭṭhitā.	122	
PA_atk-s05_17a:1229	37. Sallekhaṭṭhañāṇaniddesavaṇṇanā	122	
PA_atk-s05_17a:1230_0	88. Sallekhaṭṭhañāṇaniddese rāgo puthūti rāgo visuṃ, lokuttarehi asammissoti attho.	1230	
PA_atk-s05_17a:1230_1	Esa nayo sesesu. Rāgoti rañjanaṭṭhena. Dosoti dussanaṭṭhena. Mohoti muyhanaṭṭhena.	1230	
PA_atk-s05_17a:1230_2	Rañjanalakkhaṇo rāgo, dussanalakkhaṇo doso, muyhanalakkhaṇo mohoti ime tayo sīsakilese	1230	
PA_atk-s05_17a:1230_3	vatvā idāni pabhedato dassento kodhotiādimāha. Tattha kujjhanalakkhaṇo kodhoti idha	1230	
PA_atk-s05_17a:1230_4	sattavatthuko adhippeto. Upanandhanalakkhaṇo upanāho, daḷhabhāvappatto kodhoyeva.	1230	
PA_atk-s05_17a:1230_5	Paraguṇamakkhanalakkhaṇo makkho, paraguṇapuñchananti attho. Yugaggāhalakkhaṇo paḷāso,	1230	
PA_atk-s05_17a:1230_6	yugaggāhavasena paraguṇadassananti attho. Parasampattikhīyanalakkhaṇā issā, usūyanāti	1230	
PA_atk-s05_17a:1230_7	attho. Attasampattinigūhanalakkhaṇaṃ macchariyaṃ, “mayhaṃ acchariyaṃ mā parassa hotū”ti	1230	
PA_atk-s05_17a:1230_8	attho. Attanā katapāpapaṭicchādanalakkhaṇā māyā, paṭicchādanaṭṭhena māyā viyāti attho.	1230	
PA_atk-s05_17a:1230_9	Attano avijjamānaguṇappakāsanalakkhaṇaṃ sāṭheyyaṃ, saṭhabhāvoti attho. Cittassa uddhumātabhāvalakkhaṇo	1230	
PA_atk-s05_17a:1230_10	thambho, thaddhabhāvoti attho. Karaṇuttariyalakkhaṇo sārambho. Unnatilakkhaṇo māno.	12301	
PA_atk-s05_17a:1230_11	Abbhunnatilakkhaṇo atimāno. Mattabhāvalakkhaṇo mado. Pañcasu kāmaguṇesu cittavosaggalakkhaṇo pamādo.	12301	
PA_atk-s05_17a:1231_0	Evaṃ visuṃ visuṃ kilesavasena puthū dassetvā vuttakilese ca avutte ca aññe sabbasaṅgāhikavasena	1231	
PA_atk-s05_17a:1231_1	dassetuṃ sabbe kilesātiādimāha. Tattha diṭṭhadhammasamparāyesu satte kilesenti upatāpenti	1231	
PA_atk-s05_17a:1231_2	vibādhentīti kilesā. Akusalakammapathasaṅgahitā ca asaṅgahitā ca. Duṭṭhu caritā,	1231	
PA_atk-s05_17a:1231_3	duṭṭhā vā caritāti duccaritā. Te pana kāyaduccaritaṃ vacīduccaritaṃ manoduccaritanti	1231	
PA_atk-s05_17a:1231_4	tippakārā. Vipākaṃ abhisaṅkharontīti abhisaṅkhārā. Tepi puññābhisaṅkhāro apuññābhisaṅkhāro	1231	
PA_atk-s05_17a:1231_5	āneñjābhisaṅkhāroti tippakārā. Vipākavasena bhavaṃ gacchantītibhavagāmino, bhavagāmino	1231	
PA_atk-s05_17a:1231_6	kammā bhavagāmikammā. Iminā abhisaṅkhārabhāvepi sati avedanīyāni kammāni paṭikkhittāni	1231	
PA_atk-s05_17a:1231_7	hontīti ayaṃ viseso. “Duccaritā”ti ca “kammā”ti ca liṅgavipallāso kato. Nānattekattanti	1231	
PA_atk-s05_17a:1231_8	ettha uddese ekattasaddassa abhāvepi nānattekattānaṃ aññamaññāpekkhattā ekattampi	1231	
PA_atk-s05_17a:1231_9	niddisitukāmena “nānattekatta”nti uddeso kato. Nānattasallekhake ekatte dassite sallekhañāṇaṃ	1231	
PA_atk-s05_17a:1231_10	sukhena dassīyatīti. Nānattanti anavaṭṭhitattā saparipphandattā ca nānāsabhāvo. Ekattanti	12311	
PA_atk-s05_17a:1231_11	avaṭṭhitattā aparipphandattā ca ekasabhāvo.	12311	
PA_atk-s05_17a:1232_0	Caraṇatejoti caranti tena agataṃ disaṃ nibbānaṃ gacchantīti caraṇaṃ. Kiṃ taṃ? Sīlaṃ.	1232	
PA_atk-s05_17a:1232_1	Tadeva paṭipakkhatāpanaṭṭhena tejo. Guṇatejoti sīlena laddhapatiṭṭho samādhitejo.	1232	
PA_atk-s05_17a:1232_2	Paññātejoti samādhinā laddhapatiṭṭho vipassanātejo. Puññatejoti vipassanāhi laddhapatiṭṭho	1232	
PA_atk-s05_17a:1232_3	ariyamaggakusalatejo. Dhammatejoti catunnaṃ tejānaṃ patiṭṭhābhūto buddhavacanatejo.	1232	
PA_atk-s05_17a:1232_4	Caraṇatejena tejitattāti sīlatejena tikhiṇīkatattā. Dussīlyatejanti dussīlabhāvasaṅkhātaṃ	1232	
PA_atk-s05_17a:1232_5	tejaṃ. Tampi hi santānaṃ tāpanato tejo nāma. Pariyādiyatīti khepeti. Aguṇatejanti	1232	
PA_atk-s05_17a:1232_6	samādhissa paṭipakkhaṃ vikkhepatejaṃ. Duppaññatejanti vipassanāñāṇapaṭipakkhaṃ mohatejaṃ.	1232	
PA_atk-s05_17a:1232_7	Apuññatejanti taṃtaṃmaggavajjhakilesappahānena kilesasahāyaṃ akusalakammatejaṃ. Na	1232	
PA_atk-s05_17a:1232_8	kevalañhetaṃ apuññameva khepeti, “atthi, bhikkhave, kammaṃ akaṇhaṃ asukkaṃ akaṇhaasukkavipākaṃ	1232	
PA_atk-s05_17a:1232_9	kammaṃ kammakkhayāya saṃvattatī”ti vacanato kusalakammampi khepetiyeva. Puññatejapaṭipakkhavasena	1232	
PA_atk-s05_17a:1232_10	apuññatejameva vuttaṃ. Adhammatejanti nānātitthiyānaṃ samayavacanatejaṃ. Imassa ñāṇassa	12321	
PA_atk-s05_17a:1232_11	uddesavaṇṇanāyaṃ vutte dutiye atthavikappe rāgādayo ekūnavīsati puthu dussīlyatejā	12321	
PA_atk-s05_17a:1232_12	honti. “Abhisaṅkhārā, bhavagāmikammā”ti ettha apuññābhisaṅkhārā akusalakammañca apuññatejā	12321	
PA_atk-s05_17a:1232_13	honti, āneñjābhisaṅkhārāni lokiyakusalakammāni puññatejeneva khepanīyato apuññatejapakkhikāva	12321	
PA_atk-s05_17a:1232_14	honti. Kāmacchandādayo pañcadasa nānattā aguṇatejā honti, niccasaññādayo aṭṭhārasa	12321	
PA_atk-s05_17a:1232_15	nānattā duppaññatejā honti, catumaggavajjhā cattāro nānattā apuññatejā honti. Sotāpattimaggavajjhanānattena	12321	
PA_atk-s05_17a:1232_16	adhammatejo saṅgahetabbo.	12321	
PA_atk-s05_17a:1233_0	Niddese sallekhapaṭipakkhena asallekhena sallekhaṃ dassetukāmena asallekhapubbako	1233	
PA_atk-s05_17a:1233_1	sallekho niddiṭṭho. Nekkhammādayo sattatiṃsa ekattadhammāva paccanīkānaṃ sallikhanato	1233	
PA_atk-s05_17a:1233_2	“sallekho”ti vuttā. Tasmiṃ nekkhammādike sattatiṃsapabhede sallekhe ñāṇaṃ sallekhaṭṭhe ñāṇanti.	1233	
PA_atk-s05_17a:1234	Sallekhaṭṭhañāṇaniddesavaṇṇanā niṭṭhitā.	123	
PA_atk-s05_17a:1235	38. Vīriyārambhañāṇaniddesavaṇṇanā	123	
PA_atk-s05_17a:1236_0	89. Vīriyārambhañāṇaniddese anuppannānanti ekasmiṃ attabhāve, ekasmiṃ vā ārammaṇe	1236	
PA_atk-s05_17a:1236_1	anibbattānaṃ. Anamatagge hi saṃsāre anuppannā akusalā nāma natthi, kusalā pana atthi.	1236	
PA_atk-s05_17a:1236_2	Pāpakānanti lāmakānaṃ. Akusalānaṃ dhammānanti akosallasambhūtānaṃ dhammānaṃ. Anuppādāyāti	1236	
PA_atk-s05_17a:1236_3	na uppādanatthāya. Uppannānanti imasmiṃ attabhāve nibbattānaṃ. Pahānāyāti pajahanatthāya.	1236	
PA_atk-s05_17a:1236_4	Anuppannānaṃ kusalānaṃ dhammānanti imasmiṃ attabhāve anibbattapubbānaṃ kosallasambhūtānaṃ	1236	
PA_atk-s05_17a:1236_5	dhammānaṃ. Uppādāyāti uppādanatthāya. Uppannānanti imasmiṃ attabhāve nibbattānaṃ.	1236	
PA_atk-s05_17a:1236_6	Ṭhitiyāti ṭhitatthāya. Asammosāyāti avināsatthāya. Bhiyyobhāvāyāti punappunabhāvāya.	1236	
PA_atk-s05_17a:1236_7	Vepullāyāti vipulabhāvāya. Bhāvanāyāti vaḍḍhiyā. Pāripūriyāti paripūraṇatthāya.	1236	
PA_atk-s05_17a:1237_0	Idāni akusalesu kāmacchandaṃ, kusalesu nekkhammaṃ visesetvā dassetuṃ anuppannassa	1237	
PA_atk-s05_17a:1237_1	kāmacchandassātiādimāha. Tattha kāmacchandoti samādhipaṭipakkho kāmarāgo. Nekkhammanti	1237	
PA_atk-s05_17a:1237_2	paṭhamajjhānasamādhi, paṭhamajjhānaṃ vā, sabbe eva vā kusalā dhammā nekkhammaṃ.	1237	
PA_atk-s05_17a:1238_0	Idāni sabbakilesānaṃ sabbakilesapaṭipakkhassa arahattamaggassa ca vasena yojetvā	1238	
PA_atk-s05_17a:1238_1	dassetuṃ anuppannānaṃ sabbakilesānantiādimāha. Tattha uppannassa arahattamaggassa	1238	
PA_atk-s05_17a:1238_2	ṭhitiyātiādīsu uppādakkhaṇe uppannassa arahattamaggassa ṭhitikkhaṇabhaṅgakkhaṇavasena	1238	
PA_atk-s05_17a:1238_3	“ṭhitiyā”tiādiyojanā veditabbā. Vibhaṅgaṭṭhakathāyampi “yā cassa pavatti, ayameva	1238	
PA_atk-s05_17a:1238_4	ṭhiti nāmā”ti vuttaṃ. Keci pana “arahattamaggassa pubbabhāgamaggo daṭṭhabbo”ti vadanti.	1238	
PA_atk-s05_17a:1239	Vīriyārambhañāṇaniddesavaṇṇanā niṭṭhitā.	123	
PA_atk-s05_17a:1240	39. Atthasandassanañāṇaniddesavaṇṇanā	124	
PA_atk-s05_17a:1241_0	90. Atthasandassanañāṇaniddese pañcakkhandhātiādīni vuttatthāneva. Pakāsetīti pākaṭaṃ	1241	
PA_atk-s05_17a:1241_1	karoti, sotūnaṃ ñāṇacakkhunā dassanaṃ sampādetīti attho. Nānādhammāti lokiyalokuttarā	1241	
PA_atk-s05_17a:1241_2	sabbadhammā vuttā. Kasmā pakāsanāniddese lokiyā eva vuttāti ce? Aniccādivasena pakāsanāya	1241	
PA_atk-s05_17a:1241_3	āraddhattā. Lokuttarānañca asammasanūpagattā lokuttarā na vuttā. Nānādhammaniddesena	1241	
PA_atk-s05_17a:1241_4	pana atthasandassananiddesena ca tesaṃ saṅgahitattā yathā te pakāsetabbā, tathā pakāsanā	1241	
PA_atk-s05_17a:1241_5	pakāsanāyeva. Pajahantoti sotāraṃ pajahāpentoti attho. Sandassetīti sotūnaṃ sammā	1241	
PA_atk-s05_17a:1241_6	dasseti. Keci pana “kāmacchandassa pahīnattā nekkhammatthaṃ sandassetī”tiādinā nayena	1241	
PA_atk-s05_17a:1241_7	paṭhanti. Tesaṃ ujukameva sotūnaṃ dosappahāne guṇapaṭilābhe ca kate sikhāppattaṃ	1241	
PA_atk-s05_17a:1241_8	desanāñāṇaṃ hotīti dassanatthaṃ ayaṃ nayo vuttoti veditabbo.	1241	
PA_atk-s05_17a:1242	Atthasandassanañāṇaniddesavaṇṇanā niṭṭhitā.	124	
PA_atk-s05_17a:1243	40. Dassanavisuddhiñāṇaniddesavaṇṇanā	124	
PA_atk-s05_17a:1244_0	91. Dassanavisuddhiñāṇaniddese sabbe dhammā ekasaṅgahitāti sabbe saṅkhatāsaṅkhatā	1244	
PA_atk-s05_17a:1244_1	dhammā ekena saṅgahitā paricchinnā. Tathaṭṭhenāti bhūtaṭṭhena, attano attano sabhāvavasena	1244	
PA_atk-s05_17a:1244_2	vijjamānatthenāti attho. Anattaṭṭhenāti kārakavedakasaṅkhātena attanā rahitaṭṭhena.	1244	
PA_atk-s05_17a:1244_3	Saccaṭṭhenāti avisaṃvādakaṭṭhena, attano sabhāvaññathattābhāvenāti attho. Paṭivedhaṭṭhenāti	1244	
PA_atk-s05_17a:1244_4	sabhāvato ñāṇena paṭivijjhitabbaṭṭhena. Idha lokuttarañāṇena asammohato ārammaṇato	1244	
PA_atk-s05_17a:1244_5	ca paṭivedho veditabbo. Abhijānanaṭṭhenāti lokikena ñāṇena ārammaṇato, lokuttarena	1244	
PA_atk-s05_17a:1244_6	ñāṇena asammohato ārammaṇato ca tesaṃ tesaṃ dhammānaṃ sabhāvato abhijānitabbaṭṭhena.	1244	
PA_atk-s05_17a:1244_7	“Sabbaṃ, bhikkhave, abhiññeyya”nti hi vuttaṃ. Parijānanaṭṭhenāti vuttanayeneva lokiyalokuttarehi	1244	
PA_atk-s05_17a:1244_8	ñāṇehi sabhāvato abhiññātānaṃ dhammānaṃ aniccādito niyyānādito ca paricchinditvā	1244	
PA_atk-s05_17a:1244_9	jānitabbaṭṭhena. “Sabbaṃ, bhikkhave, pariññeyya”nti hi vuttaṃ. Dhammaṭṭhenāti sabhāvadhāraṇādinā	1244	
PA_atk-s05_17a:1244_10	dhammaṭṭhena. Dhātuṭṭhenāti nijjīvatādinā dhātuṭṭhena. Ñātaṭṭhenāti lokiyalokuttarehi	12441	
PA_atk-s05_17a:1244_11	ñāṇehi ñātuṃ sakkuṇeyyaṭṭhena. Yathā daṭṭhuṃ sakkuṇeyyādinā atthena “diṭṭhaṃ sutaṃ	12441	
PA_atk-s05_17a:1244_12	mutaṃ viññātaṃ rūpa”nti vuttaṃ, evamidhāpi ñātuṃ sakkuṇeyyaṭṭho ñātaṭṭhoti veditabbo.	12441	
PA_atk-s05_17a:1244_13	Sacchikiriyaṭṭhenāti ārammaṇato paccakkhakātabbaṭṭhena. Phusanaṭṭhenāti paccakkhakatassa	12441	
PA_atk-s05_17a:1244_14	ārammaṇato punappunaṃ phusitabbaṭṭhena. Abhisamayaṭṭhenāti lokikena ñāṇena abhisamāgantabbaṭṭhena.	12441	
PA_atk-s05_17a:1244_15	Kiñcāpi hi “tathaṭṭhe paññā saccavivaṭṭe ñāṇaṃ, abhiññāpaññā ñātaṭṭhe ñāṇaṃ, sacchikiriyāpaññā	12441	
PA_atk-s05_17a:1244_16	phassanaṭṭhe ñāṇa”nti ekekameva ñāṇaṃ vuttaṃ. Aṭṭhakathāyañca –	12441	
PA_atk-s05_17a:1245	“Samavāye khaṇe kāle, samūhe hetudiṭṭhisu;	124	
PA_atk-s05_17a:1246	Paṭilābhe pahāne ca, paṭivedhe ca dissatī”ti. –	124	
PA_atk-s05_17a:1247	Gāthāvaṇṇanāyaṃ abhisamayasaddassa paṭivedhattho vutto, idha pana yathāvuttena atthena tesaṃ nānattaṃ veditabbaṃ. Aṭṭhakathāyameva hi so lokiyañāṇavasena dhammābhisamayo vuttoti.	124	
PA_atk-s05_17a:1248_0	Kāmacchando nānattanti vikkhepasabbhāvato nānārammaṇattā ca nānāsabhāvoti attho.	1248	
PA_atk-s05_17a:1248_1	Evaṃ sabbakilesā veditabbā. Nekkhammaṃ ekattanti cittekaggatāsabbhāvato nānārammaṇavikkhepābhāvato	1248	
PA_atk-s05_17a:1248_2	ca ekasabhāvanti attho. Evaṃ sabbakusalā veditabbā. Idha peyyālena saṃkhittānaṃ byāpādādīnaṃ	1248	
PA_atk-s05_17a:1248_3	akusalānaṃ yathāvuttena atthena nānattaṃ veditabbaṃ. Vitakkavicārādīnaṃ pana heṭṭhimānaṃ	1248	
PA_atk-s05_17a:1248_4	heṭṭhimānaṃ uparimato uparimato oḷārikaṭṭhena nānattaṃ veditabbaṃ. Yasmā ekasaṅgahitanānattekattānaṃ	1248	
PA_atk-s05_17a:1248_5	paṭivedho maggakkhaṇe saccapaṭivedhena sijjhati, tasmā “paṭivedho”ti padaṃ uddharitvā	1248	
PA_atk-s05_17a:1248_6	saccābhisamayaṃ dassesi.	1248	
PA_atk-s05_17a:1249_0	Pariññā paṭivedhaṃ paṭivijjhatīti pariññābhisamayena abhisameti. Esa nayo sesesu.	1249	
PA_atk-s05_17a:1249_1	Saccābhisamayakālasmiñhi maggañāṇassa ekakkhaṇe pariññā, pahānaṃ, sacchikiriyā, bhāvanāti	1249	
PA_atk-s05_17a:1249_2	cattāri kiccāni honti. Yathā nāvā apubbaṃ acarimaṃ ekakkhaṇe cattāri kiccāni karoti,	1249	
PA_atk-s05_17a:1249_3	orimaṃ tīraṃ pajahati, sotaṃ chindati, bhaṇḍaṃ vahati, pārimaṃ tīraṃ appeti, evameva	1249	
PA_atk-s05_17a:1249_4	maggañāṇaṃ apubbaṃ acarimaṃ ekakkhaṇe cattāri saccāni abhisameti, dukkhaṃ pariññābhisamayena	1249	
PA_atk-s05_17a:1249_5	abhisameti, samudayaṃ pahānābhisamayena abhisameti, maggaṃ bhāvanābhisamayena abhisameti,	1249	
PA_atk-s05_17a:1249_6	nirodhaṃ sacchikiriyābhisamayena abhisameti. Kiṃ vuttaṃ hoti? Nirodhaṃ ārammaṇaṃ	1249	
PA_atk-s05_17a:1249_7	katvā kiccavasena cattāripi saccāni pāpuṇāti passati paṭivijjhatīti. Yathā orimaṃ	1249	
PA_atk-s05_17a:1249_8	tīraṃ pajahati, evaṃ maggañāṇaṃ dukkhaṃ parijānāti. Yathā sotaṃ chindati, evaṃ samudayaṃ	1249	
PA_atk-s05_17a:1249_9	pajahati. Yathā bhaṇḍaṃ vahati, evaṃ sahajātādipaccayatāya maggaṃ bhāveti. Yathā	1249	
PA_atk-s05_17a:1249_10	pārimaṃ tīraṃ appeti, evaṃ pārimatīrabhūtaṃ nirodhaṃ sacchikarotīti evaṃ upamāsaṃsandanaṃ veditabbaṃ.	12491	
PA_atk-s05_17a:1250_0	Dassanaṃ visujjhatīti taṃtaṃmaggavajjhakilesatamappahānena ñāṇadassanaṃ visuddhibhāvaṃ	1250	
PA_atk-s05_17a:1250_1	pāpuṇāti. Dassanaṃ visuddhanti tassa tassa phalassa uppādakkhaṇe tassa tassa maggañāṇassa	1250	
PA_atk-s05_17a:1250_2	kiccasiddhippattito ñāṇadassanaṃ visuddhibhāvaṃ pattaṃ hoti. Sabbadhammānaṃ ekasaṅgahitāya	1250	
PA_atk-s05_17a:1250_3	nānattekattapaṭivedhapaññāya maggaphalañāṇehi siddhito ante maggaphalañāṇāni vuttāni.	1250	
PA_atk-s05_17a:1251	Dassanavisuddhiñāṇaniddesavaṇṇanā niṭṭhitā.	125	
PA_atk-s05_17a:1252	41-42. Khantiñāṇapariyogāhaṇañāṇaniddesavaṇṇanā	125	
PA_atk-s05_17a:1253_0	92-93. Khantiñāṇapariyogāhaṇañāṇaniddesesu rūpaṃ aniccato viditanti aniccānupassanāya	1253	
PA_atk-s05_17a:1253_1	aniccanti ñātaṃ. Rūpaṃ dukkhato viditanti dukkhānupassanāya dukkhanti ñātaṃ. Rūpaṃ	1253	
PA_atk-s05_17a:1253_2	anattato viditanti anattānupassanāya anattāti ñātaṃ. Yaṃ yaṃ viditaṃ, taṃ taṃ khamatīti	1253	
PA_atk-s05_17a:1253_3	yaṃ yaṃ rūpaṃ aniccādito viditaṃ, taṃ taṃ rūpaṃ aniccādito khamati ruccati. “Rūpaṃ	1253	
PA_atk-s05_17a:1253_4	aniccato viditaṃ, yaṃ yaṃ viditaṃ, taṃ taṃ khamatī”ti visuṃ visuñca katvā kesuci	1253	
PA_atk-s05_17a:1253_5	potthakesu likhitaṃ. “Vedanā saññā saṅkhārā aniccato viditā”tiādinā liṅgavacanāni	1253	
PA_atk-s05_17a:1253_6	parivattetvā yojetabbāni. Phusatīti vipassanāñāṇaphusanena phusati pharati. Pariyogahatīti	1253	
PA_atk-s05_17a:1253_7	vipassanāñāṇena pavisati. Pariyogāhatītipi pāṭho.	1253	
PA_atk-s05_17a:1254	Khantiñāṇapariyogāhaṇañāṇaniddesavaṇṇanā niṭṭhitā.	125	
PA_atk-s05_17a:1255	43. Padesavihārañāṇaniddesavaṇṇanā	125	
PA_atk-s05_17a:1256_0	94. Padesavihārañāṇaniddese yenākārena mātikāya uddiṭṭho padeso paccavekkhitabbo,	1256	
PA_atk-s05_17a:1256_1	taṃ dassento micchādiṭṭhipaccayāpi vedayitantiādimāha. Tattha micchādiṭṭhipaccayāti	1256	
PA_atk-s05_17a:1256_2	diṭṭhisampayuttavedanāpi vaṭṭati diṭṭhiṃ upanissayaṃ katvā uppannā kusalākusalavedanāpi	1256	
PA_atk-s05_17a:1256_3	vipākavedanāpi. Tattha micchādiṭṭhisampayuttā akusalāva hoti, diṭṭhiṃ pana upanissāya	1256	
PA_atk-s05_17a:1256_4	kusalāpi uppajjanti akusalāpi. Micchādiṭṭhikā hi diṭṭhiṃ upanissāya pakkhadivasesu	1256	
PA_atk-s05_17a:1256_5	yāgubhattādīni denti, andhakuṭṭhiādīnaṃ vattaṃ paṭṭhapenti, catumahāpathe sālaṃ karonti,	1256	
PA_atk-s05_17a:1256_6	pokkharaṇiṃ khaṇāpenti, pupphārāmaṃ phalārāmaṃ ropenti, nadīviduggesu setuṃ attharanti,	1256	
PA_atk-s05_17a:1256_7	visamaṃ samaṃ karonti. Iti tesaṃ kusalā vedanā uppajjati. Micchādiṭṭhiṃ pana nissāya	1256	
PA_atk-s05_17a:1256_8	sammādiṭṭhike akkosanti paribhāsanti vadhabandhādīni karonti, pāṇaṃ vadhitvā devatānaṃ	1256	
PA_atk-s05_17a:1256_9	upaharanti. Iti nesaṃ akusalā vedanā uppajjati. Vipākavedanā pana bhavantaragatānaṃ	1256	
PA_atk-s05_17a:1256_10	hoti. Sā pana micchādiṭṭhi sahajātāya vedanāya sahajātaaññamaññanissayasampayuttaatthiavigatapaccayehi	12561	
PA_atk-s05_17a:1256_11	paccayo hoti, samanantaraniruddhā micchādiṭṭhi paccuppannamicchādiṭṭhisampayuttāya	12561	
PA_atk-s05_17a:1256_12	vedanāya anantarasamanantarūpanissayaāsevananatthivigatapaccayehi paccayo hoti, micchādiṭṭhiṃ	12561	
PA_atk-s05_17a:1256_13	garuṃ katvā abhinandantassa lobhasahagatavedanāya ārammaṇaārammaṇādhipatiārammaṇūpanissayapaccayehi	12561	
PA_atk-s05_17a:1256_14	paccayo hoti, sabbākusalehi micchādiṭṭhiṃ ārammaṇamattaṃ karontassa sabbākusalavedanāya	12561	
PA_atk-s05_17a:1256_15	micchādiṭṭhiṃ paccavekkhantassa vipassantassa kusalābyākatavedanāya ārammaṇapaccayena	12561	
PA_atk-s05_17a:1256_16	paccayo hoti, micchādiṭṭhipaccayena uppajjamānānaṃ kusalākusalavedanānaṃ bhavantare	12561	
PA_atk-s05_17a:1256_17	vipākavedanānañca upanissayapaccayena paccayo hoti.	12561	
PA_atk-s05_17a:1257_0	Micchādiṭṭhivūpasamapaccayāti micchādiṭṭhivūpasamo nāma sammādiṭṭhi, tasmā yaṃ sammādiṭṭhipaccayā	1257	
PA_atk-s05_17a:1257_1	vedayitaṃ vuttaṃ, tadeva “micchādiṭṭhivūpasamapaccayā”ti veditabbaṃ. Keci pana “micchādiṭṭhivūpasamo	1257	
PA_atk-s05_17a:1257_2	nāma vipassanākkhaṇe sotāpattimaggakkhaṇe cā”ti vadanti.	1257	
PA_atk-s05_17a:1258_0	Sammādiṭṭhipaccayāpi vedayitanti etthāpi sammādiṭṭhisampayuttavedanāpi vaṭṭati sammādiṭṭhiṃ	1258	
PA_atk-s05_17a:1258_1	upanissayaṃ katvā uppannā kusalākusalavedanāpi vipākavedanāpi. Tattha sammādiṭṭhisampayuttā	1258	
PA_atk-s05_17a:1258_2	kusalāva hoti, sammādiṭṭhiṃ pana upanissāya buddhapūjā dīpamālāropanaṃ mahādhammassavanaṃ	1258	
PA_atk-s05_17a:1258_3	appatiṭṭhite disābhāge cetiyapatiṭṭhāpananti evamādīni puññāni karonti. Iti nesaṃ	1258	
PA_atk-s05_17a:1258_4	kusalā vedanā uppajjati. Sammādiṭṭhimeva nissāya micchādiṭṭhike akkosanti paribhāsanti,	1258	
PA_atk-s05_17a:1258_5	attānaṃ ukkaṃsanti, paraṃ vambhenti. Iti nesaṃ akusalā vedanā uppajjati. Vipākavedanā	1258	
PA_atk-s05_17a:1258_6	pana bhavantaragatānaṃyeva hoti. Sā pana sammādiṭṭhi sahajātāya samanantaraniruddhāya	1258	
PA_atk-s05_17a:1258_7	paccuppannāya vedanāya micchādiṭṭhiyā vuttapaccayeheva paccayo hoti, lokikasammādiṭṭhi	1258	
PA_atk-s05_17a:1258_8	paccavekkhaṇasampayuttāya vipassanāsampayuttāya nikantisampayuttāya ca vedanāya ārammaṇapaccayena	1258	
PA_atk-s05_17a:1258_9	paccayo hoti, micchādiṭṭhiyā vuttanayeneva upanissayapaccayena paccayo hoti, maggaphalasammādiṭṭhi	1258	
PA_atk-s05_17a:1258_10	paccavekkhaṇasampayuttāya vedanāya ārammaṇaārammaṇādhipatiārammaṇūpanissayapaccayavasena paccayo hoti.	12581	
PA_atk-s05_17a:1259_0	Sammādiṭṭhivūpasamapaccayāpi vedayitanti sammādiṭṭhivūpasamo nāma micchādiṭṭhi, tasmā	1259	
PA_atk-s05_17a:1259_1	yaṃ micchādiṭṭhipaccayā vedayitaṃ vuttaṃ, tadeva “sammādiṭṭhivūpasamapaccayā”ti veditabbaṃ.	1259	
PA_atk-s05_17a:1259_2	Micchāsaṅkappapaccayā micchāsaṅkappavūpasamapaccayātiādīsupi eseva nayo. Yassa yassa	1259	
PA_atk-s05_17a:1259_3	hi “vūpasamapaccayā”ti vuccati, tassa tassa paṭipakkhadhammapaccayāva taṃ taṃ vedayitaṃ	1259	
PA_atk-s05_17a:1259_4	adhippetaṃ. Micchāñāṇādīsu pana micchāñāṇaṃ nāma pāpakiriyāsu upāyacintā. Atha vā	1259	
PA_atk-s05_17a:1259_5	micchāñāṇaṃ micchāpaccavekkhaṇañāṇaṃ. Sammāñāṇaṃ nāma vipassanāsammādiṭṭhiṃ lokuttarasammādiṭṭhiñca	1259	
PA_atk-s05_17a:1259_6	ṭhapetvā avasesakusalābyākataṃ ñāṇaṃ. Micchāvimutti nāma pāpādhimuttitā. Atha vā	1259	
PA_atk-s05_17a:1259_7	ayāthāvavimutti aniyyānikavimutti avimuttasseva sato vimuttisaññīti. Sammāvimutti	1259	
PA_atk-s05_17a:1259_8	nāma kalyāṇādhimuttitā phalavimutti ca. Sammādiṭṭhiādayo heṭṭhā vuttatthāyeva.	1259	
PA_atk-s05_17a:1260_0	Chandapaccayāpītiādīsu pana chando nāma lobho, chandapaccayā aṭṭhalobhasahagatacittasampayuttavedanā	1260	
PA_atk-s05_17a:1260_1	veditabbā. Chandavūpasamapaccayā paṭhamajjhānavedanāva. Vitakkapaccayā paṭhamajjhānavedanā.	1260	
PA_atk-s05_17a:1260_2	Vitakkavūpasamapaccayā dutiyajjhānavedanā. Saññāpaccayā ṭhapetvā paṭhamajjhānaṃ sesā	1260	
PA_atk-s05_17a:1260_3	cha samāpattivedanā. Saññāvūpasamapaccayā nevasaññānāsaññāyatanavedanā.	1260	
PA_atk-s05_17a:1261_0	Chando ca avūpasanto hotītiādīsu sace chandavitakkasaññā avūpasantā hontīti attho.	1261	
PA_atk-s05_17a:1261_1	Tappaccayāti so chandavitakkasaññānaṃ avūpasamo eva paccayo tappaccayo, tasmā tappaccayā.	1261	
PA_atk-s05_17a:1261_2	Chandavitakkasaññāavūpasamapaccayā vedanā hotīti attho. Sā aṭṭhalobhasahagatacittasampayuttavedanā	1261	
PA_atk-s05_17a:1261_3	hoti. Sace chando vūpasanto vitakkasaññā avūpasantā. Tappaccayāti so chandassa vūpasamo	1261	
PA_atk-s05_17a:1261_4	vitakkasaññānaṃ avūpasamo eva paccayo tappaccayo, tasmā tappaccayā. Sā paṭhamajjhānavedanāva.	1261	
PA_atk-s05_17a:1261_5	Sace chandavitakkā vūpasantā saññā avūpasantā. Tappaccayāti so chandavitakkānaṃ vūpasamo	1261	
PA_atk-s05_17a:1261_6	saññāya avūpasamo eva paccayo tappaccayo, tasmā tappaccayā. Sā dutiyajjhānavedanāva.	1261	
PA_atk-s05_17a:1261_7	Sace chandavitakkasaññā vūpasantā. Tappaccayāti so chandavitakkasaññānaṃ vūpasamo	1261	
PA_atk-s05_17a:1261_8	eva paccayo tappaccayo, tasmā tappaccayā. Sā nevasaññānāsaññāyatanavedanāva. Keci	1261	
PA_atk-s05_17a:1261_9	pana “chando nāma appanaṃ pāpuṇissāmīti pubbabhāge dhammacchando, appanāppattassa	1261	
PA_atk-s05_17a:1261_10	so chando vūpasanto hoti. Paṭhamajjhāne vitakko hoti, dutiyajjhānappattassa vitakko	12611	
PA_atk-s05_17a:1261_11	vūpasanto hoti. Sattasu samāpattīsu saññā hoti, nevasaññānāsaññāyatanaṃ samāpannassa	12611	
PA_atk-s05_17a:1261_12	ca nirodhaṃ samāpannassa ca saññā vūpasantā hotī”ti evaṃ vaṇṇayanti. Idha pana nirodhasamāpatti	12611	
PA_atk-s05_17a:1261_13	na yujjati. Appattassa pattiyāti arahattaphalassa pattatthāya. Atthi āyavanti atthi	12611	
PA_atk-s05_17a:1261_14	vīriyaṃ. Āyāvantipi pāṭho. Tasmimpi ṭhāne anuppatteti tassa vīriyārambhassa vasena	12611	
PA_atk-s05_17a:1261_15	tasmiṃ arahattaphalassa kāraṇe ariyamagge anuppatte. Tappaccayāpi vedayitanti arahattassa	12611	
PA_atk-s05_17a:1261_16	ṭhānapaccayā vedayitaṃ. Etena catumaggasahajātā nibbattitalokuttaravedanā gahitā.	12611	
PA_atk-s05_17a:1261_17	Keci pana “āyavanti paṭipatti. Tasmimpi ṭhāne anuppatteti tassā bhūmiyā pattiyā”ti vaṇṇayanti.	12611	
PA_atk-s05_17a:1262	Padesavihārañāṇaniddesavaṇṇanā niṭṭhitā.	126	
PA_atk-s05_17a:1263	44-49. Vivaṭṭañāṇachakkaniddesavaṇṇanā	126	
PA_atk-s05_17a:1264_0	95. Vivaṭṭañāṇachakkaniddese nekkhammādhipatattā paññāti nekkhammaṃ adhikaṃ katvā	1264	
PA_atk-s05_17a:1264_1	nekkhammādhikabhāvena pavattā paññā. Kāmacchandato saññāya vivaṭṭatīti nekkhammādhipatikatapaññāsampayuttasaññāya	1264	
PA_atk-s05_17a:1264_2	hetubhūtāya, karaṇabhūtāya vā kāmacchandato vivaṭṭati parāvattati, parammukhī hotīti	1264	
PA_atk-s05_17a:1264_3	attho. Esa nayo sesesu.	1264	
PA_atk-s05_17a:1265_0	96. Kāmacchando nānattanti kāmacchando santavuttitāya abhāvato na ekasabhāvo. Nekkhammaṃ	1265	
PA_atk-s05_17a:1265_1	ekattanti nekkhammaṃ santavuttibhāvato ekasabhāvo. Nekkhammekattaṃ cetayatoti kāmacchande	1265	
PA_atk-s05_17a:1265_2	ādīnavadassanena nekkhammaṃ pavattayato. Kāmacchandato cittaṃ vivaṭṭatīti diṭṭhādīnavato	1265	
PA_atk-s05_17a:1265_3	kāmacchandato nekkhammakkhaṇe cittaṃ vivaṭṭati. Esa nayo sesesu.	1265	
PA_atk-s05_17a:1266_0	97. Kāmacchandaṃ pajahantoti nekkhammapavattikkhaṇe kāmacchandaṃ vikkhambhanappahānena	1266	
PA_atk-s05_17a:1266_1	pajahanto. Nekkhammavasena cittaṃ adhiṭṭhātīti paṭiladdhassa nekkhammassa vasena	1266	
PA_atk-s05_17a:1266_2	taṃsampayuttacittaṃ adhitiṭṭhati adhikaṃ karonto tiṭṭhati, pavattetīti attho. Esa nayo sesesu.	1266	
PA_atk-s05_17a:1267_0	98. Cakkhu suññaṃ attena vāti bālajanaparikappitassa kārakavedakasaṅkhātassa attano	1267	
PA_atk-s05_17a:1267_1	abhāvā cakkhu attena ca suññaṃ. Yañhi yattha na hoti, tena taṃ suññaṃ nāma hoti.	1267	
PA_atk-s05_17a:1267_2	Attaniyena vāti attano abhāveneva attano santakassapi abhāvā attano santakena ca	1267	
PA_atk-s05_17a:1267_3	suññaṃ. Lokassa attāti ca attaniyanti ca ubhayathā gāhasambhavato tadubhayagāhapaṭisedhanatthaṃ	1267	
PA_atk-s05_17a:1267_4	attābhāvo ca attaniyābhāvo ca vutto. Niccena vāti bhaṅgaṃ atikkamitvā tiṭṭhantassa	1267	
PA_atk-s05_17a:1267_5	kassaci abhāvato niccena ca suññaṃ. Dhuvena vāti pavattikkhaṇepi thirassa kassaci	1267	
PA_atk-s05_17a:1267_6	abhāvato dhuvena ca suññaṃ. Sassatena vāti sabbakālepi vijjamānassa kassaci abhāvato	1267	
PA_atk-s05_17a:1267_7	sassatena ca suññaṃ. Avipariṇāmadhammena vāti jarābhaṅgavasena dvidhā aparivattamānapakatikassa	1267	
PA_atk-s05_17a:1267_8	kassaci abhāvato avipariṇāmadhammena ca suññaṃ. Atha vā niccabhāvena ca dhuvabhāvena	1267	
PA_atk-s05_17a:1267_9	ca sassatabhāvena ca avipariṇāmadhammabhāvena ca suññanti attho. Samuccayattho vā-saddo.	1267	
PA_atk-s05_17a:1267_10	Yathābhūtaṃ jānato passatoti iccevaṃ anattānupassanāñāṇena yathāsabhāvena jānantassa	12671	
PA_atk-s05_17a:1267_11	cakkhunā viya ca passantassa. Cakkhābhinivesato ñāṇaṃ vivaṭṭatīti cakkhu attāti vā	12671	
PA_atk-s05_17a:1267_12	attaniyanti vā pavattamānato diṭṭhābhinivesato tadaṅgappahānavasena ñāṇaṃ vivaṭṭati. Esa nayo sesesu.	12671	
PA_atk-s05_17a:1268_0	99. Nekkhammena kāmacchandaṃ vosajjatīti nekkhammalābhī puggalo nekkhammena tappaṭipakkhaṃ	1268	
PA_atk-s05_17a:1268_1	kāmacchandaṃ pariccajati. Vosagge paññāti kāmacchandassa vosaggabhūte nekkhamme taṃsampayuttā	1268	
PA_atk-s05_17a:1268_2	paññā. Esa nayo sesesu. Pīḷanaṭṭhādayo heṭṭhā vuttatthā eva. Parijānanto vivaṭṭatīti	1268	
PA_atk-s05_17a:1268_3	puggalādhiṭṭhānā desanā, maggasamaṅgīpuggalo dukkhassa catubbidhaṃ atthaṃ kiccavasena	1268	
PA_atk-s05_17a:1268_4	parijānanto dubhato vuṭṭhānavasena vivaṭṭati, ñāṇavivaṭṭanepi ñāṇasamaṅgī vivaṭṭatīti vutto.	1268	
PA_atk-s05_17a:1269_0	100. Tathaṭṭhe paññāti etassa puggalasseva tathaṭṭhe vivaṭṭanā paññā. Esa nayo sesesu.	1269	
PA_atk-s05_17a:1269_1	Idāni maggakkhaṇe eva kiccavasena ākāranānattato cha vivaṭṭañāṇāni dassetuṃ saññāvivaṭṭotiādimātikaṃ	1269	
PA_atk-s05_17a:1269_2	ṭhapetvā taṃ atthato vibhajanto sañjānanto vivaṭṭatītiādimāha. Tattha sañjānanto	1269	
PA_atk-s05_17a:1269_3	vivaṭṭatīti saññāvivaṭṭoti yasmā pubbabhāge nekkhammādiṃ adhipatito sañjānanto yogī	1269	
PA_atk-s05_17a:1269_4	pacchā nekkhammasampayuttañāṇena kāmacchandādito vivaṭṭati, tasmā taṃ ñāṇaṃ saññāvivaṭṭo	1269	
PA_atk-s05_17a:1269_5	nāmāti attho. Cetayanto vivaṭṭatīti cetovivaṭṭoti yasmā yogī nekkhammekattādīni cetayanto	1269	
PA_atk-s05_17a:1269_6	sampayuttañāṇena kāmacchandādito vivaṭṭati, tasmā taṃ ñāṇaṃ cetovivaṭṭo nāmāti attho.	1269	
PA_atk-s05_17a:1269_7	Vijānanto vivaṭṭatīti cittavivaṭṭoti yasmā yogī nekkhammādivasena cittādhiṭṭhānena	1269	
PA_atk-s05_17a:1269_8	vijānanto taṃsampayuttañāṇena kāmacchandādito vivaṭṭati, tasmā taṃ ñāṇaṃ cittavivaṭṭo	1269	
PA_atk-s05_17a:1269_9	nāmāti attho. Ñāṇaṃ karonto vivaṭṭatīti ñāṇavivaṭṭoti yasmā yogī chabbidhaṃ ajjhattikāyatanaṃ	1269	
PA_atk-s05_17a:1269_10	anattānupassanāñāṇena suññato viditaṃ karonto teneva ñāṇena diṭṭhābhinivesato vivaṭṭati,	12691	
PA_atk-s05_17a:1269_11	tasmā taṃ ñāṇaṃ ñāṇavivaṭṭo nāmāti attho. Vosajjanto vivaṭṭatīti vimokkhavivaṭṭoti	12691	
PA_atk-s05_17a:1269_12	yasmā yogī nekkhammādīhi kāmacchandādīni vosajjanto taṃsampayuttañāṇena kāmacchandādito	12691	
PA_atk-s05_17a:1269_13	vivaṭṭati, tasmā taṃ ñāṇaṃ vimokkhavivaṭṭo nāmāti attho. Tathaṭṭhe vivaṭṭatīti saccavivaṭṭoti	12691	
PA_atk-s05_17a:1269_14	yasmā yogī catubbidhe tathaṭṭhe dubhato vuṭṭhānavasena vivaṭṭati, tasmā maggañāṇaṃ	12691	
PA_atk-s05_17a:1269_15	saccavivaṭṭo nāmāti attho. Maggañāṇameva vā tathaṭṭhe dubhato vuṭṭhānabhāvena vivaṭṭatīti	12691	
PA_atk-s05_17a:1269_16	saccavivaṭṭoti attho.	12691	
PA_atk-s05_17a:1270_0	Yattha saññāvivaṭṭotiādi saccavivaṭṭañāṇaniddese vuttattā saccavivaṭṭañāṇakkhaṇameva	1270	
PA_atk-s05_17a:1270_1	sandhāya vuttanti veditabbaṃ. Maggakkhaṇeyeva hi sabbāni yujjanti. Kathaṃ? Ñāṇavivaṭṭe	1270	
PA_atk-s05_17a:1270_2	ñāṇañhi vajjetvā sesesu ariyamaggo sarūpeneva āgato. Vipassanākiccassa pana maggeneva	1270	
PA_atk-s05_17a:1270_3	sijjhanato vipassanākiccasiddhivasena ñāṇavivaṭṭañāṇampi maggakkhaṇe yujjati. Maggañāṇeneva	1270	
PA_atk-s05_17a:1270_4	vā “cakkhu suñña”ntiādi kiccavasena paṭividdhameva hotīti maggakkhaṇe taṃ ñāṇaṃ vattuṃ	1270	
PA_atk-s05_17a:1270_5	yujjatiyeva. Atthayojanā panettha “yattha maggakkhaṇe saññāvivaṭṭo, tattha cetovivaṭṭo.	1270	
PA_atk-s05_17a:1270_6	Yattha maggakkhaṇe cetovivaṭṭo, tattha saññāvivaṭṭo”ti evamādinā nayena sabbasaṃsandanesu	1270	
PA_atk-s05_17a:1270_7	yojanā kātabbā. Atha vā saññāvivaṭṭacetovivaṭṭacittavivaṭṭavimokkhavivaṭṭesu catunnaṃ	1270	
PA_atk-s05_17a:1270_8	ariyamaggānaṃ āgatattā saccavivaṭṭo āgatoyeva hoti. Ñāṇavivaṭṭo ca saccavivaṭṭeneva	1270	
PA_atk-s05_17a:1270_9	kiccavasena siddho hoti. Saññācetocittavimokkhavivaṭṭesveva ca peyyāle vitthāriyamāne	1270	
PA_atk-s05_17a:1270_10	“anattānupassanādhipatattā paññā abhinivesato saññāya vivaṭṭatīti adhipatattā paññā	12701	
PA_atk-s05_17a:1270_11	saññāvivaṭṭe ñāṇa”nti ca, “abhiniveso nānattaṃ, anattānupassanā ekattaṃ. Anattānupassanekattaṃ	12701	
PA_atk-s05_17a:1270_12	cetayato abhinivesato cittaṃ vivaṭṭatīti nānatte paññā cetovivaṭṭe ñāṇa”nti ca, “abhinivesaṃ	12701	
PA_atk-s05_17a:1270_13	pajahanto anattānupassanāvasena cittaṃ adhiṭṭhātīti adhiṭṭhāne paññā cittavivaṭṭe	12701	
PA_atk-s05_17a:1270_14	ñāṇa”nti ca, “anattānupassanāya abhinivesaṃ vosajjatīti vosagge paññā vimokkhavivaṭṭe	12701	
PA_atk-s05_17a:1270_15	ñāṇa”nti ca pāṭhasambhavato ñāṇavivaṭṭe ñāṇampi tesu āgatameva hoti. Ñāṇavivaṭṭe	12701	
PA_atk-s05_17a:1270_16	ca anattānupassanāya vuṭṭhāya ariyamaggaṃ paṭiladdhassa kiccavasena “cakkhu suññaṃ	12701	
PA_atk-s05_17a:1270_17	attena vā attaniyena vā”tiādiyujjanato saccavivaṭṭo labbhati, tasmā ekekasmiṃ vivaṭṭe	12701	
PA_atk-s05_17a:1270_18	sesā pañca pañca vivaṭṭā labbhanti. Tasmā evaṃ “yattha saññāvivaṭṭo, tattha cetovivaṭṭo”tiādikāni	12701	
PA_atk-s05_17a:1270_19	saṃsandanāni vuttānīti veditabbaṃ.	12701	
PA_atk-s05_17a:1271	Vivaṭṭañāṇachakkaniddesavaṇṇanā niṭṭhitā.	127	
PA_atk-s05_17a:1272	50. Iddhividhañāṇaniddesavaṇṇanā	127	
PA_atk-s05_17a:1273_0	101. Iddhividhañāṇaniddesaṃ idha bhikkhūti imasmiṃ sāsane bhikkhu. Chandasamādhipadhānasaṅkhārasamannāgatanti	1273	
PA_atk-s05_17a:1273_1	ettha chandahetuko samādhi, chandādhiko vā samādhi chandasamādhi, kattukamyatāchandaṃ	1273	
PA_atk-s05_17a:1273_2	adhipatiṃ karitvā paṭiladdhasamādhissetaṃ adhivacanaṃ. Padhānabhūtā saṅkhārā padhānasaṅkhārā,	1273	
PA_atk-s05_17a:1273_3	catukiccasādhakassa sammappadhānavīriyassetaṃ adhivacanaṃ. Catukiccasādhanavasena	1273	
PA_atk-s05_17a:1273_4	bahuvacanaṃ kataṃ. Samannāgatanti chandasamādhinā ca padhānasaṅkhārehi ca upetaṃ.	1273	
PA_atk-s05_17a:1273_5	Iddhipādanti nipphattipariyāyena vā ijjhanaṭṭhena, ijjhanti etāya sattā iddhā vuddhā	1273	
PA_atk-s05_17a:1273_6	ukkaṃsagatā hontīti iminā vā pariyāyena iddhīti saṅkhaṃ gatānaṃ upacārajjhānādikusalacittasampayuttānaṃ	1273	
PA_atk-s05_17a:1273_7	chandasamādhipadhānasaṅkhārānaṃ adhiṭṭhānaṭṭhena pādabhūtaṃ sesacittacetasikarāsinti	1273	
PA_atk-s05_17a:1273_8	attho. Vuttañhi iddhipādavibhaṅge suttantabhājanīye “iddhipādoti tathābhūtassa vedanākkhandho…pe…	1273	
PA_atk-s05_17a:1273_9	viññāṇakkhandho”ti. Abhidhammabhājanīye ca “iddhipādoti tathābhūtassa phasso vedanā…pe…	1273	
PA_atk-s05_17a:1273_10	paggāho avikkhepo”ti vuttaṃ. Tasmā “sesacittacetasikarāsi”nti ettha? Chandasamādhipadhānasaṅkhāresu	12731	
PA_atk-s05_17a:1273_11	ekekaṃ iddhiṃ katvā dvīhi dvīhi saha sesavacanaṃ katanti veditabbaṃ. Evañhi cattāro	12731	
PA_atk-s05_17a:1273_12	khandhā sabbe ca phassādayo dhammā saṅgahitā honti. Iminā nayena sesesupi attho veditabbo.	12731	
PA_atk-s05_17a:1273_13	Yatheva hi chandaṃ adhipatiṃ karitvā paṭiladdhasamādhi chandasamādhīti vutto, evaṃ	12731	
PA_atk-s05_17a:1273_14	vīriyaṃ cittaṃ vīmaṃsaṃ adhipatiṃ karitvā paṭiladdhasamādhi vīmaṃsāsamādhīti vuccati.	12731	
PA_atk-s05_17a:1273_15	Evamekekasmiṃ iddhipāde chandādayo vīriyādayo cittādayo vīmaṃsādayoti tayo tayo dhammā	12731	
PA_atk-s05_17a:1273_16	iddhīpi honti iddhipādāpi, sesā pana sampayuttakā cattāro khandhā iddhipādāyeva.	12731	
PA_atk-s05_17a:1273_17	Yasmā vā ime tayo tayo dhammā sampayuttakehi catūhi khandhehi saddhiṃyeva ijjhanti,	12731	
PA_atk-s05_17a:1273_18	na vinā tehi, tasmā tena pariyāyena sabbe cattāropi khandhā ijjhanaṭṭhena iddhi nāma	12731	
PA_atk-s05_17a:1273_19	honti, patiṭṭhaṭṭhena pādā nāmātipi veditabbaṃ.	12731	
PA_atk-s05_17a:1274_0	Vīriyasamādhipadhānasaṅkhārasamannāgatanti ettha pana vīriyanti ca padhānasaṅkhāroti	1274	
PA_atk-s05_17a:1274_1	ca ekoyeva. Kasmā dvidhā vuttanti ce? Vīriyassa adhipatibhāvadassanavasenettha paṭhamaṃ	1274	
PA_atk-s05_17a:1274_2	vīriyaggahaṇaṃ kataṃ, tasseva catukiccasādhakattadassanatthaṃ padhānasaṅkhāravacanaṃ	1274	
PA_atk-s05_17a:1274_3	kataṃ. Evaṃ dvidhā vuttattā eva cetthāpi tayo tayo dhammāti vuttaṃ. Keci pana “vibhaṅge	1274	
PA_atk-s05_17a:1274_4	‘iddhīti yā tesaṃ tesaṃ dhammānaṃ iddhi samiddhi ijjhanā samijjhanā’ti vuttattā iddhi	1274	
PA_atk-s05_17a:1274_5	nāma anipphannā, iddhipādo nipphanno”ti vadanti. Idha pana iddhipi iddhipādopi nipphanno	1274	
PA_atk-s05_17a:1274_6	lakkhaṇabbhāhatoti sanniṭṭhānaṃ kataṃ. Iddhi samiddhītiādīhi ijjhanākārena dhammā	1274	
PA_atk-s05_17a:1274_7	eva vuttāti veditabbaṃ.	1274	
PA_atk-s05_17a:1275_0	Bhāvetīti āsevati. Suttantabhājanīye viya idhāpi iddhipādabhāvanā lokiyā eva. Tasmā	1275	
PA_atk-s05_17a:1275_1	iddhividhaṃ tāva sampādetukāmo lokiyaṃ iddhipādaṃ bhāvento pathavīkasiṇādīsu aṭṭhasu	1275	
PA_atk-s05_17a:1275_2	kasiṇesu adhikatavasippattaaṭṭhasamāpattiko kasiṇānulomato kasiṇapaṭilomato kasiṇānulomapaṭilomato	1275	
PA_atk-s05_17a:1275_3	jhānānulomato jhānapaṭilomato jhānānulomapaṭilomato jhānukkantikato kasiṇukkantikato	1275	
PA_atk-s05_17a:1275_4	jhānakasiṇukkantikato aṅgasaṅkantikato ārammaṇasaṅkantikato aṅgārammaṇasaṅkantikato	1275	
PA_atk-s05_17a:1275_5	aṅgavavatthānato ārammaṇavavatthānatoti imehi cuddasahi ākārehi cittaṃ paridametvā	1275	
PA_atk-s05_17a:1275_6	chandasīsavīriyasīsacittasīsavīmaṃsāsīsavasena punappunaṃ jhānaṃ samāpajjati. Aṅgārammaṇavavatthānampi	1275	
PA_atk-s05_17a:1275_7	keci icchanti. Pubbahetusampannena pana kasiṇesu catukkajjhānamatte ciṇṇavasināpi	1275	
PA_atk-s05_17a:1275_8	kātuṃ vaṭṭatīti taṃ taṃ iddhipādaṃ samādhiṃ bhāvento “anuppannānaṃ pāpakānaṃ akusalānaṃ	1275	
PA_atk-s05_17a:1275_9	dhammānaṃ anuppādāyā”tiādikaṃ catuppakāraṃ vīriyaṃ adhiṭṭhāti, tassa ca hānivuddhiyo	1275	
PA_atk-s05_17a:1275_10	ñatvā vīriyasamataṃ adhiṭṭhāti. So evaṃ catūsu iddhipādesu cittaṃ paribhāvetvā iddhividhaṃ sampādeti.	12751	
PA_atk-s05_17a:1276_0	So imesu catūsu iddhipādesūtiādīsu soti so bhāvitacaturiddhipādo bhikkhu. Catūsu	1276	
PA_atk-s05_17a:1276_1	iddhipādesu cittaṃ paribhāvetīti punappunaṃ chandādīsu ekekaṃ adhipatiṃ katvā jhānasamāpajjanavasena	1276	
PA_atk-s05_17a:1276_2	tesu cittaṃ paribhāveti nāma, chandādivāsanaṃ gāhāpetīti attho. Paridametīti nibbisevanaṃ	1276	
PA_atk-s05_17a:1276_3	karoti. Purimaṃ pacchimassa kāraṇavacanaṃ. Paribhāvitañhi cittaṃ paridamitaṃ hotīti.	1276	
PA_atk-s05_17a:1276_4	Muduṃ karotīti tathā dantaṃ cittaṃ vasippattaṃ karoti. Vase vattamānañhi cittaṃ “mudū”ti	1276	
PA_atk-s05_17a:1276_5	vuccati. Kammaniyanti kammakkhamaṃ kammayoggaṃ karoti. Mudu hi cittaṃ kammaniyaṃ	1276	
PA_atk-s05_17a:1276_6	hoti sudhantamiva suvaṇṇaṃ, idha pana iddhividhakammakkhamaṃ. Soti so paribhāvitacitto	1276	
PA_atk-s05_17a:1276_7	bhikkhu. Kāyampi citte samodahatītiādi iddhikaraṇakāle yathāsukhaṃ cittacārassa ijjhanatthaṃ	1276	
PA_atk-s05_17a:1276_8	yogavidhānaṃ dassetuṃ vuttaṃ. Tattha kāyampi citte samodahatīti attano karajakāyampi	1276	
PA_atk-s05_17a:1276_9	pādakajjhānacitte samodahati paveseti āropeti, kāyaṃ cittānugatikaṃ karotīti attho.	1276	
PA_atk-s05_17a:1276_10	Evaṃ karaṇaṃ adissamānena kāyena gamanassa upakārāya hoti. Cittampi kāye samodahatīti	12761	
PA_atk-s05_17a:1276_11	pādakajjhānacittaṃ attano karajakāye samodahati āropeti, cittampi kāyānugatikaṃ karotīti	12761	
PA_atk-s05_17a:1276_12	attho. Evaṃ karaṇaṃ dissamānena kāyena gamanassa upakārāya hoti. Samādahatītipi pāṭho,	12761	
PA_atk-s05_17a:1276_13	patiṭṭhāpetīti attho. Kāyavasena cittaṃ pariṇāmetīti pādakajjhānacittaṃ gahetvā karajakāye	12761	
PA_atk-s05_17a:1276_14	āropeti kāyānugatikaṃ karoti, idaṃ cittaṃ kāye samodahanassa vevacanaṃ. Cittavasena	12761	
PA_atk-s05_17a:1276_15	kāyaṃ pariṇāmetīti karajakāyaṃ gahetvā pādakajjhānacitte āropeti, cittānugatikaṃ	12761	
PA_atk-s05_17a:1276_16	karoti, idaṃ kāyaṃ citte samodahanassa vevacanaṃ. Adhiṭṭhātīti “evaṃ hotū”ti adhiṭṭhāti.	12761	
PA_atk-s05_17a:1276_17	Samodahanassa atthavivaraṇatthaṃ pariṇāmo vutto, pariṇāmassa atthavivaraṇatthaṃ adhiṭṭhānaṃ	12761	
PA_atk-s05_17a:1276_18	vuttaṃ. Yasmā samodahatīti mūlapadaṃ, pariṇāmeti adhiṭṭhātīti tassa atthaniddesapadāni,	12761	
PA_atk-s05_17a:1276_19	tasmā tesaṃ dvinnaṃyeva padānaṃ vasena pariṇāmetvāti adhiṭṭhahitvāti vuttaṃ, na vuttaṃ samodahitvāti.	12761	
PA_atk-s05_17a:1277_0	Sukhasaññañca lahusaññañca kāye okkamitvā viharatīti catutthajjhānena sahajātasukhasaññañca	1277	
PA_atk-s05_17a:1277_1	lahusaññañca samāpajjanavasena karajakāye okkamitvā pavesetvā viharati. Tāya saññāya	1277	
PA_atk-s05_17a:1277_2	okkantakāyassa panassa karajakāyopi tūlapicu viya lahuko hoti. Soti so katayogavidhāno	1277	
PA_atk-s05_17a:1277_3	bhikkhu. Tathābhāvitena cittenāti itthambhūtalakkhaṇe karaṇavacanaṃ, hetuatthe vā,	1277	
PA_atk-s05_17a:1277_4	tathābhāvitena cittena hetubhūtenāti attho. Parisuddhenāti upekkhāsatipārisuddhibhāvato	1277	
PA_atk-s05_17a:1277_5	parisuddhena. Parisuddhattāyeva pariyodātena, pabhassarenāti attho. Iddhividhañāṇāyāti	1277	
PA_atk-s05_17a:1277_6	iddhikoṭṭhāse, iddhivikappe vā ñāṇatthāya. Cittaṃ abhinīharatīti so bhikkhu vuttappakāravasena	1277	
PA_atk-s05_17a:1277_7	tasmiṃ citte abhiññāpādake jāte iddhividhañāṇādhigamatthāya parikammacittaṃ abhinīharati,	1277	
PA_atk-s05_17a:1277_8	kasiṇārammaṇato apanetvā iddhividhābhimukhaṃ peseti. Abhininnāmetīti adhigantabbaiddhipoṇaṃ	1277	
PA_atk-s05_17a:1277_9	iddhipabbhāraṃ karoti. Soti so evaṃ katacittābhinīhāro bhikkhu. Anekavihitanti anekavidhaṃ	1277	
PA_atk-s05_17a:1277_10	nānappakārakaṃ. Iddhividhanti iddhikoṭṭhāsaṃ, iddhivikappaṃ vā. Paccanubhotīti paccanubhavati,	12771	
PA_atk-s05_17a:1277_11	phasseti sacchikaroti pāpuṇātīti attho.	12771	
PA_atk-s05_17a:1278_0	102. Idānissa anekavihitabhāvaṃ dassento ekopi hutvātiādimāha. Tattha ekopi hutvāti	1278	
PA_atk-s05_17a:1278_1	iddhikaraṇato pubbe pakatiyā ekopi hutvā. Bahudhā hotīti bahunnaṃ santike caṅkamitukāmo	1278	
PA_atk-s05_17a:1278_2	vā, sajjhāyaṃ vā kattukāmo, pañhaṃ vā pucchitukāmo hutvā satampi sahassampi hoti.	1278	
PA_atk-s05_17a:1278_3	Kathaṃ panāyamevaṃ hoti? Iddhiyā bhūmipādapadamūlabhūte dhamme sampādetvā abhiññāpādakajjhānaṃ	1278	
PA_atk-s05_17a:1278_4	samāpajjitvā vuṭṭhāya sace sataṃ icchati, “sataṃ homi sataṃ homī”ti parikammaṃ katvā	1278	
PA_atk-s05_17a:1278_5	puna pādakajjhānaṃ samāpajjitvā vuṭṭhāya adhiṭṭhāti. Adhiṭṭhānacittena saheva sataṃ	1278	
PA_atk-s05_17a:1278_6	hoti. Sahassādīsupi eseva nayo. Sace evaṃ na ijjhati, puna parikammaṃ katvā dutiyampi	1278	
PA_atk-s05_17a:1278_7	samāpajjitvā vuṭṭhāya adhiṭṭhātabbaṃ. Saṃyuttaṭṭhakathāyañhi “ekavāraṃ dvevāraṃ samāpajjituṃ	1278	
PA_atk-s05_17a:1278_8	vaṭṭatī”ti vuttaṃ. Tattha pādakajjhānacittaṃ nimittārammaṇaṃ, parikammacittāni satārammaṇāni	1278	
PA_atk-s05_17a:1278_9	vā sahassārammaṇāni vā. Tāni ca kho vaṇṇavaseneva, no paṇṇattivasena. Adhiṭṭhānacittampi	1278	
PA_atk-s05_17a:1278_10	tatheva satārammaṇaṃ vā sahassārammaṇaṃ vā, taṃ paṭhamappanācittamiva gotrabhuanantaraṃ	12781	
PA_atk-s05_17a:1278_11	ekameva uppajjati rūpāvacaracatutthajjhānikaṃ. Tattha ye te bahū nimmitā, te aniyametvā	12781	
PA_atk-s05_17a:1278_12	nimmitattā iddhimatā sadisāva honti. Ṭhānanisajjādīsu vā bhāsitatuṇhībhāvādīsu vā	12781	
PA_atk-s05_17a:1278_13	yaṃ yaṃ iddhimā karoti, taṃtadeva karonti. Sace pana nānāvaṇṇe kātukāmo hoti, keci	12781	
PA_atk-s05_17a:1278_14	paṭhamavaye keci majjhimavaye keci pacchimavaye, tathā dīghakese upaḍḍhamuṇḍamuṇḍe	12781	
PA_atk-s05_17a:1278_15	missakakese upaḍḍharattacīvare paṇḍukacīvare padabhāṇadhammakathāsarabhaññapañhapucchanapañhavissajjanarajanapacanacīvarasibbanadhovanādīni	12781	
PA_atk-s05_17a:1278_16	karonte, aparepi vā nānappakārake kātukāmo hoti, tena pādakajjhānato vuṭṭhāya “ettakā	12781	
PA_atk-s05_17a:1278_17	bhikkhū paṭhamavayā hontū”tiādinā nayena parikammaṃ katvā puna samāpajjitvā vuṭṭhāya	12781	
PA_atk-s05_17a:1278_18	adhiṭṭhātabbaṃ. Adhiṭṭhānacittena saddhiṃ icchitappakārāyeva hontīti. Esa nayo “bahudhāpi	12781	
PA_atk-s05_17a:1278_19	hutvā eko hotī”tiādīsu. Ayaṃ pana viseso – iminā hi bhikkhunā evaṃ bahubhāvaṃ nimminitvā	12781	
PA_atk-s05_17a:1278_20	puna “ekova hutvā caṅkamissāmi, sajjhāyaṃ karissāmi, pañhaṃ pucchissāmī”ti cintetvā	12782	
PA_atk-s05_17a:1278_21	vā “ayaṃ vihāro appabhikkhuko, sace keci āgamissanti, kuto ime ettakā ekasadisā bhikkhū	12782	
PA_atk-s05_17a:1278_22	addhā therassa esānubhāvoti maṃ jānissantī”ti appicchatāya vā antarāva “eko homī”ti	12782	
PA_atk-s05_17a:1278_23	icchantena pādakajjhānaṃ samāpajjitvā vuṭṭhāya “eko homī”ti parikammaṃ katvā puna	12782	
PA_atk-s05_17a:1278_24	samāpajjitvā vuṭṭhāya “eko homī”ti adhiṭṭhātabbaṃ. Adhiṭṭhānacittena saddhiṃyeva	12782	
PA_atk-s05_17a:1278_25	eko hoti. Evaṃ akaronto pana yathāparicchinnakālavasena sayameva eko hoti.	12782	
PA_atk-s05_17a:1279_0	Āvibhāvanti pākaṭabhāvaṃ karotīti attho. Tirobhāvanti paṭicchannabhāvaṃ karotīti	1279	
PA_atk-s05_17a:1279_1	attho. Āvibhāvaṃ paccanubhoti, tirobhāvaṃ paccanubhotīti purimena vā sambandho. Tatrāyaṃ	1279	
PA_atk-s05_17a:1279_2	iddhimā āvibhāvaṃ kattukāmo andhakāraṃ vā ālokaṃ karoti, paṭicchannaṃ vā vivaṭaṃ	1279	
PA_atk-s05_17a:1279_3	karoti, anāpāthaṃ vā āpāthaṃ karoti. Kathaṃ? Ayañhi yathā paṭicchannopi dūre ṭhitopi	1279	
PA_atk-s05_17a:1279_4	vā dissati, evaṃ attānaṃ vā paraṃ vā kattukāmo pādakajjhānato vuṭṭhāya “idaṃ andhakāraṃ	1279	
PA_atk-s05_17a:1279_5	ālokajātaṃ hotū”ti vā, “idaṃ paṭicchannaṃ vivaṭaṃ hotū”ti vā, “idaṃ anāpāthaṃ āpāthaṃ	1279	
PA_atk-s05_17a:1279_6	hotū”ti vā āvajjitvā parikammaṃ katvā vuttanayeneva adhiṭṭhāti. Saha adhiṭṭhānā yathādhiṭṭhitameva	1279	
PA_atk-s05_17a:1279_7	hoti. Pare dūre ṭhitāpi passanti, sayampi passitukāmo passati. Tirobhāvaṃ kattukāmo	1279	
PA_atk-s05_17a:1279_8	pana ālokaṃ vā andhakāraṃ karoti, appaṭicchannaṃ vā paṭicchannaṃ, āpāthaṃ vā anāpāthaṃ	1279	
PA_atk-s05_17a:1279_9	karoti. Kathaṃ? Ayañhi yathā appaṭicchannopi samīpe ṭhitopi vā na dissati, evaṃ attānaṃ	1279	
PA_atk-s05_17a:1279_10	vā paraṃ vā kattukāmo pādakajjhānā vuṭṭhahitvā “idaṃ ālokaṭṭhānaṃ andhakāraṃ hotū”ti	12791	
PA_atk-s05_17a:1279_11	vā, “idaṃ appaṭicchannaṃ paṭicchannaṃ hotū”ti vā, “idaṃ āpāthaṃ anāpāthaṃ hotū”ti	12791	
PA_atk-s05_17a:1279_12	vā āvajjitvā parikammaṃ katvā vuttanayeneva adhiṭṭhāti. Saha adhiṭṭhānā yathādhiṭṭhitameva	12791	
PA_atk-s05_17a:1279_13	hoti. Pare samīpe ṭhitāpi na passanti, sayampi apassitukāmo na passati. Apica sabbampi	12791	
PA_atk-s05_17a:1279_14	pākaṭapāṭihāriyaṃ āvibhāvo nāma, apākaṭapāṭihāriyaṃ tirobhāvo nāma. Tattha pākaṭapāṭihāriye	12791	
PA_atk-s05_17a:1279_15	iddhipi paññāyati iddhimāpi. Taṃ yamakapāṭihāriyena dīpetabbaṃ. Apākaṭapāṭihāriye	12791	
PA_atk-s05_17a:1279_16	iddhiyeva paññāyati, na iddhimā. Taṃ mahakasuttena ca brahmanimantanikasuttena ca dīpetabbaṃ.	12791	
PA_atk-s05_17a:1280_0	Tirokuṭṭanti parakuṭṭaṃ, kuṭṭassa parabhāganti vuttaṃ hoti. Esa nayo tiropākāratiropabbatesu.	1280	
PA_atk-s05_17a:1280_1	Kuṭṭoti ca gehabhitti. Pākāroti gehavihāragāmādīnaṃ parikkhepapākāro. Pabbatoti paṃsupabbato	1280	
PA_atk-s05_17a:1280_2	vā pāsāṇapabbato vā. Asajjamānoti alaggamāno. Seyyathāpi ākāseti ākāse viya. Evaṃ	1280	
PA_atk-s05_17a:1280_3	gantukāmena pana ākāsakasiṇaṃ samāpajjitvā vuṭṭhāya kuṭṭaṃ vā pākāraṃ vā pabbataṃ	1280	
PA_atk-s05_17a:1280_4	vā āvajjitvā kataparikammena “ākāso hotū”ti adhiṭṭhātabbo, ākāsova hoti. Adho otaritukāmassa,	1280	
PA_atk-s05_17a:1280_5	uddhaṃ vā ārohitukāmassa susiro hoti, vinivijjhitvā gantukāmassa chiddo. So tattha	1280	
PA_atk-s05_17a:1280_6	asajjamāno gacchati. Sace panassa bhikkhuno adhiṭṭhahitvā gacchantassa antarā pabbato	1280	
PA_atk-s05_17a:1280_7	vā rukkho vā uṭṭheti, kiṃ puna samāpajjitvā adhiṭṭhātabbanti? Doso natthi. Puna samāpajjitvā	1280	
PA_atk-s05_17a:1280_8	adhiṭṭhānañhi upajjhāyassa santike nissayaggahaṇasadisaṃ hoti. Iminā pana bhikkhunā	1280	
PA_atk-s05_17a:1280_9	“ākāso hotū”ti adhiṭṭhitattā ākāso hotiyeva. Purimādhiṭṭhānabaleneva cassa antarā	1280	
PA_atk-s05_17a:1280_10	añño pabbato vā rukkho vā utumayo uṭṭhahissatīti aṭṭhānametaṃ. Aññena iddhimatā nimmite	12801	
PA_atk-s05_17a:1280_11	pana paṭhamaṃ nimmānaṃ balavaṃ hoti. Itarena tassa uddhaṃ vā adho vā gantabbaṃ.	12801	
PA_atk-s05_17a:1281_0	Pathaviyāpi ummujjanimujjanti ettha ummujjanti uṭṭhānaṃ, nimujjanti saṃsīdanaṃ, ummujjañca	1281	
PA_atk-s05_17a:1281_1	nimujjañca ummujjanimujjaṃ. Evaṃ kattukāmena pana āpokasiṇaṃ samāpajjitvā uṭṭhāya	1281	
PA_atk-s05_17a:1281_2	“ettake ṭhāne pathavī udakaṃ hotū”ti paricchinditvā parikammaṃ katvā vuttanayeneva	1281	
PA_atk-s05_17a:1281_3	adhiṭṭhātabbaṃ. Saha adhiṭṭhānā yathāparicchinne ṭhāne pathavī udakameva hoti. So	1281	
PA_atk-s05_17a:1281_4	tattha ummujjanimujjaṃ karoti seyyathāpi udake. Na kevalañca ummujjanimujjameva,	1281	
PA_atk-s05_17a:1281_5	nhānapānamukhadhovanabhaṇḍakadhovanādīsu yaṃ yaṃ icchati, taṃ taṃ karoti. Na kevalañca	1281	
PA_atk-s05_17a:1281_6	udakameva karoti, sappitelamadhuphāṇitādīsupi yaṃ yaṃ icchati, taṃ taṃ “idañcidañca	1281	
PA_atk-s05_17a:1281_7	ettakaṃ hotū”ti āvajjitvā parikammaṃ katvā adhiṭṭhahantassa yathādhiṭṭhitameva hoti.	1281	
PA_atk-s05_17a:1281_8	Uddharitvā bhājanagataṃ karontassa sappi sappiyeva hoti, telādīni telādīniyeva, udakaṃ	1281	
PA_atk-s05_17a:1281_9	udakameva. So tattha temitukāmova temeti, na temitukāmo na temeti. Tasseva ca sā	1281	
PA_atk-s05_17a:1281_10	pathavī udakaṃ hoti, sesajanassa pathavīyeva. Tattha manussā pattikāpi gacchanti,	12811	
PA_atk-s05_17a:1281_11	yānādīhipi gacchanti, kasikammādīnipi karontiyeva. Sace panāyaṃ “tesampi udakaṃ hotū”ti	12811	
PA_atk-s05_17a:1281_12	icchati, hotiyeva. Paricchinnakālaṃ pana atikkamitvā yaṃ pakatiyā ghaṭataḷākādīsu	12811	
PA_atk-s05_17a:1281_13	udakaṃ, taṃ ṭhapetvā avasesaṃ paricchinnaṭṭhānaṃ pathavīyeva hoti.	12811	
PA_atk-s05_17a:1282_0	Udakepi abhijjamāne gacchatīti ettha yaṃ udakaṃ akkamitvā saṃsīdati, taṃ bhijjamānanti	1282	
PA_atk-s05_17a:1282_1	vuccati, viparītaṃ abhijjamānaṃ. Evaṃ gantukāmena pana pathavīkasiṇaṃ samāpajjitvā	1282	
PA_atk-s05_17a:1282_2	vuṭṭhāya “ettake ṭhāne udakaṃ pathavī hotū”ti paricchinditvā parikammaṃ katvā vuttanayeneva	1282	
PA_atk-s05_17a:1282_3	adhiṭṭhātabbaṃ. Saha adhiṭṭhānā yathāparicchinnaṭṭhāne udakaṃ pathavīyeva hoti. So	1282	
PA_atk-s05_17a:1282_4	tattha gacchati seyyathāpi pathaviyaṃ. Na kevalañca gacchati, yaṃ yaṃ iriyāpathaṃ	1282	
PA_atk-s05_17a:1282_5	icchati, taṃ taṃ kappeti. Na kevalañca pathavimeva karoti, maṇisuvaṇṇapabbatarukkhādīsupi	1282	
PA_atk-s05_17a:1282_6	yaṃ yaṃ icchati, taṃ taṃ vuttanayeneva āvajjitvā adhiṭṭhāti, yathādhiṭṭhitameva hoti.	1282	
PA_atk-s05_17a:1282_7	Tasseva ca taṃ udakaṃ pathavī hoti, sesajanassa udakameva. Macchakacchapā ca udakakākādayo	1282	
PA_atk-s05_17a:1282_8	ca yathāruci vicaranti. Sace panāyaṃ aññesampi manussānaṃ taṃ pathaviṃ kātuṃ icchati,	1282	
PA_atk-s05_17a:1282_9	karotiyeva. Yathāparicchinnakālātikkamena pana udakameva hoti.	1282	
PA_atk-s05_17a:1283_0	Ākāsepi pallaṅkena kamatīti antalikkhe samantato ūrubaddhāsanena gacchati. Pakkhī	1283	
PA_atk-s05_17a:1283_1	sakuṇoti pakkhehi yutto sakuṇo, na aparipuṇṇapakkho lūnapakkho vā. Tādiso hi ākāse	1283	
PA_atk-s05_17a:1283_2	gantuṃ na sakkoti. Evamākāse gantukāmena pana pathavīkasiṇaṃ samāpajjitvā vuṭṭhāya	1283	
PA_atk-s05_17a:1283_3	sace nisinno gantumicchati, pallaṅkappamāṇaṃ ṭhānaṃ paricchinditvā parikammaṃ katvā	1283	
PA_atk-s05_17a:1283_4	vuttanayeneva adhiṭṭhātabbaṃ. Sace nipanno gantukāmo hoti, mañcappamāṇaṃ, sace padasā	1283	
PA_atk-s05_17a:1283_5	gantukāmo hoti, maggappamāṇanti evaṃ yathānurūpaṃ ṭhānaṃ paricchinditvā vuttanayeneva	1283	
PA_atk-s05_17a:1283_6	“pathavī hotū”ti adhiṭṭhātabbaṃ. Saha adhiṭṭhānā pathavīyeva hoti. Ākāse gantukāmena	1283	
PA_atk-s05_17a:1283_7	ca bhikkhunā dibbacakkhulābhināpi bhavitabbaṃ. Kasmā? Yasmā antarā utusamuṭṭhānā	1283	
PA_atk-s05_17a:1283_8	vā pabbatarukkhādayo honti, nāgasupaṇṇādayo vā usūyantā māpenti, tesaṃ dassanatthaṃ.	1283	
PA_atk-s05_17a:1283_9	Te pana disvā kiṃ kātabbanti? Pādakajjhānaṃ samāpajjitvā vuṭṭhāya “ākāso hotū”ti	1283	
PA_atk-s05_17a:1283_10	parikammaṃ katvā adhiṭṭhātabbaṃ. Apica okāse orohaṇatthampi iminā dibbacakkhulābhinā	12831	
PA_atk-s05_17a:1283_11	bhavitabbaṃ. Ayañhi sace anokāse nhānatitthe vā gāmadvāre vā orohati, mahājanassa	12831	
PA_atk-s05_17a:1283_12	pākaṭo hoti, tasmā dibbacakkhunā passitvā anokāsaṃ vajjetvā okāse otaratīti.	12831	
PA_atk-s05_17a:1284_0	Imepi candimasūriye evaṃmahiddhike evaṃmahānubhāveti ettha candimasūriyānaṃ dvācattālīsayojanasahassoparicaraṇena	1284	
PA_atk-s05_17a:1284_1	mahiddhikatā, tīsu dīpesu ekakkhaṇe ālokakaraṇena mahānubhāvatā veditabbā, evaṃ uparicaraṇaālokapharaṇehi	1284	
PA_atk-s05_17a:1284_2	vā mahiddhike, teneva mahiddhikattena mahānubhāve. Parāmasatīti pariggaṇhāti, ekadese	1284	
PA_atk-s05_17a:1284_3	vā phusati. Parimajjatīti samantato ādāsatalaṃ viya parimajjati. Ayaṃ panassa iddhi	1284	
PA_atk-s05_17a:1284_4	abhiññāpādakajjhānavaseneva ijjhati, natthettha kasiṇasamāpattiniyamo. Svāyaṃ yadi	1284	
PA_atk-s05_17a:1284_5	icchati gantvā parāmasituṃ, gantvā parāmasati. Sace pana idheva nisinnako vā nipannako	1284	
PA_atk-s05_17a:1284_6	vā parāmasitukāmo hoti, “hatthapāse hotū”ti adhiṭṭhāti. Adhiṭṭhānabalena vaṇṭā muttatālaphalaṃ	1284	
PA_atk-s05_17a:1284_7	viya āgantvā hatthapāse ṭhite vā parāmasati, hatthaṃ vā vaḍḍhetvā parāmasati. Hatthaṃ	1284	
PA_atk-s05_17a:1284_8	vaḍḍhentassa pana kiṃ upādinnakaṃ vaḍḍhati anupādinnakaṃ vāti? Upādinnakaṃ nissāya	1284	
PA_atk-s05_17a:1284_9	anupādinnakaṃ vaḍḍhati. Yo evaṃ katvā na kevalaṃ candimasūriye parāmasati, sace icchati,	1284	
PA_atk-s05_17a:1284_10	pādakathalikaṃ katvā pāde ṭhapeti, pīṭhaṃ katvā nisīdati, mañcaṃ katvā nipajjati,	12841	
PA_atk-s05_17a:1284_11	apassenaphalakaṃ katvā apassayati. Yathā eko, evaṃ aparopi. Anekesupi hi bhikkhusatasahassesu	12841	
PA_atk-s05_17a:1284_12	evaṃ karontesu tesañca ekamekassa tatheva ijjhati. Candimasūriyānañca gamanampi ālokakaraṇampi	12841	
PA_atk-s05_17a:1284_13	tatheva hoti. Yathā hi pātisahassesu udakapūresu sabbapātīsu candamaṇḍalāni dissanti,	12841	
PA_atk-s05_17a:1284_14	pākatikameva candassa gamanaṃ ālokakaraṇañca hoti, tathūpamametaṃ pāṭihāriyaṃ. Yāva	12841	
PA_atk-s05_17a:1284_15	brahmalokāpi kāyena vasaṃ vattetīti brahmalokaṃ paricchedaṃ katvā etthantare anekavidhaṃ	12841	
PA_atk-s05_17a:1284_16	abhiññaṃ karonto attano kāyena vasaṃ issariyaṃ vatteti. Vitthāro panettha iddhikathāyaṃ āvibhavissatīti.	12841	
PA_atk-s05_17a:1285	Iddhividhañāṇaniddesavaṇṇanā niṭṭhitā.	128	
PA_atk-s05_17a:1286	51. Sotadhātuvisuddhiñāṇaniddesavaṇṇanā	128	
PA_atk-s05_17a:1287_0	103. Sotadhātuvisuddhiñāṇaniddese dūrepi saddānantiādi dibbasotaṃ uppādetukāmassa	1287	
PA_atk-s05_17a:1287_1	ādikammikassa bhikkhuno upāyasandassanatthaṃ vuttaṃ. Tattha dūrepi saddānaṃ saddanimittanti	1287	
PA_atk-s05_17a:1287_2	dūre saddānaṃ antare saddaṃ. Saddoyeva hi nimittakaraṇavasena saddanimittaṃ. “Dūre”ti	1287	
PA_atk-s05_17a:1287_3	vuttepi pakatisotassa āpāthaṭṭhāneyeva. Oḷārikānanti thūlānaṃ. Sukhumānanti aṇūnaṃ.	1287	
PA_atk-s05_17a:1287_4	Saṇhasaṇhānanti saṇhatopi saṇhānaṃ, atisaṇhānanti attho. Etena paramasukhumā saddā	1287	
PA_atk-s05_17a:1287_5	vuttā honti. Imaṃ ñāṇaṃ uppādetukāmena ādikammikena jhāyinā abhiññāpādakajjhānaṃ	1287	
PA_atk-s05_17a:1287_6	samāpajjitvā vuṭṭhāya parikammasamādhicittena paṭhamataraṃ pakatisotapathe dūre oḷāriko	1287	
PA_atk-s05_17a:1287_7	araññe sīhādīnaṃ saddo āvajjitabbo. Vihāre ghaṇḍisaddo bherisaddo saṅkhasaddo sāmaṇeradaharabhikkhūnaṃ	1287	
PA_atk-s05_17a:1287_8	sabbathāmena sajjhāyantānaṃ sajjhāyanasaddo pakatikathaṃ kathentānaṃ “kiṃ, bhante,	1287	
PA_atk-s05_17a:1287_9	kiṃ, āvuso”tiādisaddo sakuṇasaddo vātasaddo padasaddo pakkuthitaudakassa cicciṭāyanasaddo	1287	
PA_atk-s05_17a:1287_10	ātape sussamānatālapaṇṇasaddo kunthakipillikādisaddoti evaṃ sabboḷārikato pabhuti	12871	
PA_atk-s05_17a:1287_11	yathākkamena sukhumasukhumasaddā āvajjitabbā.	12871	
PA_atk-s05_17a:1288_0	Evaṃ karontena ca puratthimādīsu dasasu disāsu kamena ekekissā disāya saddanimittaṃ	1288	
PA_atk-s05_17a:1288_1	vuttanayena manasi kātabbaṃ. Manasi karontena ca ye saddā pakatisotassa suyyanti,	1288	
PA_atk-s05_17a:1288_2	tesu pakatisotamodhāya manodvārikena cittena manasi kātabbaṃ. Tassa te saddā pakaticittassāpi	1288	
PA_atk-s05_17a:1288_3	pākaṭā honti, parikammasamādhicittassa pana ativiya pākaṭā honti. Tassevaṃ saddanimittaṃ	1288	
PA_atk-s05_17a:1288_4	manasikaroto idāni dibbasotadhātu uppajjissatīti tesu saddesu aññataraṃ ārammaṇaṃ	1288	
PA_atk-s05_17a:1288_5	katvā manodvārāvajjanaṃ uppajjati, tasmiṃ niruddhe cattāri pañca vā javanāni javanti.	1288	
PA_atk-s05_17a:1288_6	Yesaṃ purimāni tīṇi cattāri vā parikammopacārānulomagotrabhunāmakāni kāmāvacarāni,	1288	
PA_atk-s05_17a:1288_7	catutthaṃ pañcamaṃ vā appanācittaṃ rūpāvacaracatutthajjhānikaṃ. Tattha yaṃ tena appanācittena	1288	
PA_atk-s05_17a:1288_8	saddhiṃ uppannaṃ ñāṇaṃ, ayaṃ dibbasotadhātu. Taṃ thāmagataṃ karontena “etthantare	1288	
PA_atk-s05_17a:1288_9	saddaṃ suṇāmī”ti ekaṅgulamattaṃ paricchinditvā vaḍḍhetabbaṃ, tato dvaṅgulacaturaṅgulaaṭṭhaṅgulavidatthiratanaantogabbhapamukha-	1288	
PA_atk-s05_17a:1288_10	pāsādapariveṇasaṅghārāmagocaragāmajanapadādivasena yāva cakkavāḷaṃ, tato vā bhiyyopi	12881	
PA_atk-s05_17a:1288_11	paricchinditvā paricchinditvā vaḍḍhetabbaṃ. Evaṃ adhigatābhiñño esa pādakajjhānārammaṇena	12881	
PA_atk-s05_17a:1288_12	phuṭṭhokāsabbhantaragate sadde puna pādakajjhānaṃ asamāpajjitvāpi abhiññāñāṇena suṇātiyeva.	12881	
PA_atk-s05_17a:1288_13	Evaṃ suṇanto ca sacepi yāvabrahmalokā saṅkhabheripaṇavādisaddehi ekakolāhalaṃ hoti,	12881	
PA_atk-s05_17a:1288_14	pāṭiyekkaṃ vavatthāpetukāmatāya sati “ayaṃ saṅkhasaddo, ayaṃ bherisaddo”ti vavatthāpetuṃ	12881	
PA_atk-s05_17a:1288_15	sakkotiyeva. Abhiññāñāṇena sute sātthake sadde pacchā kāmāvacaracittena atthaṃ jānāti.	12881	
PA_atk-s05_17a:1288_16	Dibbasotaṃ pakatisotavatoyeva uppajjati, no badhirassa. Pacchā pakatisote vinaṭṭhepi	12881	
PA_atk-s05_17a:1288_17	dibbasotaṃ na vinassatīti vadanti.	12881	
PA_atk-s05_17a:1289_0	So dibbāya sotadhātuyāti ettha dibbasadisattā dibbā. Devānañhi sucaritakammābhinibbattā	1289	
PA_atk-s05_17a:1289_1	pittasemharudhirādīhi apalibuddhā upakkilesavimuttatāya dūrepi ārammaṇasampaṭicchanasamatthā	1289	
PA_atk-s05_17a:1289_2	dibbā pasādasotadhātu hoti. Ayañcāpi imassa bhikkhuno vīriyabhāvanābalanibbattā ñāṇasotadhātu	1289	
PA_atk-s05_17a:1289_3	tādisāyevāti dibbasadisattā dibbā. Apica dibbavihāravasena paṭiladdhattā, attanā	1289	
PA_atk-s05_17a:1289_4	ca dibbavihārasannissitattāpi dibbā, savanaṭṭhena nijjīvaṭṭhena ca sotadhātu, sotadhātukiccakaraṇena	1289	
PA_atk-s05_17a:1289_5	ca sotadhātu viyātipi sotadhātu. Tāya dibbāya sotadhātuyā. Visuddhāyāti parisuddhāya	1289	
PA_atk-s05_17a:1289_6	nirupakkilesāya. Atikkantamānusikāyāti manussūpacāraṃ atikkamitvā saddasavanena mānusikaṃ	1289	
PA_atk-s05_17a:1289_7	maṃsasotadhātuṃ atikkantāya vītivattitvā ṭhitāya. Ubho sadde suṇātīti dve sadde suṇāti.	1289	
PA_atk-s05_17a:1289_8	Katame dve? Dibbe ca mānuse ca, devānañca manussānañca saddeti vuttaṃ hoti. Etena	1289	
PA_atk-s05_17a:1289_9	padesapariyādānaṃ veditabbaṃ. Ye dūre santike cāti ye saddā dūre paracakkavāḷepi,	1289	
PA_atk-s05_17a:1289_10	ye ca santike antamaso sadehasannissitapāṇakasaddāpi, te suṇātīti vuttaṃ hoti. Etena	12891	
PA_atk-s05_17a:1289_11	nippadesapariyādānaṃ veditabbanti.	12891	
PA_atk-s05_17a:1290	Sotadhātuvisuddhiñāṇaniddesavaṇṇanā niṭṭhitā.	129	
PA_atk-s05_17a:1291	52. Cetopariyañāṇaniddesavaṇṇanā	129	
PA_atk-s05_17a:1292_0	104. Cetopariyañāṇaniddese so evaṃ pajānātīti idāni vattabbaṃ vidhānaṃ upadisati.	1292	
PA_atk-s05_17a:1292_1	Idaṃ rūpaṃ somanassindriyasamuṭṭhitantiādi ādikammikena jhāyinā paṭipajjitabbaṃ vidhānaṃ.	1292	
PA_atk-s05_17a:1292_2	Kathaṃ? Etañhi ñāṇaṃ uppādetukāmena jhāyinā paṭhamaṃ tāva dibbacakkhuñāṇaṃ uppādetabbaṃ.	1292	
PA_atk-s05_17a:1292_3	Etañhi dibbacakkhuvasena ijjhati, taṃ etassa parikammaṃ. Tasmā tena bhikkhunā ālokaṃ	1292	
PA_atk-s05_17a:1292_4	vaḍḍhetvā dibbena cakkhunā parassa hadayarūpaṃ nissāya vattamānassa lohitassa vaṇṇaṃ	1292	
PA_atk-s05_17a:1292_5	passitvā passitvā cittaṃ pariyesitabbaṃ. Tañhi lohitaṃ kusalasomanasse vattamāne	1292	
PA_atk-s05_17a:1292_6	rattaṃ hoti nigrodhapakkavaṇṇaṃ, akusalasomanasse vattamāne tadeva luḷitaṃ hoti,	1292	
PA_atk-s05_17a:1292_7	domanasse vattamāne kāḷakaṃ hoti jambupakkavaṇṇaṃ luḷitaṃ. Kusalūpekkhāya vattamānāya	1292	
PA_atk-s05_17a:1292_8	pasannaṃ hoti tilatelavaṇṇaṃ. Akusalūpekkhāya vattamānāya tadeva luḷitaṃ hoti. Tasmā	1292	
PA_atk-s05_17a:1292_9	tena “idaṃ rūpaṃ somanassindriyasamuṭṭhitaṃ, idaṃ rūpaṃ domanassindriyasamuṭṭhitaṃ,	1292	
PA_atk-s05_17a:1292_10	idaṃ rūpaṃ upekkhindriyasamuṭṭhita”nti parassa hadayalohitavaṇṇaṃ passitvā passitvā	12921	
PA_atk-s05_17a:1292_11	cittaṃ pariyesantena cetopariyañāṇaṃ thāmagataṃ kātabbaṃ. Evaṃ thāmagate hi tasmiṃ	12921	
PA_atk-s05_17a:1292_12	anukkamena sabbampi kāmāvacarādibhedaṃ cittaṃ pajānāti cittā cittameva saṅkamanto	12921	
PA_atk-s05_17a:1292_13	vinā hadayarūpadassanena. Vuttampi cetaṃ aṭṭhakathāyaṃ –	12921	
PA_atk-s05_17a:1293_0	“Āruppe parassa cittaṃ jānitukāmo kassa hadayarūpaṃ passati, kassindriyavikāraṃ oloketīti?	1293	
PA_atk-s05_17a:1293_1	Na kassaci. Iddhimato visayo esa, yadidaṃ yattha katthaci cittaṃ āvajjanto soḷasappabhedaṃ	1293	
PA_atk-s05_17a:1293_2	cittaṃ jānāti. Akatābhinivesassa pana vasena ayaṃ kathā”ti.	1293	
PA_atk-s05_17a:1294_0	Parasattānanti attānaṃ ṭhapetvā sesasattānaṃ. Parapuggalānanti idampi iminā ekatthameva,	1294	
PA_atk-s05_17a:1294_1	veneyyavasena pana desanāvilāsena ca byañjanena nānattaṃ kataṃ. Cetasā ceto paricca	1294	
PA_atk-s05_17a:1294_2	pajānātīti attano cittena tesaṃ cittaṃ paricchinditvā sarāgādivasena nānappakārato	1294	
PA_atk-s05_17a:1294_3	jānāti. Sarāgaṃ vātiādīsu vā-saddo samuccayattho. Tattha aṭṭhavidhaṃ lobhasahagatacittaṃ	1294	
PA_atk-s05_17a:1294_4	sarāgaṃ cittaṃ nāma, avasesaṃ catubhūmakakusalābyākatacittaṃ vītarāgaṃ nāma. Dve	1294	
PA_atk-s05_17a:1294_5	domanassacittāni, dve vicikicchāuddhaccacittānīti imāni pana cattāri cittāni imasmiṃ	1294	
PA_atk-s05_17a:1294_6	duke saṅgahaṃ na gacchanti. Keci pana therā tānipi vītarāgapadena saṅgaṇhanti. Duvidhaṃ	1294	
PA_atk-s05_17a:1294_7	pana domanassasahagataṃ cittaṃ sadosaṃ cittaṃ nāma, sabbampi catubhūmakaṃ kusalābyākataṃ	1294	
PA_atk-s05_17a:1294_8	vītadosaṃ nāma. Sesāni dasa akusalacittāni imasmiṃ duke saṅgahaṃ na gacchanti. Keci	1294	
PA_atk-s05_17a:1294_9	pana therā tānipi vītadosapadena saṅgaṇhanti. Samohaṃ vītamohanti ettha pana mohekahetukavasena	1294	
PA_atk-s05_17a:1294_10	vicikicchāuddhaccasahagatadvayameva samohaṃ. Mohassa pana sabbākusalesu sambhavato	12941	
PA_atk-s05_17a:1294_11	dvādasavidhampi akusalaṃ cittaṃ “samoha”nti veditabbaṃ. Avasesaṃ kusalābyākataṃ vītamohaṃ.	12941	
PA_atk-s05_17a:1294_12	Thinamiddhānugataṃ pana saṃkhittaṃ, uddhaccānugataṃ vikkhittaṃ. Rūpāvacarārūpāvacaraṃ	12941	
PA_atk-s05_17a:1294_13	mahaggataṃ, avasesaṃ amahaggataṃ. Sabbampi tebhūmakaṃ sauttaraṃ, lokuttaraṃ anuttaraṃ.	12941	
PA_atk-s05_17a:1294_14	Upacārappattaṃ appanāppattañca samāhitaṃ, tadubhayamasampattaṃ asamāhitaṃ. Tadaṅgavikkhambhanasamucchedapaṭippassaddhinissaraṇavimuttippattaṃ	12941	
PA_atk-s05_17a:1294_15	vimuttaṃ, pañcavidhampi etaṃ vimuttimappattaṃ avimuttanti veditabbaṃ. Iti cetopariyañāṇalābhī	12941	
PA_atk-s05_17a:1294_16	bhikkhu soḷasappabhedampi cittaṃ pajānāti. Puthujjanā pana ariyānaṃ maggaphalacittaṃ	12941	
PA_atk-s05_17a:1294_17	na jānanti, ariyāpi ca heṭṭhimā heṭṭhimā uparimānaṃ uparimānaṃ maggaphalacittaṃ na	12941	
PA_atk-s05_17a:1294_18	jānanti, uparimā uparimā pana heṭṭhimānaṃ heṭṭhimānaṃ cittaṃ jānantīti.	12941	
PA_atk-s05_17a:1295	Cetopariyañāṇaniddesavaṇṇanā niṭṭhitā.	129	
PA_atk-s05_17a:1296	53. Pubbenivāsānussatiñāṇaniddesavaṇṇanā	129	
PA_atk-s05_17a:1297_0	105. Pubbenivāsānussatiñāṇaniddese evaṃ pajānātītiādi catūsu iddhipādesu paribhāvitacittassa	1297	
PA_atk-s05_17a:1297_1	pubbenivāsānussatiñāṇaṃ uppādetukāmassa taduppādanavidhānadassanatthaṃ vuttaṃ. Kamato	1297	
PA_atk-s05_17a:1297_2	hi paṭiccasamuppādaṃ passitvā viññāṇanāmarūpasaḷāyatanaphassavedanāsaṅkhātaṃ paccuppannaṃ	1297	
PA_atk-s05_17a:1297_3	phalasaṅkhepaṃ passati, tassa paccayaṃ purimabhave kammakilesasaṅkhātaṃ hetusaṅkhepaṃ	1297	
PA_atk-s05_17a:1297_4	passati, tassa paccayaṃ purimabhaveyeva phalasaṅkhepaṃ passati, tassa paccayaṃ tatiyabhave	1297	
PA_atk-s05_17a:1297_5	hetusaṅkhepaṃ passati. Evaṃ paṭiccasamuppādadassanena jātiparamparaṃ passati. Evaṃ	1297	
PA_atk-s05_17a:1297_6	bahūpakāro pubbenivāsānussatiñāṇassa paṭiccasamuppādamanasikāro. Tattha “imasmiṃ	1297	
PA_atk-s05_17a:1297_7	sati idaṃ hoti, imassuppādā idaṃ uppajjatī”ti idaṃ paṭiccasamuppādaniddesassa uddesavacanaṃ.	1297	
PA_atk-s05_17a:1297_8	Evaṃ tesaṃ aññataravacaneneva atthe siddhe dvidhā vacanaṃ kasmāti ce? Atthanānattasabbhāvato.	1297	
PA_atk-s05_17a:1297_9	Kathaṃ? Imasmiṃ satīti imasmiṃ paccaye vijjamāne. Idaṃ sabbapaccayānaṃ sādhāraṇavacanaṃ.	1297	
PA_atk-s05_17a:1297_10	Idaṃ hotīti idaṃ paccayuppannaṃ bhavati. Idaṃ sabbapaccayuppannānaṃ sādhāraṇavacanaṃ.	12971	
PA_atk-s05_17a:1297_11	Iminā sakalena vacanena ahetukavādo paṭisiddho hoti. Ye hi dhammā paccayasambhavā	12971	
PA_atk-s05_17a:1297_12	honti, na paccayābhāvā, te ahetukā nāma na hontīti. Imassuppādāti imassa paccayassa	12971	
PA_atk-s05_17a:1297_13	uppādahetu. Idaṃ sabbapaccayānaṃ uppādavantatādīpanavacanaṃ. Idaṃ uppajjatīti idaṃ	12971	
PA_atk-s05_17a:1297_14	paccayuppannaṃ uppajjati. Idaṃ sabbapaccayuppannānaṃ tato uppajjamānatādīpanavacanaṃ.	12971	
PA_atk-s05_17a:1297_15	Iminā sakalena vacanena sassatāhetukavādo paṭisiddho hoti. Ye hi uppādavanto dhammā,	12971	
PA_atk-s05_17a:1297_16	te aniccā. Tasmā satipi sahetukatte aniccahetukā ete dhammā na loke niccasammatapakatipurisādihetukāti vuttaṃ hoti.	12971	
PA_atk-s05_17a:1298_0	Yadidanti niddisitabbatthasandassanaṃ. Avijjāpaccayā saṅkhārāti ettha yaṃ paṭicca	1298	
PA_atk-s05_17a:1298_1	phalameti, so paccayo. Paṭiccāti na vinā, apaccakkhitvāti attho. Etīti uppajjati	1298	
PA_atk-s05_17a:1298_2	ceva pavattati cāti attho. Apica upakārakaṭṭho paccayaṭṭho, avijjā ca sā paccayo	1298	
PA_atk-s05_17a:1298_3	cāti avijjāpaccayo. Tasmā avijjāpaccayā saṅkhārā sambhavantīti yojanā. Evaṃ sambhavanti-saddassa	1298	
PA_atk-s05_17a:1298_4	sesapadehipi yojanā kātabbā. Sokādīsu ca socanaṃ soko. Paridevanaṃ paridevo. Dukkhatīti	1298	
PA_atk-s05_17a:1298_5	dukkhaṃ. Uppādaṭṭhitivasena vā dvedhā khanatītipi dukkhaṃ. Dummanassa bhāvo domanassaṃ.	1298	
PA_atk-s05_17a:1298_6	Bhuso āyāso upāyāso. Sambhavantīti nibbattanti. Evanti niddiṭṭhanayanidassanaṃ. Tena	1298	
PA_atk-s05_17a:1298_7	avijjādīheva kāraṇehi, na issaranimmānādīhīti dasseti. Etassāti yathāvuttassa. Kevalassāti	1298	
PA_atk-s05_17a:1298_8	asammissassa, sakalassa vā. Dukkhakkhandhassāti dukkhasamūhassa, na sattassa na sukhasubhādīnaṃ.	1298	
PA_atk-s05_17a:1298_9	Samudayoti nibbatti. Hotīti sambhavati.	1298	
PA_atk-s05_17a:1299_0	Tattha katamā avijjā? Dukkhe aññāṇaṃ, dukkhasamudaye aññāṇaṃ, dukkhanirodhe aññāṇaṃ,	1299	
PA_atk-s05_17a:1299_1	dukkhanirodhagāminiyā paṭipadāya aññāṇaṃ, pubbante aññāṇaṃ, aparante aññāṇaṃ, pubbantāparante	1299	
PA_atk-s05_17a:1299_2	aññāṇaṃ, idappaccayatāpaṭiccasamuppannesu dhammesu aññāṇaṃ. Katame saṅkhārā? Puññābhisaṅkhāro,	1299	
PA_atk-s05_17a:1299_3	apuññābhisaṅkhāro, āneñjābhisaṅkhāro, kāyasaṅkhāro, vacīsaṅkhāro, cittasaṅkhāro.	1299	
PA_atk-s05_17a:1299_4	Aṭṭha kāmāvacarakusalacetanā pañca rūpāvacarakusalacetanā puññābhisaṅkhāro, dvādasa	1299	
PA_atk-s05_17a:1299_5	akusalacetanā apuññābhisaṅkhāro, catasso arūpāvacarakusalacetanā āneñjābhisaṅkhāro.	1299	
PA_atk-s05_17a:1299_6	Kāyasañcetanā kāyasaṅkhāro, vacīsañcetanā vacīsaṅkhāro, manosañcetanā cittasaṅkhāro.	1299	
PA_atk-s05_17a:1300_0	Tattha siyā – kathaṃ panetaṃ jānitabbaṃ “ime saṅkhārā avijjāpaccayā hontī”ti? Avijjābhāve	1300	
PA_atk-s05_17a:1300_1	bhāvato. Yassa hi dukkhādīsu avijjāsaṅkhātaṃ aññāṇaṃ appahīnaṃ hoti. So dukkhe tāva	1300	
PA_atk-s05_17a:1300_2	pubbantādīsu ca aññāṇena saṃsāradukkhaṃ sukhasaññāya gahetvā tasseva hetubhūte tividhepi	1300	
PA_atk-s05_17a:1300_3	saṅkhāre ārabhati. Samudaye aññāṇena dukkhahetubhūtepi taṇhāparikkhāre saṅkhāre sukhahetuto	1300	
PA_atk-s05_17a:1300_4	maññamāno ārabhati. Nirodhe pana magge ca aññāṇena dukkhassa anirodhabhūtepi gativisese	1300	
PA_atk-s05_17a:1300_5	dukkhanirodhasaññī hutvā nirodhassa ca amaggabhūtesupi yaññāmaratapādīsu nirodhamaggasaññī	1300	
PA_atk-s05_17a:1300_6	hutvā dukkhanirodhaṃ patthayamāno yaññāmaratapādimukhena tividhepi saṅkhāre ārabhati.	1300	
PA_atk-s05_17a:1301_0	Apica so tāya catūsu saccesu appahīnāvijjatāya visesato jātijarārogamaraṇādianekādīnavavokiṇṇampi	1301	
PA_atk-s05_17a:1301_1	puññaphalasaṅkhātaṃ dukkhaṃ dukkhato ajānanto tassa adhigamāya kāyavacīcittasaṅkhārabhedaṃ	1301	
PA_atk-s05_17a:1301_2	puññābhisaṅkhāraṃ ārabhati devaccharakāmako viya marupapātaṃ. Sukhasammatassāpi ca	1301	
PA_atk-s05_17a:1301_3	tassa puññaphalassa ante mahāpariḷāhajanikaṃ vipariṇāmadukkhataṃ appassādatañca apassantopi	1301	
PA_atk-s05_17a:1301_4	tappaccayaṃ vuttappakārameva puññābhisaṅkhāraṃ ārabhati salabho viya dīpasikhābhinipātaṃ,	1301	
PA_atk-s05_17a:1301_5	madhubindugiddho viya ca madhulittasatthadhārālehanaṃ. Kāmūpasevanādīsu ca savipākesu	1301	
PA_atk-s05_17a:1301_6	ādīnavaṃ apassanto sukhasaññāya ceva kilesābhibhūtatāya ca dvārattayappavattampi	1301	
PA_atk-s05_17a:1301_7	apuññābhisaṅkhāraṃ ārabhati bālo viya gūthakīḷanaṃ, maritukāmo viya ca visakhādanaṃ.	1301	
PA_atk-s05_17a:1301_8	Āruppavipākesu cāpi saṅkhāravipariṇāmadukkhataṃ anavabujjhamāno sassatādivipallāsena	1301	
PA_atk-s05_17a:1301_9	cittasaṅkhārabhūtaṃ āneñjābhisaṅkhāraṃ ārabhati disāmūḷho viya pisācanagarābhimukhamaggagamanaṃ.	1301	
PA_atk-s05_17a:1301_10	Evaṃ yasmā avijjābhāvatova saṅkhārabhāvo, na abhāvato, tasmā jānitabbametaṃ “ime	13011	
PA_atk-s05_17a:1301_11	saṅkhārā avijjāpaccayā hontī”ti.	13011	
PA_atk-s05_17a:1302_0	Etthāha – gaṇhāma tāva etaṃ “avijjā saṅkhārānaṃ paccayo”ti. Kiṃ panāyamekāva avijjā	1302	
PA_atk-s05_17a:1302_1	saṅkhārānaṃ paccayo, udāhu aññepi paccayā santīti? Kiṃ panettha yadi tāva ekāva,	1302	
PA_atk-s05_17a:1302_2	ekakāraṇavādo āpajjati. Atha aññepi santi, “avijjāpaccayā saṅkhārā”ti ekakāraṇaniddeso	1302	
PA_atk-s05_17a:1302_3	nupapajjatīti? Na nupapajjati. Kasmā? Yasmā –	1302	
PA_atk-s05_17a:1303	“Ekaṃ na ekato idha, nānekamanekatopi no ekaṃ;	130	
PA_atk-s05_17a:1304	Phalamatthi atthi pana eka-hetuphaladīpane attho”.	130	
PA_atk-s05_17a:1305_0	Bhagavā hi katthaci padhānattā katthaci pākaṭattā katthaci asādhāraṇattā desanāvilāsassa	1305	
PA_atk-s05_17a:1305_1	ca veneyyānañca anurūpato ekameva hetuñca phalañca dīpeti. Tasmā ayamidha avijjā	1305	
PA_atk-s05_17a:1305_2	vijjamānesupi aññesu vatthārammaṇasahajātadhammādīsu saṅkhārakāraṇesu “assādānupassino	1305	
PA_atk-s05_17a:1305_3	taṇhā pavaḍḍhatī”ti ca, “avijjāsamudayā āsavasamudayo”ti ca vacanato aññesampi taṇhādīnaṃ	1305	
PA_atk-s05_17a:1305_4	saṅkhārahetūnaṃ hetūti padhānattā, “avidvā, bhikkhave, avijjāgato puññābhisaṅkhārampi	1305	
PA_atk-s05_17a:1305_5	abhisaṅkharotī”ti pākaṭattā, asādhāraṇattā ca saṅkhārānaṃ hetubhāvena dīpitāti veditabbā.	1305	
PA_atk-s05_17a:1305_6	Eteneva ca ekekahetuphaladīpanaparihāravacanena sabbattha ekekahetuphaladīpane payojanaṃ veditabbanti.	1305	
PA_atk-s05_17a:1306_0	Etthāha – evaṃ santepi ekantāniṭṭhaphalāya sāvajjāya avijjāya kathaṃ puññāneñjābhisaṅkhārapaccayattaṃ	1306	
PA_atk-s05_17a:1306_1	yujjati? Na hi nimbabījato ucchu uppajjatīti. Kathaṃ na yujjissati? Lokasmiñhi –	1306	
PA_atk-s05_17a:1307	“Viruddho cāviruddho ca, sadisāsadiso tathā;	130	
PA_atk-s05_17a:1308	Dhammānaṃ paccayo siddho, vipākā eva te ca na”.	130	
PA_atk-s05_17a:1309_0	Iti ayaṃ avijjā vipākavasena ekantāniṭṭhaphalā, sabhāvavasena ca sāvajjāpi samānā	1309	
PA_atk-s05_17a:1309_1	sabbesampi etesaṃ puññābhisaṅkhārādīnaṃ yathānurūpaṃ ṭhānakiccasabhāvaviruddhāviruddhapaccayavasena	1309	
PA_atk-s05_17a:1309_2	sadisāsadisapaccayavasena ca paccayo hotīti veditabbā.	1309	
PA_atk-s05_17a:1310	Apica –	131	
PA_atk-s05_17a:1311	“Cutūpapāte saṃsāre, saṅkhārānañca lakkhaṇe;	131	
PA_atk-s05_17a:1312	Yo paṭiccasamuppanna-dhammesu ca vimuyhati.	131	
PA_atk-s05_17a:1313	“Abhisaṅkharoti so ete, saṅkhāre tividhe yato;	131	
PA_atk-s05_17a:1314	Avijjā paccayo tesaṃ, tividhānaṃ ayaṃ tato.	131	
PA_atk-s05_17a:1315	“Yathāpi nāma jaccandho, naro apariṇāyako;	131	
PA_atk-s05_17a:1316	Ekadā yāti maggena, ummaggenāpi ekadā.	131	
PA_atk-s05_17a:1317	“Saṃsāre saṃsaraṃ bālo, tathā apariṇāyako;	131	
PA_atk-s05_17a:1318	Karoti ekadā puññaṃ, apuññamapi ekadā.	131	
PA_atk-s05_17a:1319	“Yadā ca ñatvā so dhammaṃ, saccāni abhisamessati;	131	
PA_atk-s05_17a:1320	Tadā avijjūpasamā, upasanto carissatī”ti.	132	
PA_atk-s05_17a:1321_0	Saṅkhārapaccayā viññāṇanti cha viññāṇakāyā cakkhuviññāṇaṃ sotaviññāṇaṃ ghānaviññāṇaṃ	1321	
PA_atk-s05_17a:1321_1	jivhāviññāṇaṃ kāyaviññāṇaṃ manoviññāṇaṃ. Tattha cakkhuviññāṇaṃ kusalavipākaṃ akusalavipākanti	1321	
PA_atk-s05_17a:1321_2	duvidhaṃ. Tathā sotaghānajivhākāyaviññāṇāni. Manoviññāṇaṃ dve vipākamanodhātuyo,	1321	
PA_atk-s05_17a:1321_3	tisso ahetukamanoviññāṇadhātuyo, aṭṭha sahetukavipākacittāni, pañca rūpāvacarāni,	1321	
PA_atk-s05_17a:1321_4	cattāri arūpāvacarānīti bāvīsatividhaṃ. Iti sabbāni bāttiṃsa lokiyavipākaviññāṇāni.	1321	
PA_atk-s05_17a:1322_0	Tattha siyā – kathaṃ panetaṃ jānitabbaṃ “idaṃ vuttappakāraṃ viññāṇaṃ saṅkhārapaccayā	1322	
PA_atk-s05_17a:1322_1	hotī”ti? Upacitakammābhāve vipākābhāvato. Vipākañhetaṃ, vipākañca na upacitakammābhāve	1322	
PA_atk-s05_17a:1322_2	uppajjati. Yadi uppajjeyya, sabbesaṃ sabbavipākāni uppajjeyyuṃ, na ca uppajjantīti	1322	
PA_atk-s05_17a:1322_3	jānitabbametaṃ “saṅkhārapaccayā idaṃ viññāṇaṃ hotī”ti. Sabbameva hi idaṃ pavattipaṭisandhivasena	1322	
PA_atk-s05_17a:1322_4	dvedhā pavattati. Tattha dve pañcaviññāṇāni dve manodhātuyo somanassasahagatāhetukamanoviññāṇadhātūti	1322	
PA_atk-s05_17a:1322_5	imāni terasa pañcavokārabhave pavattiyaṃyeva pavattanti, sesāni ekūnavīsati tīsu	1322	
PA_atk-s05_17a:1322_6	bhavesu yathānurūpaṃ pavattiyampi paṭisandhiyampi pavattanti.	1322	
PA_atk-s05_17a:1323	“Laddhappaccayamiti dhammamattametaṃ bhavantaramupeti;	132	
PA_atk-s05_17a:1324	Nāssa tato saṅkanti, na tato hetuṃ vinā hoti”.	132	
PA_atk-s05_17a:1325_0	Iti hetaṃ laddhappaccayaṃ rūpārūpadhammamattaṃ uppajjamānaṃ bhavantaramupetīti vuccati,	1325	
PA_atk-s05_17a:1325_1	na satto, na jīvo. Tassa ca nāpi atītabhavato idha saṅkanti atthi, nāpi tato hetuṃ	1325	
PA_atk-s05_17a:1325_2	vinā idha pātubhāvo. Ettha ca purimaṃ cavanato cuti, pacchimaṃ bhavantarādipaṭisandhānato	1325	
PA_atk-s05_17a:1325_3	paṭisandhīti vuccati.	1325	
PA_atk-s05_17a:1326_0	Etthāha – nanu evaṃ asaṅkantipātubhāve sati ye imasmiṃ manussattabhāve khandhā, tesaṃ	1326	
PA_atk-s05_17a:1326_1	niruddhattā, phalappaccayassa ca kammassa tattha agamanato, aññassa aññato ca taṃ	1326	
PA_atk-s05_17a:1326_2	phalaṃ siyā. Upabhuñjake ca asati kassa taṃ phalaṃ siyā. Tasmā na sundaramidaṃ vidhānanti. Tatridaṃ vuccati –	1326	
PA_atk-s05_17a:1327	“Santāne yaṃ phalaṃ etaṃ, nāññassa na ca aññato;	132	
PA_atk-s05_17a:1328	Bījānaṃ abhisaṅkhāro, etassatthassa sādhako.	132	
PA_atk-s05_17a:1329	“Phalassuppattiyā eva, siddhā bhuñjakasammuti;	132	
PA_atk-s05_17a:1330	Phaluppādena rukkhassa, yathā phalati sammutī”ti.	133	
PA_atk-s05_17a:1331_0	Yopi vadeyya “evaṃ santepi ete saṅkhārā vijjamānā vā phalassa paccayā siyuṃ avijjamānā	1331	
PA_atk-s05_17a:1331_1	vā. Yadi ca vijjamānā, pavattikkhaṇeyeva nesaṃ vipākena bhavitabbaṃ. Athāpi avijjamānā,	1331	
PA_atk-s05_17a:1331_2	pavattito pubbe pacchā ca niccaṃ phalāvahā siyu”nti. So evaṃ vattabbo –	1331	
PA_atk-s05_17a:1332	“Katattā paccayā ete, na ca niccaṃ phalāvahā;	133	
PA_atk-s05_17a:1333	Pāṭibhogādikaṃ tattha, veditabbaṃ nidassana”nti.	133	
PA_atk-s05_17a:1334_0	Viññāṇapaccayā nāmarūpanti idha vedanā saññā saṅkhārakkhandhā nāmaṃ, cattāri ca mahābhūtāni	1334	
PA_atk-s05_17a:1334_1	catunnañca mahābhūtānaṃ upādāyarūpaṃ rūpaṃ. Abhāvakagabbhaseyyakānaṃ aṇḍajānañca	1334	
PA_atk-s05_17a:1334_2	paṭisandhikkhaṇe vatthudasakaṃ kāyadasakanti vīsati rūpāni, tayo ca arūpino khandhāti	1334	
PA_atk-s05_17a:1334_3	ete tevīsati dhammā viññāṇapaccayā nāmarūpanti veditabbā. Sabhāvakānaṃ bhāvadasakaṃ	1334	
PA_atk-s05_17a:1334_4	pakkhipitvā tettiṃsa, opapātikasattesu brahmakāyikādīnaṃ paṭisandhikkhaṇe cakkhusotavatthudasakāni	1334	
PA_atk-s05_17a:1334_5	jīvitindriyanavakañcāti ekūnacattālīsa rūpāni, tayo ca arūpino khandhāti ete dvācattālīsa	1334	
PA_atk-s05_17a:1334_6	dhammā viññāṇapaccayā nāmarūpaṃ. Kāmabhave pana sesaopapātikānaṃ saṃsedajānaṃ vā	1334	
PA_atk-s05_17a:1334_7	sabhāvakaparipuṇṇāyatanānaṃ paṭisandhikkhaṇe cakkhusotaghānajivhākāyavatthubhāvadasakānīti	1334	
PA_atk-s05_17a:1334_8	sattati rūpāni, tayo ca arūpino khandhāti ete tesattati dhammā viññāṇapaccayā nāmarūpaṃ.	1334	
PA_atk-s05_17a:1334_9	Esa ukkaṃso. Avakaṃsena pana taṃtaṃdasakavikalānaṃ tassa tassa vasena hāpetvā hāpetvā	1334	
PA_atk-s05_17a:1334_10	paṭisandhiyaṃ viññāṇapaccayā nāmarūpasaṅkhā veditabbā. Arūpīnaṃ pana tayova arūpino	13341	
PA_atk-s05_17a:1334_11	khandhā, asaññānaṃ rūpato jīvitindriyanavakamevāti. Esa tāva paṭisandhiyaṃ nayo.	13341	
PA_atk-s05_17a:1335_0	Tattha siyā – kathaṃ panetaṃ jānitabbaṃ “paṭisandhināmarūpaṃ viññāṇapaccayā hotī”ti?	1335	
PA_atk-s05_17a:1335_1	Suttato yuttito ca. Sutte hi “cittānuparivattino dhammā”tiādinā nayena bahudhā vedanādīnaṃ	1335	
PA_atk-s05_17a:1335_2	viññāṇapaccayatā siddhā. Yuttito pana –	1335	
PA_atk-s05_17a:1336	Cittajena hi rūpena, idha diṭṭhena sijjhati;	133	
PA_atk-s05_17a:1337	Adiṭṭhassāpi rūpassa, viññāṇaṃ paccayo iti.	133	
PA_atk-s05_17a:1338_0	Nāmarūpapaccayā saḷāyatananti nāmaṃ vuttameva. Idha pana rūpaṃ niyamato cattāri bhūtāni	1338	
PA_atk-s05_17a:1338_1	cha vatthūni jīvitindriyanti ekādasavidhaṃ. Saḷāyatanaṃ – cakkhāyatanaṃ, sotāyatanaṃ,	1338	
PA_atk-s05_17a:1338_2	ghānāyatanaṃ, jivhāyatanaṃ, kāyāyatanaṃ, manāyatanaṃ.	1338	
PA_atk-s05_17a:1339	Tattha siyā – kathaṃ panetaṃ jānitabbaṃ “nāmarūpaṃ saḷāyatanassa paccayo”ti? Nāmarūpabhāve bhāvato. Tassa tassa hi nāmassa rūpassa ca bhāve taṃ taṃ āyatanaṃ hoti, na aññathāti.	133	
PA_atk-s05_17a:1340	Saḷāyatanapaccayā phassoti –	134	
PA_atk-s05_17a:1341	“Chaḷeva phassā saṅkhepā, cakkhusamphassaādayo;	134	
PA_atk-s05_17a:1342	Viññāṇamiva bāttiṃsa, vitthārena bhavanti te”.	134	
PA_atk-s05_17a:1343	Phassapaccayā vedanāti –	134	
PA_atk-s05_17a:1344	“Dvārato vedanā vuttā, cakkhusamphassajādikā;	134	
PA_atk-s05_17a:1345	Chaḷeva tā pabhedena, idha bāttiṃsa vedanā”.	134	
PA_atk-s05_17a:1346	Vedanāpaccayā taṇhāti –	134	
PA_atk-s05_17a:1347	“Rūpataṇhādibhedena, cha taṇhā idha dīpitā;	134	
PA_atk-s05_17a:1348	Ekekā tividhā tattha, pavattākārato matā.	134	
PA_atk-s05_17a:1349	“Dukkhī sukhaṃ patthayati, sukhī bhiyyopi icchati;	134	
PA_atk-s05_17a:1350	Upekkhā pana santattā, sukhamicceva bhāsitā.	135	
PA_atk-s05_17a:1351	“Taṇhāya paccayā tasmā, honti tissopi vedanā;	135	
PA_atk-s05_17a:1352	Vedanāpaccayā taṇhā, iti vuttā mahesinā”.	135	
PA_atk-s05_17a:1353_0	Taṇhāpaccayā upādānanti cattāri upādānāni – kāmupādānaṃ, diṭṭhupādānaṃ, sīlabbatupādānaṃ,	1353	
PA_atk-s05_17a:1353_1	attavādupādānaṃ. Upādānapaccayā bhavoti idha kammabhavo adhippeto. Upapattibhavo	1353	
PA_atk-s05_17a:1353_2	pana paduddhāravasena vutto. Bhavapaccayā jātīti kammabhavapaccayā paṭisandhikhandhānaṃ pātubhāvo.	1353	
PA_atk-s05_17a:1354_0	Tattha siyā – kathaṃ panetaṃ jānitabbaṃ “bhavo jātiyā paccayo”ti ce? Bāhirapaccayasamattepi	1354	
PA_atk-s05_17a:1354_1	hīnapaṇītādivisesadassanato. Bāhirānañhi janakajananisukkasoṇitāhārādīnaṃ paccayānaṃ	1354	
PA_atk-s05_17a:1354_2	samattepi sattānaṃ yamakānampi sataṃ hīnappaṇītatādiviseso dissati. So ca na ahetuko	1354	
PA_atk-s05_17a:1354_3	sabbadā ca sabbesañca abhāvato, na kammabhavato aññahetuko tadabhinibbattakasattānaṃ	1354	
PA_atk-s05_17a:1354_4	ajjhattasantāne aññassa kāraṇassa abhāvatoti kammabhavahetukoyeva. Kammañhi sattānaṃ	1354	
PA_atk-s05_17a:1354_5	hīnappaṇītatādivisesassa hetu. Tenāha bhagavā – “kammaṃ satte vibhajati, yadidaṃ hīnappaṇītatāyā”ti.	1354	
PA_atk-s05_17a:1355_0	Jātipaccayā jarāmaraṇantiādīsu yasmā asati jātiyā jarāmaraṇaṃ nāma sokādayo vā dhammā	1355	
PA_atk-s05_17a:1355_1	na honti, jātiyā pana sati jarāmaraṇañceva jarāmaraṇasaṅkhātadukkhadhammaphuṭṭhassa	1355	
PA_atk-s05_17a:1355_2	ca bālassa jarāmaraṇābhisambandhā vā tena tena dukkhadhammena phuṭṭhassa anabhisambandhā	1355	
PA_atk-s05_17a:1355_3	vā sokādayo ca dhammā honti, tasmā ayaṃ jāti jarāmaraṇassa ceva sokādīnañca paccayo hotīti veditabbā.	1355	
PA_atk-s05_17a:1356_0	So tathābhāvitena cittenātiādīsu pubbenivāsānussatiñāṇāyāti etassa ñāṇassa adhigamāya,	1356	
PA_atk-s05_17a:1356_1	pattiyāti vuttaṃ hoti. Anekavihitanti anekavidhaṃ nānappakāraṃ, anekehi vā pakārehi	1356	
PA_atk-s05_17a:1356_2	pavattitaṃ, saṃvaṇṇitanti attho. Pubbenivāsanti samanantarātītaṃ bhavaṃ ādiṃ katvā	1356	
PA_atk-s05_17a:1356_3	tattha tattha nivutthasantānaṃ. Anussaratīti khandhapaṭipāṭivasena cutipaṭisandhivasena	1356	
PA_atk-s05_17a:1356_4	vā anugantvā anugantvā sarati. Imañhi pubbenivāsaṃ cha janā anussaranti titthiyā	1356	
PA_atk-s05_17a:1356_5	pakatisāvakā mahāsāvakā aggasāvakā paccekabuddhā buddhāti. Tattha titthiyā cattālīsaṃyeva	1356	
PA_atk-s05_17a:1356_6	kappe anussaranti, na tato paraṃ. Kasmā? Dubbalapaññattā. Tesañhi nāmarūpaparicchedavirahitattā	1356	
PA_atk-s05_17a:1356_7	dubbalā paññā hoti. Pakatisāvakā kappasatampi kappasahassampi anussarantiyeva balavapaññattā.	1356	
PA_atk-s05_17a:1356_8	Asīti mahāsāvakā satasahassakappe anussaranti. Dve aggasāvakā ekamasaṅkheyyaṃ kappasatasahassañca.	1356	
PA_atk-s05_17a:1356_9	Paccekabuddhā dve asaṅkheyyāni satasahassañca. Ettako hi tesaṃ abhinīhāro. Buddhānaṃ	1356	
PA_atk-s05_17a:1356_10	pana paricchedo nāma natthi. Titthiyā ca khandhapaṭipāṭimeva saranti, paṭipāṭiṃ muñcitvā	13561	
PA_atk-s05_17a:1356_11	cutipaṭisandhivasena sarituṃ na sakkonti. Yathā andhā yaṭṭhiṃ amuñcitvāva gacchanti,	13561	
PA_atk-s05_17a:1356_12	evaṃ te khandhapaṭipāṭiṃ amuñcitvāva saranti. Pakatisāvakā khandhapaṭipāṭiyāpi anussaranti,	13561	
PA_atk-s05_17a:1356_13	cutipaṭisandhivasenāpi saṅkamanti, tathā asīti mahāsāvakā. Dvinnaṃ pana aggasāvakānaṃ	13561	
PA_atk-s05_17a:1356_14	khandhapaṭipāṭikiccaṃ natthi. Ekassa attabhāvassa cutiṃ disvā paṭisandhiṃ passanti,	13561	
PA_atk-s05_17a:1356_15	puna aparassa cutiṃ disvā paṭisandhinti evaṃ cutipaṭisandhivaseneva saṅkamantā gacchanti,	13561	
PA_atk-s05_17a:1356_16	tathā paccekabuddhā. Buddhānaṃ pana neva khandhapaṭipāṭikiccaṃ, na cutipaṭisandhivasena	13561	
PA_atk-s05_17a:1356_17	saṅkamanakiccaṃ atthi. Tesañhi anekāsu kappakoṭīsu heṭṭhā vā upari vā yaṃ yaṃ ṭhānaṃ	13561	
PA_atk-s05_17a:1356_18	icchanti, taṃ taṃ pākaṭameva hoti. Tasmā anekāpi kappakoṭiyo saṅkhipitvā yaṃ yaṃ	13561	
PA_atk-s05_17a:1356_19	icchanti, tattha tattheva okkamantā sīhokkantavasena gacchanti. Evaṃ gacchantānañca	13561	
PA_atk-s05_17a:1356_20	nesaṃ ñāṇaṃ antarantarāsu jātīsu asajjamānaṃ icchiticchitaṭṭhānameva gaṇhāti.	13562	
PA_atk-s05_17a:1357_0	Imesu pana chasu pubbenivāsaṃ anussarantesu titthiyānaṃ pubbenivāsadassanaṃ khajjopanakappabhāsadisaṃ	1357	
PA_atk-s05_17a:1357_1	hutvā upaṭṭhāti, pakatisāvakānaṃ dīpappabhāsadisaṃ, mahāsāvakānaṃ ukkāpabhāsadisaṃ,	1357	
PA_atk-s05_17a:1357_2	aggasāvakānaṃ osadhitārakāpabhāsadisaṃ, paccekabuddhānaṃ candappabhāsadisaṃ. Buddhānaṃ	1357	
PA_atk-s05_17a:1357_3	rasmisahassapaṭimaṇḍitasaradasūriyamaṇḍalasadisaṃ hutvā upaṭṭhāti. Titthiyānaṃ pubbenivāsānussaraṇaṃ	1357	
PA_atk-s05_17a:1357_4	andhānaṃ yaṭṭhikoṭigamanaṃ viya hoti. Pakatisāvakānaṃ daṇḍakasetugamanaṃ viya, mahāsāvakānaṃ	1357	
PA_atk-s05_17a:1357_5	jaṅghasetugamanaṃ viya, aggasāvakānaṃ sakaṭasetugamanaṃ viya, paccekabuddhānaṃ jaṅghamaggagamanaṃ	1357	
PA_atk-s05_17a:1357_6	viya, buddhānaṃ mahāsakaṭamaggagamanaṃ viya hoti. Imasmiṃ pana adhikāre sāvakānaṃ	1357	
PA_atk-s05_17a:1357_7	pubbenivāsānussaraṇaṃ adhippetaṃ.	1357	
PA_atk-s05_17a:1358_0	Tasmā evaṃ anussaritukāmena ādikammikena bhikkhunā pacchābhattaṃ piṇḍapātapaṭikkantena	1358	
PA_atk-s05_17a:1358_1	rahogatena paṭisallīnena paṭipāṭiyā cattāri jhānāni samāpajjitvā abhiññāpādakajjhānato	1358	
PA_atk-s05_17a:1358_2	vuṭṭhāya vuttanayena paṭiccasamuppādaṃ paccavekkhitvā sabbapacchimā nisajjā āvajjitabbā.	1358	
PA_atk-s05_17a:1358_3	Tato āsanapaññāpanaṃ senāsanappavesanaṃ pattacīvarapaṭisāmanaṃ bhojanakālo gāmato	1358	
PA_atk-s05_17a:1358_4	āgamanakālo gāme piṇḍāya caritakālo gāmaṃ piṇḍāya paviṭṭhakālo vihārato nikkhamanakālo	1358	
PA_atk-s05_17a:1358_5	cetiyabodhivandanakālo pattadhovanakālo pattapaṭiggahaṇakālo pattapaṭiggahaṇato yāva	1358	
PA_atk-s05_17a:1358_6	mukhadhovanā katakiccaṃ paccūsakāle katakiccaṃ, majjhimayāme paṭhamayāme katakiccanti	1358	
PA_atk-s05_17a:1358_7	evaṃ paṭilomakkamena sakalaṃ rattindivaṃ katakiccaṃ āvajjitabbaṃ. Ettakaṃ pana pakaticittassapi	1358	
PA_atk-s05_17a:1358_8	pākaṭaṃ hoti, parikammasamādhicittassa pana atipākaṭameva. Sace panettha kiñci na	1358	
PA_atk-s05_17a:1358_9	pākaṭaṃ hoti, puna pādakajjhānaṃ samāpajjitvā vuṭṭhāya āvajjitabbaṃ. Ettakena dīpe	1358	
PA_atk-s05_17a:1358_10	jalite viya pākaṭaṃ hoti. Evaṃ paṭilomakkameneva dutiyadivasepi tatiyacatutthapañcamadivasesupi	13581	
PA_atk-s05_17a:1358_11	dasāhepi addhamāsepi māsepi saṃvaccharepi katakiccaṃ āvajjitabbaṃ. Eteneva upāyena	13581	
PA_atk-s05_17a:1358_12	dasa vassāni vīsati vassānīti yāva imasmiṃ bhave attano paṭisandhi, tāva āvajjantena	13581	
PA_atk-s05_17a:1358_13	purimabhave cutikkhaṇe pavattaṃ nāmarūpaṃ āvajjitabbaṃ. Pahoti hi paṇḍito bhikkhu	13581	
PA_atk-s05_17a:1358_14	paṭhamavāreneva paṭisandhiṃ ugghāṭetvā cutikkhaṇe nāmarūpaṃ ārammaṇaṃ kātuṃ. Yasmā	13581	
PA_atk-s05_17a:1358_15	pana purimabhave nāmarūpaṃ asesaṃ niruddhaṃ, idha aññaṃ uppannaṃ, tasmā taṃ ṭhānaṃ	13581	
PA_atk-s05_17a:1358_16	āhundarikaṃ andhatamamiva hoti sududdasaṃ duppaññena. Tenāpi “na sakkomahaṃ paṭisandhiṃ	13581	
PA_atk-s05_17a:1358_17	ugghāṭetvā cutikkhaṇe nāmarūpārammaṇaṃ kātu”nti dhuranikkhepo na kātabbo. Tadeva	13581	
PA_atk-s05_17a:1358_18	pana pādakajjhānaṃ punappunaṃ samāpajjitvā vuṭṭhāya vuṭṭhāya taṃ ṭhānaṃ āvajjitabbaṃ.	13581	
PA_atk-s05_17a:1359_0	Evaṃ karonto hi seyyathāpi nāma balavā puriso kūṭāgārakaṇṇikatthāya mahārukkhaṃ chindanto	1359	
PA_atk-s05_17a:1359_1	sākhāpalāsacchedanamatteneva pharasudhārāya vipannāya mahārukkhaṃ chindituṃ asakkontopi	1359	
PA_atk-s05_17a:1359_2	dhuranikkhepaṃ akatvāva kammārasālaṃ gantvā tikhiṇaṃ pharasuṃ kārāpetvā puna āgantvā	1359	
PA_atk-s05_17a:1359_3	chindeyya, puna vipannāya ca punapi tatheva kāretvā chindeyya, so evaṃ chindanto	1359	
PA_atk-s05_17a:1359_4	chinnassa chinnassa puna chettabbābhāvato achinnassa ca chedanato nacirasseva mahārukkhaṃ	1359	
PA_atk-s05_17a:1359_5	pāteyya, evameva pādakajjhānā vuṭṭhāya pubbe āvajjitaṃ anāvajjitvā paṭisandhimeva	1359	
PA_atk-s05_17a:1359_6	āvajjanto taṃ nacirasseva paṭisandhiṃ ugghāṭetvā cutikkhaṇe nāmarūpaṃ ārammaṇaṃ kareyyāti.	1359	
PA_atk-s05_17a:1359_7	Tattha pacchimanisajjato pabhuti yāva paṭisandhito ārammaṇaṃ katvā pavattaṃ ñāṇaṃ	1359	
PA_atk-s05_17a:1359_8	pubbenivāsañāṇaṃ nāma na hoti, taṃ pana parikammasamādhiñāṇaṃ nāma hoti. “Atītaṃsañāṇa”nti	1359	
PA_atk-s05_17a:1359_9	petaṃ eke vadanti. Taṃ atītaṃsañāṇassa rūpāvacarattā rūpāvacaraṃ sandhāya vacanaṃ	1359	
PA_atk-s05_17a:1359_10	na yujjati. Yadā panassa bhikkhuno paṭisandhiṃ atikkamma cutikkhaṇe pavattaṃ nāmarūpaṃ	13591	
PA_atk-s05_17a:1359_11	ārammaṇaṃ katvā manodvārāvajjanaṃ uppajjitvā pubbe vuttanayena appanācittaṃ uppajjati,	13591	
PA_atk-s05_17a:1359_12	tadāssa tena cittena sampayuttaṃ ñāṇaṃ pubbenivāsānussatiñāṇaṃ nāma. Tena ñāṇena	13591	
PA_atk-s05_17a:1359_13	sampayuttāya satiyā pubbenivāsaṃ anussarati.	13591	
PA_atk-s05_17a:1360_0	Tattha seyyathidanti āraddhappakāradassanatthe nipāto. Teneva yvāyaṃ pubbenivāso	1360	
PA_atk-s05_17a:1360_1	āraddho, tassa pakārappabhedaṃ dassento ekampi jātintiādimāha. Tattha ekampi jātinti	1360	
PA_atk-s05_17a:1360_2	ekampi paṭisandhimūlaṃ cutipariyosānaṃ ekabhavapariyāpannaṃ khandhasantānaṃ. Esa	1360	
PA_atk-s05_17a:1360_3	nayo dvepi jātiyotiādīsu. Anekepi saṃvaṭṭakappetiādīsu pana parihāyamāno kappo saṃvaṭṭakappo	1360	
PA_atk-s05_17a:1360_4	tadā sabbesaṃ brahmaloke sannipatanato. Vaḍḍhamāno kappo vivaṭṭakappo tadā brahmalokato	1360	
PA_atk-s05_17a:1360_5	sattānaṃ vivaṭṭanato. Tattha saṃvaṭṭena saṃvaṭṭaṭṭhāyī gahito hoti taṃmūlakattā.	1360	
PA_atk-s05_17a:1360_6	Vivaṭṭena ca vivaṭṭaṭṭhāyī. Evañhi sati “cattārimāni, bhikkhave, kappassa asaṅkhyeyyāni.	1360	
PA_atk-s05_17a:1360_7	Katamāni cattāri? Yadā, bhikkhave, kappo saṃvaṭṭati, taṃ na sukaraṃ saṅkhātuṃ. Yadā,	1360	
PA_atk-s05_17a:1360_8	bhikkhave, kappo saṃvaṭṭo tiṭṭhati…pe… yadā, bhikkhave, kappo vivaṭṭati…pe… yadā,	1360	
PA_atk-s05_17a:1360_9	bhikkhave, kappo vivaṭṭo tiṭṭhati, taṃ na sukaraṃ saṅkhātu”nti vuttāni cattāri asaṅkheyyāni	1360	
PA_atk-s05_17a:1360_10	pariggahitāni honti.	13601	
PA_atk-s05_17a:1361_0	Tattha tayo saṃvaṭṭā – tejosaṃvaṭṭo, āposaṃvaṭṭo, vāyosaṃvaṭṭoti. Tisso saṃvaṭṭasīmā	1361	
PA_atk-s05_17a:1361_1	– ābhassarā, subhakiṇhā, vehapphalāti. Yadā kappo tejena saṃvaṭṭati, ābhassarato	1361	
PA_atk-s05_17a:1361_2	heṭṭhā agginā ḍayhati. Yadā āpena saṃvaṭṭati, subhakiṇhato heṭṭhā udakena vilīyati.	1361	
PA_atk-s05_17a:1361_3	Yadā vāyunā saṃvaṭṭati, vehapphalato heṭṭhā vātena viddhaṃsīyati. Vitthārato pana	1361	
PA_atk-s05_17a:1361_4	sadāpi ekaṃ buddhakkhettaṃ vinassati. Buddhakkhettaṃ nāma tividhaṃ hoti – jātikkhettaṃ,	1361	
PA_atk-s05_17a:1361_5	āṇākkhettaṃ, visayakkhettañca. Tattha jātikkhettaṃ dasasahassacakkavāḷapariyantaṃ	1361	
PA_atk-s05_17a:1361_6	hoti, yaṃ tathāgatassa paṭisandhigahaṇādīsu kampati. Āṇākkhettaṃ koṭisatasahassacakkavāḷapariyantaṃ,	1361	
PA_atk-s05_17a:1361_7	yattha ratanaparittaṃ, khandhaparittaṃ, dhajaggaparittaṃ, āṭānāṭiyaparittaṃ, moraparittanti	1361	
PA_atk-s05_17a:1361_8	imesaṃ parittānaṃ ānubhāvo vattati. Visayakkhettaṃ anantamaparimāṇaṃ, yaṃ “yāvatā	1361	
PA_atk-s05_17a:1361_9	vā pana ākaṅkheyyā”ti vuttaṃ. Tattha yaṃ yaṃ tathāgato ākaṅkhati, taṃ taṃ jānāti.	1361	
PA_atk-s05_17a:1361_10	Evametesu tīsu buddhakkhettesu ekaṃ āṇākkhettaṃ vinassati, tasmiṃ pana vinassante	13611	
PA_atk-s05_17a:1361_11	jātikkhettaṃ vinaṭṭhameva hoti, vinassantañca ekatova vinassati, saṇṭhahantañca ekatova saṇṭhahati.	13611	
PA_atk-s05_17a:1362_0	Tassevaṃ vināso ca saṇṭhahanañca veditabbaṃ – yasmiṃ samaye kappo agginā nassati,	1362	
PA_atk-s05_17a:1362_1	āditova kappavināsakamahāmegho vuṭṭhahitvā koṭisatasahassacakkavāḷe ekaṃ mahāvassaṃ	1362	
PA_atk-s05_17a:1362_2	vassati. Manussā tuṭṭhā sabbabījāni nīharitvā vapanti. Sassesu pana gokhāyitakamattesu	1362	
PA_atk-s05_17a:1362_3	jātesu gadrabharavaṃ ravanto ekabindumattampi na vassati, tadā pacchinnaṃ pacchinnameva	1362	
PA_atk-s05_17a:1362_4	vassaṃ hoti. Vassūpajīvino sattā kamena brahmaloke nibbattanti, pupphaphalūpajīviniyo	1362	
PA_atk-s05_17a:1362_5	ca devatā. Evaṃ dīghe addhāne vītivatte tattha tattha udakaṃ parikkhayaṃ gacchati.	1362	
PA_atk-s05_17a:1362_6	Athānukkamena macchakacchapāpi kālaṃ katvā brahmaloke nibbattanti, nerayikasattāpi.	1362	
PA_atk-s05_17a:1362_7	Tattha “nerayikā sattamasūriyapātubhāve vinassantī”ti eke. Jhānaṃ vinā natthi brahmaloke	1362	
PA_atk-s05_17a:1362_8	nibbatti, etesañca keci dubbhikkhapīḷitā, keci abhabbā jhānādhigamāya, te kathaṃ	1362	
PA_atk-s05_17a:1362_9	tattha nibbattantīti? Devaloke paṭiladdhajjhānavasena. Tadā hi “vassasatasahassassa	1362	
PA_atk-s05_17a:1362_10	accayena kappavuṭṭhānaṃ bhavissatī”ti lokabyūhā nāma kāmāvacaradevā muttasirā vikiṇṇakesā	13621	
PA_atk-s05_17a:1362_11	rudamukhā assūni hatthehi puñchamānā rattavatthanivatthā ativiya virūpavesadhārino	13621	
PA_atk-s05_17a:1362_12	hutvā manussapathe vicarantā evaṃ ārocenti – “mārisā, mārisā, ito vassasatasahassassa	13621	
PA_atk-s05_17a:1362_13	accayena kappavuṭṭhānaṃ bhavissati, ayaṃ loko vinassissati, mahāsamuddopi ussussissati,	13621	
PA_atk-s05_17a:1362_14	ayañca mahāpathavī sineru ca pabbatarājā uddayhissanti vinassissanti, yāva brahmalokā	13621	
PA_atk-s05_17a:1362_15	lokavināso bhavissati. Mettaṃ, mārisā, bhāvetha. Karuṇaṃ… muditaṃ… upekkhaṃ, mārisā,	13621	
PA_atk-s05_17a:1362_16	bhāvetha. Mātaraṃ upaṭṭhahatha, pitaraṃ upaṭṭhahatha, kule jeṭṭhāpacāyino hothā”ti.	13621	
PA_atk-s05_17a:1362_17	Tesaṃ vacanaṃ sutvā yebhuyyena manussā ca bhummā devā ca saṃvegajātā aññamaññaṃ muducittā	13621	
PA_atk-s05_17a:1362_18	hutvā mettādīni puññāni karitvā devaloke nibbattanti. Tattha dibbasudhābhojanaṃ bhuñjitvā	13621	
PA_atk-s05_17a:1362_19	vāyokasiṇe parikammaṃ katvā jhānaṃ paṭilabhanti. Tadaññe pana aparapariyavedanīyena	13621	
PA_atk-s05_17a:1362_20	kammena devaloke nibbattanti. Aparapariyavedanīyakammarahito hi saṃsāre saṃsaranto	13622	
PA_atk-s05_17a:1362_21	nāma satto natthi. Tepi tattha tatheva jhānaṃ paṭilabhanti. Evaṃ devaloke paṭiladdhajjhānavasena	13622	
PA_atk-s05_17a:1362_22	sabbepi brahmaloke nibbattantīti.	13622	
PA_atk-s05_17a:1363_0	Vassūpacchedato pana uddhaṃ dīghassa addhuno accayena dutiyo sūriyo pātubhavati,	1363	
PA_atk-s05_17a:1363_1	tasmiṃ pātubhūte neva rattiparicchedo, na divāparicchedo paññāyati. Eko sūriyo udeti,	1363	
PA_atk-s05_17a:1363_2	eko atthaṃ gacchati, avicchinnasūriyasantāpova loko hoti. Yathā ca pakatisūriye sūriyadevaputto	1363	
PA_atk-s05_17a:1363_3	hoti, evaṃ kappavināsakasūriye natthi. Tattha pakatisūriye vattamāne ākāse valāhakāpi	1363	
PA_atk-s05_17a:1363_4	dhūmasikhāpi caranti. Kappavināsakasūriye vattamāne vigatadhūmavalāhakaṃ ādāsamaṇḍalaṃ	1363	
PA_atk-s05_17a:1363_5	viya nimmalaṃ nabhaṃ hoti. Ṭhapetvā pañca mahānadiyo sesakunnadīādīsu udakaṃ sussati.	1363	
PA_atk-s05_17a:1364	Tatopi dīghassa addhuno accayena tatiyo sūriyo pātubhavati, yassa pātubhāvā mahānadiyopi sussanti.	136	
PA_atk-s05_17a:1365_0	Tatopi dīghassa addhuno accayena catuttho sūriyo pātubhavati, yassa pātubhāvā himavati	1365	
PA_atk-s05_17a:1365_1	mahānadīnaṃ pabhavā – “sīhapapātano, haṃsapātano, kaṇṇamuṇḍako, rathakāradaho, anotattadaho,	1365	
PA_atk-s05_17a:1365_2	chaddantadaho, kuṇāladaho”ti ime satta mahāsarā sussanti.	1365	
PA_atk-s05_17a:1366	Tatopi dīghassa addhuno accayena pañcamo sūriyo pātubhavati, yassa pātubhāvā anupubbena mahāsamudde aṅgulipabbatemanamattampi udakaṃ na saṇṭhāti.	136	
PA_atk-s05_17a:1367_0	Tatopi dīghassa addhuno accayena chaṭṭho sūriyo pātubhavati, yassa pātubhāvā sakalacakkavāḷaṃ	1367	
PA_atk-s05_17a:1367_1	ekadhūmaṃ hoti pariyādinnasinehaṃ dhūmena. Yathā cidaṃ, evaṃ koṭisatasahassacakkavāḷānipi.	1367	
PA_atk-s05_17a:1368_0	Tatopi dīghassa addhuno accayena sattamo sūriyo pātubhavati, yassa pātubhāvā sakalacakkavāḷaṃ	1368	
PA_atk-s05_17a:1368_1	ekajālaṃ hoti saddhiṃ koṭisatasahassacakkavāḷehi. Yojanasatikādibhedāni sinerukūṭānipi	1368	
PA_atk-s05_17a:1368_2	palujjitvā ākāseyeva antaradhāyanti. Sā aggijālā uṭṭhahitvā cātumahārājike gaṇhāti.	1368	
PA_atk-s05_17a:1368_3	Tattha kanakavimānaratanavimānamaṇivimānāni jhāpetvā tāvatiṃsabhavanaṃ gaṇhāti. Eteneva	1368	
PA_atk-s05_17a:1368_4	upāyena yāva paṭhamajjhānabhūmiṃ gaṇhāti. Tattha tayopi. Brahmaloke jhāpetvā ābhassare	1368	
PA_atk-s05_17a:1368_5	āhacca tiṭṭhati. Sā yāva aṇumattampi saṅkhāragataṃ atthi, tāva na nibbāyati. Sabbasaṅkhāraparikkhayā	1368	
PA_atk-s05_17a:1368_6	pana sappitelajhāpanaggisikhā viya chārikampi anavasesetvā nibbāyati. Heṭṭhāākāsena	1368	
PA_atk-s05_17a:1368_7	saha upariākāso eko hoti mahandhakāro.	1368	
PA_atk-s05_17a:1369_0	Atha dīghassa addhuno accayena mahāmegho uṭṭhahitvā paṭhamaṃ sukhumaṃ sukhumaṃ vassati.	1369	
PA_atk-s05_17a:1369_1	Anupubbena kumudanāḷayaṭṭhimusalatālakkhandhādippamāṇāhi dhārāhi vassanto koṭisatasahassacakkavāḷesu	1369	
PA_atk-s05_17a:1369_2	sabbaṃ daḍḍhaṭṭhānaṃ pūretvā antaradhāyati. Taṃ udakaṃ heṭṭhā ca tiriyañca vāto samuṭṭhahitvā	1369	
PA_atk-s05_17a:1369_3	ghanaṃ karoti parivaṭumaṃ paduminipatte udakabindusadisaṃ. Kathaṃ tāva mahantaṃ udakarāsiṃ	1369	
PA_atk-s05_17a:1369_4	ghanaṃ karotīti ce? Vivarasampadānato. Taṃ hissa tahiṃ tahiṃ vivaraṃ deti. Taṃ evaṃ	1369	
PA_atk-s05_17a:1369_5	vātena sampiṇḍiyamānaṃ ghanaṃ kariyamānaṃ parikkhayamānaṃ anupubbena heṭṭhā otarati.	1369	
PA_atk-s05_17a:1369_6	Otiṇṇe otiṇṇe udake brahmalokaṭṭhāne brahmalokā, upari catukāmāvacaradevalokaṭṭhāne	1369	
PA_atk-s05_17a:1369_7	ca devalokā pātubhavanti. Purimapathaviṭṭhānaṃ otiṇṇe pana balavavātā uppajjanti.	1369	
PA_atk-s05_17a:1369_8	Te taṃ pihitadvāre dhamakaraṇe ṭhitaudakamiva nirussāsaṃ katvā rumbhanti. Madhurodakaṃ	1369	
PA_atk-s05_17a:1369_9	parikkhayaṃ gacchamānaṃ upari rasapathaviṃ samuṭṭhāpeti. Sā vaṇṇasampannā ceva hoti	1369	
PA_atk-s05_17a:1369_10	gandharasasampannā ca nirudakapāyāsassa upari paṭalaṃ viya. Tadā ca ābhassarabrahmaloke	13691	
PA_atk-s05_17a:1369_11	paṭhamatarābhinibbattā sattā āyukkhayā vā puññakkhayā vā tato cavitvā idhūpapajjanti.	13691	
PA_atk-s05_17a:1369_12	Te honti sayaṃpabhā antalikkhacarā. Te aggaññasutte vuttanayena taṃ rasapathaviṃ	13691	
PA_atk-s05_17a:1369_13	sāyitvā taṇhābhibhūtā āluppakārakaṃ paribhuñjituṃ upakkamanti.	13691	
PA_atk-s05_17a:1370_0	Atha tesaṃ sayaṃpabhā antaradhāyati, andhakāro hoti. Te andhakāraṃ disvā bhāyanti.	1370	
PA_atk-s05_17a:1370_1	Tato nesaṃ bhayaṃ nāsetvā sūrabhāvaṃ janayantaṃ paripuṇṇapaññāsayojanaṃ sūriyamaṇḍalaṃ	1370	
PA_atk-s05_17a:1370_2	pātubhavati. Te taṃ disvā “ālokaṃ paṭilabhimhā”ti haṭṭhatuṭṭhā hutvā “amhākaṃ bhītānaṃ	1370	
PA_atk-s05_17a:1370_3	bhayaṃ nāsetvā sūrabhāvaṃ janayanto uṭṭhito, tasmā sūriyo hotū”ti sūriyotvevassa	1370	
PA_atk-s05_17a:1370_4	nāmaṃ karonti. Atha sūriye divasaṃ ālokaṃ katvā atthaṅgate “yampi ālokaṃ labhimha,	1370	
PA_atk-s05_17a:1370_5	sopi no naṭṭho”ti puna bhītā honti, tesaṃ evaṃ hoti “sādhu vatassa sace aññaṃ ālokaṃ	1370	
PA_atk-s05_17a:1370_6	labheyyāmā”ti. Tesaṃ cittaṃ ñatvā viya ekūnapaññāsayojanaṃ candamaṇḍalaṃ pātubhavati.	1370	
PA_atk-s05_17a:1370_7	Te taṃ disvā bhiyyosomattāya haṭṭhatuṭṭhā hutvā “amhākaṃ chandaṃ ñatvā viya uṭṭhito,	1370	
PA_atk-s05_17a:1370_8	tasmā cando hotū”ti candotvevassa nāmaṃ karonti.	1370	
PA_atk-s05_17a:1371_0	Evaṃ candimasūriyesu pātubhūtesu nakkhattāni tārakarūpāni pātubhavanti. Tato pabhuti	1371	
PA_atk-s05_17a:1371_1	rattindivā paññāyanti anukkamena ca māsaddhamāsautusaṃvaccharā. Candimasūriyānaṃ	1371	
PA_atk-s05_17a:1371_2	pana pātubhūtadivaseyeva sinerucakkavāḷahimavantapabbatā pātubhavanti. Te ca kho	1371	
PA_atk-s05_17a:1371_3	apubbaṃ acarimaṃ phagguṇapuṇṇamadivaseyeva pātubhavanti. Kathaṃ? Yathā nāma kaṅgubhatte	1371	
PA_atk-s05_17a:1371_4	paccamāne ekappahāreneva pubbuḷakā uṭṭhahanti, eke padesā thūpathūpā honti, eke ninnaninnā	1371	
PA_atk-s05_17a:1371_5	eke samasamā, evamevaṃ thūpathūpaṭṭhāne pabbatā honti ninnaninnaṭṭhāne samuddā samasamaṭṭhāne dīpāti.	1371	
PA_atk-s05_17a:1372_0	Atha tesaṃ sattānaṃ rasapathaviṃ paribhuñjantānaṃ kamena ekacce vaṇṇavanto, ekacce	1372	
PA_atk-s05_17a:1372_1	dubbaṇṇā honti. Tattha vaṇṇavanto dubbaṇṇe atimaññanti. Tesaṃ atimānapaccayā sā rasapathavī	1372	
PA_atk-s05_17a:1372_2	antaradhāyati, bhūmipappaṭako pātubhavati. Atha tesaṃ teneva nayena sopi antaradhāyati,	1372	
PA_atk-s05_17a:1372_3	padālatā pātubhavati. Teneva nayena sāpi antaradhāyati, akaṭṭhapāko sāli pātubhavati	1372	
PA_atk-s05_17a:1372_4	akaṇo athuso suddho sugandhā taṇḍulapphalo. Tato nesaṃ bhājanāni uppajjanti. Te sāliṃ	1372	
PA_atk-s05_17a:1372_5	bhājane ṭhapetvā pāsāṇapiṭṭhiyaṃ ṭhapenti. Sayameva jālāsikhā uṭṭhahitvā taṃ pacati.	1372	
PA_atk-s05_17a:1372_6	So hoti odano sumanajātipupphasadiso. Na tassa sūpena vā byañjanena vā karaṇīyaṃ	1372	
PA_atk-s05_17a:1372_7	atthi, yaṃ yaṃ rasaṃ bhuñjitukāmā honti, taṃ taṃ rasova hoti. Tesaṃ taṃ oḷārikaṃ	1372	
PA_atk-s05_17a:1372_8	āhāraṃ āharayataṃ tato pabhuti muttakarīsaṃ sañjāyati. Atha nesaṃ tassa nikkhamanatthāya	1372	
PA_atk-s05_17a:1372_9	vaṇamukhāni pabhijjanti. Purisassa purisabhāvo, itthiyā itthibhāvo pātubhavati. Tatra	1372	
PA_atk-s05_17a:1372_10	sudaṃ itthī purisaṃ, puriso ca itthiṃ ativelaṃ upanijjhāyati. Tesaṃ ativelaṃ upanijjhāyanapaccayā	13721	
PA_atk-s05_17a:1372_11	kāmapariḷāho uppajjati. Tato methunaṃ dhammaṃ paṭisevanti. Te asaddhammapaṭisevanapaccayā	13721	
PA_atk-s05_17a:1372_12	viññūhi garahiyamānā viheṭhiyamānā tassa asaddhammassa paṭicchādanahetu agārāni karonti.	13721	
PA_atk-s05_17a:1372_13	Te agāraṃ ajjhāvasamānā anukkamena aññatarassa alasajātikassa sattassa diṭṭhānugatiṃ	13721	
PA_atk-s05_17a:1372_14	āpajjantā sannidhiṃ karonti. Tato pabhuti kaṇopi thusopi taṇḍulaṃ pariyonandhati,	13721	
PA_atk-s05_17a:1372_15	lāyitaṭṭhānampi na paṭivirūhati. Te sannipatitvā anutthunanti “pāpakā vata bho dhammā	13721	
PA_atk-s05_17a:1372_16	sattesu pātubhūtā, mayañhi pubbe manomayā ahumhā”ti aggaññasutte vuttanayena vitthāretabbaṃ.	13721	
PA_atk-s05_17a:1372_17	Tato mariyādaṃ ṭhapenti.	13721	
PA_atk-s05_17a:1373_0	Atha aññataro satto aññassa bhāgaṃ adinnaṃ ādiyati. Taṃ dvikkhattuṃ paribhāsitvā	1373	
PA_atk-s05_17a:1373_1	tatiyavāre pāṇileḍḍudaṇḍehi paharanti. Te evaṃ adinnādānagarahamusāvādadaṇḍādānesu	1373	
PA_atk-s05_17a:1373_2	uppannesu sannipatitvā cintayanti “yaṃnūna mayaṃ ekaṃ sattaṃ sammanneyyāma, yo no	1373	
PA_atk-s05_17a:1373_3	sammā khīyitabbaṃ khīyeyya, garahitabbaṃ garaheyya, pabbājetabbaṃ pabbājeyya. Mayaṃ	1373	
PA_atk-s05_17a:1373_4	panassa sālīnaṃ bhāgaṃ anupadassāmā”ti. Evaṃ katasanniṭṭhānesu pana sattesu imasmiṃ	1373	
PA_atk-s05_17a:1373_5	tāva kappe ayameva bhagavā bodhisattabhūto tena samayena tesu sattesu abhirūpataro	1373	
PA_atk-s05_17a:1373_6	ca dassanīyataro ca mahesakkhataro ca buddhisampanno paṭibalo niggahapaggahaṃ kātuṃ.	1373	
PA_atk-s05_17a:1373_7	Te taṃ upasaṅkamitvā yācitvā sammanniṃsu. So “tena mahājanena sammatoti mahāsammato,	1373	
PA_atk-s05_17a:1373_8	khettānaṃ adhipatīti khattiyo, dhammena samena pare rañjetīti rājā”ti tīhi nāmehi	1373	
PA_atk-s05_17a:1373_9	paññāyittha. Yañhi loke acchariyaṭṭhānaṃ, bodhisattova tattha ādipurisoti. Evaṃ bodhisattaṃ	1373	
PA_atk-s05_17a:1373_10	ādiṃ katvā khattiyamaṇḍale saṇṭhite anupubbena brāhmaṇādayopi vaṇṇā saṇṭhahiṃsu.	13731	
PA_atk-s05_17a:1373_11	Tattha kappavināsakamahāmeghato yāva jālūpacchedo, idamekamasaṅkheyyaṃ saṃvaṭṭoti	13731	
PA_atk-s05_17a:1373_12	vuccati. Kappavināsakajālūpacchedato yāva koṭisatasahassacakkavāḷaparipūrako sampattimahāmegho,	13731	
PA_atk-s05_17a:1373_13	idaṃ dutiyamasaṅkheyyaṃ saṃvaṭṭaṭṭhāyīti vuccati. Sampattimahāmeghato yāva candimasūriyapātubhāvo,	13731	
PA_atk-s05_17a:1373_14	idaṃ tatiyamasaṅkheyyaṃ vivaṭṭoti vuccati. Candimasūriyapātubhāvato yāva puna kappavināsakamahāmegho,	13731	
PA_atk-s05_17a:1373_15	idaṃ catutthamasaṅkheyyaṃ vivaṭṭaṭṭhāyīti vuccati. Imāni cattāri asaṅkheyyāni eko	13731	
PA_atk-s05_17a:1373_16	mahākappo hoti. Evaṃ tāva agginā vināso ca saṇṭhahanañca veditabbaṃ.	13731	
PA_atk-s05_17a:1374_0	Yasmiṃ pana samaye kappo udakena nassati, āditova kappavināsakamahāmegho uṭṭhahitvāti	1374	
PA_atk-s05_17a:1374_1	pubbe vuttanayeneva vitthāretabbaṃ. Ayaṃ pana viseso – yathā tattha dutiyo sūriyo,	1374	
PA_atk-s05_17a:1374_2	evamidha kappavināsako khārūdakamahāmegho uṭṭhāti. So ādito sukhumaṃ sukhumaṃ vassanto	1374	
PA_atk-s05_17a:1374_3	anukkamena mahādhārāhi koṭisatasahassacakkavāḷānaṃ pūrento vassati. Khārūdakena phuṭṭhaphuṭṭhā	1374	
PA_atk-s05_17a:1374_4	pathavīpabbatādayo vilīyanti. Udakaṃ samantato vātehi dhārīyati. Pathavito yāva dutiyajjhānabhūmiṃ	1374	
PA_atk-s05_17a:1374_5	udakaṃ gaṇhāti, tattha tayopi brahmaloke vilīyāpetvā subhakiṇhe āhacca tiṭṭhati.	1374	
PA_atk-s05_17a:1374_6	Taṃ yāva aṇumattampi saṅkhāragataṃ atthi, tāva na vūpasammati.	1374	
PA_atk-s05_17a:1375_0	Udakānugataṃ pana sabbasaṅkhāragataṃ abhibhavitvā sahasā vūpasammati, antaradhānaṃ	1375	
PA_atk-s05_17a:1375_1	gacchati. Heṭṭhāākāsena saha upariākāso eko hoti mahandhakāroti sabbaṃ vuttasadisaṃ.	1375	
PA_atk-s05_17a:1375_2	Kevalaṃ panidha ābhassarabrahmalokaṃ ādiṃ katvā loko pātubhavati. Subhakiṇhato ca	1375	
PA_atk-s05_17a:1375_3	cavitvā ābhassaraṭṭhānādīsu sattā nibbattanti. Tattha kappavināsakamahāmeghato yāva	1375	
PA_atk-s05_17a:1375_4	kappavināsakakhārūdakūpacchedo, idamekaṃ asaṅkheyyaṃ. Udakūpacchedato yāva sampattimahāmegho,	1375	
PA_atk-s05_17a:1375_5	idaṃ dutiyamasaṅkheyyaṃ. Sampattimahāmeghato…pe… imāni cattāri asaṅkheyyāni eko mahākappo	1375	
PA_atk-s05_17a:1375_6	hoti. Evaṃ udakena vināso ca saṇṭhahanañca veditabbaṃ.	1375	
PA_atk-s05_17a:1376_0	Yasmiṃ pana samaye kappo vātena vinassati, āditova kappavināsakamahāmegho vuṭṭhahitvāti	1376	
PA_atk-s05_17a:1376_1	pubbe vuttanayeneva vitthāretabbaṃ. Ayaṃ pana viseso – yathā tattha dutiyasūriyo,	1376	
PA_atk-s05_17a:1376_2	evamidha kappavināsanatthaṃ vāto samuṭṭhāti. So paṭhamaṃ thūlarajaṃ uṭṭhāpeti, tato	1376	
PA_atk-s05_17a:1376_3	saṇharajaṃ sukhumavālikaṃ thūlavālikaṃ sakkharapāsāṇādayoti yāva kūṭāgāramatte pāsāṇe	1376	
PA_atk-s05_17a:1376_4	visamaṭṭhāne ṭhitamahārukkhe ca uṭṭhāpeti. Te pathavito nabhamuggatā na puna patanti,	1376	
PA_atk-s05_17a:1376_5	tattheva cuṇṇavicuṇṇā hutvā abhāvaṃ gacchanti. Athānukkamena heṭṭhāmahāpathaviyā	1376	
PA_atk-s05_17a:1376_6	vāto samuṭṭhahitvā pathaviṃ parivattetvā uddhaṃ mūlaṃ katvā ākāse khipati. Yojanasatappamāṇā	1376	
PA_atk-s05_17a:1376_7	pathavippadesā dviyojanatiyojanacatuyojanapañcayojanasatappamāṇāpi bhijjitvā vātavegukkhittā	1376	
PA_atk-s05_17a:1376_8	ākāseyeva cuṇṇavicuṇṇā hutvā abhāvaṃ gacchanti. Cakkavāḷapabbatampi sinerupabbatampi	1376	
PA_atk-s05_17a:1376_9	vāto ukkhipitvā ākāse khipati. Te aññamaññaṃ abhihantvā cuṇṇavicuṇṇā hutvā vinassanti.	1376	
PA_atk-s05_17a:1376_10	Eteneva upāyena bhūmaṭṭhakavimānāni ca ākāsaṭṭhakavimānāni ca vināsento cha kāmāvacaradevaloke	13761	
PA_atk-s05_17a:1376_11	vināsetvā koṭisatasahassacakkavāḷāni vināseti. Tattha cakkavāḷā cakkavāḷehi, himavantā	13761	
PA_atk-s05_17a:1376_12	himavantehi, sinerū sinerūhi aññamaññaṃ samāgantvā cuṇṇavicuṇṇā hutvā vinassanti.	13761	
PA_atk-s05_17a:1376_13	Pathavito yāva tatiyajjhānabhūmiṃ vāto gaṇhāti, tattha tayo brahmaloke vināsetvā	13761	
PA_atk-s05_17a:1376_14	vehapphale āhacca tiṭṭhati. Evaṃ sabbasaṅkhāragataṃ vināsetvā sayampi vinassati.	13761	
PA_atk-s05_17a:1376_15	Heṭṭhāākāsena saha upariākāso eko hoti mahandhakāroti sabbaṃ vuttasadisaṃ. Idha pana	13761	
PA_atk-s05_17a:1376_16	subhakiṇhabrahmalokaṃ ādiṃ katvā loko pātubhavati. Vehapphalato ca cavitvā subhakiṇhaṭṭhānādīsu	13761	
PA_atk-s05_17a:1376_17	sattā nibbattanti. Tattha kappavināsakamahāmeghato yāva kappavināsakavātūpacchedo,	13761	
PA_atk-s05_17a:1376_18	idamekaṃ asaṅkheyyaṃ. Vātūpacchedato yāva sampattimahāmegho, idaṃ dutiyamasaṅkheyyaṃ…pe…	13761	
PA_atk-s05_17a:1376_19	imāni cattāri asaṅkheyyāni eko mahākappo hoti. Evaṃ vātena vināso ca saṇṭhahanañca veditabbaṃ.	13761	
PA_atk-s05_17a:1377_0	Kiṃ kāraṇā evaṃ loko vinassati? Akusalamūlakāraṇā. Akusalamūlesu hi ussannesu evaṃ	1377	
PA_atk-s05_17a:1377_1	loko vinassati. So ca kho rāge ussannatare agginā vinassati, dose ussannatare udakena	1377	
PA_atk-s05_17a:1377_2	vinassati. Keci pana “dose ussannatare agginā, rāge udakenā”ti vadanti. Mohe ussannatare	1377	
PA_atk-s05_17a:1377_3	vātena vinassati. Evaṃ vinassantopi ca nirantarameva satta vāre agginā nassati, aṭṭhame	1377	
PA_atk-s05_17a:1377_4	vāre udakena. Puna satta vāre agginā, aṭṭhame vāre udakenāti evaṃ aṭṭhame aṭṭhame	1377	
PA_atk-s05_17a:1377_5	vāre vinassanto sattakkhattuṃ udakena vinassitvā puna satta vāre agginā nassati.	1377	
PA_atk-s05_17a:1377_6	Ettāvatā tesaṭṭhi kappā atītā honti. Etthantare udakena nassanavāraṃ sampattampi	1377	
PA_atk-s05_17a:1377_7	paṭibāhitvā laddhokāso vāto paripuṇṇacatusaṭṭhikappāyuke subhakiṇhe viddhaṃsento lokaṃ vināseti.	1377	
PA_atk-s05_17a:1378_0	Pubbenivāsaṃ anussarantopi ca kappānussaraṇako bhikkhu etesu kappesu anekepi saṃvaṭṭakappe	1378	
PA_atk-s05_17a:1378_1	anekepi vivaṭṭakappe anekepi saṃvaṭṭavivaṭṭakappe anussarati. Saṃvaṭṭakappe vivaṭṭakappeti	1378	
PA_atk-s05_17a:1378_2	ca kappassa aḍḍhaṃ gahetvā vuttaṃ. Saṃvaṭṭavivaṭṭakappeti sakalakappaṃ gahetvā vuttaṃ.	1378	
PA_atk-s05_17a:1378_3	Kathaṃ anussaratīti ce? Amutrāsintiādinā nayena. Tattha amutrāsinti amumhi saṃvaṭṭakappe	1378	
PA_atk-s05_17a:1378_4	ahaṃ amumhi bhave vā yoniyā vā gatiyā vā viññāṇaṭṭhitiyā vā sattāvāse vā sattanikāye	1378	
PA_atk-s05_17a:1378_5	vā āsiṃ. Evaṃnāmoti tisso vā phusso vā. Evaṃgottoti kaccāno vā kassapo vā. Idamassa	1378	
PA_atk-s05_17a:1378_6	atītabhave attano nāmagottānussaraṇavasena vuttaṃ. Sace pana tasmiṃ kāle attano vaṇṇasampattiṃ	1378	
PA_atk-s05_17a:1378_7	vā lūkhapaṇītajīvikabhāvaṃ vā sukhadukkhabahulataṃ vā appāyukadīghāyukabhāvaṃ vā	1378	
PA_atk-s05_17a:1378_8	anussaritukāmo hoti, tampi anussaratiyeva. Tenāha “evaṃvaṇṇo…pe… evamāyupariyanto”ti.	1378	
PA_atk-s05_17a:1378_9	Tattha evaṃvaṇṇoti odāto vā sāmo vā. Evamāhāroti sālimaṃsodanāhāro vā pavattaphalabhojano	1378	
PA_atk-s05_17a:1378_10	vā. Evaṃsukhadukkhappaṭisaṃvedīti anekappakārena kāyikacetasikānaṃ sāmisanirāmisādippabhedānaṃ	13781	
PA_atk-s05_17a:1378_11	vā sukhadukkhānaṃ paṭisaṃvedī. Evamāyupariyantoti evaṃ vassasataparimāṇāyupariyanto	13781	
PA_atk-s05_17a:1378_12	vā caturāsītikappasatasahassāyupariyanto vā.	13781	
PA_atk-s05_17a:1379_0	So tato cuto amutra udapādinti so ahaṃ tato bhavato yonito gatito viññāṇaṭṭhitito	1379	
PA_atk-s05_17a:1379_1	sattāvāsato sattanikāyato vā cuto puna amukasmiṃ nāma bhave yoniyā gatiyā viññāṇaṭṭhitiyā	1379	
PA_atk-s05_17a:1379_2	sattāvāse sattanikāye vā udapādiṃ. Tatrāpāsinti atha tatrāpi bhave yoniyā gatiyā	1379	
PA_atk-s05_17a:1379_3	viññāṇaṭṭhitiyā sattāvāse sattanikāye vā puna ahosiṃ. Evaṃnāmotiādi vuttanayameva.	1379	
PA_atk-s05_17a:1379_4	Apica yasmā amutrāsinti idaṃ anupubbena ārohantassa yāvaticchakaṃ anussaraṇaṃ, so	1379	
PA_atk-s05_17a:1379_5	tato cutoti paṭinivattantassa paccavekkhaṇaṃ, tasmā idhūpapannoti imissā idhūpapattiyā	1379	
PA_atk-s05_17a:1379_6	anantaramevassa upapattiṭṭhānaṃ sandhāya amutra udapādinti idaṃ vuttanti veditabbaṃ.	1379	
PA_atk-s05_17a:1379_7	Tatrāpāsinti evamādi panassa tatra imissā upapattiyā anantare upapattiṭṭhāne nāmagottādīnaṃ	1379	
PA_atk-s05_17a:1379_8	anussaraṇadassanatthaṃ vuttaṃ. So tato cuto idhūpapannoti svāhaṃ tato anantarūpapattiṭṭhānato	1379	
PA_atk-s05_17a:1379_9	cuto idha amukasmiṃ nāma khattiyakule vā brāhmaṇakule vā nibbattoti. Itīti evaṃ.	1379	
PA_atk-s05_17a:1379_10	Sākāraṃ sauddesanti nāmagottavasena sauddesaṃ, vaṇṇādivasena sākāraṃ. Nāmagottena	13791	
PA_atk-s05_17a:1379_11	hi satto tisso phusso kassapoti uddisīyati, vaṇṇādīhi sāmo odātoti nānattato paññāyati.	13791	
PA_atk-s05_17a:1379_12	Tasmā nāmagottaṃ uddeso, itare ākārāti.	13791	
PA_atk-s05_17a:1380	Pubbenivāsānussatiñāṇaniddesavaṇṇanā niṭṭhitā.	138	
PA_atk-s05_17a:1381	54. Dibbacakkhuñāṇaniddesavaṇṇanā	138	
PA_atk-s05_17a:1382_0	106. Dibbacakkhuñāṇaniddese ālokasaññaṃ manasi karotīti divā vā rattiṃ vā sūriyajoticandamaṇiālokaṃ	1382	
PA_atk-s05_17a:1382_1	ālokoti manasi karoti. Evaṃ manasikaronto ca ālokoti saññaṃ manasi pavattanato “ālokasaññaṃ	1382	
PA_atk-s05_17a:1382_2	manasi karotī”ti vuccati. Divāsaññaṃ adhiṭṭhātīti evaṃ ālokasaññaṃ manasikaritvā	1382	
PA_atk-s05_17a:1382_3	divāti saññaṃ ṭhapeti. Yathā divā tathā rattinti yathā divā āloko diṭṭho, tatheva	1382	
PA_atk-s05_17a:1382_4	rattimpi manasi karoti. Yathā rattiṃ tathā divāti yathā rattiṃ āloko diṭṭho, tatheva	1382	
PA_atk-s05_17a:1382_5	divāpi manasi karoti. Iti vivaṭena cetasāti evaṃ apihitena cittena. Apariyonaddhenāti	1382	
PA_atk-s05_17a:1382_6	samantato anaddhena. Sappabhāsaṃ cittaṃ bhāvetīti saobhāsaṃ cittaṃ vaḍḍheti. Etena	1382	
PA_atk-s05_17a:1382_7	dibbacakkhussa parikammālokārammaṇaṃ cittaṃ kathitaṃ. Ālokakasiṇārammaṇaṃ catutthajjhānameva	1382	
PA_atk-s05_17a:1382_8	vā sandhāya vuttaṃ. Tassevaṃ bhāvayato obhāsajātaṃ cittaṃ hoti vigatandhakārāvaraṇaṃ.	1382	
PA_atk-s05_17a:1382_9	Tena hi dibbacakkhuṃ uppādetukāmena ādikammikena kulaputtena imissāyeva pāḷiyā anusārena	1382	
PA_atk-s05_17a:1382_10	kasiṇārammaṇaṃ abhiññāpādakajjhānaṃ sabbākārena abhinīhārakkhamaṃ katvā “tejokasiṇaṃ	13821	
PA_atk-s05_17a:1382_11	odātakasiṇaṃ ālokakasiṇa”nti imesu tīsu kasiṇesu aññataraṃ āsannaṃ kātabbaṃ, upacārajjhānagocaraṃ	13821	
PA_atk-s05_17a:1382_12	katvā vaḍḍhetvā ṭhapetabbaṃ, na tattha appanā uppādetabbāti adhippāyo. Sace hi uppādeti,	13821	
PA_atk-s05_17a:1382_13	pādakajjhānanissayaṃ hoti, na parikammanissayaṃ. Imesu ca pana tīsu ālokakasiṇaṃyeva	13821	
PA_atk-s05_17a:1382_14	seṭṭhataraṃ, tadanulomena pana itaraṃ kasiṇadvayampi vuttaṃ. Tasmā ālokakasiṇaṃ itaresaṃ	13821	
PA_atk-s05_17a:1382_15	vā aññataraṃ ārammaṇaṃ katvā cattāri jhānāni uppādetvā puna upacārabhūmiyaṃyeva ṭhatvā	13821	
PA_atk-s05_17a:1382_16	kasiṇaṃ vaḍḍhetabbaṃ. Vaḍḍhitavaḍḍhitaṭṭhānassa antoyeva rūpagataṃ passitabbaṃ. Rūpagataṃ	13821	
PA_atk-s05_17a:1382_17	passato panassa tena byāpārena parikammacittena ālokapharaṇaṃ akubbato parikammassa	13821	
PA_atk-s05_17a:1382_18	vāro atikkamati, tato āloko antaradhāyati, tasmiṃ antarahite rūpagatampi na dissati.	13821	
PA_atk-s05_17a:1382_19	Athānena punappunaṃ pādakajjhānameva pavisitvā tato vuṭṭhāya āloko pharitabbo. Evaṃ	13821	
PA_atk-s05_17a:1382_20	anukkamena āloko thāmagato hotīti. “Ettha āloko hotū”ti yattakaṃ ṭhānaṃ paricchindati,	13822	
PA_atk-s05_17a:1382_21	tattha āloko tiṭṭhatiyeva. Divasampi nisīditvā passato rūpadassanaṃ hoti. Tattha	13822	
PA_atk-s05_17a:1382_22	yadā tassa bhikkhuno maṃsacakkhussa anāpāthagataṃ antokucchigataṃ hadayavatthunissitaṃ	13822	
PA_atk-s05_17a:1382_23	heṭṭhāpathavītalanissitaṃ tirokuṭṭapabbatapākāragataṃ paracakkavāḷagatanti idaṃ rūpaṃ	13822	
PA_atk-s05_17a:1382_24	ñāṇacakkhussa āpāthaṃ āgacchati, maṃsacakkhunā dissamānaṃ viya hoti, tadā dibbacakkhu	13822	
PA_atk-s05_17a:1382_25	uppannaṃ hoti. Tadeva cettha rūpadassanasamatthaṃ, na pubbabhāgacittāni.	13822	
PA_atk-s05_17a:1383_0	Tatrāyaṃ dibbacakkhuno uppattikkamo – vuttappakārametaṃ rūpamārammaṇaṃ katvā manodvārāvajjane	1383	
PA_atk-s05_17a:1383_1	uppajjitvā niruddhe tadeva rūpamārammaṇaṃ katvā cattāri pañca vā javanāni uppajjantīti	1383	
PA_atk-s05_17a:1383_2	pubbe vuttanayeneva veditabbaṃ. Idaṃ pana ñāṇaṃ “sattānaṃ cutūpapāte ñāṇa”ntipi “dibbacakkhuñāṇa”ntipi	1383	
PA_atk-s05_17a:1383_3	vuccati. Taṃ panetaṃ puthujjanassa paripantho hoti. So hi “yattha yattha āloko hotū”ti	1383	
PA_atk-s05_17a:1383_4	adhiṭṭhāti, taṃ taṃ pathavīsamuddapabbate vinivijjhitvāpi ekālokaṃ hoti. Athassa	1383	
PA_atk-s05_17a:1383_5	tattha bhayānakāni yakkharakkhasādirūpāni passato bhayaṃ uppajjati. Tena cittavikkhepaṃ	1383	
PA_atk-s05_17a:1383_6	patvā jhānavibbhantako hoti. Tasmā rūpadassane appamattena bhavitabbaṃ.	1383	
PA_atk-s05_17a:1384_0	Sattānaṃ cutūpapātañāṇāyāti sattānaṃ cutiyā ca upapāte ca ñāṇāya. Yena ñāṇena sattānaṃ	1384	
PA_atk-s05_17a:1384_1	cuti ca upapāto ca ñāyati, tadatthaṃ dibbacakkhuñāṇatthanti vuttaṃ hoti. Dibbena	1384	
PA_atk-s05_17a:1384_2	cakkhunāti vuttatthameva. Visuddhenāti cutūpapātadassanena diṭṭhivisuddhihetuttā	1384	
PA_atk-s05_17a:1384_3	visuddhaṃ. Yo hi cutimattameva passati, na upapātaṃ, so ucchedadiṭṭhiṃ gaṇhāti. Yo	1384	
PA_atk-s05_17a:1384_4	upapātameva passati, na cutiṃ, so navasattapātubhāvadiṭṭhiṃ gaṇhāti. Yo pana tadubhayaṃ	1384	
PA_atk-s05_17a:1384_5	passati, so yasmā duvidhampi taṃ diṭṭhigatamativattati, tasmāssa taṃ dassanaṃ diṭṭhivisuddhihetu	1384	
PA_atk-s05_17a:1384_6	hoti. Ubhayañcetaṃ buddhaputtā passanti. Tena vuttaṃ – “cutūpapātadassanena diṭṭhivisuddhihetuttā	1384	
PA_atk-s05_17a:1384_7	visuddha”nti. Manussūpacāraṃ atikkamitvā rūpadassanena atikkantamānusakaṃ, mānusakaṃ	1384	
PA_atk-s05_17a:1384_8	vā maṃsacakkhuṃ atikkantattā atikkantamānusakaṃ. Tena dibbena cakkhunā visuddhena	1384	
PA_atk-s05_17a:1384_9	atikkantamānusakena.	1384	
PA_atk-s05_17a:1385_0	Satte passatīti manussānaṃ maṃsacakkhunā viya satte oloketi. Cavamāne upapajjamāneti	1385	
PA_atk-s05_17a:1385_1	ettha cutikkhaṇe upapattikkhaṇe vā dibbacakkhunā daṭṭhuṃ na sakkā, ye pana āsannacutikā	1385	
PA_atk-s05_17a:1385_2	idāni cavissanti. Te cavamānā. Ye ca gahitapaṭisandhikā sampatinibbattā vā, te upapajjamānāti	1385	
PA_atk-s05_17a:1385_3	adhippetā. Te evarūpe cavamāne ca upapajjamāne ca passatīti dasseti. Hīneti mohanissandayuttattā	1385	
PA_atk-s05_17a:1385_4	hīnānaṃ jātikulabhogādīnaṃ vasena hīḷite ohīḷite oññāte avaññāte. Paṇīteti amohanissandayuttattā	1385	
PA_atk-s05_17a:1385_5	tabbiparīte. Suvaṇṇeti adosanissandayuttattā iṭṭhakantamanāpavaṇṇayutte. Dubbaṇṇeti	1385	
PA_atk-s05_17a:1385_6	dosanissandayuttattā aniṭṭhākantāmanāpavaṇṇayutte, anabhirūpe virūpetipi attho. Sugateti	1385	
PA_atk-s05_17a:1385_7	sugatigate, alobhanissandayuttattā vā aḍḍhe mahaddhane. Duggateti duggatigate, lobhanissandayuttattā	1385	
PA_atk-s05_17a:1385_8	vā dalidde appannapāne. Yathākammūpageti yaṃ yaṃ kammaṃ upacitaṃ, tena tena upagate.	1385	
PA_atk-s05_17a:1385_9	Tattha purimehi “cavamāne”tiādīhi dibbacakkhukiccaṃ vuttaṃ, iminā pana padena yathākammūpagañāṇakiccaṃ.	1385	
PA_atk-s05_17a:1386_0	Tassa ca ñāṇassa ayamuppattikkamo – idha bhikkhu heṭṭhānirayābhimukhaṃ ālokaṃ vaḍḍhetvā	1386	
PA_atk-s05_17a:1386_1	nerayike satte passati mahādukkhamanubhavamāne, taṃ dassanaṃ dibbacakkhukiccameva.	1386	
PA_atk-s05_17a:1386_2	So evaṃ manasi karoti “kiṃ nu kho kammaṃ katvā ime sattā etaṃ dukkhamanubhavantī”ti.	1386	
PA_atk-s05_17a:1386_3	Athassa “idaṃ nāma katvā”ti taṃkammārammaṇaṃ ñāṇamuppajjati. Tathā uparidevalokābhimukhaṃ	1386	
PA_atk-s05_17a:1386_4	ālokaṃ vaḍḍhetvā nandanavanamissakavanaphārusakavanādīsu satte passati mahāsampattiṃ	1386	
PA_atk-s05_17a:1386_5	anubhavamāne, tampi dassanaṃ dibbacakkhukiccameva. So evaṃ manasi karoti “kiṃ nu	1386	
PA_atk-s05_17a:1386_6	kho kammaṃ katvā ime sattā etaṃ sampattiṃ anubhavantī”ti. Athassa “idaṃ nāma katvā”ti	1386	
PA_atk-s05_17a:1386_7	taṃkammārammaṇaṃ ñāṇamuppajjati. Idaṃ yathākammūpagañāṇaṃ nāma. Imassa visuṃ parikammaṃ	1386	
PA_atk-s05_17a:1386_8	nāma natthi. Yathā cimassa, evaṃ anāgataṃsañāṇassāpi. Dibbacakkhupādakāneva hi imāni	1386	
PA_atk-s05_17a:1386_9	dibbacakkhunā saheva ijjhanti.	1386	
PA_atk-s05_17a:1387_0	Ime vata bhontotiādīsu imeti dibbacakkhunā diṭṭhānaṃ nidassanavacanaṃ. Vatāti anulomavacanatthe	1387	
PA_atk-s05_17a:1387_1	nipāto. Bhontoti bhavanto. Duṭṭhu caritaṃ, duṭṭhaṃ vā caritaṃ kilesapūtikattāti duccaritaṃ,	1387	
PA_atk-s05_17a:1387_2	kāyena duccaritaṃ, kāyato vā uppannaṃ duccaritanti kāyaduccaritaṃ. Itaresupi eseva	1387	
PA_atk-s05_17a:1387_3	nayo. Samannāgatāti samaṅgībhūtā. Ariyānaṃ upavādakāti buddhapaccekabuddhasāvakānaṃ	1387	
PA_atk-s05_17a:1387_4	ariyānaṃ antamaso gihisotāpannānampi anatthakāmā hutvā antimavatthunā vā guṇaparidhaṃsanena	1387	
PA_atk-s05_17a:1387_5	vā upavādakā, akkosakā garahakāti vuttaṃ hoti. Tattha “natthi imesaṃ samaṇadhammo,	1387	
PA_atk-s05_17a:1387_6	assamaṇā ete”ti vadanto antimavatthunā upavadati, “natthi imesaṃ jhānaṃ vā vimokkho	1387	
PA_atk-s05_17a:1387_7	vā maggo vā phalaṃ vā”tiādīni vadanto guṇaparidhaṃsanena upavadatīti veditabbo. So	1387	
PA_atk-s05_17a:1387_8	ca jānaṃ vā upavadeyya ajānaṃ vā, ubhayathāpi ariyūpavādova hoti. Bhāriyaṃ kammaṃ	1387	
PA_atk-s05_17a:1387_9	ānantariyasadisaṃ saggāvaraṇaṃ maggāvaraṇañca, satekicchaṃ pana hoti. Tasmā yo ariyaṃ	1387	
PA_atk-s05_17a:1387_10	upavadati, tena gantvā sace attanā vuḍḍhataro hoti, ukkuṭikaṃ nisīditvā “ahaṃ āyasmantaṃ	13871	
PA_atk-s05_17a:1387_11	idañcidañca avacaṃ, taṃ me khamāhī”ti khamāpetabbo. Sace navakataro hoti, vanditvā	13871	
PA_atk-s05_17a:1387_12	ukkuṭikaṃ nisīditvā añjaliṃ paggahetvā “ahaṃ, bhante, tumhe idañcidañca avacaṃ, taṃ	13871	
PA_atk-s05_17a:1387_13	me khamathā”ti khamāpetabbo. Sace disāpakkanto hoti, sayaṃ vā gantvā saddhivihārikādike	13871	
PA_atk-s05_17a:1387_14	vā pesetvā khamāpetabbo. Sace nāpi gantuṃ na pesetuṃ sakkā hoti, ye tasmiṃ vihāre	13871	
PA_atk-s05_17a:1387_15	bhikkhū vasanti, tesaṃ santikaṃ gantvā sace navakatarā honti, ukkuṭikaṃ nisīditvā,	13871	
PA_atk-s05_17a:1387_16	sace vuḍḍhatarā, vuḍḍhe vuttanayeneva paṭipajjitvā “ahaṃ, bhante, asukaṃ nāma āyasmantaṃ	13871	
PA_atk-s05_17a:1387_17	idañcidañca avacaṃ, khamatu me so āyasmā”ti vatvā khamāpetabbo. Sammukhā akkhamantepi	13871	
PA_atk-s05_17a:1387_18	etadeva kātabbaṃ. Sace ekacārikabhikkhu hoti, neva tassa vasanaṭṭhānaṃ, na gataṭṭhānaṃ	13871	
PA_atk-s05_17a:1387_19	paññāyati, ekassa paṇḍitassa bhikkhuno santikaṃ gantvā “ahaṃ, bhante, asukaṃ nāma	13871	
PA_atk-s05_17a:1387_20	āyasmantaṃ idañcidañca avacaṃ, taṃ me anussarato vippaṭisāro hoti, kiṃ karomī”ti	13872	
PA_atk-s05_17a:1387_21	vattabbaṃ. So vakkhati “tumhe mā cintayittha, thero tumhākaṃ khamati, cittaṃ vūpasamethā”ti.	13872	
PA_atk-s05_17a:1387_22	Tenāpi ariyassa gatadisābhimukhena añjaliṃ paggahetvā “khamathā”ti vattabbaṃ. Yadi	13872	
PA_atk-s05_17a:1387_23	so parinibbuto hoti, parinibbutamañcaṭṭhānaṃ gantvā yāva sivathikaṃ gantvāpi khamāpetabbaṃ.	13872	
PA_atk-s05_17a:1387_24	Evaṃ kate neva saggāvaraṇaṃ, na maggāvaraṇaṃ hoti, pākatikameva hotīti.	13872	
PA_atk-s05_17a:1388_0	Micchādiṭṭhikāti viparītadassanā. Micchādiṭṭhikammasamādānāti micchādiṭṭhivasena	1388	
PA_atk-s05_17a:1388_1	samādinnanānāvidhakammā, ye ca micchādiṭṭhimūlakesu kāyakammādīsu aññepi samādapenti.	1388	
PA_atk-s05_17a:1388_2	Ettha ca vacīduccaritaggahaṇeneva ariyūpavāde, manoduccaritaggahaṇena ca micchādiṭṭhiyā	1388	
PA_atk-s05_17a:1388_3	saṅgahitāyapi imesaṃ dvinnaṃ puna vacanaṃ mahāsāvajjabhāvadassanatthanti veditabbaṃ.	1388	
PA_atk-s05_17a:1388_4	Mahāsāvajjo hi ariyūpavādo ānantariyasadisattā. Vuttampi cetaṃ “seyyathāpi, sāriputta,	1388	
PA_atk-s05_17a:1388_5	bhikkhu sīlasampanno samādhisampanno paññāsampanno diṭṭheva dhamme aññaṃ ārādheyya,	1388	
PA_atk-s05_17a:1388_6	evaṃsampadamidaṃ sāriputta vadāmi taṃ vācaṃ appahāya taṃ cittaṃ appahāya taṃ diṭṭhiṃ	1388	
PA_atk-s05_17a:1388_7	appaṭinissajjitvā yathābhataṃ nikkhitto, evaṃ niraye”ti. Micchādiṭṭhito ca mahāsāvajjataraṃ	1388	
PA_atk-s05_17a:1388_8	nāma aññaṃ natthi. Yathāha – “nāhaṃ, bhikkhave, aññaṃ ekadhammampi samanupassāmi,	1388	
PA_atk-s05_17a:1388_9	yaṃ evaṃ mahāsāvajjaṃ, yathayidaṃ, bhikkhave, micchādiṭṭhi, micchādiṭṭhiparamāni,	1388	
PA_atk-s05_17a:1388_10	bhikkhave, vajjānī”ti.	13881	
PA_atk-s05_17a:1389_0	Kāyassa bhedāti upādinnakkhandhapariccāgā. Paraṃ maraṇāti tadanantaraṃ abhinibbattikkhandhaggahaṇe.	1389	
PA_atk-s05_17a:1389_1	Atha vā kāyassa bhedāti jīvitindriyassupacchedā. Paraṃ maraṇāti cuticittato uddhaṃ.	1389	
PA_atk-s05_17a:1389_2	Apāyanti evamādi sabbaṃ nirayavevacanameva. Nirayo hi saggamokkhahetubhūtā puññasammatā	1389	
PA_atk-s05_17a:1389_3	ayā apetattā, sukhānaṃ vā āyassa abhāvā apāyo. Dukkhassa gati paṭisaraṇanti duggati,	1389	
PA_atk-s05_17a:1389_4	dosabahulatāya vā duṭṭhena kammunā nibbattā gati duggati. Vivasā nipatanti tattha	1389	
PA_atk-s05_17a:1389_5	dukkaṭakārinoti vinipāto, vinassantā vā ettha patanti sambhijjamānaṅgapaccaṅgātipi	1389	
PA_atk-s05_17a:1389_6	vinipāto. Natthi ettha assādasaññito ayoti nirayo.	1389	
PA_atk-s05_17a:1390_0	Atha vā apāyaggahaṇena tiracchānayoniṃ dīpeti. Tiracchānayoni hi apāyo sugatito apetattā,	1390	
PA_atk-s05_17a:1390_1	na duggati mahesakkhānaṃ nāgarājādīnaṃ sambhavato. Duggatiggahaṇena pettivisayaṃ.	1390	
PA_atk-s05_17a:1390_2	So hi apāyo ceva duggati ca sugatito apetattā dukkhassa ca gatibhūtattā, na tu vinipāto	1390	
PA_atk-s05_17a:1390_3	asurasadisaṃ avinipatitattā. Vinipātaggahaṇena asurakāyaṃ. So hi yathāvuttena atthena	1390	
PA_atk-s05_17a:1390_4	apāyo ceva duggati ca sabbasamussayehi ca vinipatitattā vinipātoti vuccati. Nirayaggahaṇena	1390	
PA_atk-s05_17a:1390_5	avīciādimanekappakāraṃ nirayamevāti. Upapannāti upagatā, tattha abhinibbattāti adhippāyo.	1390	
PA_atk-s05_17a:1390_6	Vuttavipariyāyena sukkapakkho veditabbo.	1390	
PA_atk-s05_17a:1391_0	Ayaṃ pana viseso – tattha sugatiggahaṇena manussagatipi saṅgayhati, saggaggahaṇena	1391	
PA_atk-s05_17a:1391_1	devagatiyeva. Tattha sundarā gatīti sugati. Rūpādīhi visayehi suṭṭhu aggoti saggo.	1391	
PA_atk-s05_17a:1391_2	So sabbopi lujjanapalujjanaṭṭhena lokoti ayaṃ vacanattho. Iti “dibbena cakkhunā”tiādi	1391	
PA_atk-s05_17a:1391_3	sabbaṃ nigamanavacanaṃ. Evaṃ dibbena cakkhunā passatīti ayamettha saṅkhepatthoti.	1391	
PA_atk-s05_17a:1392	Dibbacakkhuñāṇaniddesavaṇṇanā niṭṭhitā.	139	
PA_atk-s05_17a:1393	Pañcañāṇapakiṇṇakaṃ	139	
PA_atk-s05_17a:1394_0	Imesu pañcasu ñāṇesu iddhividhañāṇaṃ parittamahaggataatītānāgatapaccuppannaajjhattabahiddhārammaṇavasena	1394	
PA_atk-s05_17a:1394_1	sattasu ārammaṇesu pavattati. Sotadhātuvisuddhiñāṇaṃ parittapaccuppannaajjhattabahiddhārammaṇavasena	1394	
PA_atk-s05_17a:1394_2	catūsu ārammaṇesu pavattati. Cetopariyañāṇaṃ parittamahaggataappamāṇamaggaatītānāgatapaccuppannabahiddhārammaṇavasena	1394	
PA_atk-s05_17a:1394_3	aṭṭhasu ārammaṇesu pavattati. Pubbenivāsānussatiñāṇaṃ	1394	
PA_atk-s05_17a:1395_0	Parittamahaggataappamāṇamaggaatītaajjhattabahiddhānavattabbārammaṇavasena aṭṭhasu	1395	
PA_atk-s05_17a:1395_1	ārammaṇesu pavattati. Dibbacakkhuñāṇaṃ parittapaccuppannaajjhattabahiddhārammaṇavasena	1395	
PA_atk-s05_17a:1395_2	catūsu ārammaṇesu pavattati. Yathākammūpagañāṇaṃ parittamahaggataatītaajjhattabahiddhārammaṇavasena	1395	
PA_atk-s05_17a:1395_3	pañcasu ārammaṇesu pavattati. Anāgataṃsañāṇaṃ parittamahaggataappamāṇamaggaanāgataajjhattabahiddhānavattabbārammaṇavasena	1395	
PA_atk-s05_17a:1395_4	aṭṭhasu ārammaṇesu pavattatīti.	1395	
PA_atk-s05_17a:1396	Pañcañāṇapakiṇṇakaṃ niṭṭhitaṃ.	139	
PA_atk-s05_17a:1397	55. Āsavakkhayañāṇaniddesavaṇṇanā	139	
PA_atk-s05_17a:1398_0	107. Āsavakkhayañāṇaniddese anaññātaññassāmītindriyādīni vuttatthāni. Kati ṭhānāni	1398	
PA_atk-s05_17a:1398_1	gacchatīti ekekassa uppattiṭṭhānaniyamanatthaṃ pucchā. Ekaṃ ṭhānaṃ gacchatīti ekasmiṃ	1398	
PA_atk-s05_17a:1398_2	ṭhāne uppajjatīti vuttaṃ hoti. Uppattiokāsaṭṭhānañhi tiṭṭhati etthāti ṭhānanti vuccati.	1398	
PA_atk-s05_17a:1398_3	Cha ṭhānānīti cha maggaphalakkhaṇe. Indriyānaṃ anaññātaññassāmītindriyādīsu tīsu	1398	
PA_atk-s05_17a:1398_4	ekekameva adhikaṃ hotīti dassanatthaṃ saddhindriyaṃ adhimokkhaparivāraṃ hotītiādi	1398	
PA_atk-s05_17a:1398_5	vuttaṃ. Yathā “saddhindriyassa adhimokkhaṭṭho”tiādīsu adhimokkhādayo saddhindriyādīnaṃ	1398	
PA_atk-s05_17a:1398_6	kiccavasena vuttā, evamidhāpi “adhimokkhaparivāraṃ hotī”ti saddhindriyaṃ adhimokkhatthena	1398	
PA_atk-s05_17a:1398_7	parivāraṃ hotīti vuttaṃ hoti. Esa nayo sesesupi. Parivāranti ca liṅgavipallāso kato.	1398	
PA_atk-s05_17a:1398_8	Paññindriyanti anaññātaññassāmītindriyameva pajānanasabhāvadassanatthaṃ visuṃ katvā	1398	
PA_atk-s05_17a:1398_9	vuttaṃ. Abhidhammepi hi paññāya kiccavisesadassanatthaṃ maggakkhaṇe ca phalakkhaṇe	1398	
PA_atk-s05_17a:1398_10	ca ekāva paññā aṭṭhadhā vibhattā. Abhisandanaparivāranti nhāniyacuṇṇānaṃ udakaṃ viya	13981	
PA_atk-s05_17a:1398_11	cittacetasikānaṃ sinehanakiccena parivāraṃ hoti. Idaṃ somanassasampayuttamaggavaseneva	13981	
PA_atk-s05_17a:1398_12	vuttaṃ. Upekkhāsampayuttamagge pana somanassindriyaṭṭhāne upekkhindriyaṃ daṭṭhabbaṃ.	13981	
PA_atk-s05_17a:1398_13	Taṃ pana sampayuttānaṃ nātiupabrūhanaparivāranti gahetabbaṃ. Pavattasantatādhipateyyaparivāranti	13981	
PA_atk-s05_17a:1398_14	pavattā santati pavattasantati, vattamānasantānanti attho. Adhipatibhāvo ādhipateyyaṃ,	13981	
PA_atk-s05_17a:1398_15	pavattasantatiyā ādhipateyyaṃ pavattasantatādhipateyyaṃ. Vattamānajīvitindriyassa	13981	
PA_atk-s05_17a:1398_16	uparipavattiyā ca paccayattā pubbāparavasena pavattasantatiyā adhipatibhāvena anaññātaññassāmītindriyassa parivāraṃ hoti.	13981	
PA_atk-s05_17a:1399_0	Sotāpattimaggakkhaṇe jātā dhammātiādi sabbesaṃ maggasampayuttakānaṃ vaṇṇabhaṇanatthaṃ	1399	
PA_atk-s05_17a:1399_1	vuttaṃ. Tattha maggakkhaṇe jātāti maggasamuṭṭhitā eva, na aññe. Yasmā pana maggasamuṭṭhitampi	1399	
PA_atk-s05_17a:1399_2	rūpaṃ kusalādināmaṃ na labhati, tasmā taṃ apanento ṭhapetvā cittasamuṭṭhānaṃ rūpanti	1399	
PA_atk-s05_17a:1399_3	āha. Sabbeva hi te dhammā kucchitānaṃ salanādīhi atthehi kusalā. Te ārammaṇaṃ katvā	1399	
PA_atk-s05_17a:1399_4	pavattamānā natthi etesaṃ āsavāti anāsavā. Vaṭṭamūlaṃ chindantā nibbānaṃ ārammaṇaṃ	1399	
PA_atk-s05_17a:1399_5	katvā vaṭṭato niyyantīti niyyānikā. Kusalākusalasaṅkhātā cayā apetattā apacayasaṅkhātaṃ	1399	
PA_atk-s05_17a:1399_6	nibbānaṃ ārammaṇaṃ katvā pavattanato apacayaṃ gacchantīti apacayagāmino, pavattaṃ	1399	
PA_atk-s05_17a:1399_7	apacinantā viddhaṃsentā gacchantītipi apacayagāmino. Loke apariyāpannabhāvena lokato	1399	
PA_atk-s05_17a:1399_8	uttarā uttiṇṇāti lokuttarā. Nibbānaṃ ārammaṇaṃ etesanti nibbānārammaṇā.	1399	
PA_atk-s05_17a:1400_0	Imāni aṭṭhindriyānītiādi pubbe vuttaparivārabhāvassa ca tena sahagatādibhāvassa ca	1400	
PA_atk-s05_17a:1400_1	ādivuttaākārānañca dīpanatthaṃ vuttaṃ. Tattha aṭṭhindriyānīti pubbe vuttanayena paññindriyena	1400	
PA_atk-s05_17a:1400_2	saha aṭṭha. Sahajātaparivārāti aṭṭhasu ekekena saha itare itare satta sahajātā hutvā	1400	
PA_atk-s05_17a:1400_3	tassa sahajātaparivārā honti. Tatheva aññaṃ aññassa aññaṃ aññassāti evaṃ aññamaññaparivārā	1400	
PA_atk-s05_17a:1400_4	honti. Tatheva aññamaññaṃ nissayaparivārā sampayuttaparivārā ca honti. Sahagatāti	1400	
PA_atk-s05_17a:1400_5	tena anaññātaññassāmītindriyena saha ekuppādādibhāvaṃ gatā. Sahajātāti teneva saha	1400	
PA_atk-s05_17a:1400_6	jātā. Saṃsaṭṭhāti teneva saha missitā. Sampayuttāti teneva samaṃ ekuppādādipakārehi	1400	
PA_atk-s05_17a:1400_7	yuttā. Tevāti te eva aṭṭha indriyadhammā. Tassāti anaññātaññassāmītindriyassa. Ākārāti parivārakoṭṭhāsā.	1400	
PA_atk-s05_17a:1401_0	Phalakkhaṇe jātā dhammā sabbeva abyākatā hontīti rūpassapi abyākatattā cittasamuṭṭhānarūpena	1401	
PA_atk-s05_17a:1401_1	saha vuttā. Maggasseva kusalattā niyyānikattā apacayagāmittā ca phalakkhaṇe “kusalā”ti	1401	
PA_atk-s05_17a:1401_2	ca “niyyānikā”ti ca “apacayagāmino”ti ca na vuttaṃ. Itītiādi vuttappakāranigamanaṃ.	1401	
PA_atk-s05_17a:1401_3	Tattha aṭṭhaṭṭhakānīti aṭṭhasu maggaphalesu ekekassa aṭṭhakassa vasena aṭṭha indriyaaṭṭhakāni.	1401	
PA_atk-s05_17a:1401_4	Catusaṭṭhi hontīti catusaṭṭhi ākārā honti. Āsavātiādi heṭṭhā vuttatthameva. Idha	1401	
PA_atk-s05_17a:1401_5	arahattamaggavajjheyeva āsave avatvā sesamaggattayavajjhānampi vacanaṃ āsavakkhayavacanasāmaññamattena	1401	
PA_atk-s05_17a:1401_6	vuttanti veditabbaṃ. Arahattamaggañāṇameva hi keci āsave asesetvā āsavānaṃ khepanato	1401	
PA_atk-s05_17a:1401_7	“khaye ñāṇa”nti vuccati. Tasmāyeva ca arahāyeva khīṇāsavoti vuccatīti.	1401	
PA_atk-s05_17a:1402	Āsavakkhayañāṇaniddesavaṇṇanā niṭṭhitā.	140	
PA_atk-s05_17a:1403	56-63. Saccañāṇacatukkadvayaniddesavaṇṇanā	140	
PA_atk-s05_17a:1404_0	108-9. Saccañāṇacatukkadvayaniddese dukkhassa pīḷanaṭṭhotiādīni vuttatthāneva. Maggasamaṅgissa	1404	
PA_atk-s05_17a:1404_1	ñāṇaṃ dukkhepetaṃ ñāṇantiādi anantaracatukke viya ekābhisamayavasena vuttaṃ. Duvidhañhi	1404	
PA_atk-s05_17a:1404_2	saccañāṇaṃ lokiyaṃ lokuttarañca. Lokikaṃ duvidhaṃ anubodhañāṇaṃ paccavekkhaṇañāṇañca.	1404	
PA_atk-s05_17a:1404_3	Anubodhañāṇaṃ ādikammikassa anussavādivasena nirodhe magge ca pavattati, dukkhe samudaye	1404	
PA_atk-s05_17a:1404_4	ca ārammaṇakaraṇavasena. Paccavekkhaṇañāṇaṃ paṭividdhasaccassa catūsupi saccesu ārammaṇakaraṇavasena.	1404	
PA_atk-s05_17a:1404_5	Lokuttaraṃ paṭivedhañāṇaṃ nirodhamārammaṇaṃ katvā kiccato cattāri saccāni paṭivijjhati.	1404	
PA_atk-s05_17a:1404_6	Yathāha – “yo, bhikkhave, dukkhaṃ passati, dukkhasamudayampi so passati, dukkhanirodhampi	1404	
PA_atk-s05_17a:1404_7	passati, dukkhanirodhagāminiṃ paṭipadampi passatī”ti sabbaṃ vattabbaṃ. Idhāpi iminā	1404	
PA_atk-s05_17a:1404_8	vārena idameva vuttaṃ. Taṃ pana lokuttarampi “dukkhe ñāṇa”ntiādīni nāmāni labhatīti	1404	
PA_atk-s05_17a:1404_9	dassanatthaṃ vuttaṃ. Idha pana lokikañāṇameva adhippetaṃ. Tasmāyeva ca tattha katamaṃ	1404	
PA_atk-s05_17a:1404_10	dukkhe ñāṇantiādimāha.	14041	
PA_atk-s05_17a:1405_0	Tattha dukkhaṃ ārabbhāti dukkhasaccaṃ ālambitvā, ārammaṇaṃ katvāti attho. Paññātiādīsu	1405	
PA_atk-s05_17a:1405_1	tassa tassa atthassa pākaṭakaraṇasaṅkhātena paññāpanaṭṭhena paññā, tena tena vā aniccādinā	1405	
PA_atk-s05_17a:1405_2	pakārena dhamme jānātītipi paññā. Idamassā sabhāvapadaṃ. Pajānanākāro pajānanā. Aniccādīni	1405	
PA_atk-s05_17a:1405_3	vicinātīti vicayo. Pavicayoti upasaggena padaṃ vaḍḍhitaṃ, pakārena vicayoti attho.	1405	
PA_atk-s05_17a:1405_4	Catusaccadhammaṃ vicinātīti dhammavicayo. Aniccādīnaṃ sammā lakkhaṇavasena sallakkhaṇā.	1405	
PA_atk-s05_17a:1405_5	Sā eva upasagganānattena upalakkhaṇā paccupalakkhaṇāti vuttā. Bhusaṃ lakkhaṇā te	1405	
PA_atk-s05_17a:1405_6	te aniccādidhamme paṭicca upalakkhaṇāti attho. Paṇḍitabhāvo paṇḍiccaṃ. Kusalabhāvo	1405	
PA_atk-s05_17a:1405_7	kosallaṃ. Nipuṇabhāvo nepuññaṃ. Aniccādīnaṃ vibhāvanavasena vebhabyā. Aniccādīnaṃ	1405	
PA_atk-s05_17a:1405_8	cintanakavasena cintā, yassa uppajjati, taṃ aniccādīni cintāpetītipi cintā. Aniccādīni	1405	
PA_atk-s05_17a:1405_9	upaparikkhatīti upaparikkhā. Bhūrīti pathavī. Ayampi saṇhaṭṭhena vitthataṭṭhena ca	1405	
PA_atk-s05_17a:1405_10	bhūrī viyāti bhūrī. Atha vā paññāyeva bhūte atthe ramatīti bhūrīti vuccati. Asani	14051	
PA_atk-s05_17a:1405_11	viya siluccaye kilese medhati hiṃsatīti medhā, khippaṃ gahaṇadhāraṇaṭṭhena vā medhā.	14051	
PA_atk-s05_17a:1405_12	Yassa uppajjati, taṃ attahitapaṭipattiyaṃ sampayuttadhamme ca yāthāvalakkhaṇapaṭivedhe	14051	
PA_atk-s05_17a:1405_13	parinetīti pariṇāyikā. Dhamme aniccādivasena vividhā passatīti vipassanā. Sammā pakārehi	14051	
PA_atk-s05_17a:1405_14	aniccādīni jānātīti sampajāno, tassa bhāvo sampajaññaṃ. Uppathapaṭipanne sindhave	14051	
PA_atk-s05_17a:1405_15	vīthiāropanatthaṃ patodo viya uppathe dhāvanakaṃ kūṭacittaṃ vīthiāropanatthaṃ vijjhatīti patodo viya patodo.	14051	
PA_atk-s05_17a:1406_0	Dassanalakkhaṇe indaṭṭhaṃ karotīti indriyaṃ, paññāsaṅkhātaṃ indriyaṃ paññindriyaṃ.	1406	
PA_atk-s05_17a:1406_1	Kiṃ vuttaṃ hoti? Nayidaṃ “purisassa indriyaṃ purisindriya”ntiādi viya paññāya indriyaṃ	1406	
PA_atk-s05_17a:1406_2	paññindriyaṃ. Atha kho paññā eva indriyaṃ paññindriyanti vuttaṃ hoti. Avijjāya na	1406	
PA_atk-s05_17a:1406_3	kampatīti paññābalaṃ. Kilesacchedanaṭṭhena paññāva satthaṃ paññāsatthaṃ. Accuggataṭṭhena	1406	
PA_atk-s05_17a:1406_4	paññāva pāsādo paññāpāsādo. Ālokanaṭṭhena paññāva āloko paññāāloko. Obhāsanaṭṭhena	1406	
PA_atk-s05_17a:1406_5	paññāva obhāso paññāobhāso. Pajjotanaṭṭhena paññāva pajjoto paññāpajjoto. Paññavato	1406	
PA_atk-s05_17a:1406_6	hi ekapallaṅkena nisinnassa dasasahassilokadhātu ekālokā ekobhāsā ekapajjotā hoti.	1406	
PA_atk-s05_17a:1406_7	Tenetaṃ vuttaṃ. Imesu pana tīsu padesu ekapadenāpi etasmiṃ atthe siddhe yāni panetāni	1406	
PA_atk-s05_17a:1406_8	bhagavatā “cattārome, bhikkhave, ālokā. Katame cattāro? Candāloko, sūriyāloko, aggāloko,	1406	
PA_atk-s05_17a:1406_9	paññāloko. Ime kho, bhikkhave, cattāro ālokā. Etadaggaṃ, bhikkhave, imesaṃ catunnaṃ	1406	
PA_atk-s05_17a:1406_10	ālokānaṃ yadidaṃ paññāloko”. Tathā “cattārome, bhikkhave, obhāsā. Cattārome, bhikkhave,	14061	
PA_atk-s05_17a:1406_11	pajjotā”ti sattānaṃ ajjhāsayavasena suttāni desitāni. Tadanurūpeneva idhāpi therena	14061	
PA_atk-s05_17a:1406_12	desanā katā. Attho hi anekehi ākārehi vibhajjamāno suvibhatto hoti, aññathā ca añño	14061	
PA_atk-s05_17a:1406_13	bujjhati, aññathā aññoti. Ratikaraṇaṭṭhena pana ratidāyakaṭṭhena ratijanakaṭṭhena	14061	
PA_atk-s05_17a:1406_14	cittīkataṭṭhena dullabhapātubhāvaṭṭhena atulaṭṭhena anomasattaparibhogaṭṭhena ca	14061	
PA_atk-s05_17a:1406_15	paññāva ratanaṃ paññāratanaṃ.	14061	
PA_atk-s05_17a:1407_0	Na tena sattā muyhanti, sayaṃ vā ārammaṇe na muyhatīti amoho. Dhammavicayapadaṃ vuttatthameva.	1407	
PA_atk-s05_17a:1407_1	Kasmā panetaṃ puna vuttanti? Amohassa mohapaṭipakkhabhāvadīpanatthaṃ. Tenetaṃ dīpeti	1407	
PA_atk-s05_17a:1407_2	“yvāyaṃ amoho, so na kevalaṃ mohato añño dhammo, mohassa pana paṭipakkho dhammavicayasaṅkhāto	1407	
PA_atk-s05_17a:1407_3	amoho nāma idha adhippeto”ti. Sammādiṭṭhīti yāthāvaniyyānikakusaladiṭṭhi. “Tattha	1407	
PA_atk-s05_17a:1407_4	katamaṃ dukkhasamudaye ñāṇaṃ, tattha katamaṃ dukkhanirodhe ñāṇaṃ, tattha katamaṃ	1407	
PA_atk-s05_17a:1407_5	dukkhanirodhagāminiyā paṭipadāya ñāṇa”nti pucchāvacanāni saṅkhepavasena vuttānīti.	1407	
PA_atk-s05_17a:1408	Saccañāṇacatukkadvayaniddesavaṇṇanā niṭṭhitā.	140	
PA_atk-s05_17a:1409	64-67. Suddhikapaṭisambhidāñāṇaniddesavaṇṇanā	140	
PA_atk-s05_17a:1410_0	110. Suddhikapaṭisambhidāñāṇaniddese imesaṃ ñāṇānaṃ pabhedābhāvatoyeva heṭṭhā viya	1410	
PA_atk-s05_17a:1410_1	pabhedaṃ adassetvāyeva atthesu ñāṇaṃ atthapaṭisambhidātiādi vuttaṃ. Paññāpabhedābhāvepi	1410	
PA_atk-s05_17a:1410_2	attanā paṭividdhacatusaccadhammamattavasena nānattasabbhāvato atthanānatte paññā	1410	
PA_atk-s05_17a:1410_3	atthapaṭisambhide ñāṇantiādi vuttaṃ. Tattha nānatteti atthādīnaṃ anekabhāve. Vavatthāneti	1410	
PA_atk-s05_17a:1410_4	atthādīnaṃ nicchayane. Sallakkhaṇeti atthādīnaṃ sammādassane. Upalakkhaṇeti atthādīnaṃ	1410	
PA_atk-s05_17a:1410_5	bhusaṃdassane. Pabhedeti atthādīnaṃ nānābhede. Pabhāvaneti atthādīnaṃ pākaṭīkaraṇena	1410	
PA_atk-s05_17a:1410_6	uppādane. Jotaneti atthādīnaṃ dīpane. Virocaneti atthādīnaṃ vividhā dīpane. Pakāsaneti	1410	
PA_atk-s05_17a:1410_7	atthādīnaṃ pabhāsane. “Nānatte”ti mūlapadaṃ katvā sabbasādhāraṇavasena vuttaṃ. “Vavatthāne”ti	1410	
PA_atk-s05_17a:1410_8	sotāpannassa vasena, “sallakkhaṇe upalakkhaṇe”ti sakadāgāmissa vasena, “pabhede pabhāvane”ti	1410	
PA_atk-s05_17a:1410_9	anāgāmissa vasena, “jotane virocane pakāsane”ti arahato vasena vuttanti evampettha yojanā kātabbāti.	1410	
PA_atk-s05_17a:1411	Suddhikapaṭisambhidāñāṇaniddesavaṇṇanā niṭṭhitā.	141	
PA_atk-s05_17a:1412	Iti saddhammappakāsiniyā paṭisambhidāmagga-aṭṭhakathāya	141	
PA_atk-s05_17a:1413	Paṭhamo bhāgo niṭṭhito.	141	
PA_atk-s05_17a:1414	Namo tassa bhagavato arahato sammāsambuddhassa	141	
PA_atk-s05_17a:1415	Khuddakanikāye	141	
PA_atk-s05_17a:1416	Paṭisambhidāmagga-aṭṭhakathā	141	
PA_atk-s05_17a:1417	(Dutiyo bhāgo)	141	
PA_atk-s05_17a:1418	68. Indriyaparopariyattañāṇaniddesavaṇṇanā	141	
PA_atk-s05_17a:1419_0	111. Indriyaparopariyattañāṇaniddese tathāgatassāti vacane uddese sarūpato avijjamānepi	1419	
PA_atk-s05_17a:1419_1	“cha ñāṇāni asādhāraṇāni sāvakehī”ti vuttattā “tathāgatassā”ti vuttameva hoti. Tasmā	1419	
PA_atk-s05_17a:1419_2	uddese atthato siddhassa tathāgatavacanassa niddese gahaṇaṃ kataṃ. Satte passatīti	1419	
PA_atk-s05_17a:1419_3	rūpādīsu chandarāgena sattatāya laggatāya sattā, te satte indriyaparopariyattañāṇena	1419	
PA_atk-s05_17a:1419_4	cakkhunā passati oloketi. Apparajakkheti paññāmaye akkhimhi appaṃ rāgādirajo etesanti	1419	
PA_atk-s05_17a:1419_5	apparajakkhā, appaṃ rāgādirajo etesanti vā apparajakkhā. Te apparajakkhe. Mahārajakkheti	1419	
PA_atk-s05_17a:1419_6	paññāmaye akkhimhi mahantaṃ rāgādirajo etesanti mahārajakkhā, mahantaṃ rāgādirajo	1419	
PA_atk-s05_17a:1419_7	etesanti vā mahārajakkhā. Tikkhindriye mudindriyeti tikkhāni saddhādīni indriyāni	1419	
PA_atk-s05_17a:1419_8	etesanti tikkhindriyā, mudūni saddhādīni indriyāni etesanti mudindriyā. Svākāre dvākāreti	1419	
PA_atk-s05_17a:1419_9	sundarā saddhādayo ākārā koṭṭhāsā etesanti svākārā, kucchitā garahitā saddhādayo	1419	
PA_atk-s05_17a:1419_10	ākārā koṭṭhāsā etesanti dvākārā. Suviññāpaye duviññāpayeti ye kathitaṃ kāraṇaṃ sallakkhenti	14191	
PA_atk-s05_17a:1419_11	sukhena sakkā honti viññāpetuṃ, te suviññāpayā, tabbiparītā duviññāpayā. Appekacce	14191	
PA_atk-s05_17a:1419_12	paralokavajjabhayadassāvinoti api eke paralokañceva rāgādivajjañca bhayato passante,	14191	
PA_atk-s05_17a:1419_13	imassa pana padassa niddese paralokasseva na vuttattā khandhādiloke ca rāgādivajje	14191	
PA_atk-s05_17a:1419_14	ca paraṃ bāḷhaṃ bhayaṃ passanasīlāti paralokavajjabhayadassāvino. Te paralokavajjabhayadassāvineti	14191	
PA_atk-s05_17a:1419_15	evamattho gahetabbo. Appekacce na paralokavajjabhayadassāvinoti tabbiparīte. Lokoti	14191	
PA_atk-s05_17a:1419_16	ca lujjanapalujjanaṭṭhena. Vajjanti ca vajjanīyaṭṭhena. Ettāvatā uddesassa niddeso kato hoti.	14191	
PA_atk-s05_17a:1420_0	Puna niddesassa paṭiniddesaṃ karonto apparajakkhe mahārajakkhetiādimāha. Tattha tīsu	1420	
PA_atk-s05_17a:1420_1	ratanesu okappanasaṅkhātā saddhā assa atthīti saddho. So saddhāsampanno puggalo assaddhiyarajassa	1420	
PA_atk-s05_17a:1420_2	ceva assaddhiyamūlakassa sesākusalarajassa ca appakattā apparajakkho. Natthi etassa	1420	
PA_atk-s05_17a:1420_3	saddhāti assaddho. So vuttappakārassa rajassa mahantattā mahārajakkho. Āraddhaṃ vīriyamanenāti	1420	
PA_atk-s05_17a:1420_4	āraddhavīriyo. So kosajjarajassa ceva kosajjamūlakassa sesākusalarajassa ca appakattā	1420	
PA_atk-s05_17a:1420_5	apparajakkho. Hīnavīriyattā kucchitena ākārena sīdatīti kusīdo, kusīdo eva kusīto.	1420	
PA_atk-s05_17a:1420_6	So vuttappakārassa rajassa mahantattā mahārajakkho. Ārammaṇaṃ upecca ṭhitā sati assāti	1420	
PA_atk-s05_17a:1420_7	upaṭṭhitassati. So muṭṭhassaccarajassa ceva muṭṭhassaccamūlakassa sesākusalarajassa	1420	
PA_atk-s05_17a:1420_8	ca appakattā apparajakkho. Muṭṭhā naṭṭhā sati assāti muṭṭhassati. So vuttappakārassa	1420	
PA_atk-s05_17a:1420_9	rajassa mahantattā mahārajakkho. Appanāsamādhinā upacārasamādhinā vā ārammaṇe samaṃ,	1420	
PA_atk-s05_17a:1420_10	sammā vā āhito ṭhitoti samāhito, samāhitacittoti vā samāhito. So uddhaccarajassa	14201	
PA_atk-s05_17a:1420_11	ceva uddhaccamūlakassa sesākusalarajassa ca appakattā apparajakkho. Na samāhito asamāhito.	14201	
PA_atk-s05_17a:1420_12	So vuttappakārassa rajassa mahantattā mahārajakkho. Udayatthagāminī paññā assa atthīti	14201	
PA_atk-s05_17a:1420_13	paññavā. So moharajassa ceva mohamūlakassa sesākusalarajassa ca appakattā apparajakkho.	14201	
PA_atk-s05_17a:1420_14	Mohamūḷhattā duṭṭhā paññā assāti duppañño. So vuttappakārassa rajassa mahantattā	14201	
PA_atk-s05_17a:1420_15	mahārajakkho. Saddho puggalo tikkhindriyoti bahulaṃ uppajjamānāya balavatiyā saddhāya	14201	
PA_atk-s05_17a:1420_16	saddho, teneva saddhindriyena tikkhindriyo. Assaddho puggalo mudindriyoti bahulaṃ	14201	
PA_atk-s05_17a:1420_17	uppajjamānena assaddhiyena assaddho, antarantarā uppajjamānena dubbalena saddhindriyena	14201	
PA_atk-s05_17a:1420_18	mudindriyo. Esa nayo sesesupi. Saddho puggalo svākāroti tāya eva saddhāya sobhanākāro.	14201	
PA_atk-s05_17a:1420_19	Assaddho puggalo dvākāroti teneva assaddhiyena virūpākāro. Esa nayo sesesupi. Suviññāpayoti	14201	
PA_atk-s05_17a:1420_20	sukhena viññāpetuṃ sakkuṇeyyo. Duviññāpayoti dukkhena viññāpetuṃ sakkuṇeyyo. Paralokavajjabhayadassāvīti	14202	
PA_atk-s05_17a:1420_21	ettha yasmā paññāsampannasseva saddhādīni suparisuddhāni honti, tasmā suparisuddhasaddhādisampanno	14202	
PA_atk-s05_17a:1420_22	taṃsampayuttāya, suparisuddhasaddhādisampannopi vā tappaccayāya paññāya paralokavajjabhayadassāvī	14202	
PA_atk-s05_17a:1420_23	hoti. Tasmā eva hi saddhādayopi cattāro “paralokavajjabhayadassāvī”ti vuttā.	14202	
PA_atk-s05_17a:1421_0	112. Idāni “paralokavajjabhayadassāvī”ti ettha vuttaṃ lokañca vajjañca dassetuṃ lokotiādimāha.	1421	
PA_atk-s05_17a:1421_1	Ettha khandhā eva lujjanapalujjanaṭṭhena lokoti khandhaloko. Sesadvayepi eseva nayo.	1421	
PA_atk-s05_17a:1421_2	Vipattibhavalokoti apāyaloko. So hi aniṭṭhaphalattā virūpo lābhoti vipatti, bhavatīti	1421	
PA_atk-s05_17a:1421_3	bhavo, vipatti eva bhavo vipattibhavo, vipattibhavo eva loko vipattibhavaloko. Vipattisambhavalokoti	1421	
PA_atk-s05_17a:1421_4	apāyūpagaṃ kammaṃ. Tañhi sambhavati etasmā phalanti sambhavo, vipattiyā sambhavo	1421	
PA_atk-s05_17a:1421_5	vipattisambhavo, vipattisambhavo eva loko vipattisambhavaloko. Sampattibhavalokoti	1421	
PA_atk-s05_17a:1421_6	sugatiloko. So hi iṭṭhaphalattā sundaro lābhoti sampatti, bhavatīti bhavo, sampatti	1421	
PA_atk-s05_17a:1421_7	eva bhavo sampattibhavo, sampattibhavo eva loko sampattibhavaloko. Sampattisambhavalokoti	1421	
PA_atk-s05_17a:1421_8	sugatūpagaṃ kammaṃ. Tañhi sambhavati etasmā phalanti sambhavo, sampattiyā sambhavo	1421	
PA_atk-s05_17a:1421_9	sampattisambhavo, sampattisambhavo eva loko sampattisambhavaloko. Eko lokotiādīni	1421	
PA_atk-s05_17a:1421_10	heṭṭhā vuttatthāneva.	14211	
PA_atk-s05_17a:1422_0	Vajjanti napuṃsakavacanaṃ asukoti aniddiṭṭhattā kataṃ. Kilesāti rāgādayo. Duccaritāti	1422	
PA_atk-s05_17a:1422_1	pāṇātipātādayo. Abhisaṅkhārāti puññābhisaṅkhārādayo. Bhavagāmikammāti attano vipākadānavasena	1422	
PA_atk-s05_17a:1422_2	bhavaṃ gacchantīti bhavagāmino, abhisaṅkhāresupi vipākajanakāneva kammāni vuttāni.	1422	
PA_atk-s05_17a:1422_3	Itīti vuttappakāranidassanaṃ. Imasmiñca loke imasmiñca vajjeti vuttappakāre loke	1422	
PA_atk-s05_17a:1422_4	ca vajje ca. Tibbā bhayasaññāti balavatī bhayasaññā. Tibbāti parasaddassa attho vutto,	1422	
PA_atk-s05_17a:1422_5	bhayasaññāti bhayasaddassa, lokavajjadvayampi hi bhayavatthuttā sayañca sabhayattā	1422	
PA_atk-s05_17a:1422_6	bhayaṃ, bhayamiti saññā bhayasaññā. Paccupaṭṭhitā hotīti taṃ taṃ paṭicca upecca ṭhitā	1422	
PA_atk-s05_17a:1422_7	hoti. Seyyathāpi ukkhittāsike vadhaketi yathā nāma paharituṃ uccāritakhagge paccāmitte	1422	
PA_atk-s05_17a:1422_8	tibbā bhayasaññā paccupaṭṭhitā hoti, evameva loke ca vajje ca tibbā bhayasaññā paccupaṭṭhitā	1422	
PA_atk-s05_17a:1422_9	hoti. Imehi paññāsāya ākārehīti apparajakkhapañcakādīsu dasasu pañcakesu ekekasmiṃ	1422	
PA_atk-s05_17a:1422_10	pañcannaṃ pañcannaṃ ākārānaṃ vasena paññāsāya ākārehi. Imāni pañcindriyānīti saddhindriyādīni	14221	
PA_atk-s05_17a:1422_11	pañcindriyāni. Jānātīti tathāgato paññāya pajānāti. Passatīti dibbacakkhunā diṭṭhaṃ	14221	
PA_atk-s05_17a:1422_12	viya karoti. Aññātīti sabbākāramariyādāhi jānāti. Paṭivijjhatīti ekadesaṃ asesetvā	14221	
PA_atk-s05_17a:1422_13	niravasesadassanavasena paññāya padāletīti.	14221	
PA_atk-s05_17a:1423	Indriyaparopariyattañāṇaniddesavaṇṇanā niṭṭhitā.	142	
PA_atk-s05_17a:1424	69. Āsayānusayañāṇaniddesavaṇṇanā	142	
PA_atk-s05_17a:1425_0	113. Āsayānusayañāṇaniddese idha tathāgatotiādi pañcadhā ṭhapito niddeso. Tattha	1425	
PA_atk-s05_17a:1425_1	āsayānusayā vuttatthā eva. Caritanti pubbe kataṃ kusalākusalaṃ kammaṃ. Adhimuttinti	1425	
PA_atk-s05_17a:1425_2	sampati kusale akusale vā cittavosaggo. Bhabbābhabbeti bhabbe ca abhabbe ca. Ariyāya	1425	
PA_atk-s05_17a:1425_3	jātiyā sambhavanti jāyantīti bhabbā. Vattamānasamīpe vattamānavacanaṃ. Bhavissanti	1425	
PA_atk-s05_17a:1425_4	jāyissantīti vā bhabbā, bhājanabhūtāti attho. Ye ariyamaggapaṭivedhassa anucchavikā	1425	
PA_atk-s05_17a:1425_5	upanissayasampannā, te bhabbā. Vuttapaṭipakkhā abhabbā.	1425	
PA_atk-s05_17a:1426_0	Katamo sattānaṃ āsayotiādi niddesassa paṭiniddeso. Tattha sassatoti nicco. Lokoti	1426	
PA_atk-s05_17a:1426_1	attā. Idha sarīraṃyeva nassati, attā pana idha parattha ca soyevāti maññanti. So	1426	
PA_atk-s05_17a:1426_2	hi sayaṃyeva āloketīti katvā “loko”ti maññanti. Asassatoti anicco. Attā sarīreneva	1426	
PA_atk-s05_17a:1426_3	saha nassatīti maññanti. Antavāti paritte kasiṇe jhānaṃ uppādetvā taṃparittakasiṇārammaṇaṃ	1426	
PA_atk-s05_17a:1426_4	cittaṃ sapariyanto attāti maññanti. Anantavāti na antavā appamāṇe kasiṇe jhānaṃ uppādetvā	1426	
PA_atk-s05_17a:1426_5	taṃappamāṇakasiṇārammaṇaṃ cittaṃ apariyanto attāti maññanti. Taṃ jīvaṃ taṃ sarīranti	1426	
PA_atk-s05_17a:1426_6	jīvo ca sarīrañca taṃyeva. Jīvoti attā, liṅgavipallāsena napuṃsakavacanaṃ kataṃ.	1426	
PA_atk-s05_17a:1426_7	Sarīranti rāsaṭṭhena khandhapañcakaṃ. Aññaṃ jīvaṃ aññaṃ sarīranti añño jīvo aññaṃ	1426	
PA_atk-s05_17a:1426_8	khandhapañcakaṃ. Hoti tathāgato paraṃ maraṇāti khandhā idheva vinassanti, satto maraṇato	1426	
PA_atk-s05_17a:1426_9	paraṃ hoti vijjati na nassati. “Tathāgato”ti cettha sattādhivacananti vadanti. Keci	1426	
PA_atk-s05_17a:1426_10	pana “tathāgatoti arahā”ti vadanti. Ime “na hotī”ti pakkhe dosaṃ disvā evaṃ gaṇhanti.	14261	
PA_atk-s05_17a:1426_11	Na hoti tathāgato paraṃ maraṇāti khandhāpi idheva nassanti, tathāgato ca maraṇato	14261	
PA_atk-s05_17a:1426_12	paraṃ na hoti ucchijjati vinassati. Ime “hotī”ti pakkhe dosaṃ disvā evaṃ gaṇhanti.	14261	
PA_atk-s05_17a:1426_13	Hoti ca na ca hotīti ime ekekapakkhapariggahe dosaṃ disvā ubhayapakkhaṃ gaṇhanti.	14261	
PA_atk-s05_17a:1426_14	Neva hoti na na hotīti ime ubhayapakkhapariggahe ubhayadosāpattiṃ disvā “hotīti ca	14261	
PA_atk-s05_17a:1426_15	na hoti, neva hotīti ca na hotī”ti amarāvikkhepapakkhaṃ gaṇhanti.	14261	
PA_atk-s05_17a:1427_0	Ayaṃ panettha aṭṭhakathānayo – “sassato lokoti vā”tiādīhi dasahākārehi diṭṭhipabhedova	1427	
PA_atk-s05_17a:1427_1	vutto. Tattha sassato lokoti ca khandhapañcakaṃ lokoti gahetvā “ayaṃ loko nicco dhuvo	1427	
PA_atk-s05_17a:1427_2	sabbakāliko”ti gaṇhantassa sassatanti gahaṇākārappavattā diṭṭhi. Asassatoti tameva	1427	
PA_atk-s05_17a:1427_3	lokaṃ “ucchijjati vinassatī”ti gaṇhantassa ucchedaggahaṇākārappavattā diṭṭhi. Antavāti	1427	
PA_atk-s05_17a:1427_4	parittakasiṇalābhino suppamatte vā sarāvamatte vā kasiṇe samāpannassa antosamāpattiyaṃ	1427	
PA_atk-s05_17a:1427_5	pavattitarūpārūpadhamme “loko”ti ca kasiṇaparicchedantena “antavā”ti ca gaṇhantassa	1427	
PA_atk-s05_17a:1427_6	“antavā loko”ti gahaṇākārappavattā diṭṭhi. Sā sassatadiṭṭhipi hoti ucchedadiṭṭhipi.	1427	
PA_atk-s05_17a:1427_7	Vipulakasiṇalābhino pana tasmiṃ kasiṇe samāpannassa antosamāpattiyaṃ pavattitarūpārūpadhamme	1427	
PA_atk-s05_17a:1427_8	“loko”ti ca kasiṇaparicchedantena “na antavā”ti ca gaṇhantassa “anantavā loko”ti	1427	
PA_atk-s05_17a:1427_9	gahaṇākārappavattā diṭṭhi. Sā sassatadiṭṭhipi hoti ucchedadiṭṭhipi. Taṃ jīvaṃ taṃ	1427	
PA_atk-s05_17a:1427_10	sarīranti bhedanadhammassa sarīrasseva “jīva”nti gahitattā “sarīre ucchijjamāne jīvampi	14271	
PA_atk-s05_17a:1427_11	ucchijjatī”ti ucchedaggahaṇākārappavattā diṭṭhi. Dutiyapade sarīrato aññassa jīvassa	14271	
PA_atk-s05_17a:1427_12	gahitattā “sarīre ucchijjamānepi jīvaṃ na ucchijjatī”ti sassataggahaṇākārappavattā	14271	
PA_atk-s05_17a:1427_13	diṭṭhi. Hoti tathāgatotiādīsu “satto tathāgato nāma, so paraṃ maraṇā hotī”ti gaṇhato	14271	
PA_atk-s05_17a:1427_14	paṭhamā sassatadiṭṭhi. “Na hotī”ti gaṇhato dutiyā ucchedadiṭṭhi. “Hoti ca na ca hotī”ti	14271	
PA_atk-s05_17a:1427_15	gaṇhato tatiyā ekaccasassatadiṭṭhi. “Neva hoti na na hotī”ti gaṇhato catutthā amarāvikkhepadiṭṭhīti.	14271	
PA_atk-s05_17a:1428_0	Itīti vuttappakāradiṭṭhinissayanidassanaṃ. Bhavadiṭṭhisannissitā vā sattā honti vibhavadiṭṭhisannissitā	1428	
PA_atk-s05_17a:1428_1	vāti bhavo vuccati sassato, sassatavasena uppajjamānadiṭṭhi bhavadiṭṭhi, bhavoti	1428	
PA_atk-s05_17a:1428_2	diṭṭhīti vuttaṃ hoti. Vibhavo vuccati ucchedo, ucchedavasena uppajjamānadiṭṭhi vibhavadiṭṭhi,	1428	
PA_atk-s05_17a:1428_3	vibhavoti diṭṭhīti vuttaṃ hoti. Vuttappakārā dasavidhā diṭṭhi bhavadiṭṭhi ca vibhavadiṭṭhi	1428	
PA_atk-s05_17a:1428_4	cāti dvidhāva hoti. Tāsu dvīsu ekekaṃ sannissitā apassitā allīnā sattā honti.	1428	
PA_atk-s05_17a:1429_0	Ete vā pana ubho ante anupagammāti ettha “aggito vā udakato vā mithubhedā vā”tiādīsu	1429	
PA_atk-s05_17a:1429_1	viya vā-saddo samuccayattho. Ete vuttappakāre sassatucchedavasena dve pakkhe ca na	1429	
PA_atk-s05_17a:1429_2	upagantvā anallīyitvā pahāyāti attho. “Anulomikā vā khantī”ti vikappatthova. Idappaccayatāpaṭiccasamuppannesūti	1429	
PA_atk-s05_17a:1429_3	imesaṃ jarāmaraṇādīnaṃ paccayā idappaccayā, idappaccayā eva idappaccayatā, idappaccayānaṃ	1429	
PA_atk-s05_17a:1429_4	vā samūho idappaccayatā. Lakkhaṇaṃ panettha saddasatthato pariyesitabbaṃ. Te te paccaye	1429	
PA_atk-s05_17a:1429_5	paṭicca saha sammā ca uppannā paṭiccasamuppannā. Tassā idappaccayatāya ca tesu paṭiccasamuppannesu	1429	
PA_atk-s05_17a:1429_6	ca dhammesu. Anulomikāti lokuttaradhammānaṃ anulomato anulomikā. Khantīti ñāṇaṃ.	1429	
PA_atk-s05_17a:1429_7	Ñāṇañhi khamanato khanti. Paṭiladdhā hotīti sattehi adhigatā hoti. Idappaccayatāya	1429	
PA_atk-s05_17a:1429_8	khantiyā ucchedattānupagamo hoti paccayuppannadhammānaṃ paccayasāmaggiyaṃ āyattavuttittā	1429	
PA_atk-s05_17a:1429_9	paccayānuparamadassanena phalānuparamadassanato. Paṭiccasamuppannesu dhammesu khantiyā	1429	
PA_atk-s05_17a:1429_10	sassatattānupagamo hoti paccayasāmaggiyaṃ navanavānaṃ paccayuppannadhammānaṃ uppādadassanato.	14291	
PA_atk-s05_17a:1429_11	Evamete ubho ante anupagamma paṭiccasamuppādapaṭiccasamuppannadhammadassanena na	14291	
PA_atk-s05_17a:1429_12	ucchedo na sassatoti pavattaṃ sammādassanaṃ “anulomikā khantī”ti veditabbaṃ. Evañhi	14291	
PA_atk-s05_17a:1429_13	tadubhayadiṭṭhipaṭipakkhabhūtā sammādiṭṭhi vuttā hoti. Yathābhūtaṃ vā ñāṇanti yathābhūtaṃ	14291	
PA_atk-s05_17a:1429_14	yathāsabhāvaṃ neyyaṃ. Tattha pavattañāṇampi visayavohārena “yathābhūtañāṇa”nti vuttaṃ.	14291	
PA_atk-s05_17a:1429_15	Taṃ pana saṅkhārupekkhāpariyantaṃ vipassanāñāṇaṃ idhādhippetaṃ. Heṭṭhā pana “yathābhūtañāṇadassana”nti	14291	
PA_atk-s05_17a:1429_16	bhayatūpaṭṭhānañāṇaṃ vuttaṃ. Yathābhūtaṃ vā ñāṇaṃ sattehi paṭiladdhaṃ hotīti sambandho.	14291	
PA_atk-s05_17a:1430_0	Idāni “sassato loko”tiādīhi micchādiṭṭhiparibhāvitaṃ “ete vā panā”tiādīhi sammādiṭṭhiparibhāvitaṃ	1430	
PA_atk-s05_17a:1430_1	sattasantānaṃ dassetvā “kāmaṃ sevantaññevā”tiādīhi sesākusalehi sesakusalehi ca paribhāvitaṃ	1430	
PA_atk-s05_17a:1430_2	sattasantānaṃ dasseti. Tattha kāmaṃ sevantaṃyeva puggalaṃ tathāgato jānātīti yojanā	1430	
PA_atk-s05_17a:1430_3	kātabbā. Sevantanti ca abhiṇhasamudācāravasena sevamānaṃ. Pubbe āsevitavasena kilesakāmo	1430	
PA_atk-s05_17a:1430_4	garu assāti kāmagaruko. Tatheva kāmo āsaye santāne assāti kāmāsayo. Santānavaseneva	1430	
PA_atk-s05_17a:1430_5	kāme adhimutto laggoti kāmādhimutto. Sesesupi eseva nayo. Nekkhammādīni vuttatthāneva.	1430	
PA_atk-s05_17a:1430_6	Kāmādīhi ca tīhi sesākusalā, nekkhammādīhi tīhi sesakusalā gahitāva hontīti veditabbā.	1430	
PA_atk-s05_17a:1430_7	“Ayaṃ sattānaṃ āsayo”ti tidhā vuttaṃ santānameva dasseti.	1430	
PA_atk-s05_17a:1431_0	Ayaṃ panettha aṭṭhakathānayo – “iti bhavadiṭṭhisannissitā vā”ti evaṃ sassatadiṭṭhiṃ	1431	
PA_atk-s05_17a:1431_1	vā sannissitā. Sassatadiṭṭhi hi ettha bhavadiṭṭhīti vuttā, ucchedadiṭṭhi ca vibhavadiṭṭhīti.	1431	
PA_atk-s05_17a:1431_2	Sabbadiṭṭhīnañhi sassatucchedadiṭṭhīhi saṅgahitattā sabbepime diṭṭhigatikā sattā	1431	
PA_atk-s05_17a:1431_3	imāva dve diṭṭhiyo sannissitā honti. Vuttampi cetaṃ “dvayanissito khvāyaṃ, kaccāna,	1431	
PA_atk-s05_17a:1431_4	loko yebhuyyena atthitañceva natthitañcā”ti. Ettha hi atthitāti sassataṃ. Natthitāti	1431	
PA_atk-s05_17a:1431_5	ucchedo. Ayaṃ tāva vaṭṭanissitānaṃ puthujjanānaṃ sattānaṃ āsayo. Idāni vivaṭṭanissitānaṃ	1431	
PA_atk-s05_17a:1431_6	suddhasattānaṃ āsayaṃ dassetuṃ “ete vā pana ubho ante anupagammā”tiādi vuttaṃ. Tattha	1431	
PA_atk-s05_17a:1431_7	“ete vā panā”ti eteyeva. “Ubho ante”ti sassatucchedasaṅkhāte dve ante. “Anupagammā”ti	1431	
PA_atk-s05_17a:1431_8	na allīyitvā. “Idappaccayatāpaṭiccasamuppannesu dhammesū”ti idappaccayatāya ceva	1431	
PA_atk-s05_17a:1431_9	paṭiccasamuppannadhammesu ca. “Anulomikā khantī”ti vipassanāñāṇaṃ. “Yathābhūtaṃ ñāṇa”nti	1431	
PA_atk-s05_17a:1431_10	maggañāṇaṃ. Idaṃ vuttaṃ hoti – yā paṭiccasamuppāde ceva paṭiccasamuppannadhammesu	14311	
PA_atk-s05_17a:1431_11	ca ete ubho sassatucchedaante anupagantvā vipassanā paṭiladdhā, yañca tato uttari	14311	
PA_atk-s05_17a:1431_12	maggañāṇaṃ, ayaṃ sattānaṃ āsayo. Ayaṃ vaṭṭanissitānañca vivaṭṭanissitānañca sabbesampi	14311	
PA_atk-s05_17a:1431_13	sattānaṃ āsayo idaṃ vasanaṭṭhānanti. Ayaṃ ācariyānaṃ samānaṭṭhakathā.	14311	
PA_atk-s05_17a:1432_0	Vitaṇḍavādī panāha “maggo nāma vāsaṃ viddhaṃsento gacchati, tvaṃ maggo vāsoti vadesī”ti?	1432	
PA_atk-s05_17a:1432_1	So vattabbo “tvaṃ ariyavāsabhāṇako hosi na hosī”ti? Sace “na homī”ti vadati, “tvaṃ	1432	
PA_atk-s05_17a:1432_2	abhāṇakatāya na jānāsī”ti vattabbo. Sace “bhāṇakosmī”ti vadati, “suttaṃ āharā”ti	1432	
PA_atk-s05_17a:1432_3	vattabbo. Sace āharati, iccetaṃ kusalaṃ. No ce āharati, sayaṃ āharitabbaṃ “dasayime,	1432	
PA_atk-s05_17a:1432_4	bhikkhave, ariyāvāsā, yadariyā āvasiṃsu vā āvasanti vā āvasissanti vā”ti. Etañhi	1432	
PA_atk-s05_17a:1432_5	suttaṃ maggassa vāsabhāvaṃ dīpeti. Tasmā sukathitamevetanti. Imaṃ pana bhagavā sattānaṃ	1432	
PA_atk-s05_17a:1432_6	āsayaṃ jānanto imesañca diṭṭhigatānaṃ imesañca vipassanāñāṇamaggañāṇānaṃ appavattikkhaṇepi	1432	
PA_atk-s05_17a:1432_7	jānāti eva. Tasmāyeva ca “kāmaṃ sevantaṃyeva jānātī”tiādi vuttanti.	1432	
PA_atk-s05_17a:1433_0	Anusayaniddese anusayāti kenaṭṭhena anusayā? Anusayanaṭṭhena. Ko esa anusayanaṭṭho	1433	
PA_atk-s05_17a:1433_1	nāmāti? Appahīnaṭṭho. Ete hi appahīnaṭṭhena tassa tassa santāne anusenti nāma. Tasmā	1433	
PA_atk-s05_17a:1433_2	“anusayā”ti vuccanti. Anusentīti anurūpaṃ kāraṇaṃ labhitvā uppajjantīti attho. Athāpi	1433	
PA_atk-s05_17a:1433_3	siyā – anusayanaṭṭho nāma appahīnākāro, so ca uppajjatīti vattuṃ na yujjati, tasmā	1433	
PA_atk-s05_17a:1433_4	na anusayā uppajjantīti. Tatridaṃ paṭivacanaṃ – na appahīnākāro, anusayoti pana appahīnaṭṭhena	1433	
PA_atk-s05_17a:1433_5	thāmagatakileso vuccati. So cittasampayutto sārammaṇo sappaccayaṭṭhena sahetuko ekantākusalo	1433	
PA_atk-s05_17a:1433_6	atītopi hoti anāgatopi paccuppannopi, tasmā uppajjatīti vattuṃ yujjatīti. Tatridaṃ	1433	
PA_atk-s05_17a:1433_7	pamāṇaṃ – idheva tāva abhisamayakathāya “paccuppanne kilese pajahatī”ti pucchaṃ katvā	1433	
PA_atk-s05_17a:1433_8	anusayānaṃ paccuppannabhāvassa atthitāya “thāmagato anusayaṃ pajahatī”ti vuttaṃ.	1433	
PA_atk-s05_17a:1433_9	Dhammasaṅgaṇiyaṃ mohassa padabhājane “avijjānusayo avijjāpariyuṭṭhānaṃ avijjālaṅgī	1433	
PA_atk-s05_17a:1433_10	moho akusalamūlaṃ, ayaṃ tasmiṃ samaye moho hotī”ti akusalacittena saddhiṃ mohassa	14331	
PA_atk-s05_17a:1433_11	uppannabhāvo vutto. Kathāvatthusmiṃ “anusayā abyākatā anusayā ahetukā anusayā cittavippayuttā”ti	14331	
PA_atk-s05_17a:1433_12	sabbe vādā paṭisedhitā. Anusayayamake sattannaṃ mahāvārānaṃ aññatarasmiṃ uppajjanavāre	14331	
PA_atk-s05_17a:1433_13	“yassa kāmarāgānusayo uppajjati, tassa paṭighānusayo uppajjatī”tiādi vuttaṃ. Tasmā	14331	
PA_atk-s05_17a:1433_14	“anusentīti anurūpaṃ kāraṇaṃ labhitvā uppajjantī”ti yaṃ vuttaṃ, taṃ iminā tantippamāṇena	14331	
PA_atk-s05_17a:1433_15	yuttanti veditabbaṃ. Yampi “cittasampayutto sārammaṇo”tiādi vuttaṃ, tampi suvuttameva.	14331	
PA_atk-s05_17a:1433_16	Anusayo hi nāmesa parinipphanno cittasampayutto akusaladhammoti niṭṭhamettha gantabbaṃ.	14331	
PA_atk-s05_17a:1434_0	Kāmarāgānusayotiādīsu kāmarāgo ca so appahīnaṭṭhena anusayo cāti kāmarāgānusayo.	1434	
PA_atk-s05_17a:1434_1	Sesapadesupi eseva nayo. Kāmarāgānusayo cettha lobhasahagatacittesu sahajātavasena	1434	
PA_atk-s05_17a:1434_2	ārammaṇavasena ca manāpesu avasesakāmāvacaradhammesu ārammaṇavaseneva uppajjamāno	1434	
PA_atk-s05_17a:1434_3	lobho. Paṭighānusayo ca domanassasahagatacittesu sahajātavasena ārammaṇavasena ca	1434	
PA_atk-s05_17a:1434_4	amanāpesu avasesakāmāvacaradhammesu ārammaṇavaseneva uppajjamāno doso. Mānānusayo	1434	
PA_atk-s05_17a:1434_5	diṭṭhigatavippayuttalobhasahagatacittesu sahajātavasena ārammaṇavasena ca dukkhavedanāvajjesu	1434	
PA_atk-s05_17a:1434_6	avasesakāmāvacaradhammesu rūpārūpāvacaradhammesu ca ārammaṇavaseneva uppajjamāno	1434	
PA_atk-s05_17a:1434_7	māno. Diṭṭhānusayo catūsu diṭṭhigatasampayuttesu. Vicikicchānusayo vicikicchāsahagate.	1434	
PA_atk-s05_17a:1434_8	Avijjānusayo dvādasasu akusalacittesu sahajātavasena ārammaṇavasena ca. Tayopi avasesatebhūmakadhammesu	1434	
PA_atk-s05_17a:1434_9	ārammaṇavaseneva uppajjamānā diṭṭhivicikicchāmohā. Bhavarāgānusayo catūsu diṭṭhigatavippayuttesu	1434	
PA_atk-s05_17a:1434_10	uppajjamānopi sahajātavasena na vutto, ārammaṇavaseneva pana rūpārūpāvacaradhammesu	14341	
PA_atk-s05_17a:1434_11	uppajjamāno lobho vutto.	14341	
PA_atk-s05_17a:1435_0	114. Idāni yathāvuttānaṃ anusayānaṃ anusayanaṭṭhānaṃ dassento yaṃ loketiādimāha.	1435	
PA_atk-s05_17a:1435_1	Tattha yaṃ loke piyarūpanti yaṃ imasmiṃ loke piyajātikaṃ piyasabhāvaṃ. Sātarūpanti	1435	
PA_atk-s05_17a:1435_2	sātajātikaṃ assādapadaṭṭhānaṃ iṭṭhārammaṇaṃ. Ettha sattānaṃ kāmarāgānusayo anusetīti	1435	
PA_atk-s05_17a:1435_3	etasmiṃ iṭṭhārammaṇe sattānaṃ appahīnaṭṭhena kāmarāgānusayo anuseti. “Piyarūpaṃ sātarūpa”nti	1435	
PA_atk-s05_17a:1435_4	ca idha kāmāvacaradhammoyeva adhippeto. Yathā nāma udake nimuggassa heṭṭhā ca upari	1435	
PA_atk-s05_17a:1435_5	ca samantā ca udakameva hoti, evameva iṭṭhārammaṇe rāguppatti nāma sattānaṃ āciṇṇasamāciṇṇā.	1435	
PA_atk-s05_17a:1435_6	Tathā aniṭṭhārammaṇe paṭighuppatti. Iti imesu dvīsu dhammesūti evaṃ imesu dvīsu iṭṭhāniṭṭhārammaṇadhammesu.	1435	
PA_atk-s05_17a:1435_7	Avijjānupatitāti kāmarāgapaṭighasampayuttā hutvā ārammaṇakaraṇavasena avijjā anupatitā	1435	
PA_atk-s05_17a:1435_8	anugatā. Vicchedaṃ katvāpi pāṭho. Tadekaṭṭhoti tāya avijjāya sahajekaṭṭhavasena ekato	1435	
PA_atk-s05_17a:1435_9	ṭhito. Māno ca diṭṭhi ca vicikicchā cāti navavidhamāno, dvāsaṭṭhividhā diṭṭhi, aṭṭhavatthukā	1435	
PA_atk-s05_17a:1435_10	vicikicchā, tadekaṭṭho māno ca tadekaṭṭhā diṭṭhi ca tadekaṭṭhā vicikicchā cāti yojanā.	14351	
PA_atk-s05_17a:1435_11	Daṭṭhabbāti passitabbā avagantabbā. Tayo ekato katvā bahuvacanaṃ kataṃ. Bhavarāgānusayo	14351	
PA_atk-s05_17a:1435_12	panettha kāmarāgānusayeneva saṅgahitoti veditabbo.	14351	
PA_atk-s05_17a:1436_0	Caritaniddese terasa cetanā puññābhisaṅkhāro. Dvādasa apuññābhisaṅkhāro. Catasso	1436	
PA_atk-s05_17a:1436_1	āneñjābhisaṅkhāro. Tattha kāmāvacaro parittabhūmako. Itaro mahābhūmako. Tīsupi vā	1436	
PA_atk-s05_17a:1436_2	etesu yo koci appavipāko parittabhūmako, mahāvipāko mahābhūmakoti veditabbo.	1436	
PA_atk-s05_17a:1437_0	115. Adhimuttiniddese santīti saṃvijjanti. Hīnādhimuttikāti lāmakajjhāsayā. Paṇītādhimuttikāti	1437	
PA_atk-s05_17a:1437_1	kalyāṇajjhāsayā. Sevantīti nissayanti allīyanti. Bhajantīti upasaṅkamanti. Payirupāsantīti	1437	
PA_atk-s05_17a:1437_2	punappunaṃ upasaṅkamanti. Sace hi ācariyupajjhāyā na sīlavanto honti, antevāsikasaddhivihārikā	1437	
PA_atk-s05_17a:1437_3	sīlavanto, te attano ācariyupajjhāyepi na upasaṅkamanti, attano sadise sāruppe bhikkhūyeva	1437	
PA_atk-s05_17a:1437_4	upasaṅkamanti. Sacepi ācariyupajjhāyā sāruppā bhikkhū, itare asāruppā, tepi na ācariyupajjhāye	1437	
PA_atk-s05_17a:1437_5	upasaṅkamanti, attano sadise hīnādhimuttikeyeva upasaṅkamanti. Evaṃ upasaṅkamanaṃ	1437	
PA_atk-s05_17a:1437_6	pana na kevalaṃ etarahiyeva, atītānāgatepīti dassetuṃ atītampi addhānantiādimāha.	1437	
PA_atk-s05_17a:1437_7	Tattha atītampi addhānanti atītasmiṃ kāle, accantasaṃyogatthe vā upayogavacanaṃ.	1437	
PA_atk-s05_17a:1437_8	Sesaṃ uttānatthameva. Idaṃ pana dussīlānaṃ dussīlasevanameva, sīlavantānaṃ sīlavantasevanameva,	1437	
PA_atk-s05_17a:1437_9	duppaññānaṃ duppaññasevanameva, paññavantānaṃ paññavantasevanameva ko niyametīti?	1437	
PA_atk-s05_17a:1437_10	Ajjhāsayadhātu niyametīti.	14371	
PA_atk-s05_17a:1438_0	Bhabbābhabbaniddese chaḍḍetabbe paṭhamaṃ niddisitvā gahetabbe pacchā niddisituṃ uddesassa	1438	
PA_atk-s05_17a:1438_1	uppaṭipāṭiyā paṭhamaṃ abhabbā niddiṭṭhā. Uddese pana dvandasamāse accitassa ca mandakkharassa	1438	
PA_atk-s05_17a:1438_2	ca padassa pubbanipātalakkhaṇavasena bhabbasaddo pubbaṃ payutto. Kammāvaraṇenāti	1438	
PA_atk-s05_17a:1438_3	pañcavidhena ānantariyakammena. Samannāgatāti samaṅgībhūtā. Kilesāvaraṇenāti niyatamicchādiṭṭhiyā.	1438	
PA_atk-s05_17a:1438_4	Imāni dve saggamaggānaṃ āvaraṇato āvaraṇāni. Bhikkhunīdūsakādīni kammānipi kammāvaraṇeneva	1438	
PA_atk-s05_17a:1438_5	saṅgahitāni. Vipākāvaraṇenāti ahetukapaṭisandhiyā. Yasmā pana duhetukānampi ariyamaggapaṭivedho	1438	
PA_atk-s05_17a:1438_6	natthi, tasmā duhetukā paṭisandhipi vipākāvaraṇamevāti veditabbā, assaddhāti buddhādīsu	1438	
PA_atk-s05_17a:1438_7	saddhārahitā. Acchandikāti kattukamyatākusalacchandarahitā. Uttarakurukā manussā	1438	
PA_atk-s05_17a:1438_8	acchandikaṭṭhānaṃ paviṭṭhā. Duppaññāti bhavaṅgapaññāya parihīnā. Bhavaṅgapaññāya	1438	
PA_atk-s05_17a:1438_9	pana paripuṇṇāyapi yassa bhavaṅgaṃ lokuttarassa pādakaṃ na hoti, sopi duppaññoyeva	1438	
PA_atk-s05_17a:1438_10	nāma. Abhabbā niyāmaṃ okkamituṃ kusalesu dhammesu sammattanti kusalesu dhammesu sammattaniyāmasaṅkhātaṃ	14381	
PA_atk-s05_17a:1438_11	ariyamaggaṃ okkamituṃ abhabbā. Ariyamaggo hi sammā sabhāvoti sammattaṃ, soyeva anantaraphaladāne,	14381	
PA_atk-s05_17a:1438_12	sayameva vā acalabhāvato niyāmo, taṃ okkamituṃ pavisituṃ abhabbā. Na kammāvaraṇenātiādīni	14381	
PA_atk-s05_17a:1438_13	vuttavipariyāyeneva veditabbānīti.	14381	
PA_atk-s05_17a:1439	Āsayānusayañāṇaniddesavaṇṇanā niṭṭhitā.	143	
PA_atk-s05_17a:1440	70. Yamakapāṭihīrañāṇaniddesavaṇṇanā	144	
PA_atk-s05_17a:1441_0	116. Yamakapāṭihīrañāṇaniddese asādhāraṇaṃ sāvakehīti sesāsādhāraṇañāṇaniddese aññavacanehi	1441	
PA_atk-s05_17a:1441_1	okāsābhāvato na vuttaṃ, idha pana aññavacanābhāvato vuttanti veditabbaṃ. Uparimakāyatoti	1441	
PA_atk-s05_17a:1441_2	nābhiyā uddhaṃ sarīrato. Aggikkhandho pavattatīti tejokasiṇārammaṇaṃ pādakajjhānaṃ	1441	
PA_atk-s05_17a:1441_3	samāpajjitvā vuṭṭhāya “uparimakāyato aggijālā vuṭṭhātū”ti āvajjitvā parikammaṃ katvā	1441	
PA_atk-s05_17a:1441_4	anantaraṃ abhiññāñāṇena “uparimakāyato aggijālā vuṭṭhātū”ti adhiṭṭhite saha adhiṭṭhānā	1441	
PA_atk-s05_17a:1441_5	uparimakāyato aggijālā vuṭṭhāti. Sā hi idha rāsaṭṭhena khandhoti vuttā. Heṭṭhimakāyatoti	1441	
PA_atk-s05_17a:1441_6	nābhito heṭṭhā sarīrato. Udakadhārā pavattatīti āpokasiṇārammaṇaṃ pādakajjhānaṃ samāpajjitvā	1441	
PA_atk-s05_17a:1441_7	vuṭṭhāya “heṭṭhimakāyato udakadhārā vuṭṭhātū”ti āvajjitvā parikammaṃ katvā anantaraṃ	1441	
PA_atk-s05_17a:1441_8	abhiññāñāṇena “heṭṭhimakāyato udakadhārā vuṭṭhātū”ti adhiṭṭhite saha adhiṭṭhānā heṭṭhimakāyato	1441	
PA_atk-s05_17a:1441_9	udakadhārā vuṭṭhāti. Ubhayatthāpi abbocchedavasena pavattatīti vuttaṃ. Adhiṭṭhānassa	1441	
PA_atk-s05_17a:1441_10	āvajjanassa ca antare dve bhavaṅgacittāni vattanti. Tasmāyeva yugalā hutvā aggikkhandhaudakadhārā	14411	
PA_atk-s05_17a:1441_11	pavattanti, antaraṃ na paññāyati. Aññesaṃ pana bhavaṅgaparicchedo natthi. Puratthimakāyatoti	14411	
PA_atk-s05_17a:1441_12	abhimukhapassato. Pacchimakāyatoti piṭṭhipassato. Dakkhiṇaakkhito vāmaakkhitotiādi	14411	
PA_atk-s05_17a:1441_13	samāsapāṭhoyeva, na añño. Dakkhiṇanāsikāsotato vāmanāsikāsotatoti pāṭho sundaro.	14411	
PA_atk-s05_17a:1441_14	Rassaṃ katvāpi paṭhanti. Aṃsakūṭatoti ettha abbhuggataṭṭhena kūṭo viyāti kūṭo, aṃsoyeva	14411	
PA_atk-s05_17a:1441_15	kūṭo aṃsakūṭo. Aṅgulaṅgulehīti aṅgulīhi aṅgulīhi. Aṅgulantarikāhīti aṅgulīnaṃ antarikāhi.	14411	
PA_atk-s05_17a:1441_16	Ekekalomato aggikkhandho pavattati, ekekalomato udakadhārā pavattatīti ubhayatthāpi	14411	
PA_atk-s05_17a:1441_17	āmeḍitavacanena sabbalomānaṃ pariyādinnattā ekekalomatova aggikkhandhaudakadhārā	14411	
PA_atk-s05_17a:1441_18	yugalā yugalā hutvā pavattantīti vuttaṃ hoti. Lomakūpato lomakūpato aggikkhandho	14411	
PA_atk-s05_17a:1441_19	pavattati, lomakūpato lomakūpato udakadhārā pavattatīti etthāpi eseva nayo. Kesuci	14411	
PA_atk-s05_17a:1441_20	potthakesu “ekekalomato aggikkhandho pavattati. Lomakūpato lomakūpato udakadhārā	14412	
PA_atk-s05_17a:1441_21	pavattati, lomakūpato lomakūpato aggikkhandho pavattati, ekekalomato udakadhārā pavattatī”ti	14412	
PA_atk-s05_17a:1441_22	likhitaṃ. Tampi yujjatiyeva. Pāṭihīrassa atisukhumattadīpanato pana purimapāṭhoyeva sundarataro.	14412	
PA_atk-s05_17a:1442_0	Idāni channaṃ vaṇṇānanti ko sambandho? Heṭṭhā “uparimakāyato”tiādīhi anekehi sarīrāvayavā	1442	
PA_atk-s05_17a:1442_1	vuttā. Tena sarīrāvayavasambandho pavattatīti vacanasambandhena ca yamakapāṭihīrādhikārena	1442	
PA_atk-s05_17a:1442_2	ca channaṃ vaṇṇānaṃ sarīrāvayavabhūtānaṃ rasmiyo yamakā hutvā pavattantīti vuttaṃ	1442	
PA_atk-s05_17a:1442_3	hoti. Sāmivacanasambandhena ca avassaṃ “rasmiyo”ti pāṭhaseso icchitabboyeva. Nīlānanti	1442	
PA_atk-s05_17a:1442_4	umāpupphavaṇṇānaṃ. Pītakānanti kaṇikārapupphavaṇṇānaṃ. Lohitakānanti indagopakavaṇṇānaṃ.	1442	
PA_atk-s05_17a:1442_5	Odātānanti osadhitārakavaṇṇānaṃ. Mañjiṭṭhānanti mandarattavaṇṇānaṃ. Pabhassarānanti	1442	
PA_atk-s05_17a:1442_6	pabhāsanapakatikānaṃ pabhassaravaṇṇānaṃ. Pabhassaravaṇṇe visuṃ avijjamānepi vuttesu	1442	
PA_atk-s05_17a:1442_7	pañcasu vaṇṇesu ye ye pabhā samujjalā, te te pabhassarā. Tathā hi tathāgatassa yamakapāṭihīraṃ	1442	
PA_atk-s05_17a:1442_8	karontassa yamakapāṭihīrañāṇabaleneva kesamassūnañceva akkhīnañca nīlaṭṭhānehi nīlarasmiyo	1442	
PA_atk-s05_17a:1442_9	nikkhamanti, yāsaṃ vasena gaganatalaṃ añjanacuṇṇasamokiṇṇaṃ viya umāpupphanīluppaladalasañchannaṃ	1442	
PA_atk-s05_17a:1442_10	viya vītipatantamaṇitālavaṇṭaṃ viya pasāritamecakapaṭaṃ viya ca hoti. Chavito ceva	14421	
PA_atk-s05_17a:1442_11	akkhīnañca pītakaṭṭhānehi pītarasmiyo nikkhamanti, yāsaṃ vasena disābhāgā suvaṇṇarasanisiñcamānā	14421	
PA_atk-s05_17a:1442_12	viya suvaṇṇapaṭapasāritā viya kuṅkumacuṇṇakaṇikārapupphasamparikiṇṇā viya ca virocanti.	14421	
PA_atk-s05_17a:1442_13	Maṃsalohitehi ceva akkhīnañca rattaṭṭhānehi lohitarasmiyo nikkhamanti, yāsaṃ vasena	14421	
PA_atk-s05_17a:1442_14	disābhāgā cinapiṭṭhacuṇṇarañjitā viya supakkalākhārasanisiñcamānā viya rattakambalaparikkhittā	14421	
PA_atk-s05_17a:1442_15	viya jayasumanapālibhaddakabandhujīvakakusumasamparikiṇṇā viya ca virocanti. Aṭṭhīhi	14421	
PA_atk-s05_17a:1442_16	ceva dantehi ca akkhīnañca setaṭṭhānehi odātarasmiyo nikkhamanti, yāsaṃ vasena disābhāgā	14421	
PA_atk-s05_17a:1442_17	rajatakuṭehi āsiñcamānakhīradhārāsamparikiṇṇā viya pasāritarajatapaṭṭavitānā viya	14421	
PA_atk-s05_17a:1442_18	vītipatantarajatatālavaṇṭā viya kundakumudasinduvārasumanamallikādikusumasañchannā	14421	
PA_atk-s05_17a:1442_19	viya ca virocanti. Hatthatalapādatalādīhi mandarattaṭṭhānehi mañjiṭṭharasmiyo nikkhamanti,	14421	
PA_atk-s05_17a:1442_20	yāsaṃ vasena disābhāgā pavāḷajālaparikkhittā viya rattakuravakakusumasamokiṇṇā viya	14422	
PA_atk-s05_17a:1442_21	ca virocanti. Uṇṇānakhādīhi pabhassaraṭṭhānehi pabhassararasmiyo nikkhamanti, yāsaṃ	14422	
PA_atk-s05_17a:1442_22	vasena disābhāgā osadhitārakapuñjapuṇṇā viya vijjupaṭalādiparipuṇṇā viya ca virocanti.	14422	
PA_atk-s05_17a:1443_0	Bhagavā caṅkamatītiādi “bhagavato ca nimmitānañca nānāiriyāpathakaraṇaṃ yamakapāṭihīreneva	1443	
PA_atk-s05_17a:1443_1	hotī”ti dassanatthaṃ vuttaṃ. Tesañhi nimmitānaṃ iriyāpathā yugalāva hutvā vattanti.	1443	
PA_atk-s05_17a:1443_2	Yadi nimmitā bahukā honti, “nimmito”tiādi kasmā ekavacanaṃ katanti ce? Nimmitesupi	1443	
PA_atk-s05_17a:1443_3	ekekassa nānāiriyāpathabhāvadassanatthaṃ. Bahuvacanena hi vutte sabbepi nimmitā sakiṃ	1443	
PA_atk-s05_17a:1443_4	ekekairiyāpathikā viya honti. Ekavacanena pana vutte nimmitesu ekeko nānāiriyāpathikoti	1443	
PA_atk-s05_17a:1443_5	ñāyati. Tasmā ekavacananiddeso kato. Cūḷapanthakattheropi tāva nānāiriyāpathikabhikkhūnaṃ	1443	
PA_atk-s05_17a:1443_6	sahassaṃ māpesi, kiṃ pana bhagavā yamakapāṭihīre bahū nimmite na karissati. Cūḷapanthakattheraṃ	1443	
PA_atk-s05_17a:1443_7	muñcitvā aññesaṃ sāvakānaṃ ekāvajjanena nānāiriyapathikānaṃ nānārūpānañca nimmānaṃ	1443	
PA_atk-s05_17a:1443_8	na ijjhati. Aniyametvā hi nimmitā iddhimatā sadisāva honti. Ṭhānanisajjādīsu vā bhāsitatuṇhībhāvādīsu	1443	
PA_atk-s05_17a:1443_9	vā yaṃ yaṃ iddhimā karoti, taṃ tadeva karonti, visadisakaraṇaṃ nānākiriyākaraṇañca	1443	
PA_atk-s05_17a:1443_10	“ettakā īdisā hontu, ettakā imaṃ nāma karontū”ti visuṃ visuṃ āvajjitvā adhiṭṭhānena	14431	
PA_atk-s05_17a:1443_11	ijjhati. Tathāgatassa pana ekāvajjanādhiṭṭhāneneva nānappakāranimmānaṃ ijjhati. Evameva	14431	
PA_atk-s05_17a:1443_12	aggikkhandhaudakadhārānimmāne ca nānāvaṇṇanimmāne ca veditabbaṃ. Tattha bhagavā caṅkamatīti	14431	
PA_atk-s05_17a:1443_13	ākāse vā pathaviyaṃ vā caṅkamati. Nimmitoti iddhiyā māpitabuddharūpaṃ. Tiṭṭhati vātiādīnipi	14431	
PA_atk-s05_17a:1443_14	ākāse vā pathaviyaṃ vā. Kappetīti karoti. Bhagavā tiṭṭhatītiādīsupi eseva nayoti.	14431	
PA_atk-s05_17a:1444	Yamakapāṭihīrañāṇaniddesavaṇṇanā niṭṭhitā.	144	
PA_atk-s05_17a:1445	71. Mahākaruṇāñāṇaniddesavaṇṇanā	144	
PA_atk-s05_17a:1446_0	117. Mahākaruṇāñāṇaniddese bahukehi ākārehīti idāni vuccamānehi ekūnanavutiyā pakārehi.	1446	
PA_atk-s05_17a:1446_1	Passantānanti ñāṇacakkhunā ca buddhacakkhunā ca olokentānaṃ. Okkamatīti otarati pavisati.	1446	
PA_atk-s05_17a:1446_2	Ādittoti dukkhalakkhaṇavasena pīḷāyogato santāpanaṭṭhena ādīpito. “Yadaniccaṃ, taṃ	1446	
PA_atk-s05_17a:1446_3	dukkha”nti vuttattā sabbasaṅkhatassa ceva dukkhalakkhaṇavasena pīḷitattā dukkhassa	1446	
PA_atk-s05_17a:1446_4	ca karuṇāya mūlabhūtattā paṭhamaṃ dukkhalakkhaṇavasena “āditto”ti vuttanti veditabbaṃ.	1446	
PA_atk-s05_17a:1446_5	Rāgādīhi ādittataṃ pana upari vakkhati. Atha vā ādittoti rāgādīhiyeva āditto. Upari	1446	
PA_atk-s05_17a:1446_6	pana “tassa natthañño koci nibbāpetā”ti atthāpekkhanavasena puna vuttanti veditabbaṃ.	1446	
PA_atk-s05_17a:1446_7	Lokasannivāsoti pañcakkhandhā lujjanapalujjanaṭṭhena loko, taṇhādiṭṭhivasena sannivasanti	1446	
PA_atk-s05_17a:1446_8	ettha sattāti sannivāso, lokova sannivāso lokasannivāso. Dukkhitaṃ khandhasantānaṃ	1446	
PA_atk-s05_17a:1446_9	upādāya sattavohārasabbhāvato lokasannivāsayogato sattasamūhopi lokasannivāso. Sopi	1446	
PA_atk-s05_17a:1446_10	ca sahakhandhakoyeva. Uyyuttoti anekesu kiccesu niccabyāpāratāya katayogo kataussāho,	14461	
PA_atk-s05_17a:1446_11	satatakiccesu saussukkoti attho. Ghaṭṭanayuttoti vā uyyutto. Payātoti pabbateyyā	14461	
PA_atk-s05_17a:1446_12	nadī viya anavaṭṭhitagamanena maraṇāya yātuṃ āraddho. Kummaggappaṭipannoti kucchitaṃ	14461	
PA_atk-s05_17a:1446_13	micchāmaggaṃ paṭipanno. Upari pana “vipathapakkhando”ti nānāpadehi visesetvā vuttaṃ.	14461	
PA_atk-s05_17a:1447_0	Upanīyatīti jarāvasena maraṇāya upanīyati harīyati. Jarā hi “āyuno saṃhānī”ti vuttā.	1447	
PA_atk-s05_17a:1447_1	Addhuvoti na thiro, sadā tatheva na hoti. Yasmā addhuvo, tasmā upanīyatīti purimassa	1447	
PA_atk-s05_17a:1447_2	kāraṇavacanametaṃ. Etena sakāraṇaṃ jarādukkhaṃ vuttaṃ. Taṃ jarādukkhaṃ disvā jarāpārijuññarahitāpi	1447	
PA_atk-s05_17a:1447_3	viññū pabbajanti. Atāṇoti tāyituṃ rakkhituṃ samatthena rahito, anārakkhoti vuttaṃ	1447	
PA_atk-s05_17a:1447_4	hoti. Anabhissaroti abhisaritvā abhigantvā byāharaṇena assāsetuṃ samatthena rahito,	1447	
PA_atk-s05_17a:1447_5	asahāyoti vā attho. Yasmā anabhissaro, tasmā atāṇoti purimassa kāraṇavacanametaṃ.	1447	
PA_atk-s05_17a:1447_6	Etena sakāraṇaṃ piyavippayogadukkhaṃ vuttaṃ. Taṃ piyavippayogadukkhaṃ disvā ñātipārijuññarahitāpi	1447	
PA_atk-s05_17a:1447_7	viññū pabbajanti. Assakoti sakabhaṇḍarahito. Sabbaṃ pahāya gamanīyanti sakabhaṇḍanti	1447	
PA_atk-s05_17a:1447_8	sallakkhitaṃ sabbaṃ pahāya lokena gantabbaṃ. Yasmā sabbaṃ pahāya gamanīyaṃ, tasmā	1447	
PA_atk-s05_17a:1447_9	assakoti purimassa kāraṇavacanametaṃ. Etena sakāraṇaṃ maraṇadukkhaṃ vuttaṃ. Taṃ disvā	1447	
PA_atk-s05_17a:1447_10	bhogapārijuññarahitāpi viññū pabbajanti. Aññattha “kammassakā māṇavasattā”ti vuttaṃ,	14471	
PA_atk-s05_17a:1447_11	idha ca raṭṭhapālasutte ca “assako loko”ti vuttaṃ, taṃ kathaṃ yujjatīti ce? Pahāya	14471	
PA_atk-s05_17a:1447_12	gamanīyaṃ sandhāya “assako”ti vuttaṃ, kammaṃ pana na pahāya gamanīyaṃ. Tasmā “kammassakā”ti	14471	
PA_atk-s05_17a:1447_13	vuttaṃ. Raṭṭhapālasutteyeva ca evametaṃ vuttaṃ “tvaṃ pana yathākammaṃ gamissasī”ti.	14471	
PA_atk-s05_17a:1447_14	Ūnoti pāripūrirahito. Atittoti bhiyyo bhiyyo patthanāyapi na suhito. Idaṃ ūnabhāvassa	14471	
PA_atk-s05_17a:1447_15	kāraṇavacanaṃ. Taṇhādāsoti taṇhāya vase vattanato taṇhāya dāsabhūto. Idaṃ atittabhāvassa	14471	
PA_atk-s05_17a:1447_16	kāraṇavacanaṃ. Etena icchārogāpadesena sakāraṇaṃ byādhidukkhaṃ vuttaṃ. Taṃ byādhidukkhaṃ	14471	
PA_atk-s05_17a:1447_17	disvā byādhipārijuññarahitāpi viññū pabbajanti. Atāyanoti puttādīhipi tāyanassa abhāvato	14471	
PA_atk-s05_17a:1447_18	atāyano anārakkho, alabbhaneyyakhemo vā. Aleṇoti allīyituṃ nissituṃ anaraho allīnānampi	14471	
PA_atk-s05_17a:1447_19	ca leṇakiccākārako. Asaraṇoti nissitānaṃ na bhayasārako na bhayavināsako. Asaraṇībhūtoti	14471	
PA_atk-s05_17a:1447_20	pure uppattiyā attano abhāveneva asaraṇo, uppattisamakālameva asaraṇībhūtoti attho.	14472	
PA_atk-s05_17a:1448_0	Uddhatoti sabbākusalesu uddhaccassa uppajjanato sattasantāne ca akusaluppattibāhullato	1448	
PA_atk-s05_17a:1448_1	akusalasamaṅgīloko tena uddhaccena uddhato. Avūpasantoti avūpasamanalakkhaṇassa uddhaccasseva	1448	
PA_atk-s05_17a:1448_2	yogena avūpasanto bhantamigapaṭibhāgo. “Upanīyati loko”tiādīsu catūsu ca “uddhato	1448	
PA_atk-s05_17a:1448_3	loko”ti ca pañcasu ṭhānesu lokoti āgataṃ, sesesu lokasannivāsoti. Ubhayathāpi lokoyeva.	1448	
PA_atk-s05_17a:1448_4	Sasalloti pīḷājanakatāya antotudanatāya dunnīharaṇīyatāya ca sallāti saṅkhaṃ gatehi	1448	
PA_atk-s05_17a:1448_5	rāgādīhi sallehi sahavattanako. Viddhoti migādayo kadāci parehi viddhā honti, ayaṃ	1448	
PA_atk-s05_17a:1448_6	pana loko niccaṃ attanāva viddho. Puthusallehīti “satta sallāni – rāgasallaṃ, dosasallaṃ,	1448	
PA_atk-s05_17a:1448_7	mohasallaṃ, mānasallaṃ, diṭṭhisallaṃ, kilesasallaṃ, duccaritasalla”nti vuttehi sattahi	1448	
PA_atk-s05_17a:1448_8	sallehi. Tassāti tassa lokasannivāsassa. Sallānaṃ uddhatāti tesaṃ sallānaṃ sattasantānato	1448	
PA_atk-s05_17a:1448_9	uddharitā puggalo. Aññatra mayāti maṃ ṭhapetvā. Yepi bhagavato sāvakā sallāni uddharanti,	1448	
PA_atk-s05_17a:1448_10	tesaṃ bhagavato vacaneneva uddharaṇato bhagavāva uddharati nāma. Avijjandhakārāvaraṇoti	14481	
PA_atk-s05_17a:1448_11	avijjā eva sabhāvadassanacchādanena andhaṃ viya karotīti avijjandhakāro, sova sabhāvāvagamananivāraṇena	14481	
PA_atk-s05_17a:1448_12	āvaraṇaṃ etassāti avijjandhakārāvaraṇo. Kilesapañjarapakkhittoti kilesā eva kusalagamanasannirujjhanaṭṭhena	14481	
PA_atk-s05_17a:1448_13	pañjaroti kilesapañjaro, avijjāpabhave kilesapañjare pakkhitto pātito. Ālokaṃ dassetāti	14481	
PA_atk-s05_17a:1448_14	paññālokaṃ dassanasīlo, paññālokassa dassetāti vā attho. Avijjāgatoti avijjaṃ gato	14481	
PA_atk-s05_17a:1448_15	paviṭṭho. Na kevalaṃ avijjāya āvaraṇamattameva, atha kho gahanagato viya avijjākosassa	14481	
PA_atk-s05_17a:1448_16	anto paviṭṭhoti purimato viseso. Aṇḍabhūtotiādayo ca visesāyeva. Aṇḍabhūtoti aṇḍe	14481	
PA_atk-s05_17a:1448_17	bhūto nibbatto. Yathā hi aṇḍe nibbattā ekacce sattā “aṇḍabhūtā”ti vuccanti, evamayaṃ	14481	
PA_atk-s05_17a:1448_18	loko avijjaṇḍakose nibbattattā “aṇḍabhūto”ti vuccati. Pariyonaddhoti tena avijjaṇḍakosena	14481	
PA_atk-s05_17a:1448_19	samantato onaddho baddho veṭhito.	14481	
PA_atk-s05_17a:1449_0	Tantākulakajātoti tantaṃ viya ākulabhūto. Yathā nāma dunnikkhittaṃ mūsikacchinnaṃ	1449	
PA_atk-s05_17a:1449_1	pesakārānaṃ tantaṃ tahiṃ tahiṃ ākulaṃ hoti, idaṃ aggaṃ idaṃ mūlanti aggena vā aggaṃ,	1449	
PA_atk-s05_17a:1449_2	mūlena vā mūlaṃ samānetuṃ dukkaraṃ hoti, evameva sattā paccayākāre khalitā ākulā	1449	
PA_atk-s05_17a:1449_3	byākulā honti, na sakkonti paccayākāraṃ ujuṃ kātuṃ. Tattha tantaṃ paccattapurisakāre	1449	
PA_atk-s05_17a:1449_4	ṭhatvā sakkāpi bhaveyya ujuṃ kātuṃ, ṭhapetvā pana dve bodhisatte añño satto attano	1449	
PA_atk-s05_17a:1449_5	dhammatāya paccayākāraṃ ujuṃ kātuṃ samattho nāma natthi. Yathā pana ākulaṃ tantaṃ	1449	
PA_atk-s05_17a:1449_6	kañjikaṃ datvā kocchena pahaṭaṃ tattha tattha kulakajātaṃ hoti gaṇṭhibaddhaṃ, evamayaṃ	1449	
PA_atk-s05_17a:1449_7	loko paccayesu pakkhalitvā paccaye ujuṃ kātuṃ asakkonto dvāsaṭṭhidiṭṭhigatavasena	1449	
PA_atk-s05_17a:1449_8	kulakajāto hoti gaṇṭhibaddho. Ye hi keci diṭṭhiyo nissitā, sabbe te paccayaṃ ujuṃ	1449	
PA_atk-s05_17a:1449_9	kātuṃ na sakkontiyeva. Kulāgaṇṭhikajātoti kulāgaṇṭhikaṃ viya bhūto. Kulāgaṇṭhikaṃ	1449	
PA_atk-s05_17a:1449_10	vuccati pesakārakañjikasuttaṃ. “Kulā nāma sakuṇikā, tassā kulāvako”tipi eke. Yathā	14491	
PA_atk-s05_17a:1449_11	tadubhayampi ākulaṃ aggena vā aggaṃ, mūlena vā mūlaṃ samānetuṃ dukkaranti purimanayeneva	14491	
PA_atk-s05_17a:1449_12	yojetabbaṃ. Muñjapabbajabhūtoti muñjatiṇaṃ viya pabbajatiṇaṃ viya ca bhūto muñjatiṇapabbajatiṇasadiso	14491	
PA_atk-s05_17a:1449_13	jāto. Yathā tāni tiṇāni koṭṭetvā koṭṭetvā katarajju jiṇṇakāle katthaci patitaṃ gahetvā	14491	
PA_atk-s05_17a:1449_14	tesaṃ tiṇānaṃ “idaṃ aggaṃ idaṃ mūla”nti aggena vā aggaṃ, mūlena vā mūlaṃ samānetuṃ	14491	
PA_atk-s05_17a:1449_15	dukkaraṃ, tampi paccattapurisakāre ṭhatvā sakkā bhaveyya ujuṃ kātuṃ, ṭhapetvā pana	14491	
PA_atk-s05_17a:1449_16	dve bodhisatte añño satto attano dhammatāya paccayākāraṃ ujuṃ kātuṃ samattho nāma	14491	
PA_atk-s05_17a:1449_17	natthi. Evamayaṃ loko paccayākāraṃ ujuṃ kātuṃ asakkonto dvāsaṭṭhidiṭṭhigatavasena	14491	
PA_atk-s05_17a:1449_18	gaṇṭhijāto hutvā apāyaṃ duggatiṃ vinipātaṃ saṃsāraṃ nātivattati.	14491	
PA_atk-s05_17a:1450_0	Tattha apāyoti nirayo tiracchānayoni pettivisayo asurakāyo. Sabbepi hi te vaḍḍhisaṅkhātassa	1450	
PA_atk-s05_17a:1450_1	āyassa abhāvato “apāyo”ti vuccanti. Tathā dukkhassa gatibhāvato duggati. Sukhasamussayato	1450	
PA_atk-s05_17a:1450_2	vinipatitattā vinipāto. Itaro pana –	1450	
PA_atk-s05_17a:1451	“Khandhānañca paṭipāṭi, dhātuāyatanāna ca;	145	
PA_atk-s05_17a:1452	Abbocchinnaṃ vattamānā, saṃsāroti pavuccati”.	145	
PA_atk-s05_17a:1453_0	Taṃ sabbampi nātivattati nātikkamati. Atha kho cutito paṭisandhiṃ, paṭisandhito cutinti	1453	
PA_atk-s05_17a:1453_1	evaṃ punappunaṃ cutipaṭisandhiyo gaṇhamāno tīsu bhavesu catūsu yonīsu pañcasu gatīsu	1453	
PA_atk-s05_17a:1453_2	sattasu viññāṇaṭṭhitīsu navasu sattāvāsesu mahāsamudde vātukkhittanāvā viya yantagoṇo	1453	
PA_atk-s05_17a:1453_3	viya ca paribbhamatiyeva. Avijjāvisadosasallittoti avijjāyeva akusaluppādanena kusalajīvitanāsanato	1453	
PA_atk-s05_17a:1453_4	visanti avijjāvisaṃ, tadeva santānadūsanato avijjāvisadoso, tena anusayapariyuṭṭhānaduccaritabhūtena	1453	
PA_atk-s05_17a:1453_5	bhusaṃ litto makkhitoti avijjāvisadosasallitto. Kilesakalalībhūtoti avijjādimūlakā	1453	
PA_atk-s05_17a:1453_6	kilesā eva osīdanaṭṭhena kalalaṃ kaddamoti kilesakalalaṃ, tadassa atthīti kilesakalalī,	1453	
PA_atk-s05_17a:1453_7	evaṃbhūto. Rāgadosamohajaṭājaṭitoti lobhapaṭighāvijjāsaṅkhātā rāgadosamohā eva rūpādīsu	1453	
PA_atk-s05_17a:1453_8	ārammaṇesu heṭṭhupariyavasena punappunaṃ uppajjanato saṃsibbanaṭṭhena veḷugumbādīnaṃ	1453	
PA_atk-s05_17a:1453_9	sākhājālasaṅkhātā jaṭā viyāti jaṭā, tāya rāgadosamohajaṭāya jaṭito. Yathā nāma veḷujaṭādīhi	1453	
PA_atk-s05_17a:1453_10	veḷuādayo, evaṃ tāya jaṭāya ayaṃ loko jaṭito vinaddho saṃsibbitoti attho. Jaṭaṃ vijaṭetāti	14531	
PA_atk-s05_17a:1453_11	imaṃ evaṃ tedhātukaṃ lokaṃ jaṭetvā ṭhitaṃ jaṭaṃ vijaṭetā saṃchinditā sampadālayitā.	14531	
PA_atk-s05_17a:1454_0	Taṇhāsaṅghāṭapaṭimukkoti taṇhā eva abbocchinnaṃ pavattito saṅghaṭitaṭṭhena saṅghāṭoti	1454	
PA_atk-s05_17a:1454_1	taṇhāsaṅghāṭo, tasmiṃ taṇhāsaṅghāṭe paṭimukko anupaviṭṭho antogatoti taṇhāsaṅghāṭapaṭimukko.	1454	
PA_atk-s05_17a:1454_2	Taṇhājālena otthaṭoti taṇhā eva pubbe vuttanayena saṃsibbanaṭṭhena jālanti taṇhājālaṃ,	1454	
PA_atk-s05_17a:1454_3	tena taṇhājālena otthaṭo samantato chādito paliveṭhito. Taṇhāsotena vuyhatīti taṇhā	1454	
PA_atk-s05_17a:1454_4	eva saṃsāre ākaḍḍhanaṭṭhena sototi taṇhāsoto, tena taṇhāsotena vuyhati ākaḍḍhīyati.	1454	
PA_atk-s05_17a:1454_5	Taṇhāsaññojanena saññuttoti taṇhā eva lokaṃ vaṭṭasmiṃ saṃyojanato bandhanato saṃyojananti	1454	
PA_atk-s05_17a:1454_6	taṇhāsaṃyojanaṃ, tena taṇhāsaṃyojanena saññutto baddho. Taṇhānusayena anusaṭoti taṇhā	1454	
PA_atk-s05_17a:1454_7	eva anusayanaṭṭhena anusayoti taṇhānusayo, tena taṇhānusayena anusaṭo anugato thāmagato.	1454	
PA_atk-s05_17a:1454_8	Taṇhāsantāpena santappatīti taṇhā eva pavattikāle phalakāle ca lokaṃ santāpetīti	1454	
PA_atk-s05_17a:1454_9	santāpo, tena taṇhāsantāpena santappati santāpīyati. Taṇhāpariḷāhena pariḍayhatīti	1454	
PA_atk-s05_17a:1454_10	taṇhā eva balavabhūtā pavattikāle phalakāle ca samantato dahanaṭṭhena mahāpariḷāhoti	14541	
PA_atk-s05_17a:1454_11	taṇhāpariḷāho, tena taṇhāpariḷāhena pariḍayhati samantato ḍahīyati. Diṭṭhisaṅghāṭādayo	14541	
PA_atk-s05_17a:1454_12	imināva nayena yojetabbā.	14541	
PA_atk-s05_17a:1455_0	Anugatoti anupaviṭṭho. Anusaṭoti anudhāvito. Abhibhūtoti pīḷito. Abbhāhatoti abhiāhato	1455	
PA_atk-s05_17a:1455_1	abhimukhaṃ bhusaṃ pahato. Dukkhe patiṭṭhitoti dukkhe khandhapañcake sukhavipallāsena	1455	
PA_atk-s05_17a:1455_2	patiṭṭhito abhiniviṭṭho.	1455	
PA_atk-s05_17a:1456_0	Taṇhāya uḍḍitoti taṇhāya ullaṅghito. Cakkhu hi taṇhārajjunā āvunitvā rūpanāgadante	1456	
PA_atk-s05_17a:1456_1	uḍḍitaṃ, sotādīni taṇhārajjunā āvunitvā saddādināgadantesu uḍḍitāni. Taṃsamaṅgīlokopi	1456	
PA_atk-s05_17a:1456_2	uḍḍitoyeva nāma. Jarāpākāraparikkhittoti anatikkamanīyaṭṭhena pākārabhūtāya jarāya	1456	
PA_atk-s05_17a:1456_3	parivārito. Maccupāsena parikkhittoti dummocanīyaṭṭhena pāsabhūtena maraṇena baddho.	1456	
PA_atk-s05_17a:1456_4	Mahābandhanabaddhoti daḷhattā ducchedattā ca mahantehi bandhanehi baddho. Rāgabandhanenāti	1456	
PA_atk-s05_17a:1456_5	rāgo eva bandhati saṃsārato calituṃ na detīti rāgabandhanaṃ. Tena rāgabandhanena.	1456	
PA_atk-s05_17a:1456_6	Sesesupi eseva nayo. Kilesabandhanenāti vuttāvasesena kilesabandhanena. Duccaritabandhanenāti	1456	
PA_atk-s05_17a:1456_7	tividhena. Sucaritaṃ pana bandhanamokkhassa hetubhūtaṃ bandhanamokkhabhūtañca atthi.	1456	
PA_atk-s05_17a:1456_8	Tasmā taṃ na gahetabbaṃ.	1456	
PA_atk-s05_17a:1457_0	Bandhanaṃ mocetāti tassa bandhanaṃ mocetā. Bandhanā mocetātipi pāṭho, bandhanato	1457	
PA_atk-s05_17a:1457_1	taṃ mocetāti attho. Mahāsambādhappaṭipannoti kusalasañcārapīḷanena mahāsambādhasaṅkhātaṃ	1457	
PA_atk-s05_17a:1457_2	rāgadosamohamānadiṭṭhikilesaduccaritagahanaṃ paṭipanno. Okāsaṃ dassetāti lokiyalokuttarasamādhipaññāokāsaṃ	1457	
PA_atk-s05_17a:1457_3	dassetā. Mahāpalibodhena palibuddhoti mahānivāraṇena nivuto. Mahālepena vā litto.	1457	
PA_atk-s05_17a:1457_4	Palibodhoti ca rāgādisattavidho eva. “Taṇhādiṭṭhipalibodho”ti eke. Palibodhaṃ chetāti	1457	
PA_atk-s05_17a:1457_5	taṃ palibodhaṃ chinditā. Mahāpapāteti pañcagatipapāte, jātijarāmaraṇapapāte vā. Taṃ	1457	
PA_atk-s05_17a:1457_6	sabbampi duruttaraṇaṭṭhena papāto. Papātā uddhatāti tamhā papātato uddharitā. Mahākantārappaṭipannoti	1457	
PA_atk-s05_17a:1457_7	jātijarābyādhimaraṇasokaparidevadukkhadomanassupāyāsakantāraṃ paṭipanno. Sabbampi	1457	
PA_atk-s05_17a:1457_8	taṃ duratikkamanaṭṭhena kantāro, taṃ kantāraṃ tāretā. Kantārā tāretāti vā pāṭho.	1457	
PA_atk-s05_17a:1457_9	Mahāsaṃsārappaṭipannoti abbocchinnaṃ khandhasantānaṃ paṭipanno. Saṃsārā mocetāti	1457	
PA_atk-s05_17a:1457_10	saṃsārato mocetā. Saṃsāraṃ mocetāti vā pāṭho. Mahāviduggeti saṃsāravidugge. Saṃsāroyeva	14571	
PA_atk-s05_17a:1457_11	hi duggamanaṭṭhena viduggo. Samparivattatīti bhusaṃ nivattitvā carati. Mahāpalipeti	14571	
PA_atk-s05_17a:1457_12	mahante kāmakaddame. Kāmo hi osīdanaṭṭhena palipo. Palipannoti laggo. Mahāpalipapalipannotipi pāṭho.	14571	
PA_atk-s05_17a:1458_0	Abbhāhatoti sabbopaddavehi abbhāhato. Rāgaggināti rāgādayoyeva anudahanaṭṭhena aggi,	1458	
PA_atk-s05_17a:1458_1	tena rāgagginā. Sesesupi eseva nayo. Unnītakoti uggahetvā nīto, jātiyā uggahetvā	1458	
PA_atk-s05_17a:1458_2	jarādiupaddavāya nītoti attho. Ka-kāro panettha anukampāya daṭṭhabbo. Haññati niccamatāṇoti	1458	
PA_atk-s05_17a:1458_3	parittāyakena rahito satataṃ pīḷīyati. Pattadaṇḍoti rājādīhi laddhaāṇo. Takkaroti	1458	
PA_atk-s05_17a:1458_4	coro. Vajjabandhanabaddhoti rāgādivajjabandhanehi baddho. Āghātanapaccupaṭṭhitoti	1458	
PA_atk-s05_17a:1458_5	maraṇadhammagaṇṭhikaṭṭhānaṃ upecca ṭhito. Koci bandhanā mocetā. Koci bandhanaṃ mocetātipi	1458	
PA_atk-s05_17a:1458_6	pāṭho. Anāthoti natthi etassa nātho issaro, sayaṃ vā na nātho na issaroti anātho,	1458	
PA_atk-s05_17a:1458_7	asaraṇoti vā attho. Paramakāpaññappattoti jarādipaṭibāhane appahutāya atīva kapaṇabhāvaṃ	1458	
PA_atk-s05_17a:1458_8	patto. Tāyetāti rakkhitā. Tāyitāti vā pāṭho sundaro. Dukkhābhitunnoti jātidukkhādīhi	1458	
PA_atk-s05_17a:1458_9	anekehi dukkhehi abhitunno atibyādhito atikampito ca. Cirarattaṃ pīḷitoti dukkheheva	1458	
PA_atk-s05_17a:1458_10	dīghamaddhānaṃ pīḷito ghaṭṭito. Gadhitoti gedhena giddho, abhijjhākāyaganthena vā	14581	
PA_atk-s05_17a:1458_11	ganthito. Niccaṃ pipāsitoti pātuṃ bhuñjituṃ icchā pipāsā, sā taṇhā eva, taṇhāpipāsāya	14581	
PA_atk-s05_17a:1458_12	nirantaraṃ pipāsito.	14581	
PA_atk-s05_17a:1459_0	Andhoti dassanaṭṭhena cakkhūti saṅkhaṃ gatāya paññāya abhāvato kāṇo. Paññā hi dhammasabhāvaṃ	1459	
PA_atk-s05_17a:1459_1	passati. Acakkhukoti taṃ pana andhattaṃ na pacchā sambhūtaṃ, pakatiyā eva avijjamānacakkhukoti	1459	
PA_atk-s05_17a:1459_2	tameva andhattaṃ viseseti. Hatanettoti nayanaṭṭhena nettanti saṅkhaṃ gatāya paññāya	1459	
PA_atk-s05_17a:1459_3	abhāvatoyeva vinaṭṭhanettako. Samavisamaṃ dassentaṃ attabhāvaṃ netīti nettanti hi	1459	
PA_atk-s05_17a:1459_4	vuttaṃ. Paññāya sugatiñca agatiñca nayati. Hatanettattāyevassa netuabhāvaṃ dassento	1459	
PA_atk-s05_17a:1459_5	apariṇāyakoti āha, avijjamānanettakoti attho. Aññopissa netā na vijjatīti vuttaṃ	1459	
PA_atk-s05_17a:1459_6	hoti. Vipathapakkhandoti viparīto, visamo vā patho vipatho, taṃ vipathaṃ pakkhando	1459	
PA_atk-s05_17a:1459_7	paviṭṭho paṭipannoti vipathapakkhando, micchāpathasaṅkhātaṃ micchādiṭṭhiṃ paṭipannoti	1459	
PA_atk-s05_17a:1459_8	attho. Añjasāparaddhoti añjase ujumaggasmiṃ majjhimapaṭipadāya aparaddho viraddho.	1459	
PA_atk-s05_17a:1459_9	Ariyapathaṃ ānetāti ariyaṃ aṭṭhaṅgikaṃ maggaṃ upanetā paṭipādayitā. Mahoghapakkhandoti	1459	
PA_atk-s05_17a:1459_10	yassa saṃvijjanti, taṃ vaṭṭasmiṃ ohananti osīdāpentīti oghā, pakatioghato mahantā	14591	
PA_atk-s05_17a:1459_11	oghāti mahoghā. Te kāmogho bhavogho diṭṭhogho avijjoghoti catuppabhedā. Te mahoghe	14591	
PA_atk-s05_17a:1459_12	pakkhando paviṭṭhoti mahoghapakkhando, saṃsārasaṅkhātaṃ mahoghaṃ vā pakkhandoti.	14591	
PA_atk-s05_17a:1460_0	118. Idāni ekuttarikanayo. Tattha dvīhi diṭṭhigatehīti sassatucchedadiṭṭhīhi. Tattha	1460	
PA_atk-s05_17a:1460_1	diṭṭhiyeva diṭṭhigataṃ “gūthagataṃ muttagata”ntiādīni viya. Gantabbābhāvato vā diṭṭhiyā	1460	
PA_atk-s05_17a:1460_2	gatamattamevetanti diṭṭhigataṃ, diṭṭhīsu gataṃ idaṃ dassanaṃ dvāsaṭṭhidiṭṭhiantogadhattātipi	1460	
PA_atk-s05_17a:1460_3	diṭṭhigataṃ. Dvāsaṭṭhitesaṭṭhidiṭṭhiyopi hi sassatadiṭṭhi ucchedadiṭṭhīti dveva diṭṭhiyo	1460	
PA_atk-s05_17a:1460_4	honti. Tasmā saṅkhepena sabbā diṭṭhiyo anto karonto “dvīhi diṭṭhigatehī”ti vuttaṃ.	1460	
PA_atk-s05_17a:1460_5	Pariyuṭṭhitoti pariyuṭṭhānaṃ patto samudācāraṃ patto, uppajjituṃ appadānena kusalacārassa	1460	
PA_atk-s05_17a:1460_6	gahaṇaṃ pattoti attho. Vuttañhetaṃ bhagavatā – “dvīhi, bhikkhave, diṭṭhigatehi pariyuṭṭhitā	1460	
PA_atk-s05_17a:1460_7	devamanussā olīyanti eke, atidhāvanti eke, cakkhumanto ca passantī”tiādi.	1460	
PA_atk-s05_17a:1461_0	Tīhi duccaritehīti tividhakāyaduccaritena catubbidhavacīduccaritena tividhamanoduccaritena.	1461	
PA_atk-s05_17a:1461_1	Vippaṭipannoti virūpaṃ paṭipanno, micchāpaṭipannoti attho. Yogehi yuttoti vaṭṭasmiṃ	1461	
PA_atk-s05_17a:1461_2	yojentīti yogā, ītiatthena vā yogā, tehi yogehi yutto samappito. Catuyogayojitoti	1461	
PA_atk-s05_17a:1461_3	kāmayogo, bhavayogo, diṭṭhiyogo, avijjāyogoti imehi catūhi yogehi sakaṭasmiṃ yogo	1461	
PA_atk-s05_17a:1461_4	viya vaṭṭasmiṃ yojito. Pañcakāmaguṇiko rāgo kāmayogo. Rūpārūpabhavesu chandarāgo,	1461	
PA_atk-s05_17a:1461_5	jhānanikanti ca, sassatadiṭṭhisahajāto rāgo bhavavasena patthanā bhavayogo. Dvāsaṭṭhi	1461	
PA_atk-s05_17a:1461_6	diṭṭhiyo diṭṭhiyogo. Aṭṭhasu ṭhānesu aññāṇaṃ avijjāyogo. Te eva cattāro balavabhūtā	1461	
PA_atk-s05_17a:1461_7	oghā, dubbalabhūtā yogā.	1461	
PA_atk-s05_17a:1462_0	Catūhi ganthehīti yassa saṃvijjanti, taṃ cutipaṭisandhivasena vaṭṭasmiṃ ganthenti	1462	
PA_atk-s05_17a:1462_1	ghaṭentīti ganthā. Te abhijjhā kāyagantho, byāpādo kāyagantho, sīlabbataparāmāso	1462	
PA_atk-s05_17a:1462_2	kāyagantho, idaṃsaccābhiniveso kāyaganthoti catuppabhedā. Abhijjhāyanti etāya, sayaṃ	1462	
PA_atk-s05_17a:1462_3	vā abhijjhāyati, abhijjhāyanamattameva vā esāti abhijjhā, lobhoyeva. Nāmakāyaṃ gantheti	1462	
PA_atk-s05_17a:1462_4	cutipaṭisandhivasena vaṭṭasmiṃ ghaṭetīti kāyagantho. Byāpajjati tena cittaṃ pūtibhāvaṃ	1462	
PA_atk-s05_17a:1462_5	gacchati, byāpādayati vā vinayācārarūpasampattihitasukhādīnīti byāpādo. Ito bahiddhā	1462	
PA_atk-s05_17a:1462_6	samaṇabrāhmaṇānaṃ sīlena suddhi vatena suddhi sīlavatena suddhīti parāmasanaṃ sīlabbataparāmāso.	1462	
PA_atk-s05_17a:1462_7	Sabbaññubhāsitampi paṭikkhipitvā “sassato loko, idameva saccaṃ moghamañña”ntiādinā	1462	
PA_atk-s05_17a:1462_8	ākārena abhinivisatīti idaṃsaccābhiniveso. Tehi catūhi ganthehi ganthito, baddhoti attho.	1462	
PA_atk-s05_17a:1463_0	Catūhi upādānehīti bhusaṃ ādiyanti daḷhaggāhaṃ gaṇhantīti upādānā. Te kāmupādānaṃ	1463	
PA_atk-s05_17a:1463_1	diṭṭhupādānaṃ sīlabbatupādānaṃ attavādupādānanti catuppabhedā. Vatthusaṅkhātaṃ kāmaṃ	1463	
PA_atk-s05_17a:1463_2	upādiyatīti kāmupādānaṃ, kāmo ca so upādānañcātipi kāmupādānaṃ. Diṭṭhi ca sā upādānañcāti	1463	
PA_atk-s05_17a:1463_3	diṭṭhupādānaṃ, diṭṭhiṃ upādiyatītipi diṭṭhupādānaṃ. “Sassato attā ca loko cā”tiādīsu	1463	
PA_atk-s05_17a:1463_4	hi purimadiṭṭhiṃ uttaradiṭṭhi upādiyati. Sīlabbataṃ upādiyatīti sīlabbatupādānaṃ,	1463	
PA_atk-s05_17a:1463_5	sīlabbatañca taṃ upādānañcātipi sīlabbatupādānaṃ. Gosīlagovatādīni hi evaṃ visuddhīti	1463	
PA_atk-s05_17a:1463_6	abhinivesato sayameva upādānāni. Vadanti etenāti vādo, upādiyanti etenāti upādānaṃ.	1463	
PA_atk-s05_17a:1463_7	Kiṃ vadanti, upādiyanti vā? Attānaṃ. Attano vādupādānaṃ attavādupādānaṃ, attavādamattameva	1463	
PA_atk-s05_17a:1463_8	vā attāti upādiyanti etenāti attavādupādānaṃ. Ṭhapetvā imā dve diṭṭhiyo sabbāpi diṭṭhī	1463	
PA_atk-s05_17a:1463_9	diṭṭhupādānaṃ. Tehi catūhi upādānehi. Upādīyatīti bhusaṃ gaṇhīyati. Upādiyatīti vā	1463	
PA_atk-s05_17a:1463_10	pāṭho, loko upādānehi taṃ taṃ ārammaṇaṃ bhusaṃ gaṇhātīti attho.	14631	
PA_atk-s05_17a:1464_0	Pañcagatisamāruḷhoti sukatadukkaṭakāraṇehi gammati upasaṅkamīyatīti gati, sahokāsakā	1464	
PA_atk-s05_17a:1464_1	khandhā. Nirayo tiracchānayoni pettivisayo manussā devāti imā pañca gatiyo vokkamanabhāvena	1464	
PA_atk-s05_17a:1464_2	bhusaṃ āruḷho. Pañcahi kāmaguṇehīti rūpasaddagandharasaphoṭṭhabbasaṅkhātehi pañcahi	1464	
PA_atk-s05_17a:1464_3	vatthukāmakoṭṭhāsehi. Rajjatīti ayonisomanasikāraṃ paṭicca rāguppādanena tehi rañjīyati,	1464	
PA_atk-s05_17a:1464_4	sāratto karīyatīti attho. Pañcahi nīvaraṇehīti cittaṃ nīvaranti pariyonandhantīti	1464	
PA_atk-s05_17a:1464_5	nīvaraṇā. Kāmacchandabyāpādathinamiddhauddhaccakukkuccavicikicchāsaṅkhātehi pañcahi	1464	
PA_atk-s05_17a:1464_6	nīvaraṇehi. Otthaṭoti uparito pihito.	1464	
PA_atk-s05_17a:1465	Chahi vivādamūlehīti chahi vivādassa mūlehi. Yathāha –	146	
PA_atk-s05_17a:1466_0	“Chayimāni, bhikkhave, vivādamūlāni. Katamāni cha? Idha, bhikkhave, bhikkhu kodhano	1466	
PA_atk-s05_17a:1466_1	hoti upanāhī. Yo so, bhikkhave, bhikkhu kodhano hoti upanāhī. So sattharipi agāravo	1466	
PA_atk-s05_17a:1466_2	viharati appatisso, dhammepi, saṅghepi, sikkhāyapi na paripūrakārī. Yo so, bhikkhave,	1466	
PA_atk-s05_17a:1466_3	bhikkhu satthari agāravo viharati appatisso, dhammepi, saṅghepi, sikkhāyapi na paripūrakārī,	1466	
PA_atk-s05_17a:1466_4	so saṅghe vivādaṃ janeti. Yo hoti vivādo bahujanāhitāya bahujanāsukhāya bahuno janassa	1466	
PA_atk-s05_17a:1466_5	anatthāya ahitāya dukkhāya devamanussānaṃ. Evarūpaṃ ce tumhe, bhikkhave, vivādamūlaṃ	1466	
PA_atk-s05_17a:1466_6	ajjhattaṃ vā bahiddhā vā samanupasseyyātha, tatra tumhe, bhikkhave, tasseva pāpakassa	1466	
PA_atk-s05_17a:1466_7	vivādamūlassa pahānāya vāyameyyātha. Evarūpaṃ ce tumhe, bhikkhave, vivādamūlaṃ ajjhattaṃ	1466	
PA_atk-s05_17a:1466_8	vā bahiddhā vā na samanupasseyyātha. Tatra tumhe, bhikkhave, tasseva pāpakassa vivādamūlassa	1466	
PA_atk-s05_17a:1466_9	āyatiṃ anavassavāya paṭipajjeyyātha. Evametassa pāpakassa vivādamūlassa pahānaṃ hoti.	1466	
PA_atk-s05_17a:1466_10	Evametassa pāpakassa vivādamūlassa āyatiṃ anavassavo hoti.	14661	
PA_atk-s05_17a:1467_0	“Puna caparaṃ, bhikkhave, bhikkhu makkhī hoti paḷāsī. Issukī hoti maccharī. Saṭho	1467	
PA_atk-s05_17a:1467_1	hoti māyāvī. Pāpiccho hoti micchādiṭṭhi. Sandiṭṭhiparāmāsī hoti ādhānaggāhī duppaṭinissaggī.	1467	
PA_atk-s05_17a:1467_2	Yo so, bhikkhave, bhikkhu sandiṭṭhiparāmāsī hoti ādhānaggāhī duppaṭinissaggī, so	1467	
PA_atk-s05_17a:1467_3	sattharipi…pe… āyatiṃ anavassavo hotī”ti.	1467	
PA_atk-s05_17a:1468_0	Tattha kodhanoti kujjhanalakkhaṇena kodhena samannāgato. Upanāhīti veraappaṭinissajjanalakkhaṇena	1468	
PA_atk-s05_17a:1468_1	upanāhena samannāgato. Ahitāya dukkhāya devamanussānanti dvinnaṃ bhikkhūnaṃ vivādo	1468	
PA_atk-s05_17a:1468_2	kathaṃ devamanussānaṃ ahitāya dukkhāya saṃvattatīti? Kosambakakkhandhake viya dvīsu	1468	
PA_atk-s05_17a:1468_3	bhikkhūsu vivādaṃ āpannesu tasmiṃ vihāre tesaṃ antevāsikā vivadanti, tesaṃ ovādaṃ	1468	
PA_atk-s05_17a:1468_4	gaṇhanto bhikkhunisaṅgho vivadati, tato tesaṃ upaṭṭhākāpi vivadanti. Atha manussānaṃ	1468	
PA_atk-s05_17a:1468_5	ārakkhadevatā dve koṭṭhāsā honti. Dhammavādīnaṃ ārakkhadevatā dhammavādiniyo honti	1468	
PA_atk-s05_17a:1468_6	adhammavādīnaṃ adhammavādiniyo. Tato ārakkhadevatānaṃ mittā bhummaṭṭhadevatā bhijjanti.	1468	
PA_atk-s05_17a:1468_7	Evaṃ paramparāya yāva brahmalokā ṭhapetvā ariyasāvake sabbe devamanussā dve koṭṭhāsā	1468	
PA_atk-s05_17a:1468_8	honti. Dhammavādīhi pana adhammavādinova bahutarā honti. Tato yaṃ bahukehi gahitaṃ,	1468	
PA_atk-s05_17a:1468_9	sabbaṃ taṃ saccanti dhammaṃ vissajjetvā bahutarāva adhammaṃ gaṇhanti. Te adhammaṃ	1468	
PA_atk-s05_17a:1468_10	purakkhatvā viharantā apāyesu nibbattanti. Evaṃ dvinnaṃ bhikkhūnaṃ vivādo devamanussānaṃ	14681	
PA_atk-s05_17a:1468_11	ahitāya dukkhāya hoti. Ajjhattaṃ vāti tumhākaṃ abbhantaraparisāya vā. Bahiddhā vāti	14681	
PA_atk-s05_17a:1468_12	paresaṃ parisāya vā. Makkhīti paresaṃ guṇamakkhaṇalakkhaṇena makkhena samannāgato.	14681	
PA_atk-s05_17a:1468_13	Paḷāsīti yugaggāhalakkhaṇena paḷāsena samannāgato. Issukīti paresaṃ sakkārādiissāyanalakkhaṇāya	14681	
PA_atk-s05_17a:1468_14	issāya samannāgato. Maccharīti āvāsamacchariyādīhi pañcahi macchariyehi samannāgato.	14681	
PA_atk-s05_17a:1468_15	Saṭhoti kerāṭiko. Māyāvīti katapāpapaṭicchādako. Pāpicchoti asantasambhāvanicchako	14681	
PA_atk-s05_17a:1468_16	dussīlo. Micchādiṭṭhīti natthikavādī ahetukavādī akiriyavādī. Sandiṭṭhiparāmāsīti	14681	
PA_atk-s05_17a:1468_17	sayaṃ diṭṭhimeva parāmasati. Ādhānaggāhīti daḷhaggāhī. Duppaṭinissaggīti na sakkā	14681	
PA_atk-s05_17a:1468_18	hoti gahitaṃ vissajjāpetuṃ. Khuddakavatthuvibhaṅge pana “tattha katamāni cha vivādamūlāni?	14681	
PA_atk-s05_17a:1468_19	Kodho makkho issā sāṭheyyaṃ pāpicchatā sandiṭṭhiparāmāsitā, imāni cha vivādamūlānī”ti	14681	
PA_atk-s05_17a:1468_20	padhānavasena ekekoyeva dhammo vutto.	14682	
PA_atk-s05_17a:1469_0	Chahi taṇhākāyehīti “rūpataṇhā, saddataṇhā, gandhataṇhā, rasataṇhā, phoṭṭhabbataṇhā,	1469	
PA_atk-s05_17a:1469_1	dhammataṇhā”ti vuttāhi chahi taṇhāhi. Tattha yasmā ekekāyeva taṇhā anekavisayattā	1469	
PA_atk-s05_17a:1469_2	ekekasmimpi visaye punappunaṃ uppattito anekā honti, tasmā samūhaṭṭhena kāyasaddena	1469	
PA_atk-s05_17a:1469_3	yojetvā taṇhākāyāti vuttaṃ. Taṇhākāyāti vuttepi taṇhā eva. Rajjatīti sayaṃ ārammaṇe	1469	
PA_atk-s05_17a:1469_4	rajjati, sāratto hoti.	1469	
PA_atk-s05_17a:1470	Chahi diṭṭhigatehīti sabbāsavasutte vuttehi. Vuttañhi tattha –	147	
PA_atk-s05_17a:1471_0	“Tassa evaṃ ayoniso manasikaroto channaṃ diṭṭhīnaṃ aññatarā diṭṭhi uppajjati. ‘Atthi	1471	
PA_atk-s05_17a:1471_1	me attā’ti vā assa saccato thetato diṭṭhi uppajjati, ‘natthi me attā’ti vā assa saccato	1471	
PA_atk-s05_17a:1471_2	thetato diṭṭhi uppajjati, ‘attanāva attānaṃ sañjānāmī’ti vā assa saccato thetato	1471	
PA_atk-s05_17a:1471_3	diṭṭhi uppajjati, ‘attanāva anattānaṃ sañjānāmī’ti vā assa saccato thetato diṭṭhi	1471	
PA_atk-s05_17a:1471_4	uppajjati, ‘anattanāva attānaṃ sañjānāmī’ti vā assa saccato thetato diṭṭhi uppajjati.	1471	
PA_atk-s05_17a:1471_5	Atha vā panassa evaṃ diṭṭhi hoti ‘yo me ayaṃ attā vado vedeyyo tatra tatra kalyāṇapāpakānaṃ	1471	
PA_atk-s05_17a:1471_6	kammānaṃ vipākaṃ paṭisaṃvedeti, so ca kho pana me ayaṃ attā nicco dhuvo sassato avipariṇāmadhammo	1471	
PA_atk-s05_17a:1471_7	sassatisamaṃ tatheva ṭhassatī”’ti.	1471	
PA_atk-s05_17a:1472_0	Tattha atthi me attāti sassatadiṭṭhi sabbakālesu attano atthitaṃ gaṇhāti. Saccato	1472	
PA_atk-s05_17a:1472_1	thetatoti bhūtato ca thirato ca, “idaṃ sacca”nti suṭṭhu daḷhabhāvenāti vuttaṃ hoti.	1472	
PA_atk-s05_17a:1472_2	Natthi me attāti ucchedadiṭṭhi sato sattassa tattha tattha vibhavaggahaṇato. Atha	1472	
PA_atk-s05_17a:1472_3	vā purimāpi tīsu kālesu atthīti gahaṇato sassatadiṭṭhi, paccuppannameva atthīti gaṇhantī	1472	
PA_atk-s05_17a:1472_4	ucchedadiṭṭhi, pacchimāpi atītānāgatesu natthīti gahaṇato “bhassantā āhutiyo”ti gahitadiṭṭhigatikānaṃ	1472	
PA_atk-s05_17a:1472_5	viya ucchedadiṭṭhi. Atīte eva natthīti gaṇhantī adhiccasamuppannakassa viya sassatadiṭṭhi.	1472	
PA_atk-s05_17a:1472_6	Attanāva attānaṃ sañjānāmīti saññākkhandhasīsena khandhe attāti gahetvā saññāya avasesakkhandhe	1472	
PA_atk-s05_17a:1472_7	sañjānato iminā attanā imaṃ attānaṃ sañjānāmīti hoti. Attanāva anattānanti saññākkhandhaṃyeva	1472	
PA_atk-s05_17a:1472_8	attāti gahetvā, itare cattāropi anattāti gahetvā saññāya te sañjānato evaṃ hoti.	1472	
PA_atk-s05_17a:1472_9	Anattanāva attānanti saññākkhandhaṃ anattāti gahetvā, itare cattāropi attāti gahetvā	1472	
PA_atk-s05_17a:1472_10	saññāya te sañjānato evaṃ hoti. Sabbāpi sassatucchedadiṭṭhiyova. Vado vedeyyotiādayo	14721	
PA_atk-s05_17a:1472_11	pana sassatadiṭṭhiyā eva abhinivesākārā. Tattha vadatīti vado, vacīkammassa kārakoti	14721	
PA_atk-s05_17a:1472_12	vuttaṃ hoti. Vedayatīti vedeyyo, jānāti anubhavati cāti vuttaṃ hoti. Kiṃ vedetīti?	14721	
PA_atk-s05_17a:1472_13	Tatra tatra kalyāṇapāpakānaṃ kammānaṃ vipākaṃ paṭisaṃvedeti. Tatra tatrāti tesu tesu	14721	
PA_atk-s05_17a:1472_14	yonigatiṭhitinivāsanikāyesu ārammaṇesu vā. Niccoti uppādavayarahito. Dhuvoti thiro	14721	
PA_atk-s05_17a:1472_15	sārabhūto. Sassatoti sabbakāliko. Avipariṇāmadhammoti attano pakatibhāvaṃ avijahanadhammo,	14721	
PA_atk-s05_17a:1472_16	kakaṇṭako viya nānappakārataṃ nāpajjati. Sassatisamanti candasūriyasamuddamahāpathavīpabbatā	14721	
PA_atk-s05_17a:1472_17	lokavohārena sassatiyoti vuccanti. Sassatīhi samaṃ sassatisamaṃ. Yāva sassatiyo tiṭṭhanti,	14721	
PA_atk-s05_17a:1472_18	tāva tatheva ṭhassatīti gaṇhato evaṃ diṭṭhi hoti.	14721	
PA_atk-s05_17a:1473_0	Khuddakavatthuvibhaṅge pana “tatra tatra dīgharattaṃ kalyāṇapāpakānaṃ kammānaṃ vipākaṃ	1473	
PA_atk-s05_17a:1473_1	paccanubhoti, na so jāto nāhosi, na so jāto na bhavissati, nicco dhuvo sassato avipariṇāmadhammoti	1473	
PA_atk-s05_17a:1473_2	vā panassa saccato thetato diṭṭhi uppajjatī”ti cha diṭṭhī evaṃ visesetvā vuttā.	1473	
PA_atk-s05_17a:1474_0	Tattha na so jāto nāhosīti so attā ajātidhammato na jāto nāma, sadā vijjamānoyevāti	1474	
PA_atk-s05_17a:1474_1	attho. Teneva atīte nāhosi, anāgate na bhavissati. Yo hi jāto, so ahosi. Yo ca jāyissati,	1474	
PA_atk-s05_17a:1474_2	so bhavissatīti vuccati. Atha vā na so jāto nāhosīti so sadā vijjamānattā atītepi	1474	
PA_atk-s05_17a:1474_3	na jātu na ahosi, anāgatepi na jātu na bhavissati. Anusayā vuttatthā.	1474	
PA_atk-s05_17a:1475	Sattahi saññojanehīti sattakanipāte vuttehi. Vuttañhi tattha –	147	
PA_atk-s05_17a:1476_0	“Sattimāni, bhikkhave, saṃyojanāni. Katamāni satta? Anunayasaṃyojanaṃ, paṭighasaṃyojanaṃ,	1476	
PA_atk-s05_17a:1476_1	diṭṭhisaṃyojanaṃ, vicikicchāsaṃyojanaṃ, mānasaṃyojanaṃ, bhavarāgasaṃyojanaṃ, avijjāsaṃyojanaṃ.	1476	
PA_atk-s05_17a:1476_2	Imāni kho, bhikkhave, satta saṃyojanānī”ti.	1476	
PA_atk-s05_17a:1477	Tattha anunayasaṃyojananti kāmarāgasaṃyojanaṃ. Sabbānevetāni bandhanaṭṭhena saṃyojanāni.	147	
PA_atk-s05_17a:1478	Sattahi mānehīti khuddakavatthuvibhaṅge vuttehi. Vuttañhi tattha –	147	
PA_atk-s05_17a:1479	“Māno, atimāno, mānātimāno, omāno, adhimāno, asmimāno, micchāmāno”ti.	147	
PA_atk-s05_17a:1480_0	Tattha mānoti seyyādivasena puggalaṃ anāmasitvā jātiādīsu vatthuvaseneva unnati.	1480	
PA_atk-s05_17a:1480_1	Atimānoti jātiādīhi “mayā sadiso natthī”ti atikkamitvā unnati. Mānātimānoti “ayaṃ	1480	
PA_atk-s05_17a:1480_2	pubbe mayā sadiso, idāni ahaṃ seṭṭho, ayaṃ hīnataro”ti uppannamāno. Omānoti jātiādīhi	1480	
PA_atk-s05_17a:1480_3	attānaṃ heṭṭhā katvā pavattamāno, hīnohamasmīti mānoyeva. Adhimānoti anadhigateyeva	1480	
PA_atk-s05_17a:1480_4	catusaccadhamme adhigatoti māno. Ayaṃ pana adhimāno parisuddhasīlassa kammaṭṭhāne	1480	
PA_atk-s05_17a:1480_5	appamattassa nāmarūpaṃ vavatthapetvā paccayapariggahena vitiṇṇakaṅkhassa tilakkhaṇaṃ	1480	
PA_atk-s05_17a:1480_6	āropetvā saṅkhāre sammasantassa āraddhavipassakassa puthujjanassa uppajjati, na aññesaṃ.	1480	
PA_atk-s05_17a:1480_7	Asmimānoti rūpādīsu khandhesu asmīti māno, “ahaṃ rūpa”ntiādivasena uppannamānoti	1480	
PA_atk-s05_17a:1480_8	vuttaṃ hoti. Micchāmānoti pāpakena kammāyatanādinā uppannamāno.	1480	
PA_atk-s05_17a:1481_0	Lokadhammā vuttatthā. Samparivattatīti lokadhammehi hetubhūtehi lābhādīsu catūsu	1481	
PA_atk-s05_17a:1481_1	anurodhavasena, alābhādīsu catūsu paṭivirodhavasena bhusaṃ nivattati, pakatibhāvaṃ	1481	
PA_atk-s05_17a:1481_2	jahātīti attho. Micchattāpi vuttatthā. Niyyātoti gato pakkhando, abhibhūtoti attho.	1481	
PA_atk-s05_17a:1482	Aṭṭhahi purisadosehīti aṭṭhakanipāte upamāhi saha, khuddakavatthuvibhaṅge upamaṃ vinā vuttehi. Vuttañhi tattha –	148	
PA_atk-s05_17a:1483	“Katame aṭṭha purisadosā? Idha bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno ‘na sarāmi na sarāmī’ti assatiyāva nibbeṭheti. Ayaṃ paṭhamo purisadoso.	148	
PA_atk-s05_17a:1484_0	“Puna caparaṃ bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno	1484	
PA_atk-s05_17a:1484_1	codakaṃyeva paṭippharati ‘kiṃ nu kho tuyhaṃ bālassa abyattassa bhaṇitena, tvampi	1484	
PA_atk-s05_17a:1484_2	nāma maṃ bhaṇitabbaṃ maññasī’ti? Ayaṃ dutiyo purisadoso.	1484	
PA_atk-s05_17a:1485_0	“Puna caparaṃ bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno	1485	
PA_atk-s05_17a:1485_1	codakaṃyeva paccāropeti ‘tvampi khosi itthannāmaṃ āpattiṃ āpanno, tvaṃ tāva paṭhamaṃ	1485	
PA_atk-s05_17a:1485_2	paṭikarohī’ti. Ayaṃ tatiyo purisadoso.	1485	
PA_atk-s05_17a:1486_0	“Puna caparaṃ bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno	1486	
PA_atk-s05_17a:1486_1	aññenaññaṃ paṭicarati, bahiddhā kathaṃ apanāmeti, kopañca dosañca appaccayañca pātukaroti.	1486	
PA_atk-s05_17a:1486_2	Ayaṃ catuttho purisadoso.	1486	
PA_atk-s05_17a:1487	“Puna caparaṃ bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno saṅghamajjhe bāhāvikkhepakaṃ bhaṇati. Ayaṃ pañcamo purisadoso.	148	
PA_atk-s05_17a:1488_0	“Puna caparaṃ bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno	1488	
PA_atk-s05_17a:1488_1	anādiyitvā saṅghaṃ anādiyitvā codakaṃ sāpattikova yena kāmaṃ pakkamati. Ayaṃ chaṭṭho purisadoso.	1488	
PA_atk-s05_17a:1489_0	“Puna caparaṃ bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno	1489	
PA_atk-s05_17a:1489_1	‘nevāhaṃ āpannomhi, na panāhaṃ anāpannomhī’ti so tuṇhībhūto saṅghaṃ viheseti. Ayaṃ sattamo purisadoso.	1489	
PA_atk-s05_17a:1490_0	“Puna caparaṃ bhikkhū bhikkhuṃ āpattiyā codenti. So bhikkhu bhikkhūhi āpattiyā codiyamāno	1490	
PA_atk-s05_17a:1490_1	evamāha – ‘kiṃ nu kho tumhe āyasmanto atibāḷhaṃ mayi byāvaṭā? Idānāhaṃ sikkhaṃ paccakkhāya	1490	
PA_atk-s05_17a:1490_2	hīnāyāvattissāmī’ti. So sikkhaṃ paccakkhāya hīnāyāvattitvā evamāha ‘idāni kho tumhe	1490	
PA_atk-s05_17a:1490_3	āyasmanto attamanā hothā’ti. Ayaṃ aṭṭhamo purisadoso. Ime aṭṭha purisadosā”ti.	1490	
PA_atk-s05_17a:1491_0	Tattha purisadosāti purisānaṃ dosā, te pana purisasantānaṃ dūsentīti dosā. Na sarāmi	1491	
PA_atk-s05_17a:1491_1	na sarāmīti “mayā etassa kammassa kataṭṭhānaṃ nassarāmi na sallakkhemī”ti evaṃ assatibhāvena	1491	
PA_atk-s05_17a:1491_2	nibbeṭheti moceti. Codakaṃyeva paṭippharatīti paṭiviruddho hutvā pharati, paṭiāṇibhāvena	1491	
PA_atk-s05_17a:1491_3	tiṭṭhati. Kiṃ nu kho tuyhanti tuyhaṃ bālassa abyattassa bhaṇitena nāma kiṃ, yo tvaṃ	1491	
PA_atk-s05_17a:1491_4	neva vatthuṃ, na āpattiṃ, na codanaṃ jānāsīti dīpeti. Tvampi nāma evaṃ kiñci ajānanto	1491	
PA_atk-s05_17a:1491_5	bhaṇitabbaṃ maññasīti ajjhottharati. Paccāropetīti “tvampi khosī”tiādīni vadanto	1491	
PA_atk-s05_17a:1491_6	patiāropeti. Paṭikarohīti desanāgāminiṃ desehi, vuṭṭhānagāminito vuṭṭhāhi, tato suddhante	1491	
PA_atk-s05_17a:1491_7	patiṭṭhito aññaṃ codessasīti dīpeti. Aññenaññaṃ paṭicaratīti aññena kāraṇena, vacanena	1491	
PA_atk-s05_17a:1491_8	vā aññaṃ kāraṇaṃ, vacanaṃ vā paṭicchādeti. “Āpattiṃ āpannosī”ti vutto “ko āpanno,	1491	
PA_atk-s05_17a:1491_9	kiṃ āpanno, kismiṃ āpanno, kathaṃ āpanno, kaṃ bhaṇatha, kiṃ bhaṇathā”ti bhaṇati.	1491	
PA_atk-s05_17a:1491_10	“Evarūpaṃ kiñci tayā diṭṭha”nti vutte “na suṇāmī”ti sotaṃ upaneti. Bahiddhā kathaṃ	14911	
PA_atk-s05_17a:1491_11	apanāmetīti “itthannāmaṃ āpattiṃ āpannosī”ti puṭṭho “pāṭaliputtaṃ gatomhī”ti vatvā	14911	
PA_atk-s05_17a:1491_12	puna “na tava pāṭaliputtagamanaṃ pucchāmā”ti vutte tato rājagahaṃ gatomhīti. “Rājagahaṃ	14911	
PA_atk-s05_17a:1491_13	vā yāhi brāhmaṇagehaṃ vā, āpattiṃ āpannosī”ti. “Tattha me sūkaramaṃsaṃ laddha”ntiādīni	14911	
PA_atk-s05_17a:1491_14	vadanto kathaṃ bahiddhā vikkhipati. Kopanti kupitabhāvaṃ, dosanti duṭṭhabhāvaṃ. Ubhayampetaṃ	14911	
PA_atk-s05_17a:1491_15	kodhasseva nāmaṃ. Appaccayanti asantuṭṭhākāraṃ, domanassassetaṃ nāmaṃ. Pātukarotīti	14911	
PA_atk-s05_17a:1491_16	dasseti pakāseti. Bāhāvikkhepakaṃ bhaṇatīti bāhaṃ vikkhipitvā vikkhipitvā alajjivacanaṃ	14911	
PA_atk-s05_17a:1491_17	vadati. Anādiyitvāti cittīkārena aggahetvā avajānitvā, anādaro hutvāti attho. Vihesetīti	14911	
PA_atk-s05_17a:1491_18	viheṭheti bādhati. Atibāḷhanti atidaḷhaṃ atippamāṇaṃ. Mayi byāvaṭāti mayi byāpāraṃ	14911	
PA_atk-s05_17a:1491_19	āpannā. Hīnāyāvattitvāti hīnassa gihibhāvassa atthāya āvattitvā, gihī hutvāti attho.	14911	
PA_atk-s05_17a:1491_20	Attamanā hothāti tuṭṭhacittā hotha, “mayā labhitabbaṃ labhatha, mayā vasitabbaṭṭhāne	14912	
PA_atk-s05_17a:1491_21	vasatha, phāsuvihāro vo mayā kato”ti adhippāyena vadati. Dussatīti duṭṭho hoti.	14912	
PA_atk-s05_17a:1492	Navahi āghātavatthūhīti sattesu uppattivaseneva kathitāni. Yathāha –	149	
PA_atk-s05_17a:1493_0	“Navayimāni, bhikkhave, āghātavatthūni. Katamāni nava? ‘Anatthaṃ me acarī’ti āghātaṃ	1493	
PA_atk-s05_17a:1493_1	bandhati, ‘anatthaṃ me caratī’ti āghātaṃ bandhati, ‘anatthaṃ me carissatī’ti āghātaṃ	1493	
PA_atk-s05_17a:1493_2	bandhati, ‘piyassa me manāpassa anatthaṃ acari, anatthaṃ carati, anatthaṃ carissatī’ti	1493	
PA_atk-s05_17a:1493_3	āghātaṃ bandhati, ‘appiyassa me amanāpassa atthaṃ acari, atthaṃ carati, atthaṃ carissatī’ti	1493	
PA_atk-s05_17a:1493_4	āghātaṃ bandhati. Imāni kho, bhikkhave, nava āghātavatthūnī”ti.	1493	
PA_atk-s05_17a:1494_0	Tattha āghātavatthūnīti āghātakāraṇāni. Āghātanti cettha kopo, soyeva uparūpari kopassa	1494	
PA_atk-s05_17a:1494_1	vatthuttā āghātavatthu. Āghātaṃ bandhatīti kopaṃ bandhati karoti uppādeti. “Atthaṃ	1494	
PA_atk-s05_17a:1494_2	me nācari, na carati, na carissati. Piyassa me manāpassa atthaṃ nācari, na carati,	1494	
PA_atk-s05_17a:1494_3	na carissati. Appiyassa me amanāpassa anatthaṃ nācari, na carati, na carissatī”ti	1494	
PA_atk-s05_17a:1494_4	niddese vuttāni aparānipi nava āghātavatthūni imeheva navahi saṅgahitāni. Āghātitoti ghaṭṭito.	1494	
PA_atk-s05_17a:1495_0	Navavidhamānehīti katame navavidhamānā? Seyyassa seyyohamasmīti māno, seyyassa sadisohamasmīti	1495	
PA_atk-s05_17a:1495_1	māno, seyyassa hīnohamasmīti māno. Sadisassa seyyohamasmīti māno, sadisassa sadisohamasmīti	1495	
PA_atk-s05_17a:1495_2	māno, sadisassa hīnohamasmīti māno. Hīnassa seyyohamasmīti māno, hīnassa sadisohamasmīti	1495	
PA_atk-s05_17a:1495_3	māno, hīnassa hīnohamasmīti māno. Ime navavidhamānā.	1495	
PA_atk-s05_17a:1496_0	Ettha pana seyyassa seyyohamasmīti māno rājūnañceva pabbajitānañca uppajjati. Rājā	1496	
PA_atk-s05_17a:1496_1	hi “raṭṭhena vā dhanena vā vāhanehi vā ko mayā sadiso atthī”ti etaṃ mānaṃ karoti,	1496	
PA_atk-s05_17a:1496_2	pabbajitopi “sīladhutaṅgādīhi ko mayā sadiso atthī”ti etaṃ mānaṃ karoti.	1496	
PA_atk-s05_17a:1497_0	Seyyassa sadisohamasmīti mānopi etesaṃyeva uppajjati. Rājā hi “raṭṭhena vā dhanena	1497	
PA_atk-s05_17a:1497_1	vā vāhanehi vā aññarājūhi saddhiṃ mayhaṃ kiṃ nānākaraṇa”nti etaṃ mānaṃ karoti, pabbajitopi	1497	
PA_atk-s05_17a:1497_2	“sīladhutaṅgādīhi aññena bhikkhunā mayhaṃ kiṃ nānākaraṇa”nti etaṃ mānaṃ karoti.	1497	
PA_atk-s05_17a:1498_0	Seyyassa hīnohamasmīti mānopi etesaṃyeva uppajjati. Yassa hi rañño raṭṭhaṃ vā dhanaṃ	1498	
PA_atk-s05_17a:1498_1	vā vāhanādīni vā nātisampannāni honti, so “mayhaṃ rājāti vohārasukhamattakameva,	1498	
PA_atk-s05_17a:1498_2	kiṃ rājā nāma aha”nti etaṃ mānaṃ karoti, pabbajitopi appalābhasakkāro “ahaṃ dhammakathiko	1498	
PA_atk-s05_17a:1498_3	bahussuto mahātheroti kathāmattameva, kiṃ dhammakathiko nāmāhaṃ, kiṃ bahussuto nāmāhaṃ,	1498	
PA_atk-s05_17a:1498_4	kiṃ mahāthero nāmāhaṃ, yassa me lābhasakkāro natthī”ti etaṃ mānaṃ karoti.	1498	
PA_atk-s05_17a:1499_0	Sadisassa seyyohamasmīti mānādayo amaccādīnaṃ uppajjanti. Amacco vā hi raṭṭhiyo vā	1499	
PA_atk-s05_17a:1499_1	“bhogayānavāhanādīhi ko mayā sadiso añño rājapuriso atthī”ti vā, “mayhaṃ aññehi saddhiṃ	1499	
PA_atk-s05_17a:1499_2	kiṃ nānākaraṇa”nti vā, “amaccoti nāmameva mayhaṃ, ghāsacchādanamattampi me natthi,	1499	
PA_atk-s05_17a:1499_3	kiṃ amacco nāmāha”nti vā etaṃ mānaṃ karoti.	1499	
PA_atk-s05_17a:1500_0	Hīnassa seyyohamasmīti mānādayo dāsādīnaṃ uppajjanti. Dāso hi “mātito vā pitito vā	1500	
PA_atk-s05_17a:1500_1	ko mayā sadiso añño dāso nāma atthi, aññe jīvituṃ asakkontā kucchihetu dāsā nāma	1500	
PA_atk-s05_17a:1500_2	jātā, ahaṃ pana paveṇiāgatattā seyyo”ti vā, “paveṇiāgatabhāvena ubhatosuddhikadāsattena	1500	
PA_atk-s05_17a:1500_3	asukadāsena nāma saddhiṃ mayhaṃ kiṃ nānākaraṇa”nti vā, “kucchivasenāhaṃ dāsabyaṃ	1500	
PA_atk-s05_17a:1500_4	upagato, mātāpitukoṭiyā pana me dāsaṭṭhānaṃ natthi, kiṃ dāso nāma aha”nti vā etaṃ	1500	
PA_atk-s05_17a:1500_5	mānaṃ karoti. Yathā ca dāso, evaṃ pukkusacaṇḍālādayopi etaṃ mānaṃ karontiyeva. Ettha	1500	
PA_atk-s05_17a:1500_6	ca seyyassa seyyohamasmīti uppannamānova yāthāvamāno, itare dve ayāthāvamānā. Tathā	1500	
PA_atk-s05_17a:1500_7	sadisassa sadisohamasmīti hīnassa hīnohamasmīti uppannamānova yāthāvamāno, itare	1500	
PA_atk-s05_17a:1500_8	dve ayāthāvamānā. Tattha yāthāvamānā arahattamaggavajjhā, ayāthāvamānā sotāpattimaggavajjhāti.	1500	
PA_atk-s05_17a:1501_0	Taṇhāmūlakā vuttāyeva. Rajjatīti na kevalaṃ rāgeneva rajjati, atha kho taṇhāmūlakānaṃ	1501	
PA_atk-s05_17a:1501_1	pariyesanādīnampi sambhavato taṇhāmūlakehi sabbehi akusaladhammehi rajjati, yujjati	1501	
PA_atk-s05_17a:1501_2	bajjhatīti adhippāyo.	1501	
PA_atk-s05_17a:1502	Dasahi kilesavatthūhīti katamāni dasa kilesavatthūni? Lobho, doso, moho, māno, diṭṭhi, vicikicchā, thinaṃ, uddhaccaṃ, ahirikaṃ, anottappanti imāni dasa kilesavatthūni.	150	
PA_atk-s05_17a:1503_0	Tattha kilesā eva kilesavatthūni, vasanti vā ettha akhīṇāsavā sattā lobhādīsu patiṭṭhitattāti	1503	
PA_atk-s05_17a:1503_1	vatthūni, kilesā ca te tappatiṭṭhānaṃ sattānaṃ vatthūni cāti kilesavatthūni. Yasmā	1503	
PA_atk-s05_17a:1503_2	cettha anantarapaccayādibhāvena uppajjamānāpi kilesā vasanti eva nāma, tasmā kilesānaṃ	1503	
PA_atk-s05_17a:1503_3	vatthūnītipi kilesavatthūni. Lubbhanti tena, sayaṃ vā lubbhati, lubbhanamattameva	1503	
PA_atk-s05_17a:1503_4	vā tanti lobho. Dussanti tena, sayaṃ vā dussati, dussanamattameva vā tanti doso.	1503	
PA_atk-s05_17a:1503_5	Muyhanti tena, sayaṃ vā muyhati, muyhanamattameva vā tanti moho. Maññatīti māno.	1503	
PA_atk-s05_17a:1503_6	Diṭṭhiādayo vuttatthāva. Na hirīyatīti ahiriko, tassa bhāvo ahirikaṃ. Na ottappatīti	1503	
PA_atk-s05_17a:1503_7	anottappī, tassa bhāvo anottappaṃ. Tesu ahirikaṃ kāyaduccaritādīhi ajigucchanalakkhaṇaṃ,	1503	
PA_atk-s05_17a:1503_8	anottappaṃ teheva asārajjanalakkhaṇaṃ, kilissatīti upatāpīyati vibādhīyati.	1503	
PA_atk-s05_17a:1504_0	Dasahi āghātavatthūhīti pubbe vuttehi navahi ca “aṭṭhāne vā panāghāto jāyatī”ti vuttena	1504	
PA_atk-s05_17a:1504_1	cāti dasahi. Anatthaṃ me acarītiādīnipi hi avikappetvā khāṇukaṇṭakādimhipi aṭṭhāne āghāto uppajjati.	1504	
PA_atk-s05_17a:1505_0	Dasahi akusalakammapathehīti katame dasa akusalakammapathā ? Pāṇātipāto, adinnādānaṃ,	1505	
PA_atk-s05_17a:1505_1	kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo,	1505	
PA_atk-s05_17a:1505_2	micchādiṭṭhi. Ime dasa akusalakammapathā. Tattha akusalakammāni ca tāni pathā ca	1505	
PA_atk-s05_17a:1505_3	duggatiyāti akusalakammapathā. Samannāgatoti samaṅgībhūto.	1505	
PA_atk-s05_17a:1506_0	Dasahi saññojanehīti katamāni dasa saṃyojanāni ? Kāmarāgasaṃyojanaṃ, paṭighasaṃyojanaṃ,	1506	
PA_atk-s05_17a:1506_1	mānasaṃyojanaṃ, diṭṭhisaṃyojanaṃ, vicikicchāsaṃyojanaṃ, sīlabbataparāmāsasaṃyojanaṃ,	1506	
PA_atk-s05_17a:1506_2	bhavarāgasaṃyojanaṃ, issāsaṃyojanaṃ, macchariyasaṃyojanaṃ, avijjāsaṃyojanaṃ, imāni	1506	
PA_atk-s05_17a:1506_3	dasa saṃyojanāni. Micchattā vuttāyeva.	1506	
PA_atk-s05_17a:1507_0	Dasavatthukāya micchādiṭṭhiyāti katamā dasavatthukā micchādiṭṭhi ? Natthi dinnaṃ,	1507	
PA_atk-s05_17a:1507_1	natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi	1507	
PA_atk-s05_17a:1507_2	ayaṃ loko, natthi paro loko, natthi mātā, natthi pitā, natthi sattā opapātikā, natthi	1507	
PA_atk-s05_17a:1507_3	loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ	1507	
PA_atk-s05_17a:1507_4	abhiññā sacchikatvā pavedenti. Ayaṃ dasavatthukā micchādiṭṭhi.	1507	
PA_atk-s05_17a:1508_0	Tattha dasavatthukāti dasa vatthūni etissāti dasavatthukā. Natthi dinnanti dinnaṃ	1508	
PA_atk-s05_17a:1508_1	nāma atthi, sakkā kassaci kiñci dātunti jānāti. Dinnassa pana phalaṃ vipāko natthīti	1508	
PA_atk-s05_17a:1508_2	gaṇhāti. Natthi yiṭṭhanti yiṭṭhaṃ vuccati mahāyāgo, taṃ yajituṃ sakkāti jānāti. Yiṭṭhassa	1508	
PA_atk-s05_17a:1508_3	pana phalaṃ vipāko natthīti gaṇhāti. Hutanti āhunapāhunamaṅgalakiriyā, taṃ kātuṃ	1508	
PA_atk-s05_17a:1508_4	sakkāti jānāti. Tassa pana phalaṃ vipāko natthīti gaṇhāti. Sukatadukkaṭānanti ettha	1508	
PA_atk-s05_17a:1508_5	dasa kusalakammapathā sukatakammāni nāma, dasa akusalakammapathā dukkaṭakammāni nāma.	1508	
PA_atk-s05_17a:1508_6	Tesaṃ atthibhāvaṃ jānāti. Phalaṃ vipāko pana natthīti gaṇhāti. Natthi ayaṃ lokoti	1508	
PA_atk-s05_17a:1508_7	paraloke ṭhito imaṃ lokaṃ natthīti gaṇhāti. Natthi paro lokoti idhaloke ṭhito paralokaṃ	1508	
PA_atk-s05_17a:1508_8	natthīti gaṇhāti. Natthi mātā natthi pitāti mātāpitūnaṃ atthibhāvaṃ jānāti. Tesu	1508	
PA_atk-s05_17a:1508_9	katappaccayena koci phalaṃ vipāko natthīti gaṇhāti. Natthi sattā opapātikāti cavanakaupapajjanakasattā	1508	
PA_atk-s05_17a:1508_10	natthīti gaṇhāti. Sammaggatā sammāpaṭipannāti anulomapaṭipadaṃ paṭipannā dhammikasamaṇabrāhmaṇā	15081	
PA_atk-s05_17a:1508_11	lokasmiṃ natthīti gaṇhāti. Ye imañca lokaṃ…pe… pavedentīti imañca parañca lokaṃ attanāva	15081	
PA_atk-s05_17a:1508_12	abhivisiṭṭhena ñāṇena ñatvā pavedanasamattho sabbaññū buddho natthīti gaṇhāti.	15081	
PA_atk-s05_17a:1509_0	Antaggāhikāya diṭṭhiyāti “sassato loko”tiādikaṃ ekekaṃ antaṃ bhāgaṃ gaṇhātīti antaggāhikā.	1509	
PA_atk-s05_17a:1509_1	Atha vā antassa gāho antaggāho, antaggāho assā atthīti antaggāhikā. Tāya antaggāhikāya. Sā pana vuttāyeva.	1509	
PA_atk-s05_17a:1510_0	Aṭṭhasatataṇhāpapañcasatehīti aṭṭhuttaraṃ sataṃ aṭṭhasataṃ. Saṃsāre papañceti ciraṃ	1510	
PA_atk-s05_17a:1510_1	vasāpetīti papañco, taṇhā eva papañco taṇhāpapañco, ārammaṇabhedena punappunaṃ uppattivasena	1510	
PA_atk-s05_17a:1510_2	ca taṇhānaṃ bahukattā bahuvacanaṃ katvā taṇhāpapañcānaṃ sataṃ taṇhāpapañcasataṃ.	1510	
PA_atk-s05_17a:1510_3	Tena “taṇhāpapañcasatenā”ti vattabbe vacanavipallāsavasena “taṇhāpapañcasatehī”ti	1510	
PA_atk-s05_17a:1510_4	bahuvacananiddeso kato. Aṭṭhasatanti saṅkhātena taṇhāpapañcasatenāti attho daṭṭhabbo.	1510	
PA_atk-s05_17a:1510_5	Aṭṭha abbohārikāni katvā satameva gahitanti veditabbaṃ. Khuddakavatthuvibhaṅge pana	1510	
PA_atk-s05_17a:1510_6	taṇhāvicaritānīti āgataṃ. Yathāha –	1510	
PA_atk-s05_17a:1511_0	“Aṭṭhārasa taṇhāvicaritāni ajjhattikassa upādāya, aṭṭhārasa taṇhāvicaritāni bāhirassa	1511	
PA_atk-s05_17a:1511_1	upādāya, tadekajjhaṃ abhisaññuhitvā abhisaṅkhipitvā chattiṃsa taṇhāvicaritāni honti.	1511	
PA_atk-s05_17a:1511_2	Iti atītāni chattiṃsa taṇhāvicaritāni, anāgatāni chattiṃsa taṇhāvicaritāni, paccuppannāni	1511	
PA_atk-s05_17a:1511_3	chattiṃsa taṇhāvicaritāni tadekajjhaṃ abhisaññuhitvā abhisaṅkhipitvā aṭṭhataṇhāvicaritasataṃ hotī”ti.	1511	
PA_atk-s05_17a:1512_0	Taṇhāpapañcāyeva panettha taṇhāvicaritānīti vuttā. Taṇhāsamudācārā taṇhāpavattiyoti	1512	
PA_atk-s05_17a:1512_1	attho. Ajjhattikassa upādāyāti ajjhattikaṃ khandhapañcakaṃ upādāya. Idañhi upayogatthe	1512	
PA_atk-s05_17a:1512_2	sāmivacanaṃ. Vitthāro panassa tassa niddese vuttanayeneva veditabbo. Ayaṃ pana aparo	1512	
PA_atk-s05_17a:1512_3	nayo – rūpārammaṇāyeva kāmataṇhā, bhavataṇhā, vibhavataṇhāti tisso taṇhā honti, tathā	1512	
PA_atk-s05_17a:1512_4	saddādiārammaṇāti chasu ārammaṇesu aṭṭhārasa taṇhā honti, ajjhattārammaṇā aṭṭhārasa,	1512	
PA_atk-s05_17a:1512_5	bahiddhārammaṇā aṭṭhārasāti chattiṃsa honti. Tā eva atītārammaṇā chattiṃsa, anāgatārammaṇā	1512	
PA_atk-s05_17a:1512_6	chattiṃsa, paccuppannārammaṇā chattiṃsāti aṭṭhataṇhāvicaritasataṃ hoti. Papañcitoti	1512	
PA_atk-s05_17a:1512_7	ārammaṇe, saṃsāre vā papañcito ciravāsito.	1512	
PA_atk-s05_17a:1513_0	Dvāsaṭṭhiyā diṭṭhigatehīti “katamāni dvāsaṭṭhi diṭṭhigatāni brahmajāle veyyākaraṇe	1513	
PA_atk-s05_17a:1513_1	vuttāni bhagavatā? Cattāro sassatavādā, cattāro ekaccasassatavādā, cattāro antānantikā,	1513	
PA_atk-s05_17a:1513_2	cattāro amarāvikkhepikā, dve adhiccasamuppannikā, soḷasa saññīvādā, aṭṭha asaññīvādā,	1513	
PA_atk-s05_17a:1513_3	aṭṭha nevasaññīnāsaññīvādā, satta ucchedavādā, pañca diṭṭhadhammanibbānavādāti imāni	1513	
PA_atk-s05_17a:1513_4	dvāsaṭṭhi diṭṭhigatāni brahmajāle veyyākaraṇe vuttāni bhagavatā”ti. Vitthāro panettha	1513	
PA_atk-s05_17a:1513_5	brahmajālasutte vuttanayeneva veditabbo.	1513	
PA_atk-s05_17a:1514_0	Ahañcamhi tiṇṇoti ahañca caturoghaṃ, saṃsārasamuddaṃ vā tiṇṇo amhi bhavāmi. Muttoti	1514	
PA_atk-s05_17a:1514_1	rāgādibandhanehi mutto. Dantoti nibbisevano nipparipphando. Santoti sītībhūto. Assatthoti	1514	
PA_atk-s05_17a:1514_2	nibbānadassane laddhassāso. Parinibbutoti kilesaparinibbānena parinibbuto. Pahomīti	1514	
PA_atk-s05_17a:1514_3	samatthomhi. Khoiti ekaṃsatthe nipāto. Pare ca parinibbāpetunti ettha pare ca-saddo	1514	
PA_atk-s05_17a:1514_4	“pare ca tāretu”ntiādīhipi yojetabboti.	1514	
PA_atk-s05_17a:1515	Mahākaruṇāñāṇaniddesavaṇṇanā niṭṭhitā.	151	
PA_atk-s05_17a:1516	72-73. Sabbaññutaññāṇaniddesavaṇṇanā	151	
PA_atk-s05_17a:1517_0	119. Sabbaññutaññāṇaniddese katamaṃ tathāgatassa sabbaññutaññāṇanti pucchitvā tena	1517	
PA_atk-s05_17a:1517_1	samagatikattā teneva saha anāvaraṇañāṇaṃ niddiṭṭhaṃ. Na hi anāvaraṇañāṇaṃ dhammato	1517	
PA_atk-s05_17a:1517_2	visuṃ atthi, ekameva hetaṃ ñāṇaṃ ākārabhedato dvedhā vuccati saddhindriyasaddhābalādīni	1517	
PA_atk-s05_17a:1517_3	viya. Sabbaññutaññāṇameva hi natthi etassa āvaraṇanti, kenaci dhammena, puggalena	1517	
PA_atk-s05_17a:1517_4	vā āvaraṇaṃ kātuṃ asakkuṇeyyatāya anāvaraṇanti vuccati āvajjanapaṭibaddhattā sabbadhammānaṃ.	1517	
PA_atk-s05_17a:1517_5	Aññe pana āvajjitvāpi na jānanti. Keci panāhu “manoviññāṇaṃ viya sabbārammaṇikattā	1517	
PA_atk-s05_17a:1517_6	sabbaññutaññāṇaṃ. Taṃyeva ñāṇaṃ indavajiraṃ viya visayesu appaṭihatattā anāvaraṇañāṇaṃ.	1517	
PA_atk-s05_17a:1517_7	Anupubbasabbaññutāpaṭikkhepo sabbaññutaññāṇaṃ, sakiṃsabbaññutāpaṭikkhepo anāvaraṇañāṇaṃ,	1517	
PA_atk-s05_17a:1517_8	bhagavā sabbaññutaññāṇapaṭilābhenapi sabbaññūti vuccati, na ca anupubbasabbaññū.	1517	
PA_atk-s05_17a:1517_9	Anāvaraṇañāṇapaṭilābhenapi sabbaññūti vuccati, na ca sakiṃsabbaññū”ti.	1517	
PA_atk-s05_17a:1518_0	Sabbaṃ saṅkhatamasaṅkhataṃ anavasesaṃ jānātīti ettha sabbanti jātivasena sabbadhammānaṃ	1518	
PA_atk-s05_17a:1518_1	nissesapariyādānaṃ. Anavasesanti ekekasseva dhammassa sabbākāravasena nissesapariyādānaṃ.	1518	
PA_atk-s05_17a:1518_2	Saṅkhatamasaṅkhatanti dvidhā pabhedadassanaṃ. Saṅkhatañhi eko pabhedo, asaṅkhataṃ	1518	
PA_atk-s05_17a:1518_3	eko pabhedo. Paccayehi saṅgamma katanti saṅkhataṃ. Khandhapañcakaṃ. Tathā na saṅkhatanti	1518	
PA_atk-s05_17a:1518_4	asaṅkhataṃ. Nibbānaṃ. Saṅkhataṃ aniccadukkhānattādīhi ākārehi anavasesaṃ jānāti,	1518	
PA_atk-s05_17a:1518_5	asaṅkhataṃ suññatānimittaappaṇihitādīhi ākārehi anavasesaṃ jānāti. Natthi etassa	1518	
PA_atk-s05_17a:1518_6	saṅkhatassa asaṅkhatassa ca avasesoti anavasesaṃ. Saṅkhataṃ asaṅkhatañca. Anekabhedāpi	1518	
PA_atk-s05_17a:1518_7	paññatti paccayehi akatattā asaṅkhatapakkhaṃ bhajati. Sabbaññutaññāṇañhi sabbāpi	1518	
PA_atk-s05_17a:1518_8	paññattiyo anekabhedato jānāti. Atha vā sabbanti sabbadhammaggahaṇaṃ. Anavasesanti	1518	
PA_atk-s05_17a:1518_9	nippadesaggahaṇaṃ. Tattha āvaraṇaṃ natthīti tattha tasmiṃ anavasese saṅkhatāsaṅkhate	1518	
PA_atk-s05_17a:1518_10	nissaṅgattā sabbaññutaññāṇassa āvaraṇaṃ natthīti tadeva sabbaññutaññāṇaṃ anāvaraṇañāṇaṃ nāmāti attho.	15181	
PA_atk-s05_17a:1519_0	120. Idāni anekavisayabhedato dassetuṃ atītantiādimāha. Tattha atītaṃ anāgataṃ paccuppannanti	1519	
PA_atk-s05_17a:1519_1	kālabhedato dassitaṃ, cakkhu ceva rūpā cātiādi vatthārammaṇabhedato. Evaṃ taṃ sabbanti	1519	
PA_atk-s05_17a:1519_2	tesaṃ cakkhurūpānaṃ anavasesapariyādānaṃ. Evaṃ sesesu. Yāvatāti anavasesapariyādānaṃ.	1519	
PA_atk-s05_17a:1519_3	Aniccaṭṭhantiādi sāmaññalakkhaṇabhedato dassitaṃ. Aniccaṭṭhanti ca aniccākāraṃ. Paccattatthe	1519	
PA_atk-s05_17a:1519_4	vā upayogavacanaṃ. Esa nayo edisesu. Rūpassātiādi khandhabhedato dassitaṃ. Cakkhussa…pe…	1519	
PA_atk-s05_17a:1519_5	jarāmaraṇassāti heṭṭhā vuttapeyyālanayena yojetabbaṃ. Abhiññāyātiādīsu heṭṭhā vuttañāṇāneva.	1519	
PA_atk-s05_17a:1519_6	Abhiññaṭṭhanti abhijānanasabhāvaṃ. Esa nayo edisesu. Khandhānaṃ khandhaṭṭhantiādi	1519	
PA_atk-s05_17a:1519_7	heṭṭhā vuttanayeneva veditabbaṃ. Kusale dhammetiādi kusalattikavasena bhedo. Kāmāvacare	1519	
PA_atk-s05_17a:1519_8	dhammetiādi catubhūmakavasena. Ubhayatthāpi “sabbe jānātī”ti bahuvacanapāṭho sundaro.	1519	
PA_atk-s05_17a:1519_9	Ekavacanasote patitattā pana potthakesu ekavacanena likhitaṃ. Dukkhassātiādi cuddasannaṃ	1519	
PA_atk-s05_17a:1519_10	buddhañāṇānaṃ visayabhedo. Indriyaparopariyatte ñāṇantiādīni cattāri ñāṇāni vatvā	15191	
PA_atk-s05_17a:1519_11	sabbaññutaññāṇaṃ kasmā na vuttanti ce? Vuccamānassa sabbaññutaññāṇattā. Visayabhedato	15191	
PA_atk-s05_17a:1519_12	hi sabbaññutaññāṇe vuccamāne taṃ ñāṇaṃ na vattabbaṃ hoti, sabbaññutaññāṇaṃ pana sabbaññutaññāṇassa visayo hotiyeva.	15191	
PA_atk-s05_17a:1520_0	Puna kāḷakārāmasuttantādīsu vuttanayena sabbaññutaññāṇabhūmiṃ dassento yāvatā sadevakassa	1520	
PA_atk-s05_17a:1520_1	lokassātiādimāha. Tattha saha devehi sadevakassa. Saha mārena samārakassa. Saha brahmunā	1520	
PA_atk-s05_17a:1520_2	sabrahmakassa lokassa. Saha samaṇabrāhmaṇehi sassamaṇabrāhmaṇiyā. Saha devamanussehi	1520	
PA_atk-s05_17a:1520_3	sadevamanussāya pajāya. Pajātattā pajāti sattalokassa pariyāyavacanametaṃ. Tattha	1520	
PA_atk-s05_17a:1520_4	sadevakavacanena pañcakāmāvacaradevaggahaṇaṃ, samārakavacanena chaṭṭhakāmāvacaradevaggahaṇaṃ,	1520	
PA_atk-s05_17a:1520_5	sabrahmakavacanena brahmakāyikādibrahmaggahaṇaṃ, sassamaṇabrāhmaṇivacanena sāsanassa	1520	
PA_atk-s05_17a:1520_6	paccatthikapaccāmittasamaṇabrāhmaṇaggahaṇaṃ samitapāpabāhitapāpasamaṇabrāhmaṇaggahaṇañca,	1520	
PA_atk-s05_17a:1520_7	pajāvacanena sattalokaggahaṇaṃ, sadevamanussavacanena sammutidevasesamanussaggahaṇaṃ	1520	
PA_atk-s05_17a:1520_8	veditabbaṃ. Evamettha tīhi padehi okāsaloko, dvīhi pajāvasena sattaloko gahitoti veditabbo.	1520	
PA_atk-s05_17a:1521_0	Aparo nayo – sadevakaggahaṇena arūpāvacaraloko gahito, samārakaggahaṇena chakāmāvacaradevaloko,	1521	
PA_atk-s05_17a:1521_1	sabrahmakaggahaṇena rūpāvacarabrahmaloko, sassamaṇabrāhmaṇādiggahaṇena catuparisavasena,	1521	
PA_atk-s05_17a:1521_2	sammutidevehi vā saha manussaloko, avasesasattaloko vā.	1521	
PA_atk-s05_17a:1522_0	Apicettha sadevakavacanena ukkaṭṭhaparicchedato sabbassapi lokassa diṭṭhādijānanabhāvaṃ	1522	
PA_atk-s05_17a:1522_1	sādheti. Tato yesaṃ siyā “māro mahānubhāvo chakāmāvacarissaro vasavattī, kiṃ tassāpi	1522	
PA_atk-s05_17a:1522_2	diṭṭhādiṃ jānātī”ti, tesaṃ vimatiṃ vidhamanto “samārakassā”ti āha. Yesaṃ pana siyā	1522	
PA_atk-s05_17a:1522_3	“brahmā mahānubhāvo ekaṅguliyā ekasmiṃ cakkavāḷasahasse ālokaṃ pharati, dvīhi…pe…	1522	
PA_atk-s05_17a:1522_4	dasahi aṅgulīhi dasasu cakkavāḷasahassesu ālokaṃ pharati, anuttarañca jhānasamāpattisukhaṃ	1522	
PA_atk-s05_17a:1522_5	paṭisaṃvedeti, kiṃ tassāpi diṭṭhādiṃ jānātī”ti, tesaṃ vimatiṃ vidhamanto “sabrahmakassā”ti	1522	
PA_atk-s05_17a:1522_6	āha. Tato yesaṃ siyā “puthū samaṇabrāhmaṇā sāsanassa paccatthikā, kiṃ tesampi diṭṭhādiṃ	1522	
PA_atk-s05_17a:1522_7	jānātī”ti, tesaṃ vimatiṃ vidhamanto “sassamaṇabrāhmaṇiyā pajāyā”ti āha. Evaṃ ukkaṭṭhānaṃ	1522	
PA_atk-s05_17a:1522_8	diṭṭhādijānanabhāvaṃ pakāsetvā atha sammutideve avasesamanusse ca upādāya ukkaṭṭhaparicchedavasena	1522	
PA_atk-s05_17a:1522_9	sesasattalokassa diṭṭhādijānanabhāvaṃ pakāseti. Ayamettha anusandhikkamo. Porāṇā	1522	
PA_atk-s05_17a:1522_10	panāhu – sadevakassāti devatāhi saddhiṃ avasesalokassa. Samārakassāti mārena saddhiṃ	15221	
PA_atk-s05_17a:1522_11	avasesalokassa. Sabrahmakassāti brahmehi saddhiṃ avasesalokassa. Evaṃ sabbepi tibhavūpage	15221	
PA_atk-s05_17a:1522_12	satte tīhākārehi tīsu padesu pakkhipitvā puna dvīhākārehi pariyādātuṃ sassamaṇabrāhmaṇiyā	15221	
PA_atk-s05_17a:1522_13	pajāya sadevamanussāyāti vuttaṃ. Evaṃ pañcahi padehi tena tena ākārena tedhātukameva	15221	
PA_atk-s05_17a:1522_14	pariyādinnaṃ hotīti.	15221	
PA_atk-s05_17a:1523_0	Diṭṭhanti rūpāyatanaṃ. Sutanti saddāyatanaṃ. Mutanti patvā gahetabbato gandhāyatanaṃ,	1523	
PA_atk-s05_17a:1523_1	rasāyatanaṃ, phoṭṭhabbāyatanaṃ. Viññātanti sukhadukkhādidhammārammaṇaṃ. Pattanti	1523	
PA_atk-s05_17a:1523_2	pariyesitvā vā apariyesitvā vā pattaṃ. Pariyesitanti pattaṃ vā appattaṃ vā pariyesitaṃ.	1523	
PA_atk-s05_17a:1523_3	Anuvicaritaṃ manasāti cittena anusañcaritaṃ. Sabbaṃ jānātīti iminā etaṃ dasseti –	1523	
PA_atk-s05_17a:1523_4	yaṃ aparimānāsu lokadhātūsu imassa sadevakassa lokassa “nīlaṃ pīta”ntiādi rūpārammaṇaṃ	1523	
PA_atk-s05_17a:1523_5	cakkhudvāre āpāthaṃ āgacchati, ayaṃ satto imasmiṃ khaṇe imaṃ nāma rūpārammaṇaṃ disvā	1523	
PA_atk-s05_17a:1523_6	sumano vā dummano vā majjhatto vā jātoti taṃ sabbaṃ tathāgatassa sabbaññutaññāṇaṃ	1523	
PA_atk-s05_17a:1523_7	jānāti. Tathā yaṃ aparimāṇāsu lokadhātūsu imassa sadevakassa lokassa “bherisaddo,	1523	
PA_atk-s05_17a:1523_8	mudiṅgasaddo”tiādi saddārammaṇaṃ sotadvāre āpāthaṃ āgacchati, “mūlagandho tacagandho”tiādi	1523	
PA_atk-s05_17a:1523_9	gandhārammaṇaṃ ghānadvāre āpāthaṃ āgacchati, “mūlaraso, khandharaso”tiādi rasārammaṇaṃ	1523	
PA_atk-s05_17a:1523_10	jivhādvāre āpāthaṃ āgacchati, “kakkhaḷaṃ, muduka”ntiādi pathavīdhātutejodhātuvāyodhātubhedaṃ	15231	
PA_atk-s05_17a:1523_11	phoṭṭhabbārammaṇaṃ kāyadvāre āpāthaṃ āgacchati, ayaṃ satto imasmiṃ khaṇe imaṃ nāma	15231	
PA_atk-s05_17a:1523_12	phoṭṭhabbārammaṇaṃ phusitvā sumano vā dummano vā majjhatto vā jātoti taṃ sabbaṃ tathāgatassa	15231	
PA_atk-s05_17a:1523_13	sabbaññutaññāṇaṃ jānāti. Tathā yaṃ aparimāṇāsu lokadhātūsu imassa sadevakassa lokassa	15231	
PA_atk-s05_17a:1523_14	sukhadukkhādibhedaṃ dhammārammaṇaṃ manodvāre āpāthaṃ āgacchati, ayaṃ satto imasmiṃ	15231	
PA_atk-s05_17a:1523_15	khaṇe imaṃ nāma dhammārammaṇaṃ vijānitvā sumano vā dummano vā majjhatto vā jātoti	15231	
PA_atk-s05_17a:1523_16	taṃ sabbaṃ tathāgatassa sabbaññutaññāṇaṃ jānāti. Imassa pana mahājanassa pariyesitvā	15231	
PA_atk-s05_17a:1523_17	appattampi atthi, pariyesitvā pattampi atthi. Apariyesitvā appattampi atthi, apariyesitvā	15231	
PA_atk-s05_17a:1523_18	pattampi atthi. Sabbaṃ tathāgatassa sabbaññutaññāṇena appattaṃ nāma natthīti.	15231	
PA_atk-s05_17a:1524_0	121. Puna aparena pariyāyena sabbaññutaññāṇabhāvasādhanatthaṃ na tassāti gāthamāha.	1524	
PA_atk-s05_17a:1524_1	Tattha na tassa addiṭṭhamidhatthi kiñcīti tassa tathāgatassa idha imasmiṃ tedhātuke	1524	
PA_atk-s05_17a:1524_2	loke, imasmiṃ paccuppannakāle vā paññācakkhunā addiṭṭhaṃ nāma kiñci appamattakampi	1524	
PA_atk-s05_17a:1524_3	na atthi na saṃvijjati. Atthīti idaṃ vattamānakālikaṃ ākhyātapadaṃ. Iminā paccuppannakālikassa	1524	
PA_atk-s05_17a:1524_4	sabbadhammassa ñātabhāvaṃ dasseti. Gāthābandhasukhatthaṃ panettha da-kāro saṃyutto.	1524	
PA_atk-s05_17a:1524_5	Atho aviññātanti ettha athoiti vacanopādāne nipāto. Aviññātanti atītakālikaṃ aviññātaṃ	1524	
PA_atk-s05_17a:1524_6	nāma kiñci dhammajātaṃ. Nāhosīti pāṭhaseso. Abyayabhūtassa atthisaddassa gahaṇe pāṭhasesaṃ	1524	
PA_atk-s05_17a:1524_7	vināpi yujjatiyeva. Iminā atītakālikassa sabbadhammassa ñātabhāvaṃ dasseti. Ajānitabbanti	1524	
PA_atk-s05_17a:1524_8	anāgatakālikaṃ ajānitabbaṃ nāma dhammajātaṃ na bhavissati, natthi vā. Iminā anāgatakālikassa	1524	
PA_atk-s05_17a:1524_9	sabbadhammassa ñātabhāvaṃ dasseti. Jānanakiriyāvisesanamattameva vā ettha a-kāro.	1524	
PA_atk-s05_17a:1524_10	Sabbaṃ abhiññāsi yadatthi neyyanti ettha yaṃ tekālikaṃ vā kālavimuttaṃ vā neyyaṃ	15241	
PA_atk-s05_17a:1524_11	jānitabbaṃ kiñci dhammajātaṃ atthi, taṃ sabbaṃ tathāgato abhiññāsi adhikena sabbaññutaññāṇena	15241	
PA_atk-s05_17a:1524_12	jāni paṭivijjhi. Ettha atthisaddena tekālikassa kālavimuttassa ca gahaṇā atthi-saddo	15241	
PA_atk-s05_17a:1524_13	abyayabhūtoyeva daṭṭhabbo. Tathāgato tena samantacakkhūti kālavasena okāsavasena	15241	
PA_atk-s05_17a:1524_14	ca nippadesattā samantā sabbato pavattaṃ ñāṇacakkhu assāti samantacakkhu. Tena yathāvuttena	15241	
PA_atk-s05_17a:1524_15	kāraṇena tathāgato samantacakkhu, sabbaññūti vuttaṃ hoti. Imissā gāthāya puggalādhiṭṭhānāya	15241	
PA_atk-s05_17a:1524_16	desanāya sabbaññutaññāṇaṃ sādhitaṃ.	15241	
PA_atk-s05_17a:1525_0	Puna buddhañāṇānaṃ visayavasena sabbaññutaññāṇaṃ dassetukāmo samantacakkhūti kenaṭṭhena	1525	
PA_atk-s05_17a:1525_1	samantacakkhūtiādimāha. Tattha gāthāya samantacakkhūti vuttapade yaṃ taṃ samantacakkhu,	1525	
PA_atk-s05_17a:1525_2	taṃ kenaṭṭhena samantacakkhūti attho. Attho panassa yāvatā dukkhassa dukkhaṭṭhotiādīhi	1525	
PA_atk-s05_17a:1525_3	vuttoyeva hoti. Sabbaññutaññāṇañhi samantacakkhu. Yathāha – “samantacakkhu vuccati	1525	
PA_atk-s05_17a:1525_4	sabbaññutaññāṇa”nti. Tasmiṃ sabbaññutaññāṇaṭṭhe vutte samantacakkhuṭṭho vuttoyeva	1525	
PA_atk-s05_17a:1525_5	hotīti. Buddhasseva ñāṇānīti buddhañāṇāni. Dukkhe ñāṇādīnipi hi sabbākārena buddhasseva	1525	
PA_atk-s05_17a:1525_6	bhagavato pavattanti, itaresaṃ pana ekadesamatteneva pavattanti. Sāvakasādhāraṇānīti	1525	
PA_atk-s05_17a:1525_7	pana ekadesenāpi atthitaṃ sandhāya vuttaṃ. Sabbo ñātoti sabbo ñāṇena ñāto. Aññāto	1525	
PA_atk-s05_17a:1525_8	dukkhaṭṭho natthīti vuttameva atthaṃ paṭisedhena vibhāveti. Sabbo diṭṭhoti na kevalaṃ	1525	
PA_atk-s05_17a:1525_9	ñātamattoyeva, atha kho cakkhunā diṭṭho viya kato. Sabbo viditoti na kevalaṃ diṭṭhamattoyeva,	1525	
PA_atk-s05_17a:1525_10	atha kho pākaṭo. Sabbo sacchikatoti na kevalaṃ viditoyeva, atha kho tattha ñāṇapaṭilābhavasena	15251	
PA_atk-s05_17a:1525_11	paccakkhīkato. Sabbo phassitoti na kevalaṃ sacchikatoyeva, atha kho punappunaṃ yathāruci	15251	
PA_atk-s05_17a:1525_12	samudācāravasena phuṭṭhoti. Atha vā ñāto sabhāvalakkhaṇavasena. Diṭṭho sāmaññalakkhaṇavasena.	15251	
PA_atk-s05_17a:1525_13	Vidito rasavasena. Sacchikato paccupaṭṭhānavasena. Phassito padaṭṭhānavasena. Atha	15251	
PA_atk-s05_17a:1525_14	vā ñāto ñāṇuppādavasena. Diṭṭho cakkhuppādavasena. Vidito paññuppādavasena. Sacchikato	15251	
PA_atk-s05_17a:1525_15	vijjuppādavasena. Phassito ālokuppādavasena. “Yāvatā dukkhassa dukkhaṭṭho, sabbo	15251	
PA_atk-s05_17a:1525_16	diṭṭho, adiṭṭho dukkhaṭṭho natthī”tiādinā nayena ca “yāvatā sadevakassa lokassa…pe…	15251	
PA_atk-s05_17a:1525_17	anuvicaritaṃ manasā, sabbaṃ ñātaṃ, aññātaṃ natthī”tiādinā nayena ca vitthāro veditabbo.	15251	
PA_atk-s05_17a:1525_18	Paṭhamaṃ vuttagāthā nigamanavasena puna vuttā. Taṃnigamaneyeva hi kate ñāṇanigamanampi katameva hotīti.	15251	
PA_atk-s05_17a:1526	Sabbaññutaññāṇaniddesavaṇṇanā niṭṭhitā.	152	
PA_atk-s05_17a:1527	Saddhammappakāsiniyā paṭisambhidāmagga-aṭṭhakathāya	152	
PA_atk-s05_17a:1528	Ñāṇakathāvaṇṇanā niṭṭhitā.	152	
PA_atk-s05_17a:1529	2. Diṭṭhikathā	152	
PA_atk-s05_17a:1530	1. Assādadiṭṭhiniddesavaṇṇanā	153	
PA_atk-s05_17a:1531_0	122. Idāni ñāṇakathānantaraṃ kathitāya diṭṭhikathāya anupubbaanuvaṇṇanā anuppattā.	1531	
PA_atk-s05_17a:1531_1	Ayañhi diṭṭhikathā ñāṇakathāya katañāṇaparicayassa samadhigatasammādiṭṭhissa micchādiṭṭhimalavisodhanā	1531	
PA_atk-s05_17a:1531_2	sukarā hoti, sammādiṭṭhi ca suparisuddhā hotīti ñāṇakathānantaraṃ kathitā. Tattha	1531	
PA_atk-s05_17a:1531_3	kā diṭṭhītiādikā pucchā. Kā diṭṭhīti abhinivesaparāmāso diṭṭhītiādikaṃ pucchitapucchāya	1531	
PA_atk-s05_17a:1531_4	vissajjanaṃ. Kathaṃ abhinivesaparāmāso diṭṭhītiādiko vissajjitavissajjanassa vitthāraniddeso,	1531	
PA_atk-s05_17a:1531_5	sabbāva tā diṭṭhiyo assādadiṭṭhiyotiādikā diṭṭhisuttasaṃsandanāti evamime cattāro	1531	
PA_atk-s05_17a:1531_6	paricchedā. Tattha pucchāparicchede tāva kā diṭṭhīti dhammapucchā, sabhāvapucchā.	1531	
PA_atk-s05_17a:1531_7	Kati diṭṭhiṭṭhānānīti hetupucchā paccayapucchā, kittakāni diṭṭhīnaṃ kāraṇānīti attho.	1531	
PA_atk-s05_17a:1531_8	Kati diṭṭhipariyuṭṭhānānīti samudācārapucchā vikārapucchā. Diṭṭhiyo eva hi samudācāravasena	1531	
PA_atk-s05_17a:1531_9	cittaṃ pariyonandhantiyo uṭṭhahantīti diṭṭhipariyuṭṭhānāni nāma honti. Kati diṭṭhiyoti	1531	
PA_atk-s05_17a:1531_10	diṭṭhīnaṃ saṅkhāpucchā gaṇanāpucchā. Kati diṭṭhābhinivesāti vatthuppabhedavasena	15311	
PA_atk-s05_17a:1531_11	ārammaṇanānattavasena diṭṭhippabhedapucchā. Diṭṭhiyo eva hi taṃ taṃ vatthuṃ taṃ taṃ	15311	
PA_atk-s05_17a:1531_12	ārammaṇaṃ abhinivisanti parāmasantīti diṭṭhiparāmāsāti vuccanti. Katamo diṭṭhiṭṭhānasamugghātoti	15311	
PA_atk-s05_17a:1531_13	diṭṭhīnaṃ paṭipakkhapucchā pahānūpāyapucchā. Diṭṭhikāraṇāni hi khandhādīni diṭṭhisamugghātena	15311	
PA_atk-s05_17a:1531_14	tāsaṃ kāraṇāni na hontīti tāni ca kāraṇāni samugghātitāni nāma honti. Tasmā diṭṭhiṭṭhānāni	15311	
PA_atk-s05_17a:1531_15	sammā bhusaṃ haññanti etenāti diṭṭhiṭṭhānasamugghātoti vuccati.	15311	
PA_atk-s05_17a:1532_0	Idāni etāsaṃ channaṃ pucchānaṃ kā diṭṭhītiādīni cha vissajjanāni. Tattha kā diṭṭhīti	1532	
PA_atk-s05_17a:1532_1	vissajjetabbapucchā. Abhinivesaparāmāso diṭṭhīti vissajjanaṃ. Sā pana aniccādike	1532	
PA_atk-s05_17a:1532_2	vatthusmiṃ niccādivasena abhinivisati patiṭṭhahati daḷhaṃ gaṇhātīti abhiniveso. Aniccādiākāraṃ	1532	
PA_atk-s05_17a:1532_3	atikkamitvā niccantiādivasena vattamāno parato āmasati gaṇhātīti parāmāso. Atha vā	1532	
PA_atk-s05_17a:1532_4	niccantiādikaṃ paraṃ uttamaṃ saccanti āmasati gaṇhātīti parāmāso, abhiniveso ca so	1532	
PA_atk-s05_17a:1532_5	parāmāso cāti abhinivesaparāmāso. Evaṃpakāro diṭṭhīti kiccato diṭṭhisabhāvaṃ vissajjeti.	1532	
PA_atk-s05_17a:1532_6	Tīṇi satanti tīṇi satāni, vacanavipallāso kato. Katamo diṭṭhiṭṭhānasamugghātoti pucchaṃ	1532	
PA_atk-s05_17a:1532_7	anuddharitvāva sotāpattimaggo diṭṭhiṭṭhānasamugghātoti vissajjanaṃ kataṃ.	1532	
PA_atk-s05_17a:1533_0	123. Idāni kathaṃ abhinivesaparāmāsotiādi vitthāraniddeso. Tattha rūpanti upayogavacanaṃ.	1533	
PA_atk-s05_17a:1533_1	Rūpaṃ abhinivesaparāmāsoti sambandho. Rūpanti cettha rūpupādānakkhandho kasiṇarūpañca.	1533	
PA_atk-s05_17a:1533_2	“Etaṃ mamā”ti abhinivesaparāmāso diṭṭhi, “esohamasmī”ti abhinivesaparāmāso diṭṭhi,	1533	
PA_atk-s05_17a:1533_3	“eso me attā”ti abhinivesaparāmāso diṭṭhīti paccekaṃ yojetabbaṃ. Etanti sāmaññavacanaṃ.	1533	
PA_atk-s05_17a:1533_4	Teneva “vedanaṃ etaṃ mama, saṅkhāre etaṃ mamā”ti napuṃsakavacanaṃ ekavacanañca kataṃ.	1533	
PA_atk-s05_17a:1533_5	Esoti pana vattabbamapekkhitvā pulliṅgekavacanaṃ kataṃ. Etaṃ mamāti taṇhāmaññanāmūlikā	1533	
PA_atk-s05_17a:1533_6	diṭṭhi. Esohamasmīti mānamaññanāmūlikā diṭṭhi. Eso me attāti diṭṭhimaññanā eva. Keci	1533	
PA_atk-s05_17a:1533_7	pana “etaṃ mamāti mamaṃkārakappanā, esohamasmīti ahaṃkārakappanā, eso me attāti ahaṃkāramamaṃkārakappito	1533	
PA_atk-s05_17a:1533_8	attābhinivesoti ca, tathā yathākkameneva taṇhāmūlaniveso mānapaggāho, taṇhāmūlaniviṭṭho	1533	
PA_atk-s05_17a:1533_9	mānapaggahito, attābhinivesoti ca, saṅkhārānaṃ dukkhalakkhaṇādassanaṃ, saṅkhārānaṃ	1533	
PA_atk-s05_17a:1533_10	aniccalakkhaṇādassanaṃ, saṅkhārānaṃ tilakkhaṇādassanahetuko attābhinivesoti ca, dukkhe	15331	
PA_atk-s05_17a:1533_11	asubhe ca sukhaṃ subhanti vipallāsagatassa, anicce niccanti vipallāsagatassa, catubbidhavipallāsagatassa	15331	
PA_atk-s05_17a:1533_12	ca attābhinivesoti ca, pubbenivāsañāṇassa ākārakappanā, dibbacakkhuñāṇassa anāgatapaṭilābhakappanā,	15331	
PA_atk-s05_17a:1533_13	pubbantāparantaidappaccayatāpaṭiccasamuppannesu dhammesu kappanissitassa attābhinivesoti	15331	
PA_atk-s05_17a:1533_14	ca, nandiyā atītamanvāgameti, nandiyā anāgataṃ paṭikaṅkhati, paccuppannesu dhammesu	15331	
PA_atk-s05_17a:1533_15	saṃhīrati attābhinivesoti ca, pubbante aññāṇahetukā diṭṭhi, aparante aññāṇahetukā	15331	
PA_atk-s05_17a:1533_16	diṭṭhi, pubbantāparante idappaccayatāpaṭiccasamuppannesu dhammesu aññāṇahetuko attābhiniveso”ti	15331	
PA_atk-s05_17a:1533_17	ca etesaṃ tiṇṇaṃ vacanānaṃ atthaṃ vaṇṇayanti.	15331	
PA_atk-s05_17a:1534_0	Diṭṭhiyo panettha paṭhamaṃ pañcakkhandhavatthukā. Tato chaajjhattikabāhirāyatanaviññāṇa-	1534	
PA_atk-s05_17a:1534_1	kāyasamphassakāyavedanākāyasaññākāyacetanākāyataṇhākāyavitakkavicāradhātudasakasiṇa-	1534	
PA_atk-s05_17a:1534_2	dvattiṃsākāravatthukā diṭṭhiyo vuttā. Dvattiṃsākāresu ca yattha visuṃ abhiniveso	1534	
PA_atk-s05_17a:1534_3	na yujjati, tattha sakalasarīrābhinivesavaseneva visuṃ abhiniveso viya katoti veditabbaṃ.	1534	
PA_atk-s05_17a:1534_4	Tato dvādasāyatanaaṭṭhārasadhātuekūnavīsatiindriyavasena yojanā katā. Tīṇi ekantalokuttarindriyāni	1534	
PA_atk-s05_17a:1534_5	na yojitāni. Na hi lokuttaravatthukā diṭṭhiyo honti. Sabbatthāpi ca lokiyalokuttaramissesu	1534	
PA_atk-s05_17a:1534_6	dhammesu lokuttare ṭhapetvā lokiyā eva gahetabbā. Anindriyabaddharūpañca na gahetabbameva.	1534	
PA_atk-s05_17a:1534_7	Tato tedhātukavasena navavidhabhavavasena jhānabrahmavihārasamāpattivasena paṭiccasamuppādaṅgavasena	1534	
PA_atk-s05_17a:1534_8	ca yojanā katā. Jātijarāmaraṇānaṃ visuṃ gahaṇe parihāro vuttanayo eva. Sabbāni cetāni	1534	
PA_atk-s05_17a:1534_9	rūpādikāni jarāmaraṇantāni aṭṭhanavutisataṃ padāni bhavanti.	1534	
PA_atk-s05_17a:1535_0	124. Diṭṭhiṭṭhānesu khandhāpi diṭṭhiṭṭhānanti vīsativatthukāyapi sakkāyadiṭṭhiyā	1535	
PA_atk-s05_17a:1535_1	pañcannaṃ khandhānaṃyeva vatthuttā “ye hi keci, bhikkhave, samaṇā vā brāhmaṇā vā	1535	
PA_atk-s05_17a:1535_2	attānaṃ samanupassamānā samanupassanti, sabbe te pañcupādānakkhandhesuyeva samanupassanti,	1535	
PA_atk-s05_17a:1535_3	etesaṃ vā aññatara”nti vuttattā ca pañcupādānakkhandhā diṭṭhīnaṃ kāraṇaṃ. Avijjāpi	1535	
PA_atk-s05_17a:1535_4	diṭṭhiṭṭhānanti avijjāya andhīkatānaṃ diṭṭhiuppattito “yāyaṃ, bhante, diṭṭhi ‘asammāsambuddhesu	1535	
PA_atk-s05_17a:1535_5	sammāsambuddhā’ti, ayaṃ nu kho, bhante, diṭṭhi kiṃ paṭicca paññāyatīti? Mahatī kho	1535	
PA_atk-s05_17a:1535_6	esā, kaccāna, dhātu, yadidaṃ avijjādhātu. Hīnaṃ, kaccāna, dhātuṃ paṭicca uppajjati	1535	
PA_atk-s05_17a:1535_7	hīnā saññā hīnā diṭṭhī”ti vacanato ca avijjā diṭṭhīnaṃ kāraṇaṃ. Phassopi diṭṭhiṭṭhānanti	1535	
PA_atk-s05_17a:1535_8	tena phassena phuṭṭhassa diṭṭhiuppattito “ye te, bhikkhave, samaṇabrāhmaṇā pubbantakappikā	1535	
PA_atk-s05_17a:1535_9	pubbantānudiṭṭhino pubbantaṃ ārabbha anekavihitāni adhivuttipadāni abhivadanti, tadapi	1535	
PA_atk-s05_17a:1535_10	phassapaccayā”ti vacanato ca phasso diṭṭhīnaṃ kāraṇaṃ. Saññāpi diṭṭhiṭṭhānanti ākāramattaggahaṇena	15351	
PA_atk-s05_17a:1535_11	ayāthāvasabhāvagāhahetuttā saññāya –	15351	
PA_atk-s05_17a:1536	“Yāni ca tīṇi yāni ca saṭṭhi, samaṇappavādasitāni bhūripañña;	153	
PA_atk-s05_17a:1537	Saññakkharasaññanissitāni, osaraṇāni vineyya oghatamagā”ti. –	153	
PA_atk-s05_17a:1538	Vacanato “saññānidānā hi papañcasaṅkhā”ti vacanato ca saññā diṭṭhīnaṃ kāraṇaṃ. Vitakkopi diṭṭhiṭṭhānanti ākāraparivitakkena diṭṭhiuppattito –	153	
PA_atk-s05_17a:1539	“Naheva saccāni bahūni nānā, aññatra saññāya niccāni loke;	153	
PA_atk-s05_17a:1540	Takkañca diṭṭhīsu pakappayitvā, saccaṃ musāti dvayadhammamāhū”ti. –	154	
PA_atk-s05_17a:1541_0	Vacanato ca vitakko diṭṭhīnaṃ kāraṇaṃ. Ayonisomanasikāropi diṭṭhiṭṭhānanti ayoniso	1541	
PA_atk-s05_17a:1541_1	manasikārassa akusalānaṃ asādhāraṇahetuttā “tassevaṃ ayoniso manasikaroto channaṃ	1541	
PA_atk-s05_17a:1541_2	diṭṭhīnaṃ aññatarā diṭṭhi uppajjatī”ti vacanato ca ayoniso manasikāro diṭṭhīnaṃ kāraṇaṃ.	1541	
PA_atk-s05_17a:1541_3	Pāpamittopi diṭṭhiṭṭhānanti pāpamittassa diṭṭhānugatiāpajjanena diṭṭhiuppattito “bāhiraṃ,	1541	
PA_atk-s05_17a:1541_4	bhikkhave, aṅganti karitvā na aññaṃ ekaṅgampi samanupassāmi, yaṃ evaṃ mahato anatthāya	1541	
PA_atk-s05_17a:1541_5	saṃvattati. Yathayidaṃ, bhikkhave, pāpamittatā”ti vacanato ca pāpamitto diṭṭhīnaṃ	1541	
PA_atk-s05_17a:1541_6	kāraṇaṃ. Paratopi ghoso diṭṭhiṭṭhānanti durakkhātadhammassavanena diṭṭhiuppattito	1541	
PA_atk-s05_17a:1541_7	“dveme, bhikkhave, hetū dve paccayā micchādiṭṭhiyā uppādāya parato ca ghoso ayoniso	1541	
PA_atk-s05_17a:1541_8	ca manasikāro”ti vacanato ca parato ghoso micchādiṭṭhikato micchādiṭṭhipaṭisaññuttakathā diṭṭhīnaṃ kāraṇaṃ.	1541	
PA_atk-s05_17a:1542_0	Idāni diṭṭhiṭṭhānanti padassa atthaṃ vivaranto khandhā hetu khandhā paccayotiādimāha.	1542	
PA_atk-s05_17a:1542_1	Khandhā eva diṭṭhīnaṃ upādāya, janakahetu ceva upatthambhakapaccayo cāti attho. Samuṭṭhānaṭṭhenāti	1542	
PA_atk-s05_17a:1542_2	samuṭṭhahanti uppajjanti etenāti samuṭṭhānaṃ, kāraṇanti attho. Tena samuṭṭhānaṭṭhena,	1542	
PA_atk-s05_17a:1542_3	diṭṭhikāraṇabhāvenāti attho.	1542	
PA_atk-s05_17a:1543_0	125. Idāni kiccabhedena diṭṭhibhedaṃ dassento katamāni aṭṭhārasa diṭṭhipariyuṭṭhānānītiādimāha.	1543	
PA_atk-s05_17a:1543_1	Tattha yā diṭṭhīti idāni vuccamānānaṃ aṭṭhārasannaṃ padānaṃ sādhāraṇaṃ mūlapadaṃ.	1543	
PA_atk-s05_17a:1543_2	Yā diṭṭhi, tadeva diṭṭhigataṃ, yā diṭṭhi, tadeva diṭṭhigahananti sabbehi sambandho	1543	
PA_atk-s05_17a:1543_3	kātabbo. Ayāthāvadassanaṭṭhena diṭṭhi, tadeva diṭṭhīsu gataṃ dassanaṃ dvāsaṭṭhidiṭṭhiantogadhattāti	1543	
PA_atk-s05_17a:1543_4	diṭṭhigataṃ. Heṭṭhāpissa attho vuttoyeva. Dvinnaṃ antānaṃ ekantagatattāpi diṭṭhigataṃ.	1543	
PA_atk-s05_17a:1543_5	Sā eva diṭṭhi duratikkamanaṭṭhena diṭṭhigahanaṃ tiṇagahanavanagahanapabbatagahanāni	1543	
PA_atk-s05_17a:1543_6	viya. Sāsaṅkasappaṭibhayaṭṭhena diṭṭhikantāraṃ corakantāravāḷakantāranirudakakantāradubbhikkhakantārā	1543	
PA_atk-s05_17a:1543_7	viya. Dhammasaṅgaṇiyaṃ “diṭṭhikantāro”ti sakaliṅgeneva āgataṃ. Sammādiṭṭhiyā vinivijjhanaṭṭhena	1543	
PA_atk-s05_17a:1543_8	paṭilomaṭṭhena ca diṭṭhivisūkaṃ. Micchādassanañhi uppajjamānaṃ sammādassanaṃ vinivijjhati	1543	
PA_atk-s05_17a:1543_9	ceva vilometi ca. Dhammasaṅgaṇiyaṃ “diṭṭhivisūkāyika”nti āgataṃ. Kadāci sassatassa,	1543	
PA_atk-s05_17a:1543_10	kadāci ucchedassa gahaṇato diṭṭhiyā virūpaṃ phanditanti diṭṭhivipphanditaṃ. Diṭṭhigatiko	15431	
PA_atk-s05_17a:1543_11	hi ekasmiṃ patiṭṭhātuṃ na sakkoti, kadāci sassataṃ anussarati, kadāci ucchedaṃ. Diṭṭhiyeva	15431	
PA_atk-s05_17a:1543_12	anatthe saṃyojetīti diṭṭhisaññojanaṃ. Diṭṭhiyeva antotudanaṭṭhena dunnīharaṇīyaṭṭhena	15431	
PA_atk-s05_17a:1543_13	ca sallanti diṭṭhisallaṃ. Diṭṭhiyeva pīḷākaraṇaṭṭhena sambādhoti diṭṭhisambādho.	15431	
PA_atk-s05_17a:1543_14	Diṭṭhiyeva mokkhāvaraṇaṭṭhena palibodhoti diṭṭhipalibodho. Diṭṭhiyeva dummocanīyaṭṭhena	15431	
PA_atk-s05_17a:1543_15	bandhananti diṭṭhibandhanaṃ. Diṭṭhiyeva duruttaraṭṭhena papātoti diṭṭhipapāto. Diṭṭhiyeva	15431	
PA_atk-s05_17a:1543_16	thāmagataṭṭhena anusayoti diṭṭhānusayo. Diṭṭhiyeva attānaṃ santāpetīti diṭṭhisantāpo.	15431	
PA_atk-s05_17a:1543_17	Diṭṭhiyeva attānaṃ anudahatīti diṭṭhipariḷāho. Diṭṭhiyeva kilesakāyaṃ ganthetīti	15431	
PA_atk-s05_17a:1543_18	diṭṭhigantho. Diṭṭhiyeva bhusaṃ ādiyatīti diṭṭhupādānaṃ. Diṭṭhiyeva “sacca”ntiādivasena	15431	
PA_atk-s05_17a:1543_19	abhinivisatīti diṭṭhābhiniveso. Diṭṭhiyeva idaṃ paranti āmasati, parato vā āmasatīti diṭṭhiparāmāso.	15431	
PA_atk-s05_17a:1544_0	126. Idāni rāsivasena soḷasa diṭṭhiyo uddisanto katamā soḷasa diṭṭhiyotiādimāha.	1544	
PA_atk-s05_17a:1544_1	Tattha sukhasomanassasaṅkhāte assāde diṭṭhi assādadiṭṭhi. Attānaṃ anugatā diṭṭhi	1544	
PA_atk-s05_17a:1544_2	attānudiṭṭhi. Natthīti pavattattā viparītā diṭṭhi micchādiṭṭhi. Sati kāye diṭṭhi,	1544	
PA_atk-s05_17a:1544_3	santī vā kāye diṭṭhi sakkāyadiṭṭhi. Kāyoti cettha khandhapañcakaṃ, khandhapañcakasaṅkhāto	1544	
PA_atk-s05_17a:1544_4	sakkāyo vatthu patiṭṭhā etissāti sakkāyavatthukā. Sassatanti pavattā diṭṭhi sassatadiṭṭhi.	1544	
PA_atk-s05_17a:1544_5	Ucchedoti pavattā diṭṭhi ucchedadiṭṭhi. Sassatādiantaṃ gaṇhātīti antaggāhikā, antaggāho	1544	
PA_atk-s05_17a:1544_6	vā assā atthīti antaggāhikā. Atītasaṅkhātaṃ pubbantaṃ anugatā diṭṭhi pubbantānudiṭṭhi.	1544	
PA_atk-s05_17a:1544_7	Anāgatasaṅkhātaṃ aparantaṃ anugatā diṭṭhi aparantānudiṭṭhi. Anatthe saṃyojetīti saññojanikā.	1544	
PA_atk-s05_17a:1544_8	Ahaṅkāravasena ahanti uppannena mānena diṭṭhiyā mūlabhūtena vinibandhā ghaṭitā uppāditā	1544	
PA_atk-s05_17a:1544_9	diṭṭhi ahanti mānavinibandhā diṭṭhi. Tathā mamaṅkāravasena mamanti uppannena mānena	1544	
PA_atk-s05_17a:1544_10	vinibandhā diṭṭhi mamanti mānavinibandhā diṭṭhi. Attano vadanaṃ kathanaṃ attavādo,	15441	
PA_atk-s05_17a:1544_11	tena paṭisaññuttā baddhā diṭṭhi attavādapaṭisaṃyuttā diṭṭhi. Attānaṃ lokoti vadanaṃ	15441	
PA_atk-s05_17a:1544_12	kathanaṃ lokavādo, tena paṭisaññuttā diṭṭhi lokavādapaṭisaṃyuttā diṭṭhi. Bhavo vuccati	15441	
PA_atk-s05_17a:1544_13	sassataṃ, sassatavasena uppajjanadiṭṭhi bhavadiṭṭhi. Vibhavo vuccati ucchedo, ucchedavasena	15441	
PA_atk-s05_17a:1544_14	uppajjanadiṭṭhi vibhavadiṭṭhi.	15441	
PA_atk-s05_17a:1545_0	127-128. Idāni tīṇi sataṃ diṭṭhābhinivese niddisitukāmo katame tīṇi sataṃ diṭṭhābhinivesāti	1545	
PA_atk-s05_17a:1545_1	pucchitvā te avissajjetvāva visuṃ visuṃ abhinivesavissajjaneneva te vissajjetukāmo	1545	
PA_atk-s05_17a:1545_2	assādadiṭṭhiyā, katihākārehi abhiniveso hotītiādinā nayena soḷasannaṃ diṭṭhīnaṃ abhinivesākāragaṇanaṃ	1545	
PA_atk-s05_17a:1545_3	pucchitvā puna assādadiṭṭhiyā pañcatiṃsāya ākārehi abhiniveso hotīti tāsaṃ soḷasannaṃ	1545	
PA_atk-s05_17a:1545_4	diṭṭhīnaṃ abhinivesākāragaṇanaṃ vissajjetvā puna tāni gaṇanāni vissajjento assādadiṭṭhiyā	1545	
PA_atk-s05_17a:1545_5	katamehi pañcatiṃsāya ākārehi abhiniveso hotītiādimāha. Tattha rūpaṃ paṭiccāti rūpakkhandhaṃ	1545	
PA_atk-s05_17a:1545_6	paṭicca. Uppajjati sukhaṃ somanassanti “ayaṃ me kāyo īdiso”ti rūpasampadaṃ nissāya	1545	
PA_atk-s05_17a:1545_7	gehasitaṃ rāgasampayuttaṃ sukhaṃ somanassaṃ uppajjati. Heṭṭhā vuttenaṭṭhena sukhañca	1545	
PA_atk-s05_17a:1545_8	somanassañca. Taṃyeva rūpassa assādoti rūpanissayo assādo. Tañhi sukhaṃ taṇhāvasena	1545	
PA_atk-s05_17a:1545_9	assādīyati upabhuñjīyatīti assādo. Abhinivesaparāmāso diṭṭhīti so assādo sassatoti	1545	
PA_atk-s05_17a:1545_10	vā ucchijjissatīti vā sassataṃ vā ucchijjamānaṃ vā attānaṃ sukhitaṃ karotīti vā abhinivesaparāmāso	15451	
PA_atk-s05_17a:1545_11	hoti. Tasmā yā ca diṭṭhi yo ca assādoti assādassa diṭṭhibhāvābhāvepi assādaṃ vinā	15451	
PA_atk-s05_17a:1545_12	sā diṭṭhi na hotīti katvā ubhayampi samuccitaṃ. Assādadiṭṭhīti assāde pavattā diṭṭhīti vuttaṃ hoti.	15451	
PA_atk-s05_17a:1546_0	Idāni nānāsuttehi saṃsandetvā micchādiṭṭhiṃ micchādiṭṭhikañca garahitukāmo assādadiṭṭhi	1546	
PA_atk-s05_17a:1546_1	micchādiṭṭhītiādimāha. Tattha diṭṭhivipattīti sammādiṭṭhivināsakamicchādiṭṭhisaṅkhātadiṭṭhiyā	1546	
PA_atk-s05_17a:1546_2	vipatti. Diṭṭhivipannoti vipannā vinaṭṭhā sammādiṭṭhi assāti diṭṭhivipanno, vipannadiṭṭhīti	1546	
PA_atk-s05_17a:1546_3	vuttaṃ hoti. Micchādiṭṭhiyā vā vipanno vinaṭṭhoti diṭṭhivipanno. Na sevitabbo upasaṅkamanena.	1546	
PA_atk-s05_17a:1546_4	Na bhajitabbo cittena. Na payirupāsitabbo upasaṅkamitvā nisīdanena. Taṃ kissa hetūti	1546	
PA_atk-s05_17a:1546_5	“taṃ sevanādikaṃ kena kāraṇena na kātabba”nti tassa kāraṇapucchā. Diṭṭhi hissa pāpikāti	1546	
PA_atk-s05_17a:1546_6	kāraṇavissajjanaṃ. Yasmā assa puggalassa diṭṭhi pāpikā, tasmā taṃ sevanādikaṃ na	1546	
PA_atk-s05_17a:1546_7	kātabbanti attho. Diṭṭhiyā rāgoti “sundarā me diṭṭhī”ti diṭṭhiṃ ārabbha diṭṭhiyā	1546	
PA_atk-s05_17a:1546_8	uppajjanarāgo. Diṭṭhirāgarattoti tena diṭṭhirāgena raṅgena rattaṃ vatthaṃ viya ratto.	1546	
PA_atk-s05_17a:1546_9	Na mahapphalanti vipākaphalena. Na mahānisaṃsanti nissandaphalena.	1546	
PA_atk-s05_17a:1547_0	Purisapuggalassāti purisasaṅkhātassa puggalassa. Lokiyavohārena hi puri vuccati sarīraṃ,	1547	
PA_atk-s05_17a:1547_1	tasmiṃ purismiṃ seti pavattatīti puriso, puṃ vuccati nirayo, taṃ puṃ galati gacchatīti	1547	
PA_atk-s05_17a:1547_2	puggalo. Yebhuyyena hi sattā sugatito cutā duggatiyaṃyeva nibbattanti. Taṃ kissa	1547	
PA_atk-s05_17a:1547_3	hetūti taṃ na mahapphalattaṃ kena kāraṇena hoti. Diṭṭhi hissa pāpikāti yasmā assa	1547	
PA_atk-s05_17a:1547_4	puggalassa diṭṭhi pāpikā, tasmā na mahapphalaṃ hotīti attho. Dveva gatiyoti pañcasu	1547	
PA_atk-s05_17a:1547_5	gatīsu dveva gatiyo. Vipajjamānāya diṭṭhiyā nirayo. Sampajjamānāya tiracchānayoni.	1547	
PA_atk-s05_17a:1547_6	Yañceva kāyakammanti sakaliṅgadhāraṇapaṭipadānuyogaabhivādanapaccuṭṭhānaañjalikammādi	1547	
PA_atk-s05_17a:1547_7	kāyakammaṃ. Yañca vacīkammanti sakasamayapariyāpuṇanasajjhāyanadesanāsamādapanādi	1547	
PA_atk-s05_17a:1547_8	vacīkammaṃ. Yañca manokammanti idhalokacintāpaṭisaṃyuttañca paralokacintāpaṭisaṃyuttañca	1547	
PA_atk-s05_17a:1547_9	katākatacintāpaṭisaṃyuttañca manokammaṃ. Tiṇakaṭṭhadhaññabījesu sattadiṭṭhissa dānānuppadānapaṭiggahaṇaparibhogesu	1547	
PA_atk-s05_17a:1547_10	ca kāyavacīmanokammāni. Yathādiṭṭhīti yā ayaṃ diṭṭhi, tassānurūpaṃ. Samattanti paripuṇṇaṃ.	15471	
PA_atk-s05_17a:1547_11	Samādinnanti gahitaṃ.	15471	
PA_atk-s05_17a:1548_0	Aṭṭhakathāyaṃ pana vuttaṃ – tadetaṃ yathādiṭṭhiyaṃ ṭhitakāyakammaṃ, diṭṭhisahajātakāyakammaṃ,	1548	
PA_atk-s05_17a:1548_1	diṭṭhānulomikakāyakammanti tividhaṃ hoti. Tattha “pāṇaṃ hanato adinnaṃ ādiyato micchācarato	1548	
PA_atk-s05_17a:1548_2	natthi tatonidānaṃ pāpaṃ, natthi pāpassa āgamo”ti yaṃ evaṃ diṭṭhikassa sato pāṇātipātaadinnādānamicchācārasaṅkhātaṃ	1548	
PA_atk-s05_17a:1548_3	kāyakammaṃ, idaṃ yathādiṭṭhiyaṃ ṭhitakāyakammaṃ nāma. “Pāṇaṃ hanato adinnaṃ ādiyato	1548	
PA_atk-s05_17a:1548_4	micchācarato natthi tatonidānaṃ pāpaṃ, natthi pāpassa āgamo”ti yaṃ imāya diṭṭhiyā	1548	
PA_atk-s05_17a:1548_5	iminā dassanena sahajātaṃ kāyakammaṃ, idaṃ diṭṭhisahajātakāyakammaṃ nāma. Tadeva	1548	
PA_atk-s05_17a:1548_6	pana samattaṃ samādinnaṃ gahitaṃ parāmaṭṭhaṃ diṭṭhānulomikakāyakammaṃ nāma. Vacīkammamanokammesupi	1548	
PA_atk-s05_17a:1548_7	eseva nayo. Ettha pana musā bhaṇato pisuṇaṃ bhaṇato pharusaṃ bhaṇato samphaṃ palapato	1548	
PA_atk-s05_17a:1548_8	abhijjhāluno byāpannacittassa micchādiṭṭhikassa sato natthi tatonidānaṃ pāpaṃ, natthi	1548	
PA_atk-s05_17a:1548_9	pāpassa āgamoti yojanā kātabbā. Liṅgadhāraṇādipariyāpuṇanādilokacintādivasena vuttanayo cettha sundaro.	1548	
PA_atk-s05_17a:1549_0	Cetanādīsu diṭṭhisahajātā cetanā cetanā nāma. Diṭṭhisahajātā patthanā patthanā nāma.	1549	
PA_atk-s05_17a:1549_1	Cetanāpatthanānaṃ vasena cittaṭṭhapanā paṇidhi nāma. Tehi pana cetanādīhi sampayuttā	1549	
PA_atk-s05_17a:1549_2	phassādayo saṅkhārakkhandhapariyāpannā dhammā saṅkhārā nāma. Aniṭṭhāyātiādīhi dukkhameva	1549	
PA_atk-s05_17a:1549_3	vuttaṃ. Dukkhañhi sukhakāmehi sattehi na esitattā aniṭṭhaṃ. Appiyattā akantaṃ. Manassa	1549	
PA_atk-s05_17a:1549_4	avaḍḍhanato, manasi avisappanato ca amanāpaṃ. Āyatiṃ abhaddatāya ahitaṃ. Pīḷanato	1549	
PA_atk-s05_17a:1549_5	dukkhanti. Taṃ kissa hetūti taṃ evaṃ saṃvattanaṃ kena kāraṇena hotīti attho. Idānissa	1549	
PA_atk-s05_17a:1549_6	kāraṇaṃ diṭṭhi hissa pāpikāti. Yasmā tassa puggalassa diṭṭhi pāpikā lāmakā, tasmā	1549	
PA_atk-s05_17a:1549_7	evaṃ saṃvattatīti attho. Allāya pathaviyā nikkhittanti udakena tintāya bhūmiyā ropitaṃ.	1549	
PA_atk-s05_17a:1549_8	Pathavīrasaṃ āporasanti tasmiṃ tasmiṃ ṭhāne pathaviyā ca sampadaṃ āpassa ca sampadaṃ.	1549	
PA_atk-s05_17a:1549_9	Bījanikkhittaṭṭhāne hi na sabbā pathavī na sabbo āpo ca bījaṃ phalaṃ gaṇhāpeti. Yo	1549	
PA_atk-s05_17a:1549_10	pana tesaṃ padeso bījaṃ phusati, soyeva bījaṃ phalaṃ gaṇhāpeti. Tasmā bījaposanāya	15491	
PA_atk-s05_17a:1549_11	paccayabhūtoyeva so padeso pathavīraso āporasoti veditabbo. Rasasaddassa hi sampatti	15491	
PA_atk-s05_17a:1549_12	ca attho. Yathāha “kiccasampattiatthena raso nāma pavuccatī”ti. Loke ca “suraso gandhabbo”ti	15491	
PA_atk-s05_17a:1549_13	vutte susampanno gandhabboti attho ñāyati. Upādiyatīti gaṇhāti. Yo hi padeso paccayo	15491	
PA_atk-s05_17a:1549_14	hoti, taṃ paccayaṃ labhamānaṃ bījaṃ taṃ gaṇhāti nāma. Sabbaṃ tanti sabbaṃ taṃ rasajātaṃ.	15491	
PA_atk-s05_17a:1549_15	Tittakattāyāti so pathavīraso āporaso ca atittako samānopi tittakaṃ bījaṃ nissāya	15491	
PA_atk-s05_17a:1549_16	nimbarukkhādīnaṃ tesaṃ phalānañca tittakabhāvāya saṃvattati. Kaṭukattāyāti idaṃ purimasseva vevacanaṃ.	15491	
PA_atk-s05_17a:1550	“Vaṇṇagandharasūpeto, amboyaṃ ahuvā pure;	155	
PA_atk-s05_17a:1551	Tameva pūjaṃ labhamāno, kenambo kaṭukapphalo”ti. –	155	
PA_atk-s05_17a:1552_0	Āgataṭṭhāne viya hi idhāpi tittakameva appiyaṭṭhena kaṭukanti veditabbaṃ. Asātattāyāti	1552	
PA_atk-s05_17a:1552_1	amadhurabhāvāya. Asāduttāyātipi pāṭho, asādubhāvāyāti attho. Sādūti hi madhuraṃ.	1552	
PA_atk-s05_17a:1552_2	Bījaṃ hissāti assa nimbādikassa bījaṃ. Evamevanti evaṃ evaṃ. Yasmā sukhā vedanā paramo	1552	
PA_atk-s05_17a:1552_3	assādo, tasmā micchādiṭṭhiyā dukkhavedanāvasena ādīnavo dassitoti. Puna aṭṭhārasabhedena	1552	
PA_atk-s05_17a:1552_4	diṭṭhiyā ādīnavaṃ dassetuṃ assādadiṭṭhi micchādiṭṭhītiādimāha. Taṃ vuttatthameva.	1552	
PA_atk-s05_17a:1552_5	Imehi aṭṭhārasahi ākārehi pariyuṭṭhitacittassa saññogoti diṭṭhiyā eva saṃsāre bandhanaṃ dasseti.	1552	
PA_atk-s05_17a:1553_0	129. Yasmā pana diṭṭhibhūtānipi saññojanāni atthi adiṭṭhibhūtānipi, tasmā taṃ pabhedaṃ	1553	
PA_atk-s05_17a:1553_1	dassento atthi saññojanāni cevātiādimāha. Tattha yasmā kāmarāgasaññojanasseva anunayasaññojananti	1553	
PA_atk-s05_17a:1553_2	āgataṭṭhānampi atthi, tasmā anunayasaññojananti vuttaṃ. Kāmarāgabhāvaṃ appatvā pavattaṃ	1553	
PA_atk-s05_17a:1553_3	lobhaṃ sandhāya etaṃ vuttanti veditabbaṃ. Sesakhandhāyatanādimūlakesupi vāresu imināva	1553	
PA_atk-s05_17a:1553_4	nayena attho veditabbo. Vedanāparamattā ca assādassa vedanāpariyosānā eva desanā	1553	
PA_atk-s05_17a:1553_5	katā. Saññādayo na gahitā. Imehi pañcatiṃsāya ākārehīti pañcakkhandhā ajjhattikāyatanādīni	1553	
PA_atk-s05_17a:1553_6	pañca chakkāni cāti imāni pañcatiṃsa vatthūni nissāya uppannaassādārammaṇavasena	1553	
PA_atk-s05_17a:1553_7	pañcatiṃsāya ākārehi.	1553	
PA_atk-s05_17a:1554	Assādadiṭṭhiniddesavaṇṇanā niṭṭhitā.	155	
PA_atk-s05_17a:1555	2. Attānudiṭṭhiniddesavaṇṇanā	155	
PA_atk-s05_17a:1556_0	130. Attānudiṭṭhiyaṃ assutavā puthujjanoti āgamādhigamābhāvā ñeyyo assutavā iti.	1556	
PA_atk-s05_17a:1556_1	Yassa hi khandhadhātuāyatanasaccapaccayākārasatipaṭṭhānādīsu uggahaparipucchāvinicchayavirahitattā	1556	
PA_atk-s05_17a:1556_2	attānudiṭṭhipaṭisedhakaro neva āgamo, paṭipattiyā adhigantabbassa anadhigatattā na	1556	
PA_atk-s05_17a:1556_3	ca adhigamo atthi, so āgamādhigamānaṃ abhāvā ñeyyo assutavā iti. Sutanti hi buddhavacanāgamo	1556	
PA_atk-s05_17a:1556_4	ca sutaphalattā hetuvohāravasena adhigamo ca, taṃ sutaṃ assa atthīti sutavā, na sutavā assutavā. Svāyaṃ –	1556	
PA_atk-s05_17a:1557	Puthūnaṃ jananādīhi, kāraṇehi puthujjano;	155	
PA_atk-s05_17a:1558	Puthujjanantogadhattā, puthuvāyaṃ jano iti.	155	
PA_atk-s05_17a:1559_0	So hi puthūnaṃ nānappakārānaṃ kilesādīnaṃ jananādīhi kāraṇehi puthujjano. Yathāha	1559	
PA_atk-s05_17a:1559_1	– “puthu kilese janentīti puthujjanā, puthu avihatasakkāyadiṭṭhikāti puthujjanā,	1559	
PA_atk-s05_17a:1559_2	puthu satthārānaṃ mukhullokikāti puthujjanā, puthu sabbagatīhi avuṭṭhitāti puthujjanā,	1559	
PA_atk-s05_17a:1559_3	puthu nānābhisaṅkhāre abhisaṅkharontīti puthujjanā, puthu nānāoghehi vuyhantīti puthujjanā,	1559	
PA_atk-s05_17a:1559_4	puthu nānāsantāpehi santappentīti puthujjanā, puthu nānāpariḷāhehi paridayhantīti	1559	
PA_atk-s05_17a:1559_5	puthujjanā, puthu pañcasu kāmaguṇesu rattā giddhā gadhitā mucchitā ajjhosannā laggā	1559	
PA_atk-s05_17a:1559_6	laggitā palibuddhāti puthujjanā, puthu pañcahi nīvaraṇehi āvutā nivutā ovutā pihitā	1559	
PA_atk-s05_17a:1559_7	paṭicchannā paṭikujjitāti puthujjanā”ti. Puthūnaṃ vā gaṇanapathamatītānaṃ ariyadhammaparammukhānaṃ	1559	
PA_atk-s05_17a:1559_8	nīcadhammasamudācārānaṃ janānaṃ antogadhattāpi puthujjanā, puthu vā ayaṃ, visuṃyeva	1559	
PA_atk-s05_17a:1559_9	saṅkhaṃ gato visaṃsaṭṭho sīlasutādiguṇayuttehi ariyehi janotipi puthujjano. Evametehi	1559	
PA_atk-s05_17a:1559_10	“assutavā puthujjano”ti dvīhi padehi ye te –	15591	
PA_atk-s05_17a:1560	“Duve puthujjanā vuttā, buddhenādiccabandhunā;	156	
PA_atk-s05_17a:1561	Andho puthujjano eko, kalyāṇeko puthujjano”ti. –	156	
PA_atk-s05_17a:1562	Dve puthujjanā vuttā, tesu andhaputhujjano vutto hotīti veditabbo.	156	
PA_atk-s05_17a:1563_0	Ariyānaṃ adassāvītiādīsu ariyāti ārakattā kilesehi, anaye na iriyanato, aye ca iriyanato,	1563	
PA_atk-s05_17a:1563_1	sadevakena ca lokena araṇīyato buddhā ca paccekabuddhā ca buddhasāvakā ca vuccanti,	1563	
PA_atk-s05_17a:1563_2	buddhā eva vā idha ariyā. Yathāha – “sadevake, bhikkhave, loke…pe… tathāgato ariyoti vuccatī”ti.	1563	
PA_atk-s05_17a:1564_0	Sappurisāti ettha pana paccekabuddhā tathāgatasāvakā ca “sappurisā”ti veditabbā.	1564	
PA_atk-s05_17a:1564_1	Te hi lokuttaraguṇayogena sobhanā purisāti sappurisā. Sabbeyeva vā ete dvedhāpi vuttā.	1564	
PA_atk-s05_17a:1564_2	Buddhāpi hi ariyā ca sappurisā ca paccekabuddhā buddhasāvakāpi. Yathāha –	1564	
PA_atk-s05_17a:1565	“Yo ve kataññū katavedi dhīro, kalyāṇamitto daḷhabhatti ca hoti;	156	
PA_atk-s05_17a:1566	Dukhitassa sakkacca karoti kiccaṃ, tathāvidhaṃ sappurisaṃ vadantī”ti. ;	156	
PA_atk-s05_17a:1567_0	Ettha hi “kataññū katavedi dhīro”ti paccekasambuddho vutto, “kalyāṇamitto daḷhabhatti	1567	
PA_atk-s05_17a:1567_1	cā”ti buddhasāvako, “dukhitassa sakkacca karoti kicca”nti sammāsambuddhoti. Idāni	1567	
PA_atk-s05_17a:1567_2	yo tesaṃ ariyānaṃ adassanasīlo, na ca dassane sādhukārī, so “ariyānaṃ adassāvī”ti	1567	
PA_atk-s05_17a:1567_3	veditabbo. So ca cakkhunā adassāvī ñāṇena adassāvīti duvidho. Tesu ñāṇena adassāvī	1567	
PA_atk-s05_17a:1567_4	idhādhippeto. Maṃsacakkhunā hi dibbacakkhunā vā ariyā diṭṭhāpi adiṭṭhāva honti tesaṃ	1567	
PA_atk-s05_17a:1567_5	cakkhūnaṃ vaṇṇamattagahaṇato na ariyabhāvagocarato. Soṇasiṅgālādayopi hi cakkhunā	1567	
PA_atk-s05_17a:1567_6	ariye passanti, na ca te ariyānaṃ dassāvino, tasmā cakkhunā dassanaṃ na dassanaṃ,	1567	
PA_atk-s05_17a:1567_7	ñāṇena dassanameva dassanaṃ. Yathāha – “kiṃ te, vakkali, iminā pūtikāyena diṭṭhena,	1567	
PA_atk-s05_17a:1567_8	yo kho, vakkali, dhammaṃ passati, so maṃ passatī”ti. Tasmā cakkhunā passantopi ñāṇena	1567	
PA_atk-s05_17a:1567_9	ariyehi diṭṭhaṃ aniccādilakkhaṇaṃ apassanto ariyādhigatañca dhammaṃ anadhigacchanto	1567	
PA_atk-s05_17a:1567_10	ariyakaradhammānaṃ ariyabhāvassa ca adiṭṭhattā “ariyānaṃ adassāvī”ti veditabbo.	15671	
PA_atk-s05_17a:1568	Ariyadhammassa akovidoti satipaṭṭhānādibhede ariyadhamme akusalo. Ariyadhamme avinītoti ettha pana –	156	
PA_atk-s05_17a:1569	Duvidho vinayo nāma, ekamekettha pañcadhā;	156	
PA_atk-s05_17a:1570	Abhāvato tassa ayaṃ, “avinīto”ti vuccati.	157	
PA_atk-s05_17a:1571_0	Ayañhi saṃvaravinayo pahānavinayoti duvidho vinayo. Ettha ca duvidhepi vinaye ekameko	1571	
PA_atk-s05_17a:1571_1	vinayo pañcadhā bhijjati. Saṃvaravinayopi hi sīlasaṃvaro, satisaṃvaro, ñāṇasaṃvaro,	1571	
PA_atk-s05_17a:1571_2	khantisaṃvaro, vīriyasaṃvaroti pañcavidho. Pahānavinayopi tadaṅgappahānaṃ, vikkhambhanappahānaṃ,	1571	
PA_atk-s05_17a:1571_3	samucchedappahānaṃ, paṭippassaddhippahānaṃ, nissaraṇappahānanti pañcavidho.	1571	
PA_atk-s05_17a:1572	Tattha “iminā pātimokkhasaṃvarena upeto hoti samupeto”ti ayaṃ sīlasaṃvaro. “Rakkhati cakkhundriyaṃ cakkhundriye saṃvaraṃ āpajjatī”ti ayaṃ satisaṃvaro.	157	
PA_atk-s05_17a:1573	“Yāni sotāni lokasmiṃ, (ajitāti bhagavā)	157	
PA_atk-s05_17a:1574	Sati tesaṃ nivāraṇaṃ;	157	
PA_atk-s05_17a:1575	Sotānaṃ saṃvaraṃ brūmi, paññāyete pidhīyare”ti. –	157	
PA_atk-s05_17a:1576_0	Ayaṃ ñāṇasaṃvaro. “Khamo hoti sītassa uṇhassā”ti ayaṃ khantisaṃvaro. “Uppannaṃ kāmavitakkaṃ	1576	
PA_atk-s05_17a:1576_1	nādhivāsetī”ti ayaṃ vīriyasaṃvaro. Sabbopi cāyaṃ saṃvaro yathāsakaṃ saṃvaritabbānaṃ	1576	
PA_atk-s05_17a:1576_2	vinetabbānañca kāyaduccaritādīnaṃ saṃvaraṇato “saṃvaro”, vinayanato “vinayo”ti vuccati.	1576	
PA_atk-s05_17a:1576_3	Evaṃ tāva saṃvaravinayo pañcadhā bhijjatīti veditabbo.	1576	
PA_atk-s05_17a:1577_0	Tathā yaṃ nāmarūpaparicchedādīsu vipassanāñāṇesu paṭipakkhabhāvato dīpālokena viya	1577	
PA_atk-s05_17a:1577_1	tamassa tena tena vipassanāñāṇena tassa tassa anatthassa pahānaṃ, seyyathidaṃ – nāmarūpavavatthānena	1577	
PA_atk-s05_17a:1577_2	sakkāyadiṭṭhiyā, paccayapariggahena ahetuvisamahetudiṭṭhīnaṃ, kaṅkhāvitaraṇena kathaṃkathībhāvassa,	1577	
PA_atk-s05_17a:1577_3	kalāpasammasanena “ahaṃ mamā”ti gāhassa, maggāmaggavavatthānena amagge maggasaññāya,	1577	
PA_atk-s05_17a:1577_4	udayadassanena ucchedadiṭṭhiyā, vayadassanena sassatadiṭṭhiyā, bhayadassanena sabhaye	1577	
PA_atk-s05_17a:1577_5	abhayasaññāya, ādīnavadassanena assādasaññāya, nibbidānupassanena abhiratisaññāya,	1577	
PA_atk-s05_17a:1577_6	muñcitukamyatāñāṇena amuñcitukamyatāya, upekkhāñāṇena anupekkhāya, anulomañāṇena	1577	
PA_atk-s05_17a:1577_7	dhammaṭṭhitiyaṃ nibbāne ca paṭilomabhāvassa, gotrabhunā saṅkhāranimittagāhassa pahānaṃ,	1577	
PA_atk-s05_17a:1577_8	etaṃ tadaṅgappahānaṃ nāma.	1577	
PA_atk-s05_17a:1578_0	Yaṃ pana upacārappanābhedena samādhinā pavattibhāvanivāraṇato ghaṭappahārena viya	1578	
PA_atk-s05_17a:1578_1	udakapiṭṭhe sevālassa tesaṃ tesaṃ nīvaraṇādidhammānaṃ pahānaṃ, idaṃ vikkhambhanappahānaṃ	1578	
PA_atk-s05_17a:1578_2	nāma. Yaṃ catunnaṃ ariyamaggānaṃ bhāvitattā taṃtaṃmaggavato attano santāne “diṭṭhigatānaṃ	1578	
PA_atk-s05_17a:1578_3	pahānāyā”tiādinā nayena vuttassa samudayapakkhikassa kilesaggaṇassa accantaappavattibhāvena	1578	
PA_atk-s05_17a:1578_4	pahānaṃ, idaṃ samucchedappahānaṃ nāma. Yaṃ pana phalakkhaṇe paṭippassaddhattaṃ kilesānaṃ,	1578	
PA_atk-s05_17a:1578_5	idaṃ paṭippassaddhippahānaṃ nāma. Yaṃ sabbasaṅkhatanissaṭattā pahīnasabbasaṅkhataṃ	1578	
PA_atk-s05_17a:1578_6	nibbānaṃ, idaṃ nissaraṇappahānaṃ nāma. Sabbampi cetaṃ pahānaṃ yasmā cāgaṭṭhena pahānaṃ,	1578	
PA_atk-s05_17a:1578_7	vinayanaṭṭhena vinayo, tasmā “pahānavinayo”ti vuccati, taṃtaṃpahānavato vā tassa	1578	
PA_atk-s05_17a:1578_8	tassa vinayassa sambhavatopetaṃ “pahānavinayo”ti vuccati. Evaṃ pahānavinayopi pañcadhā	1578	
PA_atk-s05_17a:1578_9	bhijjatīti veditabbo.	1578	
PA_atk-s05_17a:1579_0	Evamayaṃ saṅkhepato duvidho, pabhedato ca dasavidho vinayo bhinnasaṃvarattā pahātabbassa	1579	
PA_atk-s05_17a:1579_1	ca appahīnattā yasmā etassa assutavato puthujjanassa natthi, tasmā abhāvato tassa	1579	
PA_atk-s05_17a:1579_2	ayaṃ “avinīto”ti vuccatīti. Esa nayo sappurisānaṃ adassāvī sappurisadhammassa akovido	1579	
PA_atk-s05_17a:1579_3	sappurisadhamme avinītoti etthāpi. Ninnānākāraṇañhi etaṃ atthato. Yathāha – “yeva	1579	
PA_atk-s05_17a:1579_4	te ariyā, teva te sappurisā. Yeva te sappurisā, teva te ariyā. Yova so ariyānaṃ dhammo,	1579	
PA_atk-s05_17a:1579_5	sova so sappurisānaṃ dhammo. Yova so sappurisānaṃ dhammo, sova so ariyānaṃ dhammo.	1579	
PA_atk-s05_17a:1579_6	Yeva te ariyavinayā, teva te sappurisavinayā. Yeva te sappurisavinayā, teva te ariyavinayā.	1579	
PA_atk-s05_17a:1579_7	Ariyeti vā sappuriseti vā, ariyadhammeti vā sappurisadhammeti vā, ariyavinayeti vā	1579	
PA_atk-s05_17a:1579_8	sappurisavinayeti vā esese eke ekaṭṭhe same samabhāge tajjāte taññevā”ti.	1579	
PA_atk-s05_17a:1580_0	Kasmā pana thero attānudiṭṭhiyā katamehi vīsatiyā ākārehi abhiniveso hotīti pucchitvā	1580	
PA_atk-s05_17a:1580_1	taṃ avissajjetvāva “idha assutavā puthujjano”ti evaṃ puthujjanaṃ niddisīti? Puggalādhiṭṭhānāya	1580	
PA_atk-s05_17a:1580_2	desanāya taṃ atthaṃ āvikātuṃ paṭhamaṃ puthujjanaṃ niddisīti veditabbaṃ.	1580	
PA_atk-s05_17a:1581_0	131. Evaṃ puthujjanaṃ niddisitvā idāni abhinivesuddesaṃ dassento rūpaṃ attato samanupassatītiādimāha.	1581	
PA_atk-s05_17a:1581_1	Tattha rūpaṃ attato samanupassatīti rūpakkhandhaṃ kasiṇarūpañca “attā”ti diṭṭhipassanāya	1581	
PA_atk-s05_17a:1581_2	samanupassati. Niddese panassa rūpakkhandhe abhiniveso pañcakkhandhādhikārattā pākaṭoti	1581	
PA_atk-s05_17a:1581_3	taṃ avatvā kasiṇarūpameva “rūpa”nti sāmaññavasena vuttanti veditabbaṃ. Rūpavantaṃ	1581	
PA_atk-s05_17a:1581_4	vā attānanti arūpaṃ “attā”ti gahetvā taṃ attānaṃ rūpavantaṃ samanupassati. Attani	1581	
PA_atk-s05_17a:1581_5	vā rūpanti arūpameva “attā”ti gahetvā tasmiṃ attani rūpaṃ samanupassati. Rūpasmiṃ	1581	
PA_atk-s05_17a:1581_6	vā attānanti arūpameva “attā”ti gahetvā taṃ attānaṃ rūpasmiṃ samanupassati.	1581	
PA_atk-s05_17a:1582_0	Tattha rūpaṃ attato samanupassatīti suddharūpameva “attā”ti kathitaṃ. Rūpavantaṃ	1582	
PA_atk-s05_17a:1582_1	vā attānaṃ, attani vā rūpaṃ, rūpasmiṃ vā attānaṃ, vedanaṃ attato samanupassati, saññaṃ,	1582	
PA_atk-s05_17a:1582_2	saṅkhāre, viññāṇaṃ attato samanupassatīti imesu sattasu ṭhānesu arūpaṃ “attā”ti kathitaṃ.	1582	
PA_atk-s05_17a:1582_3	Vedanāvantaṃ vā attānaṃ, attani vā vedanaṃ, vedanāya vā attānanti evaṃ catūsu khandhesu	1582	
PA_atk-s05_17a:1582_4	tiṇṇaṃ tiṇṇaṃ vasena dvādasasu ṭhānesu rūpārūpamissako attā kathito. Tā pana vīsatipi	1582	
PA_atk-s05_17a:1582_5	diṭṭhiyo maggāvaraṇā, na saggāvaraṇā, sotāpattimaggavajjhā.	1582	
PA_atk-s05_17a:1583_0	Idāni taṃ niddisanto kathaṃ rūpantiādimāha. Tattha pathavīkasiṇanti pathavīmaṇḍalaṃ	1583	
PA_atk-s05_17a:1583_1	nissāya uppāditaṃ paṭibhāganimittasaṅkhātaṃ sakalapharaṇavasena pathavīkasiṇaṃ. Ahanti	1583	
PA_atk-s05_17a:1583_2	attānameva sandhāya gaṇhāti. Attanti attānaṃ. Advayanti ekameva. Telappadīpassāti	1583	
PA_atk-s05_17a:1583_3	telayuttassa padīpassa. Jhāyatoti jalato. Yā acci, so vaṇṇotiādi acciṃ muñcitvā vaṇṇassa	1583	
PA_atk-s05_17a:1583_4	abhāvato vuttaṃ. Yā ca diṭṭhi yañca vatthūti tadubhayaṃ ekato katvā rūpavatthukā	1583	
PA_atk-s05_17a:1583_5	attānudiṭṭhi vuccatīti attho.	1583	
PA_atk-s05_17a:1584_0	Āpokasiṇādīni āpādīni nissāya uppāditakasiṇanimittāneva. Paricchinnākāsakasiṇaṃ pana	1584	
PA_atk-s05_17a:1584_1	rūpajjhānassa ārammaṇaṃ hontampi ākāsakasiṇanti vuccamāne arūpajjhānārammaṇena kasiṇugghāṭimākāsena	1584	
PA_atk-s05_17a:1584_2	saṃkiṇṇaṃ hotīti na gahitanti veditabbaṃ. Rūpādhikārattā viññāṇakasiṇaṃ na gahetabbamevāti.	1584	
PA_atk-s05_17a:1584_3	Idhekacco vedanaṃ saññaṃ saṅkhāre viññāṇaṃ attato samanupassatīti cattāro khandhe	1584	
PA_atk-s05_17a:1584_4	abhinditvā ekato gahaṇavasena vuttaṃ. So hi cittacetasikānaṃ visuṃ visuṃ karaṇe asamatthattā	1584	
PA_atk-s05_17a:1584_5	sabbe ekato katvā “attā”ti gaṇhāti. Iminā rūpena rūpavāti ettha sarīrarūpampi kasiṇarūpampi	1584	
PA_atk-s05_17a:1584_6	labbhati. Chāyāsampannoti chāyāya sampanno aviraḷo. Tamenāti ettha ena-saddo nipātamattaṃ,	1584	
PA_atk-s05_17a:1584_7	tametanti vā attho. Chāyāvāti vijjamānacchāyo. Rūpaṃ attāti aggahitepi rūpaṃ amuñcitvā	1584	
PA_atk-s05_17a:1584_8	diṭṭhiyā uppannattā rūpavatthukāti vuttaṃ.	1584	
PA_atk-s05_17a:1585_0	Attani rūpaṃ samanupassatīti sarīrarūpassa kasiṇarūpassa ca cittanissitattā tasmiṃ	1585	
PA_atk-s05_17a:1585_1	arūpasamudāye attani taṃ rūpaṃ samanupassati. Ayaṃ gandhoti ghāyitagandhaṃ āha. Imasmiṃ	1585	
PA_atk-s05_17a:1585_2	puppheti pupphanissitattā gandhassa evamāha.	1585	
PA_atk-s05_17a:1586_0	Rūpasmiṃ attānaṃ samanupassatīti yattha rūpaṃ gacchati, tattha cittaṃ gacchati. Tasmā	1586	
PA_atk-s05_17a:1586_1	rūpanissitaṃ cittaṃ gahetvā taṃ arūpasamudāyaṃ attānaṃ tasmiṃ rūpe samanupassati.	1586	
PA_atk-s05_17a:1586_2	Oḷārikattā rūpassa oḷārikādhāraṃ karaṇḍakamāha.	1586	
PA_atk-s05_17a:1587_0	132. Idhekacco cakkhusamphassajaṃ vedanantiādīsu visuṃ visuṃ vedanāya diṭṭhigahaṇe	1587	
PA_atk-s05_17a:1587_1	asatipi vedanāti ekaggahaṇena gahite sabbāsaṃ vedanānaṃ antogadhattā visuṃ visuṃ	1587	
PA_atk-s05_17a:1587_2	gahitā eva hontīti visuṃ visuṃ yojanā katāti veditabbā. So hi anubhavanavasena vedanāya	1587	
PA_atk-s05_17a:1587_3	oḷārikattā vedanaṃyeva “attā”ti gaṇhāti. Saññaṃ saṅkhāre viññāṇaṃ rūpaṃ attato samanupassatīti	1587	
PA_atk-s05_17a:1587_4	saññādayo arūpadhamme rūpañca ekato katvā “attā”ti samanupassati. Ummattako viya	1587	
PA_atk-s05_17a:1587_5	hi puthujjano yathā yathā upaṭṭhāti, tathā tathā gaṇhāti.	1587	
PA_atk-s05_17a:1588	133. Cakkhusamphassajaṃ saññantiādīsu sañjānanavasena saññāya pākaṭattā saññaṃ “attā’ti gaṇhāti. Sesaṃ vedanāya vuttanayena veditabbaṃ.	158	
PA_atk-s05_17a:1589_0	134. Cakkhusamphassajaṃ cetanantiādīsu saṅkhārakkhandhapariyāpannesu dhammesu cetanāya	1589	
PA_atk-s05_17a:1589_1	padhānattā pākaṭattā ca cetanā eva niddiṭṭhā. Tāya itarepi niddiṭṭhāva honti. So	1589	
PA_atk-s05_17a:1589_2	pana cetasikabhāvavasena pākaṭattā cetanaṃ “attā”ti gaṇhāti. Sesaṃ vuttanayameva.	1589	
PA_atk-s05_17a:1590	135. Cakkhuviññāṇantiādīsu vijānanavasena cittassa pākaṭattā cittaṃ “attā”ti gaṇhāti. Sesametthāpi vuttanayameva.	159	
PA_atk-s05_17a:1591	Attānudiṭṭhiniddesavaṇṇanā niṭṭhitā.	159	
PA_atk-s05_17a:1592	3. Micchādiṭṭhiniddesavaṇṇanā	159	
PA_atk-s05_17a:1593_0	136. Micchādiṭṭhi heṭṭhā vuttatthāyeva. Ayaṃ pana aparo nayo – natthi dinnanti ucchedadiṭṭhikattā	1593	
PA_atk-s05_17a:1593_1	dānaphalaṃ paṭikkhipati. Natthi yiṭṭhanti ettha yiṭṭhanti khuddakayañño. Hutanti	1593	
PA_atk-s05_17a:1593_2	mahāyañño. Dvinnampi phalaṃ paṭikkhipati. Natthi sukatadukkaṭānaṃ kammānaṃ phalaṃ	1593	
PA_atk-s05_17a:1593_3	vipākoti dānaphalassa paṭikkhittattā sīlādīnaṃ puññakammānaṃ, pāṇātipātādīnaṃ pāpakammānaṃ	1593	
PA_atk-s05_17a:1593_4	phalaṃ paṭikkhipati. Natthi ayaṃ lokoti pure katena kammunā. Natthi paro lokoti idha	1593	
PA_atk-s05_17a:1593_5	katena kammunā. Natthi mātā, natthi pitāti tesu katakammānaṃ phalaṃ paṭikkhipati.	1593	
PA_atk-s05_17a:1593_6	Natthi sattā opapātikāti kammahetukaṃ upapattiṃ paṭikkhipati. Natthi loke samaṇabrāhmaṇā…pe…	1593	
PA_atk-s05_17a:1593_7	pavedentīti idhalokaparaloke passituṃ abhiññāpaṭilābhāya paṭipadaṃ paṭikkhipati.	1593	
PA_atk-s05_17a:1593_8	Idha pāḷiyaṃ pana natthi dinnanti vatthūti natthi dinnanti vuccamānaṃ dānaṃ, tassā	1593	
PA_atk-s05_17a:1593_9	diṭṭhiyā vatthūti attho. Evaṃvādo micchāti evaṃ natthi dinnanti vādo vacanaṃ micchā viparītoti attho.	1593	
PA_atk-s05_17a:1594	Micchādiṭṭhiniddesavaṇṇanā niṭṭhitā.	159	
PA_atk-s05_17a:1595	4. Sakkāyadiṭṭhiniddesavaṇṇanā	159	
PA_atk-s05_17a:1596	137. Sakkāyadiṭṭhi pana attānudiṭṭhiyeva, aññattha āgatapariyāyavacanadassanatthaṃ vuttāti veditabbā.	159	
PA_atk-s05_17a:1597	Sakkāyadiṭṭhiniddesavaṇṇanā niṭṭhitā.	159	
PA_atk-s05_17a:1598	5. Sassatadiṭṭhiniddesavaṇṇanā	159	
PA_atk-s05_17a:1599_0	138. Sakkāyavatthukāya sassatadiṭṭhiyāti kammadhārayasamāso. Rūpavantaṃ vā attānantiādīnaṃ	1599	
PA_atk-s05_17a:1599_1	pannarasannaṃ vacanānaṃ ante samanupassatīti sambandho kātabbo, pāṭho vā. Aññathā	1599	
PA_atk-s05_17a:1599_2	hi na ghaṭīyatīti. Evaṃ “rūpavantaṃ vā attānaṃ samanupassatī”ti ekameva dassetvā	1599	
PA_atk-s05_17a:1599_3	sesā cuddasa saṃkhittā.	1599	
PA_atk-s05_17a:1600	Sassatadiṭṭhiniddesavaṇṇanā niṭṭhitā.	160	
PA_atk-s05_17a:1601	6. Ucchedadiṭṭhiniddesavaṇṇanā	160	
PA_atk-s05_17a:1602	139. Sakkāyavatthukāya ucchedadiṭṭhiyā evaṃ “rūpaṃ attato samanupassatī”ti ekameva dassetvā sesā catasso saṃkhittā.	160	
PA_atk-s05_17a:1603	Ucchedadiṭṭhiniddesavaṇṇanā niṭṭhitā.	160	
PA_atk-s05_17a:1604	7. Antaggāhikādiṭṭhiniddesavaṇṇanā	160	
PA_atk-s05_17a:1605_0	140. Antaggāhikāya diṭṭhiyā paṭhamavāre ākārapucchā. Dutiye ākāragahaṇaṃ. Tatiye	1605	
PA_atk-s05_17a:1605_1	ākāravissajjanaṃ. Tattha lokoti attā. So antoti aññamaññapaṭipakkhesu sassatucchedantesu	1605	
PA_atk-s05_17a:1605_2	sassataggāhe sassatanto, asassataggāhe ucchedanto. Parittaṃ okāsanti suppamattaṃ	1605	
PA_atk-s05_17a:1605_3	vā sarāvamattaṃ vā khuddakaṃ ṭhānaṃ. Nīlakato pharatīti nīlanti ārammaṇaṃ karoti.	1605	
PA_atk-s05_17a:1605_4	Ayaṃ lokoti attānaṃ sandhāya vuttaṃ. Parivaṭumoti samantato paricchedavā. Antasaññīti	1605	
PA_atk-s05_17a:1605_5	antavātisaññī. Anto assa atthīti antoti gahetabbaṃ. Yaṃ pharatīti yaṃ kasiṇarūpaṃ	1605	
PA_atk-s05_17a:1605_6	pharati. Taṃ vatthu ceva loko cāti taṃ kasiṇarūpaṃ ārammaṇañceva ālokiyaṭṭhena loko	1605	
PA_atk-s05_17a:1605_7	ca. Yena pharatīti yena cittena pharati. So attā ceva loko cāti attānamapekkhitvā	1605	
PA_atk-s05_17a:1605_8	pulliṅgaṃ kataṃ, taṃ cittaṃ attā ceva ālokanaṭṭhena loko cāti vuttaṃ hoti. Antavāti	1605	
PA_atk-s05_17a:1605_9	anto. Okāsakato pharatīti ālokakasiṇavasena tejokasiṇavasena odātakasiṇavasena vā	1605	
PA_atk-s05_17a:1605_10	obhāsoti pharati. Nīlādīnaṃ pañcannaṃ pabhassarakasiṇānaṃyeva gahitattā pathavīāpovāyokasiṇavasena	16051	
PA_atk-s05_17a:1605_11	attābhiniveso na hotīti gahetabbaṃ.	16051	
PA_atk-s05_17a:1606_0	Vipulaṃ okāsanti khalamaṇḍalamattādivasena mahantaṃ ṭhānaṃ. Anantavāti vuddhaanantavā.	1606	
PA_atk-s05_17a:1606_1	Apariyantoti vuddhaapariyanto. Anantasaññīti anantotisaññī. Taṃ jīvanti so jīvo.	1606	
PA_atk-s05_17a:1606_2	Liṅgavipallāso kato. Jīvoti ca attā eva. Rūpādīni pañcapi parivaṭumaṭṭhena sarīraṃ.	1606	
PA_atk-s05_17a:1606_3	Jīvaṃ na sarīranti attasaṅkhāto jīvo rūpasaṅkhātaṃ sarīraṃ na hoti. Esa nayo vedanādīsu.	1606	
PA_atk-s05_17a:1606_4	Tathāgatoti satto. Arahanti eke. Paraṃ maraṇāti maraṇato uddhaṃ, paraloketi attho.	1606	
PA_atk-s05_17a:1606_5	Rūpaṃ idheva maraṇadhammanti attano pākaṭakkhandhasīsena pañcakkhandhaggahaṇaṃ, taṃ	1606	
PA_atk-s05_17a:1606_6	imasmiṃyeva loke nassanapakatikanti attho. Sesakkhandhesupi eseva nayo. Kāyassa bhedāti	1606	
PA_atk-s05_17a:1606_7	khandhapañcakasaṅkhātassa kāyassa bhedato paraṃ. Iminā vacanena “paraṃ maraṇā”ti	1606	
PA_atk-s05_17a:1606_8	etassa uddesassa attho vutto. Hotipītiādīsu hotīti mūlapadaṃ. Catūsupi api-saddo	1606	
PA_atk-s05_17a:1606_9	samuccayattho. Tiṭṭhatīti sassatattā tiṭṭhati, na cavatīti attho. “Hotī”ti padassa	1606	
PA_atk-s05_17a:1606_10	vā atthavisesanatthaṃ “tiṭṭhatī”ti padaṃ vuttanti veditabbaṃ. Uppajjatīti aṇḍajajalābujayonipavesavasena	16061	
PA_atk-s05_17a:1606_11	uppajjati nāma, nibbattatīti saṃsedajaopapātikayonipavesavasena nibbattati nāmāti	16061	
PA_atk-s05_17a:1606_12	atthayojanā veditabbā. Ucchijjatīti pabandhābhāvavasena. Vinassatīti bhaṅgavasena.	16061	
PA_atk-s05_17a:1606_13	Na hoti paraṃ maraṇāti purimapadānaṃ atthavivaraṇaṃ, cutito uddhaṃ na vijjatīti attho.	16061	
PA_atk-s05_17a:1606_14	Hoti ca na ca hotīti ekaccasassatikānaṃ diṭṭhi, ekena pariyāyena hoti, ekena pariyāyena	16061	
PA_atk-s05_17a:1606_15	na hotīti attho. Jīvabhāvena hoti, pubbajīvassa abhāvena na hotīti vuttaṃ hoti. Neva	16061	
PA_atk-s05_17a:1606_16	hoti na na hotīti amarāvikkhepikānaṃ diṭṭhi, hotīti ca neva hoti, na hotīti ca na	16061	
PA_atk-s05_17a:1606_17	hotīti attho. Anuvādabhayā musāvādabhayā ca mandattā momūhattā ca pubbavuttanayassa	16061	
PA_atk-s05_17a:1606_18	paṭikkhepamattaṃ karoti. Imehi paññāsāya ākārehīti yathāvuttānaṃ dasannaṃ pañcakānaṃ	16061	
PA_atk-s05_17a:1606_19	vasena paññāsāya ākārehīti.	16061	
PA_atk-s05_17a:1607	Antaggāhikādiṭṭhiniddesavaṇṇanā niṭṭhitā.	160	
PA_atk-s05_17a:1608	8. Pubbantānudiṭṭhiniddesavaṇṇanā	160	
PA_atk-s05_17a:1609_0	141. Pubbantāparantānudiṭṭhīsu sassataṃ vadantīti sassatavādā. Atha vā vadanti etenāti	1609	
PA_atk-s05_17a:1609_1	vādo, diṭṭhigatassetaṃ adhivacanaṃ. Sassatanti vādopi sassatayogena sassato, sassato	1609	
PA_atk-s05_17a:1609_2	vādo etesanti sassatavādā. Tathā ekaccaṃ sassatanti vādo ekaccasassato, so etesaṃ	1609	
PA_atk-s05_17a:1609_3	atthīti ekaccasassatikā. Tathā antavā, anantavā, antavā ca anantavā ca, nevantavā	1609	
PA_atk-s05_17a:1609_4	nānantavāti pavatto vādo antānanto, so etesaṃ atthīti antānantikā. Na maratīti amarā.	1609	
PA_atk-s05_17a:1609_5	Kā sā? “Evampi me no”tiādinā nayena pariyantarahitassa diṭṭhigatikassa diṭṭhi ceva	1609	
PA_atk-s05_17a:1609_6	vācā ca. Vividho khepo vikkhepo, amarāya diṭṭhiyā, vācāya vā vikkhepo amarāvikkhepo,	1609	
PA_atk-s05_17a:1609_7	so etesaṃ atthīti amarāvikkhepikā. Aparo nayo – amarā nāma macchajāti, sā ummujjananimujjanādivasena	1609	
PA_atk-s05_17a:1609_8	udake sandhāvamānā gahetuṃ na sakkā hoti, evamevaṃ ayampi vādo ito cito ca sandhāvati,	1609	
PA_atk-s05_17a:1609_9	gāhaṃ na upagacchatīti amarāvikkhepoti vuccati, so etesaṃ atthīti amarāvikkhepikā.	1609	
PA_atk-s05_17a:1609_10	Adhiccasamuppannoti akāraṇasamuppanno attā ca loko cāti dassanaṃ adhiccasamuppannaṃ,	16091	
PA_atk-s05_17a:1609_11	taṃ etesaṃ atthīti adhiccasamuppannikā.	16091	
PA_atk-s05_17a:1610	Pubbantānudiṭṭhiniddesavaṇṇanā niṭṭhitā.	161	
PA_atk-s05_17a:1611	9. Aparantānudiṭṭhiniddesavaṇṇanā	161	
PA_atk-s05_17a:1612_0	142. Saññiṃ vadantīti saññīvādā. Asaññiṃ vadantīti asaññīvādā. Nevasaññīnāsaññiṃ	1612	
PA_atk-s05_17a:1612_1	vadantīti nevasaññīnāsaññīvādā. Atha vā saññīti pavatto vādo saññīvādo, so yesaṃ	1612	
PA_atk-s05_17a:1612_2	atthīti te saññīvādā, tathā asaññīvādā, nevasaññīnāsaññīvādā ca. Ucchedaṃ vadantīti	1612	
PA_atk-s05_17a:1612_3	ucchedavādā. Diṭṭhadhammoti paccakkhadhammo, tattha tattha paṭiladdhaattabhāvassetaṃ	1612	
PA_atk-s05_17a:1612_4	adhivacanaṃ. Diṭṭhadhamme nibbānaṃ diṭṭhadhammanibbānaṃ, imasmiṃyeva attabhāve dukkhavūpasamoti	1612	
PA_atk-s05_17a:1612_5	attho, taṃ vadantīti diṭṭhadhammanibbānavādā. Imasmiṃ panatthe vitthāriyamāne sāṭṭhakathaṃ	1612	
PA_atk-s05_17a:1612_6	sakalaṃ brahmajālasuttaṃ vattabbaṃ hoti. Evañca sati atipapañco hotīti na vitthārito.	1612	
PA_atk-s05_17a:1612_7	Tadatthikehi taṃ apekkhitvā gahetabbo.	1612	
PA_atk-s05_17a:1613	Aparantānudiṭṭhiniddesavaṇṇanā niṭṭhitā.	161	
PA_atk-s05_17a:1614	10-12. Saññojanikādidiṭṭhiniddesavaṇṇanā	161	
PA_atk-s05_17a:1615	143. Yasmā saññojanikā diṭṭhi sabbadiṭṭhisādhāraṇā, tasmā tassā sabbadiṭṭhisaññojanattā sabbadiṭṭhisādhāraṇo attho niddiṭṭho. So heṭṭhā vuttadiṭṭhipariyuṭṭhānāneva.	161	
PA_atk-s05_17a:1616_0	144. Mānavinibandhadiṭṭhīsu cakkhu ahanti abhinivesaparāmāsoti mānapubbako abhinivesaparāmāso.	1616	
PA_atk-s05_17a:1616_1	Na hi diṭṭhi mānasampayuttā hoti. Teneva ca mānavinibandhāti vuttaṃ, mānapaṭibandhā mānamūlakāti attho.	1616	
PA_atk-s05_17a:1617_0	145. Cakkhu mamanti abhinivesaparāmāsoti etthāpi eseva nayo. Ettha pana “mamā”ti	1617	
PA_atk-s05_17a:1617_1	vattabbe “mama”nti anunāsikāgamo veditabbo. “Aha”nti mānavinibandhāya rūpādīnipi	1617	
PA_atk-s05_17a:1617_2	ajjhattikāneva. Na hi kasiṇarūpaṃ vinā bāhirāni “aha”nti gaṇhāti. “Mama”nti mānavinibandhāya	1617	
PA_atk-s05_17a:1617_3	pana bāhirānipi labbhanti. Bāhirānipi hi “mama”nti gaṇhāti. Yasmā pana dukkhā vedanā	1617	
PA_atk-s05_17a:1617_4	aniṭṭhattā mānavatthu na hoti, tasmā cha vedanā tāsaṃ mūlapaccayā cha phassā ca na	1617	
PA_atk-s05_17a:1617_5	gahitā. Saññādayo pana idha pacchinnattā na gahitāti veditabbā.	1617	
PA_atk-s05_17a:1618	Saṃyojanikādidiṭṭhiniddesavaṇṇanā niṭṭhitā.	161	
PA_atk-s05_17a:1619	13. Attavādapaṭisaṃyuttadiṭṭhiniddesavaṇṇanā	161	
PA_atk-s05_17a:1620	146. Attavādapaṭisaṃyuttā diṭṭhi attānudiṭṭhiyeva. Attāti vādena paṭisaṃyuttattā puna evaṃ vuttā.	162	
PA_atk-s05_17a:1621	Attavādapaṭisaṃyuttadiṭṭhiniddesavaṇṇanā niṭṭhitā.	162	
PA_atk-s05_17a:1622	14. Lokavādapaṭisaṃyuttadiṭṭhiniddesavaṇṇanā	162	
PA_atk-s05_17a:1623_0	147. Attā ca loko cāti so eva attā ca ālokanaṭṭhena loko cāti attho. Sassatoti sassatavādānaṃ	1623	
PA_atk-s05_17a:1623_1	diṭṭhi. Asassatoti ucchedavādānaṃ. Sassato ca asassato cāti ekaccasassatikānaṃ. Neva	1623	
PA_atk-s05_17a:1623_2	sassato nāsassatoti amarāvikkhepikānaṃ. Antavāti parittakasiṇalābhīnaṃ takkikānañca	1623	
PA_atk-s05_17a:1623_3	nigaṇṭhājīvikānañca. Atha vā ucchedavādino “satto jātiyā pubbantavā, maraṇena aparantavā”ti	1623	
PA_atk-s05_17a:1623_4	vadanti. Adhiccasamuppannikā “satto jātiyā pubbantavā”ti vadanti. Anantavāti appamāṇakasiṇalābhīnaṃ.	1623	
PA_atk-s05_17a:1623_5	Sassatavādino pana “pubbantāparantā natthi, tena anantavā”ti vadanti. Adhiccasamuppannikā	1623	
PA_atk-s05_17a:1623_6	“aparantena anantavā”ti vadanti.	1623	
PA_atk-s05_17a:1624	Antavā ca anantavā cāti uddhamadho avaḍḍhitvā tiriyaṃ vaḍḍhitakasiṇānaṃ. Neva antavā na anantavāti amarāvikkhepikānaṃ.	162	
PA_atk-s05_17a:1625	Lokavādapaṭisaṃyuttadiṭṭhiniddesavaṇṇanā niṭṭhitā.	162	
PA_atk-s05_17a:1626	15-16. Bhavavibhavadiṭṭhiniddesavaṇṇanā	162	
PA_atk-s05_17a:1627_0	148. Bhavavibhavadiṭṭhīnaṃ yathāvuttadiṭṭhito visuṃ abhinivesābhāvato visuṃ niddesaṃ	1627	
PA_atk-s05_17a:1627_1	akatvā yathāvuttadiṭṭhīnaṃyeva vasena “olīyanaṃ atidhāvana”nti ekekaṃ ākāraṃ niddisituṃ	1627	
PA_atk-s05_17a:1627_2	pucchaṃ akatvā ca olīyanābhiniveso bhavadiṭṭhi, atidhāvanābhiniveso vibhavadiṭṭhīti	1627	
PA_atk-s05_17a:1627_3	āha. Tattha “bhavanirodhāya dhamme desiyamāne cittaṃ na pakkhandatī”ti vuttaolīyanābhiniveso,	1627	
PA_atk-s05_17a:1627_4	sassatasaññāya nibbānato saṅkocanābhinivesoti attho. “Bhaveneva kho paneke aṭṭīyamānā	1627	
PA_atk-s05_17a:1627_5	harāyamānā jigucchamānā vibhavaṃ abhinandantī”ti vuttaatidhāvanābhiniveso, ucchedasaññāya	1627	
PA_atk-s05_17a:1627_6	nirodhagāminipaṭipadātikkamanābhinivesoti attho.	1627	
PA_atk-s05_17a:1628_0	Idāni tāva bhavavibhavadiṭṭhiyo sabbadiṭṭhīsu yojetvā dassetuṃ assādadiṭṭhiyātiādimāha.	1628	
PA_atk-s05_17a:1628_1	Tattha yasmā assādadiṭṭhikā sassataṃ vā ucchedaṃ vā nissāya “natthi kāmesu doso”ti	1628	
PA_atk-s05_17a:1628_2	gaṇhanti, tasmā pañcatiṃsākārāpi assādadiṭṭhiyo siyā bhavadiṭṭhiyo, siyā vibhavadiṭṭhiyoti	1628	
PA_atk-s05_17a:1628_3	vuttā. Tattha yasmā ekekāpi diṭṭhiyo sassataggāhavasena bhavadiṭṭhiyo bhaveyyuṃ,	1628	
PA_atk-s05_17a:1628_4	ucchedaggāhavasena vibhavadiṭṭhiyo bhaveyyunti attho. Attānudiṭṭhiyā rūpaṃ attato	1628	
PA_atk-s05_17a:1628_5	samanupassati, vedanaṃ… saññaṃ… saṅkhāre… viññāṇaṃ attato samanupassatīti pañcasu	1628	
PA_atk-s05_17a:1628_6	rūpādito attano anaññattā tesu ucchinnesu attā ucchinnoti gahaṇato pañca vibhavadiṭṭhiyoti	1628	
PA_atk-s05_17a:1628_7	vuttaṃ. Sesesu pañcadasasu ṭhānesu rūpādito attano aññattā tesu ucchinnesupi “attā	1628	
PA_atk-s05_17a:1628_8	sassatoti gahaṇato pannarasa bhavadiṭṭhiyoti vuttaṃ.	1628	
PA_atk-s05_17a:1629_0	Micchādiṭṭhiyā “sabbāva tā vibhavadiṭṭhiyo”ti ucchedavasena pavattattā antavānantavādiṭṭhīsu	1629	
PA_atk-s05_17a:1629_1	parittārammaṇaappamāṇārammaṇajhānalābhino dibbacakkhunā rūpadhātuyā cavitvā satte	1629	
PA_atk-s05_17a:1629_2	aññattha upapanne passitvā bhavadiṭṭhiṃ apassitvā vibhavadiṭṭhiṃ gaṇhanti. Tasmā	1629	
PA_atk-s05_17a:1629_3	tattha siyā bhavadiṭṭhiyo, siyā vibhavadiṭṭhiyoti vuttaṃ. Hoti ca na ca hotīti ettha	1629	
PA_atk-s05_17a:1629_4	hoti cāti bhavadiṭṭhi, na ca hotīti vibhavadiṭṭhi. Neva hoti na na hotīti ettha neva	1629	
PA_atk-s05_17a:1629_5	hotīti vibhavadiṭṭhi, na na hotīti bhavadiṭṭhi. Tasmā tattha “siyā”ti vuttaṃ.	1629	
PA_atk-s05_17a:1630_0	Pubbantānudiṭṭhiyā ekaccasassatikā sassatañca paññapenti, asassatañca paññapenti.	1630	
PA_atk-s05_17a:1630_1	Tasmā sā bhavadiṭṭhi ca vibhavadiṭṭhi ca hoti. Cattāro antānantikā antānantaṃ attānaṃ	1630	
PA_atk-s05_17a:1630_2	paññapenti. Tasmā sā attānudiṭṭhisadisā bhavadiṭṭhi ca vibhavadiṭṭhi ca. Cattāro	1630	
PA_atk-s05_17a:1630_3	amarāvikkhepikā bhavadiṭṭhiṃ vā vibhavadiṭṭhiṃ vā nissāya vācāvikkhepaṃ āpajjanti,	1630	
PA_atk-s05_17a:1630_4	avasesā pana bhavadiṭṭhiyova. Tasmā te te sandhāya “siyā”ti vuttaṃ. Aparantānudiṭṭhiyā	1630	
PA_atk-s05_17a:1630_5	satta ucchedavādā vibhavadiṭṭhiyo, avasesā bhavadiṭṭhiyo. Tasmā te te sandhāya “siyā”ti	1630	
PA_atk-s05_17a:1630_6	vuttaṃ. Saññojanikadiṭṭhiyā sabbadiṭṭhīnaṃ vasena “siyā”ti vuttaṃ. Ahanti mānavinibandhāya	1630	
PA_atk-s05_17a:1630_7	diṭṭhiyā cakkhādīnaṃ ahanti gahitattā tesaṃ vināse attā vinaṭṭho hotīti sabbāva tā	1630	
PA_atk-s05_17a:1630_8	vibhavadiṭṭhiyoti vuttaṃ. Attānudiṭṭhiyo viya mamanti mānavinibandhāya diṭṭhiyā cakkhādito	1630	
PA_atk-s05_17a:1630_9	attano aññattā tesaṃ vināsepi attā na vinassatīti sabbāva tā bhavadiṭṭhiyoti vuttaṃ.	1630	
PA_atk-s05_17a:1630_10	Lokavādapaṭisaṃyuttāya diṭṭhiyā “sassato attā ca loko cā”tiādinā nayena vuttattā	16301	
PA_atk-s05_17a:1630_11	bhavavibhavadiṭṭhi pākaṭāyeva. Ettāvatā assādadiṭṭhādikā vibhavadiṭṭhipariyosānā	16301	
PA_atk-s05_17a:1630_12	soḷasa diṭṭhiyo tīṇisatañca diṭṭhābhinivesā niddiṭṭhā honti. Attānudiṭṭhi ca sakkāyadiṭṭhi	16301	
PA_atk-s05_17a:1630_13	ca attavādapaṭisaññuttā diṭṭhi ca atthato ekā pariyāyena tividhā vuttā. Saññojanikā	16301	
PA_atk-s05_17a:1630_14	pana diṭṭhi avatthābhedena sabbāpi diṭṭhiyo honti.	16301	
PA_atk-s05_17a:1631_0	Idāni sabbāva tā diṭṭhiyo assādadiṭṭhiyotiādi aññena pariyāyena yathāyogaṃ diṭṭhisaṃsandanā.	1631	
PA_atk-s05_17a:1631_1	Tattha sabbāva tā diṭṭhiyoti yathāvuttā anavasesā diṭṭhiyo. Diṭṭhirāgarattattā taṇhāssādanissitattā	1631	
PA_atk-s05_17a:1631_2	ca assādadiṭṭhiyo, attasinehānugatattā attānudiṭṭhiyo, viparītadassanattā micchādiṭṭhiyo,	1631	
PA_atk-s05_17a:1631_3	khandhavatthukattā sakkāyadiṭṭhiyo, ekekassa antassa gahitattā antaggāhikā diṭṭhiyo,	1631	
PA_atk-s05_17a:1631_4	anatthasaṃyojanikattā saññojanikā diṭṭhiyo, attavādena yuttattā attavādapaṭisaṃyuttā	1631	
PA_atk-s05_17a:1631_5	diṭṭhiyoti imā satta diṭṭhiyo sabbadiṭṭhisaṅgāhikā, sesā pana nava diṭṭhiyo na sabbadiṭṭhisaṅgāhikā.	1631	
PA_atk-s05_17a:1632_0	Idāni vitthārato vuttā sabbāva tā diṭṭhiyo dvīsuyeva diṭṭhīsu saṅkhipitvā sattānaṃ	1632	
PA_atk-s05_17a:1632_1	diṭṭhidvayanissayaṃ dassento bhavañca diṭṭhintigāthamāha. Sabbāpi hi tā diṭṭhiyo	1632	
PA_atk-s05_17a:1632_2	bhavadiṭṭhī vā honti vibhavadiṭṭhī vā. Bhavañca diṭṭhiṃ vibhavañca diṭṭhinti ettha	1632	
PA_atk-s05_17a:1632_3	pana ca-saddo diṭṭhimeva samuccinoti, na nissayaṃ. Na hi eko bhavavibhavadiṭṭhidvayaṃ	1632	
PA_atk-s05_17a:1632_4	nissayati. Yathāha – “iti bhavadiṭṭhisannissitā vā sattā honti vibhavadiṭṭhisannissitā	1632	
PA_atk-s05_17a:1632_5	vā”ti. Takkikāti takkena vadantīti takkikā. Te hi diṭṭhigatikā sabhāvapaṭivedhapaññāya	1632	
PA_atk-s05_17a:1632_6	abhāvā kevalaṃ takkena vattanti. Yepi ca jhānalābhino abhiññālābhino vā diṭṭhiṃ gaṇhanti,	1632	
PA_atk-s05_17a:1632_7	tepi takketvā gahaṇato takkikā eva. Nissitāseti nissitāti attho. Ekameva padaṃ, “se”ti	1632	
PA_atk-s05_17a:1632_8	nipātamattaṃ vā. Tesaṃ nirodhamhi na hatthi ñāṇanti diṭṭhinissayassa kāraṇavacanametaṃ.	1632	
PA_atk-s05_17a:1632_9	Sakkāyadiṭṭhinirodhe nibbāne yasmā tesaṃ ñāṇaṃ natthi, tasmā etaṃ diṭṭhidvayaṃ nissitāti	1632	
PA_atk-s05_17a:1632_10	attho. “Na hi atthi ñāṇa”nti ettha hi-kāro kāraṇopadese nipāto. Yatthāyaṃ loko viparītasaññīti	16321	
PA_atk-s05_17a:1632_11	yattha sukhe nirodhamhi ayaṃ sadevako loko “dukkha”miti viparītasaññī hoti, tasmiṃ	16321	
PA_atk-s05_17a:1632_12	nirodhamhi na hatthi ñāṇanti sambandho. Dukkhamiti viparītasaññitāya idaṃ suttaṃ –	16321	
PA_atk-s05_17a:1633	“Rūpā saddā rasā gandhā, phassā dhammā ca kevalā;	163	
PA_atk-s05_17a:1634	Iṭṭhā kantā manāpā ca, yāvatatthīti vuccati.	163	
PA_atk-s05_17a:1635	“Sadevakassa lokassa, ete vo sukhasammatā;	163	
PA_atk-s05_17a:1636	Yattha cete nirujjhanti, taṃ nesaṃ dukkhasammataṃ.	163	
PA_atk-s05_17a:1637	“Sukhanti diṭṭhamariyehi, sakkāyassuparodhanaṃ;	163	
PA_atk-s05_17a:1638	Paccanīkamidaṃ hoti, sabbalokena passataṃ.	163	
PA_atk-s05_17a:1639	“Yaṃ pare sukhato āhu, tadariyā āhu dukkhato;	163	
PA_atk-s05_17a:1640	Yaṃ pare dukkhato āhu, tadariyā sukhato vidū.	164	
PA_atk-s05_17a:1641	“Passa dhammaṃ durājānaṃ, sampamūḷhetthaviddasu;	164	
PA_atk-s05_17a:1642	Nivutānaṃ tamo hoti, andhakāro apassataṃ.	164	
PA_atk-s05_17a:1643	“Satañca vivaṭaṃ hoti, āloko passatāmiva;	164	
PA_atk-s05_17a:1644	Santike na vijānanti, magā dhammassakovidā.	164	
PA_atk-s05_17a:1645	“Bhavarāgaparetehi, bhavasotānusāribhi;	164	
PA_atk-s05_17a:1646	Māradheyyānupannehi, nāyaṃ dhammo susambudho.	164	
PA_atk-s05_17a:1647	“Ko nu aññatra ariyebhi, padaṃ sambuddhumarahati;	164	
PA_atk-s05_17a:1648	Yaṃ padaṃ sammadaññāya, parinibbanti anāsavā”ti. ;	164	
PA_atk-s05_17a:1649_0	149. Idāni sabbāsaṃ diṭṭhīnaṃ diṭṭhidvayabhāvaṃ diṭṭhisamugghātakañca sammādiṭṭhiṃ	1649	
PA_atk-s05_17a:1649_1	suttato dassetukāmo, dvīhi bhikkhaveti suttaṃ āhari. Tattha devāti brahmānopi vuccanti.	1649	
PA_atk-s05_17a:1649_2	Olīyantīti saṅkucanti. Atidhāvantīti atikkamitvā gacchanti. Cakkhumantoti paññavanto.	1649	
PA_atk-s05_17a:1649_3	Ca-saddo atirekattho. Bhavārāmāti bhavo ārāmo abhiramaṭṭhānaṃ etesanti bhavārāmā.	1649	
PA_atk-s05_17a:1649_4	Bhavaratāti bhave abhiratā. Bhavasammuditāti bhavena santuṭṭhā. Desiyamāneti tathāgatena	1649	
PA_atk-s05_17a:1649_5	vā tathāgatasāvakena vā desiyamāne. Na pakkhandatīti dhammadesanaṃ vā bhavanirodhaṃ	1649	
PA_atk-s05_17a:1649_6	vā na pavisati. Na pasīdatīti tattha pasādaṃ na pāpuṇāti. Na santiṭṭhatīti tattha	1649	
PA_atk-s05_17a:1649_7	na patiṭṭhāti. Nādhimuccatīti tattha ghanabhāvaṃ na pāpuṇāti. Ettāvatā sassatadiṭṭhi vuttā.	1649	
PA_atk-s05_17a:1650_0	Aṭṭīyamānāti dukkhaṃ pāpuṇamānā. Harāyamānāti lajjaṃ pāpuṇamānā. Jigucchamānāti jigucchaṃ	1650	
PA_atk-s05_17a:1650_1	pāpuṇamānā. Vibhavaṃ abhinandantīti ucchedaṃ paṭicca tussanti, ucchedaṃ patthayantīti	1650	
PA_atk-s05_17a:1650_2	vā attho. Kirāti anussavanatthe nipāto. Bhoti ālapanametaṃ. Santanti nibbutaṃ. Paṇītanti	1650	
PA_atk-s05_17a:1650_3	dukkhābhāvato paṇītaṃ, padhānabhāvaṃ nītanti vā paṇītaṃ. Yāthāvanti yathāsabhāvaṃ.	1650	
PA_atk-s05_17a:1650_4	Ettāvatā ucchedadiṭṭhi vuttā.	1650	
PA_atk-s05_17a:1651_0	Idhāti imasmiṃ sāsane. Bhūtanti hetuto sañjātaṃ khandhapañcakasaṅkhātaṃ dukkhaṃ.	1651	
PA_atk-s05_17a:1651_1	Bhūtato passatīti idaṃ bhūtaṃ dukkhanti passati. Nibbidāyāti vipassanatthāya. Virāgāyāti	1651	
PA_atk-s05_17a:1651_2	ariyamaggatthāya. Nirodhāyāti nibbānatthāya. Paṭipanno hotīti tadanurūpaṃ paṭipadaṃ	1651	
PA_atk-s05_17a:1651_3	paṭipanno hoti. Evaṃ passantīti iminā pakārena pubbabhāge lokiyañāṇena, paṭivedhakāle	1651	
PA_atk-s05_17a:1651_4	lokuttarañāṇena passanti. Ettāvatā sammādiṭṭhi vuttā.	1651	
PA_atk-s05_17a:1652_0	Idāni dvīhi gāthāhi tassā sammādiṭṭhiyā ānisaṃsaṃ dasseti. Tattha yo bhūtaṃ bhūtato	1652	
PA_atk-s05_17a:1652_1	disvāti dukkhaṃ pariññābhisamayena abhisametvāti attho. Bhūtassa ca atikkamanti nirodhaṃ	1652	
PA_atk-s05_17a:1652_2	sacchikiriyābhisamayena abhisametvāti attho. Yathābhūtedhimuccatīti maggabhāvanābhisamayavasena	1652	
PA_atk-s05_17a:1652_3	yathāsabhāve nirodhe “etaṃ santaṃ, etaṃ paṇīta”nti adhimuccati. Bhavataṇhā parikkhayāti	1652	
PA_atk-s05_17a:1652_4	samudayassa pahānenāti attho. Asatipi cettha saccānaṃ nānābhisamayatte “disvā”ti	1652	
PA_atk-s05_17a:1652_5	pubbakālikavacanaṃ saddhiṃ pubbabhāgapaṭipadāya vohāravasena vuttanti veditabbaṃ.	1652	
PA_atk-s05_17a:1652_6	Na hi pubbaṃ passitvā pacchā adhimuccati. Catusaccābhisamayo samānakālameva hoti.	1652	
PA_atk-s05_17a:1652_7	Samānakālepi vā pubbakālikāni padāni bhavantīti na doso. Sa veti ekaṃsena so arahaṃ.	1652	
PA_atk-s05_17a:1652_8	Bhūtapariññātoti dukkhaṃ pariññātavā. Vītataṇhoti vigatataṇho. Bhavābhaveti khuddake	1652	
PA_atk-s05_17a:1652_9	ca mahante ca bhave. Vuddhiatthepi hi a-kārassa sambhavato abhavoti mahābhavo. So	1652	
PA_atk-s05_17a:1652_10	pana khuddakamahantabhāvo upādāyupādāya veditabbo. Atha vā bhaveti sassate. Abhaveti	16521	
PA_atk-s05_17a:1652_11	ucchede. Tadubhayepi diṭṭhirāgābhāvena vītataṇho. Bhūtassa vibhavāti vaṭṭadukkhassa	16521	
PA_atk-s05_17a:1652_12	samucchedā. Nāgacchati punabbhavanti arahato parinibbānaṃ vuttaṃ.	16521	
PA_atk-s05_17a:1653_0	150. Tayo puggalātiādi micchādiṭṭhikagarahaṇatthaṃ sammādiṭṭhikapasaṃsanatthaṃ vuttaṃ.	1653	
PA_atk-s05_17a:1653_1	Tattha virūpabhāvaṃ pannā gatā diṭṭhi etesanti vipannadiṭṭhī. Sundarabhāvaṃ pannā	1653	
PA_atk-s05_17a:1653_2	gatā diṭṭhi etesanti sampannadiṭṭhī. Titthiyoti titthaṃ vuccati diṭṭhi, taṃ paṭipannattā	1653	
PA_atk-s05_17a:1653_3	titthe sādhu, titthaṃ yassa atthīti vā titthiyo. Ito bahiddhā pabbajjūpagato. Titthiyasāvakoti	1653	
PA_atk-s05_17a:1653_4	tesaṃ diṭṭhānugatimāpanno gahaṭṭho. Yo ca micchādiṭṭhikoti tadubhayabhāvaṃ anupagantvā	1653	
PA_atk-s05_17a:1653_5	yāya kāyaci diṭṭhiyā micchādiṭṭhiko.	1653	
PA_atk-s05_17a:1654_0	Tathāgatoti sammāsambuddho. Paccekabuddhopi ettheva saṅgahito. Tathāgatasāvakoti	1654	
PA_atk-s05_17a:1654_1	maggappatto phalappatto ca. Yo ca sammādiṭṭhikoti tadubhayavinimutto lokiyasammādiṭṭhiyā sammādiṭṭhiko.	1654	
PA_atk-s05_17a:1655_0	Gāthāsu kodhanoti yo abhiṇhaṃ kujjhati, so. Upanāhīti tameva kodhaṃ vaḍḍhetvā upanandhanasīlo.	1655	
PA_atk-s05_17a:1655_1	Pāpamakkhīti lāmakabhūtamakkhavā. Māyāvīti katapāpapaṭicchādanavā. Vasaloti hīnajacco.	1655	
PA_atk-s05_17a:1655_2	Visuddhoti ñāṇadassanavisuddhiyā visuddho. Suddhataṃ gatoti maggaphalasaṅkhātaṃ suddhabhāvaṃ	1655	
PA_atk-s05_17a:1655_3	gato. Medhāvīti paññavā. Imāya gāthāya lokuttarasammādiṭṭhisampanno eva thomito.	1655	
PA_atk-s05_17a:1656_0	Vipannadiṭṭhiyo sampannadiṭṭhiyoti puggalavohāraṃ pahāya dhammameva garahanto thomento	1656	
PA_atk-s05_17a:1656_1	ca āha. Etaṃ mamāti taṇhāmaññanavasena diṭṭhi. Esohamasmīti mānamaññanamūlikā diṭṭhi.	1656	
PA_atk-s05_17a:1656_2	Eso me attāti diṭṭhimaññanameva.	1656	
PA_atk-s05_17a:1657_0	Etaṃ mamāti kā diṭṭhītiādīhi tissannaṃ vipannadiṭṭhīnaṃ vibhāgañca gaṇanañca kālasaṅgahañca	1657	
PA_atk-s05_17a:1657_1	pucchitvā vissajjanaṃ kataṃ. Tattha kā diṭṭhīti anekāsu diṭṭhīsu katamā diṭṭhīti	1657	
PA_atk-s05_17a:1657_2	attho. Katamantānuggahitāti pubbantāparantasaṅkhātakāladvaye katamena kālena anuggahitā,	1657	
PA_atk-s05_17a:1657_3	anubaddhāti attho. Yasmā “etaṃ mamā”ti parāmasanto “etaṃ mama ahosi, evaṃ mama ahosi,	1657	
PA_atk-s05_17a:1657_4	ettakaṃ mama ahosī”ti atītaṃ vatthuṃ apadisitvā parāmasati, tasmā pubbantānudiṭṭhi	1657	
PA_atk-s05_17a:1657_5	hoti. Pubbantānuggahitā ca tā diṭṭhiyo honti. Yasmā “esohamasmī”ti parāmasanto “imināhaṃ	1657	
PA_atk-s05_17a:1657_6	sīlena vā vatena vā tapena vā brahmacariyena vā esosmi visujjhissāmī”ti anāgataphalaṃ	1657	
PA_atk-s05_17a:1657_7	upādāya parāmasati, tasmā aparantānudiṭṭhi hoti. Aparantānuggahitā ca tā diṭṭhiyo	1657	
PA_atk-s05_17a:1657_8	honti. Yasmā “eso me attā”ti parāmasanto atītānāgataṃ upādinnasantatiṃ upādāya “eso	1657	
PA_atk-s05_17a:1657_9	me attā”ti parāmasati, sakkāyadiṭṭhivasena ca parāmasati, tasmā sakkāyadiṭṭhi hoti.	1657	
PA_atk-s05_17a:1657_10	Pubbantāparantānuggahitā ca tā diṭṭhiyo honti. Yasmā pana sakkāyadiṭṭhippamukhāyeva	16571	
PA_atk-s05_17a:1657_11	dvāsaṭṭhi diṭṭhiyo honti, sakkāyadiṭṭhisamugghāteneva ca dvāsaṭṭhi diṭṭhiyo samugghātaṃ	16571	
PA_atk-s05_17a:1657_12	gacchanti, tasmā sakkāyadiṭṭhippamukhena dvāsaṭṭhi diṭṭhigatānīti vuttā, sakkāyadiṭṭhippamukhena	16571	
PA_atk-s05_17a:1657_13	sakkāyadiṭṭhidvārena dvāsaṭṭhi diṭṭhigatāni hontīti attho. Sakkāyadiṭṭhippamukhānīti	16571	
PA_atk-s05_17a:1657_14	pāṭho sundarataro. Sakkāyadiṭṭhi pamukhā ādi etesanti sakkāyadiṭṭhippamukhāni. Kāni	16571	
PA_atk-s05_17a:1657_15	tāni? Dvāsaṭṭhi diṭṭhigatāni.	16571	
PA_atk-s05_17a:1658_0	“Kā diṭṭhī”ti pucchāya vīsativatthukā attānudiṭṭhi, vīsativatthukā sakkāyadiṭṭhīti	1658	
PA_atk-s05_17a:1658_1	vissajjanaṃ. “Kati diṭṭhiyo”ti pucchāya sakkāyadiṭṭhippamukhāni dvāsaṭṭhi diṭṭhigatānīti	1658	
PA_atk-s05_17a:1658_2	vissajjanaṃ. Sāyeva pana sakkāyadiṭṭhi “eso me attā”ti vacanasāmaññena attānudiṭṭhīti	1658	
PA_atk-s05_17a:1658_3	vuttā. Tassā vuttāya attavādapaṭisaññuttā diṭṭhipi vuttāyeva hoti.	1658	
PA_atk-s05_17a:1659_0	151. Ye keci, bhikkhavetiādisuttāharaṇaṃ sampannadiṭṭhipuggalasambandhena sampannadiṭṭhipuggalavibhāgadassanatthaṃ	1659	
PA_atk-s05_17a:1659_1	kataṃ. Tattha niṭṭhaṃ gatāti maggañāṇavasena sammāsambuddho bhagavāti nicchayaṃ gatā,	1659	
PA_atk-s05_17a:1659_2	nibbematikāti attho. Niṭṭhāgatāti pāṭho samāsapadaṃ hoti, attho pana soyeva. Diṭṭhisampannāti	1659	
PA_atk-s05_17a:1659_3	diṭṭhiyā sundarabhāvaṃ gatā. Idha niṭṭhāti imissā kāmadhātuyā parinibbānaṃ. Idha	1659	
PA_atk-s05_17a:1659_4	vihāya niṭṭhāti imaṃ kāmabhavaṃ vijahitvā suddhāvāsabrahmaloke parinibbānaṃ. Sattakkhattuparamassāti	1659	
PA_atk-s05_17a:1659_5	sattakkhattuṃparamā sattavāraparamā bhavūpapatti attabhāvaggahaṇaṃ assa, tato paraṃ	1659	
PA_atk-s05_17a:1659_6	aṭṭhamaṃ bhavaṃ nādiyatīti sattakkhattuparamo. Tassa sattakkhattuparamassa sotāpannassa.	1659	
PA_atk-s05_17a:1659_7	Kolaṃkolassāti kulato kulaṃ gacchatīti kolaṃkolo. Sotāpattiphalasacchikiriyato hi	1659	
PA_atk-s05_17a:1659_8	paṭṭhāya nīce kule upapatti nāma natthi, mahābhogakulesuyeva nibbattatīti attho.	1659	
PA_atk-s05_17a:1659_9	Tassa kolaṃkolassa sotāpannassa. Ekabījissāti khandhabījaṃ nāma kathitaṃ. Yassa hi	1659	
PA_atk-s05_17a:1659_10	sotāpannassa ekaṃyeva khandhabījaṃ atthi, ekaṃ attabhāvaggahaṇaṃ, so ekabījī nāma.	16591	
PA_atk-s05_17a:1659_11	Tassa ekabījissa sotāpannassa. Bhagavatā gahitanāmavasenevetāni etesaṃ nāmāni. Ettakañhi	16591	
PA_atk-s05_17a:1659_12	ṭhānaṃ gato sattakkhattuparamo nāma hoti, ettakaṃ kolaṃkolo, ettakaṃ ekabījīti bhagavatā	16591	
PA_atk-s05_17a:1659_13	etesaṃ nāmaṃ gahitaṃ. Bhagavā hi “ayaṃ ettakaṃ ṭhānaṃ gamissati, ayaṃ ettakaṃ ṭhānaṃ	16591	
PA_atk-s05_17a:1659_14	gamissatī”ti ñatvā tesaṃ tāni tāni nāmāni aggahesi. Mudupañño hi sotāpanno satta	16591	
PA_atk-s05_17a:1659_15	bhave nibbattento sattakkhattuparamo nāma, majjhimapañño paraṃ chaṭṭhaṃ bhavaṃ nibbattento	16591	
PA_atk-s05_17a:1659_16	kolaṃkolo nāma, tikkhapañño ekaṃ bhavaṃ nibbattento ekabījī nāma. Taṃ panetaṃ tesaṃ	16591	
PA_atk-s05_17a:1659_17	mudumajjhimatikkhapaññataṃ pubbahetu niyameti. Ime tayopi sotāpannā kāmabhavavasena	16591	
PA_atk-s05_17a:1659_18	vuttā, rūpārūpabhave pana bahukāpi paṭisandhiyo gaṇhanti. Sakadāgāmissāti paṭisandhivasena	16591	
PA_atk-s05_17a:1659_19	sakiṃ kāmabhavaṃ āgacchatīti sakadāgāmī. Tassa sakadāgāmissa. Diṭṭheva dhamme arahāti	16591	
PA_atk-s05_17a:1659_20	imasmiṃyeva attabhāve arahā. Arahantipi pāṭho. Idha niṭṭhāti kāmabhavaṃ saṃsaranteyeva	16592	
PA_atk-s05_17a:1659_21	sandhāya vuttaṃ. Rūpārūpabhave uppannā pana ariyā kāmabhave na uppajjanti, tattheva parinibbāyanti.	16592	
PA_atk-s05_17a:1660_0	Antarāparinibbāyissāti āyuvemajjhassa antarāyeva kilesaparinibbānena parinibbāyanato	1660	
PA_atk-s05_17a:1660_1	antarāparinibbāyī. So pana uppannasamanantarā parinibbāyī, āyuvemajjhaṃ appatvā parinibbāyī,	1660	
PA_atk-s05_17a:1660_2	āyuvemajjhaṃ patvā parinibbāyīti tividho hoti. Tassa antarāparinibbāyissa anāgāmino.	1660	
PA_atk-s05_17a:1660_3	Upahaccaparinibbāyissāti āyuvemajjhaṃ atikkamitvā vā kālakiriyaṃ upagantvā vā kilesaparinibbānena	1660	
PA_atk-s05_17a:1660_4	parinibbāyantassa anāgāmino. Asaṅkhāraparinibbāyissāti asaṅkhārena appayogena adhimattappayogaṃ	1660	
PA_atk-s05_17a:1660_5	akatvāva kilesaparinibbānena parinibbāyanadhammassa anāgāmino. Sasaṅkhāraparinibbāyissāti	1660	
PA_atk-s05_17a:1660_6	sasaṅkhārena dukkhena kasirena adhimattappayogaṃ katvāva kilesaparinibbānena parinibbāyanadhammassa	1660	
PA_atk-s05_17a:1660_7	anāgāmino. Uddhaṃsotassa akaniṭṭhagāminoti uddhaṃvāhibhāvena uddhamassa taṇhāsotaṃ	1660	
PA_atk-s05_17a:1660_8	vaṭṭasotaṃ vāti uddhaṃsoto, uddhaṃ vā gantvā paṭilabhitabbato uddhamassa maggasotanti	1660	
PA_atk-s05_17a:1660_9	uddhaṃsoto, akaniṭṭhaṃ gacchatīti akaniṭṭhagāmī. Tassa uddhaṃsotassa akaniṭṭhagāmino	1660	
PA_atk-s05_17a:1660_10	anāgāmissa. Ayaṃ pana anāgāmī catuppabhedo – yo avihato paṭṭhāya cattāro brahmaloke	16601	
PA_atk-s05_17a:1660_11	sodhetvā akaniṭṭhaṃ gantvā parinibbāyati, ayaṃ uddhaṃsoto akaniṭṭhagāmī nāma. Yo	16601	
PA_atk-s05_17a:1660_12	heṭṭhā tayo brahmaloke sodhetvā sudassībrahmaloke ṭhatvā parinibbāyati, ayaṃ uddhaṃsoto	16601	
PA_atk-s05_17a:1660_13	na akaniṭṭhagāmī nāma. Yo ito akaniṭṭhameva gantvā parinibbāyati, ayaṃ na uddhaṃsoto	16601	
PA_atk-s05_17a:1660_14	akaniṭṭhagāmī nāma. Yo heṭṭhā catūsu brahmalokesu tattha tattheva parinibbāyati,	16601	
PA_atk-s05_17a:1660_15	ayaṃ na uddhaṃsoto na akaniṭṭhagāmī nāmāti. Ime pañca anāgāmino suddhāvāsaṃ gahetvā	16601	
PA_atk-s05_17a:1660_16	vuttā. Anāgāmino pana rūparāgārūparāgānaṃ appahīnattā ākaṅkhamānā sesarūpārūpabhavesupi	16601	
PA_atk-s05_17a:1660_17	nibbattanti. Suddhāvāse nibbattā pana aññattha na nibbattanti. Aveccappasannāti ariyamaggavasena	16601	
PA_atk-s05_17a:1660_18	jānitvā bujjhitvā acalappasādena pasannā. Sotāpannāti ariyamaggasotaṃ āpannā. Iminā	16601	
PA_atk-s05_17a:1660_19	sabbepi ariyaphalaṭṭhā puggalā gahitāti.	16601	
PA_atk-s05_17a:1661	Bhavavibhavadiṭṭhiniddesavaṇṇanā niṭṭhitā.	166	
PA_atk-s05_17a:1662	Saddhammappakāsiniyā paṭisambhidāmaggaṭṭhakathāya	166	
PA_atk-s05_17a:1663	Diṭṭhikathāvaṇṇanā niṭṭhitā.	166	
PA_atk-s05_17a:1664	3. Ānāpānassatikathā	166	
PA_atk-s05_17a:1665	1. Gaṇanavāravaṇṇanā	166	
PA_atk-s05_17a:1666_0	152. Idāni diṭṭhikathānantaraṃ kathitāya ānāpānassatikathāya apubbatthānuvaṇṇanā	1666	
PA_atk-s05_17a:1666_1	anuppattā. Ayañhi ānāpānassatikathā diṭṭhikathāya suviditadiṭṭhādīnavassa micchādiṭṭhimalavisodhanena	1666	
PA_atk-s05_17a:1666_2	suvisuddhacittassa yathābhūtāvabodhāya samādhibhāvanā sukarā hoti, sabbasamādhibhāvanāsu	1666	
PA_atk-s05_17a:1666_3	ca sabbasabbaññubodhisattānaṃ bodhimūle imināva samādhinā samāhitacittānaṃ yathābhūtāvabodhato	1666	
PA_atk-s05_17a:1666_4	ayameva samādhibhāvanā padhānāti ca diṭṭhikathānantaraṃ kathitā. Tattha soḷasavatthukaṃ	1666	
PA_atk-s05_17a:1666_5	ānāpānassatisamādhiṃ bhāvayato samadhikāni dve ñāṇasatāni uppajjantīti ñāṇagaṇanuddeso,	1666	
PA_atk-s05_17a:1666_6	aṭṭha paripanthe ñāṇānītiādi ñāṇagaṇananiddeso, katamāni aṭṭha paripanthe ñāṇānītiādi.	1666	
PA_atk-s05_17a:1666_7	Imāni ekavīsati vimuttisukhe ñāṇānītipariyantaṃ sabbañāṇānaṃ vitthāraniddeso, ante	1666	
PA_atk-s05_17a:1666_8	soḷasavatthukaṃ ānāpānassatisamādhiṃ bhāvayatotiādi nigamananti evaṃ tāva pāḷivavatthānaṃ veditabbaṃ.	1666	
PA_atk-s05_17a:1667_0	Tattha gaṇanuddese gaṇanavāre tāva soḷasavatthukanti dīghaṃ rassaṃ sabbakāyapaṭisaṃvedī	1667	
PA_atk-s05_17a:1667_1	passambhayaṃ kāyasaṅkhāranti kāyānupassanācatukkaṃ, pītipaṭisaṃvedī sukhapaṭisaṃvedī	1667	
PA_atk-s05_17a:1667_2	cittasaṅkhārapaṭisaṃvedī passambhayaṃ cittasaṅkhāranti vedanānupassanācatukkaṃ, cittapaṭisaṃvedī	1667	
PA_atk-s05_17a:1667_3	abhippamodayaṃ cittaṃ samādahaṃ cittaṃ vimocayaṃ cittanti cittānupassanācatukkaṃ,	1667	
PA_atk-s05_17a:1667_4	aniccānupassī virāgānupassī nirodhānupassī paṭinissaggānupassīti dhammānupassanācatukkanti	1667	
PA_atk-s05_17a:1667_5	imesaṃ catunnaṃ catukkānaṃ vasena soḷasa vatthūni patiṭṭhā ārammaṇāni assāti soḷasavatthuko.	1667	
PA_atk-s05_17a:1667_6	Taṃ soḷasavatthukaṃ. Samāsavasena panettha vibhattilopo kato. Ānanti abbhantaraṃ	1667	
PA_atk-s05_17a:1667_7	pavisanavāto. Apānanti bahinikkhamanavāto. Keci pana vipariyāyena vadanti. Apānañhi	1667	
PA_atk-s05_17a:1667_8	apetaṃ ānatoti apānanti vuccati, niddese pana nā-kārassa dīghattamajjhupekkhitvā	1667	
PA_atk-s05_17a:1667_9	āpānanti. Tasmiṃ ānāpāne sati ānāpānassati, assāsapassāsapariggāhikāya satiyā etaṃ	1667	
PA_atk-s05_17a:1667_10	adhivacanaṃ. Ānāpānassatiyā yutto samādhi, ānāpānassatiyaṃ vā samādhi ānāpānassatisamādhi.	16671	
PA_atk-s05_17a:1667_11	Bhāvayatoti nibbedhabhāgiyaṃ bhāventassa. Samadhikānīti saha adhikena vattantīti	16671	
PA_atk-s05_17a:1667_12	samadhikāni, sātirekānīti attho. Ma-kāro panettha padasandhikaro. Keci pana “saṃadhikānī”ti	16671	
PA_atk-s05_17a:1667_13	vadanti. Evaṃ sati dve ñāṇasatāniyeva adhikānīti āpajjati, taṃ na yujjati. Imāni	16671	
PA_atk-s05_17a:1667_14	hi vīsatiadhikāni dve ñāṇasatāni hontīti.	16671	
PA_atk-s05_17a:1668_0	Paripanthe ñāṇānīti paripanthaṃ ārammaṇaṃ katvā pavattañāṇāni. Tathā upakāre upakkilese	1668	
PA_atk-s05_17a:1668_1	ñāṇāni. Vodāne ñāṇānīti vodāyati, tena cittaṃ parisuddhaṃ hotīti vodānaṃ. Kiṃ taṃ?	1668	
PA_atk-s05_17a:1668_2	Ñāṇaṃ. “Vodānañāṇānī”ti vattabbe “sutamaye ñāṇa”ntiādīsu viya “vodāne ñāṇānī”ti vuttaṃ.	1668	
PA_atk-s05_17a:1668_3	Sato sampajāno hutvā karotīti satokārī, tassa satokārissa ñāṇāni. Nibbidāñāṇānīti	1668	
PA_atk-s05_17a:1668_4	nibbidābhūtāni ñāṇāni. Nibbidānulomañāṇānīti nibbidāya anukūlāni ñāṇāni. Nibbidānulomiñāṇānītipi	1668	
PA_atk-s05_17a:1668_5	pāṭho, nibbidānulomo etesaṃ atthīti nibbidānulomīti attho. Nibbidāpaṭippassaddhiñāṇānīti	1668	
PA_atk-s05_17a:1668_6	nibbidāya paṭippassaddhiyaṃ ñāṇāni. Vimuttisukhe ñāṇānīti vimuttisukhena sampayuttāni ñāṇāni.	1668	
PA_atk-s05_17a:1669_0	Katamāni aṭṭhātiādīhi paripanthaupakārānaṃ paṭipakkhavipakkhayugalattā tesu ñāṇāni	1669	
PA_atk-s05_17a:1669_1	saheva niddiṭṭhāni. Kāmacchandanekkhammādīni heṭṭhā vuttatthāni. Upakāranti ca liṅgavipallāsavasena	1669	
PA_atk-s05_17a:1669_2	napuṃsakavacanaṃ kataṃ. Sabbepi akusalā dhammāti vuttāvasesā ye keci akusalā dhammā.	1669	
PA_atk-s05_17a:1669_3	Tathā sabbepi nibbedhabhāgiyā kusalā dhammā. “Paripantho upakāra”nti ca taṃ tadeva	1669	
PA_atk-s05_17a:1669_4	apekkhitvā ekavacanaṃ kataṃ. Ettha ca paripanthe ñāṇāni ca upakāre ñāṇāni ca pucchitvā	1669	
PA_atk-s05_17a:1669_5	tesaṃ ārammaṇāneva vissajjitvā teheva tāni vissajjitāni hontīti tadārammaṇāni ñāṇāni	1669	
PA_atk-s05_17a:1669_6	nigametvā dassesi. Upakkilese ñāṇādīsupi eseva nayo.	1669	
PA_atk-s05_17a:1670	Gaṇanavāravaṇṇanā niṭṭhitā.	167	
PA_atk-s05_17a:1671	2. Soḷasañāṇaniddesavaṇṇanā	167	
PA_atk-s05_17a:1672_0	153. Soḷasahi ākārehīti ubhayapakkhavasena vuttehi soḷasahi ñāṇakoṭṭhāsehi. Uducitaṃ	1672	
PA_atk-s05_17a:1672_1	cittaṃ samuducitanti upacārabhūmiyaṃ cittaṃ uddhaṃ ucitaṃ, sammā uddhaṃ ucitaṃ, uparūpari	1672	
PA_atk-s05_17a:1672_2	kataparicayaṃ sammā uparūpari kataparicayanti attho. Udujitaṃ cittaṃ samudujitantipi	1672	
PA_atk-s05_17a:1672_3	pāṭho. Uparibhāvāya jitaṃ, uparibhāvakarehi vā ñāṇehi jitaṃ udujitaṃ. Samudujitanti	1672	
PA_atk-s05_17a:1672_4	samā uparibhāvāya, uparibhāvakarehi vā ñāṇehi jitaṃ. Samāti cettha visamabhāvapaṭikkhepo.	1672	
PA_atk-s05_17a:1672_5	Imasmiṃ pāṭhe u, du-iti dve dve upasaggā honti. Urūjitaṃ cittaṃ sammārūjitantipi	1672	
PA_atk-s05_17a:1672_6	pāṭho. Etthāpi jitatthoyeva. Urū arūti idaṃ pana nipātamattamevāti vadanti. Vīṇopamaṭṭhakathāya	1672	
PA_atk-s05_17a:1672_7	tajjitaṃ sutajjitanti ca attho vutto, so idha na yujjati. Ekatte santiṭṭhatīti upacārabhūmiyaṃ	1672	
PA_atk-s05_17a:1672_8	tāva nānārammaṇavikkhepābhāvena ekatte patiṭṭhāti. Niyyānāvaraṇaṭṭhena nīvaraṇāti	1672	
PA_atk-s05_17a:1672_9	ettha aratipi sabbepi akusalā āvaraṇaṭṭhena nīvaraṇāti vuttā. Niyyānāvaraṇaṭṭhenāti	1672	
PA_atk-s05_17a:1672_10	niyyānānaṃ āgamanamaggapidahanaṭṭhena. Niyyānavāraṇaṭṭhenātipi pāṭho, niyyānānaṃ	16721	
PA_atk-s05_17a:1672_11	paṭikkhepanaṭṭhenāti attho. Nekkhammaṃ ariyānaṃ niyyānanti maggaṭṭhānaṃ ariyānaṃ	16721	
PA_atk-s05_17a:1672_12	niyyānasaṅkhātassa ariyamaggassa hetuttā phalūpacārena ariyānaṃ niyyānaṃ. Tena ca	16721	
PA_atk-s05_17a:1672_13	hetubhūtena maggakkhaṇe ariyā niyyanti nigacchanti. Keci pana “niyyānanti maggo”ti	16721	
PA_atk-s05_17a:1672_14	vadanti. Idha upacārassa adhippetattā maggakkhaṇe ca ālokasaññāya sabbakusaladhammānañca	16721	
PA_atk-s05_17a:1672_15	abhāvā taṃ na yujjati. Nivutattāti paṭicchannattā. Nappajānātīti puggalavasena vuttaṃ.	16721	
PA_atk-s05_17a:1673_0	Visuddhacittassāti upacārabhūmiyaṃyeva. Khaṇikasamodhānāti cittakkhaṇe cittakkhaṇe	1673	
PA_atk-s05_17a:1673_1	uppajjanato khaṇo etesaṃ atthīti khaṇikā, upakkilesā, khaṇikānaṃ samodhāno samāgamo	1673	
PA_atk-s05_17a:1673_2	pabandho khaṇikasamodhāno. Tasmā khaṇikasamodhānā, uppajjamānā upakkilesā khaṇikappabandhavasena	1673	
PA_atk-s05_17a:1673_3	khaṇikaparamparāvasena uppajjanti, na ekacittakkhaṇavasenāti vuttaṃ hoti.	1673	
PA_atk-s05_17a:1674	Soḷasañāṇaniddesavaṇṇanā niṭṭhitā.	167	
PA_atk-s05_17a:1675	3. Upakkilesañāṇaniddesavaṇṇanā	167	
PA_atk-s05_17a:1676	Paṭhamacchakkaṃ	167	
PA_atk-s05_17a:1677_0	154. Paṭhamacchakke assāsādimajjhapariyosānanti abbhantarapavisanavātassa nāsikaggaṃ	1677	
PA_atk-s05_17a:1677_1	vā mukhanimittaṃ vā ādi, hadayaṃ majjhaṃ, nābhi pariyosānaṃ. Taṃ tassa ādimajjhapariyosānaṃ	1677	
PA_atk-s05_17a:1677_2	satiyā anugacchato yogissa ṭhānanānattānugamanena cittaṃ ajjhattaṃ vikkhepaṃ gacchati,	1677	
PA_atk-s05_17a:1677_3	taṃ ajjhattavikkhepagataṃ cittaṃ ekatte asaṇṭhahanato samādhissa paripantho. Passāsādimajjhapariyosānanti	1677	
PA_atk-s05_17a:1677_4	bahinikkhamanavātassa nābhi ādi, hadayaṃ majjhaṃ, nāsikaggaṃ vā mukhanimittaṃ vā	1677	
PA_atk-s05_17a:1677_5	bahiākāso vā pariyosānaṃ. Yojanā panettha vuttanayeneva veditabbā. Assāsapaṭikaṅkhanā	1677	
PA_atk-s05_17a:1677_6	nikantitaṇhācariyāti “nāsikāvātāyattamidaṃ kammaṭṭhāna”nti sallakkhetvā oḷārikoḷārikassa	1677	
PA_atk-s05_17a:1677_7	assāsassa patthanāsaṅkhātā nikāmanā eva taṇhāpavatti. Taṇhāpavattiyā sati ekatte	1677	
PA_atk-s05_17a:1677_8	asaṇṭhahanato samādhissa paripantho. Passāsapaṭikaṅkhanā nikantīti puna assāsapubbakassa	1677	
PA_atk-s05_17a:1677_9	passāsassa patthanāsaṅkhātā nikanti. Sesaṃ vuttanayeneva yojetabbaṃ. Assāsenābhitunnassāti	1677	
PA_atk-s05_17a:1677_10	atidīghaṃ atirassaṃ vā assāsaṃ karontassa assāsamūlakassa kāyacittakilamathassa sabbhāvato	16771	
PA_atk-s05_17a:1677_11	tena assāsena viddhassa pīḷitassa. Passāsapaṭilābhe mucchanāti assāsena pīḷitattāyeva	16771	
PA_atk-s05_17a:1677_12	passāse assādasaññino passāsaṃ patthayato tasmiṃ passāsapaṭilābhe rajjanā. Passāsamūlakepi eseva nayo.	16771	
PA_atk-s05_17a:1678_0	Vuttasseva atthassa anuvaṇṇanatthaṃ vuttesu gāthābandhesu anugacchanāti anugacchamānā.	1678	
PA_atk-s05_17a:1678_1	Satīti ajjhattabahiddhāvikkhepahetubhūtā sati. Vikkhipati anena cittanti vikkhepo.	1678	
PA_atk-s05_17a:1678_2	Ko so? Assāso. Ajjhattaṃ vikkhepo ajjhattavikkhepo, tassa ākaṅkhanā ajjhattavikkhepākaṅkhanā,	1678	
PA_atk-s05_17a:1678_3	asammāmanasikāravasena ajjhattavikkhepakassa assāsassa ākaṅkhanāti vuttaṃ hoti. Eteneva	1678	
PA_atk-s05_17a:1678_4	nayena bahiddhāvikkhepapatthanā veditabbā. Yehīti yehi upakkilesehi. Vikkhippamānassāti	1678	
PA_atk-s05_17a:1678_5	vikkhipiyamānassa vikkhepaṃ āpādiyamānassa. No ca cittaṃ vimuccatīti cittaṃ assāsapassāsārammaṇe	1678	
PA_atk-s05_17a:1678_6	ca nādhimuccati, paccanīkadhammehi ca na vimuccati. Cittaṃ no ca vimuccati parapattiyā	1678	
PA_atk-s05_17a:1678_7	ca hontīti sambandho. Vimokkhaṃ appajānantāti so vā añño vā ārammaṇādhimuttivimokkhañca	1678	
PA_atk-s05_17a:1678_8	paccanīkavimuttivimokkhañca evaṃ appajānantā. Parapattiyāti parapaccayaṃ parasaddahanaṃ	1678	
PA_atk-s05_17a:1678_9	arahanti, na attapaccakkhaṃ ñāṇanti “parapaccayikā”ti vattabbe “parapattiyā”ti vuttaṃ. Attho pana soyeva.	1678	
PA_atk-s05_17a:1679	Dutiyacchakkaṃ	167	
PA_atk-s05_17a:1680_0	155. Dutiyacchakke nimittanti assāsapassāsānaṃ phusanaṭṭhānaṃ. Assāsapassāsā hi dīghanāsikassa	1680	
PA_atk-s05_17a:1680_1	nāsāpuṭaṃ ghaṭṭentā pavattanti, rassanāsikassa uttaroṭṭhaṃ. Yadi hi ayaṃ yogī taṃ	1680	
PA_atk-s05_17a:1680_2	nimittameva āvajjati, tassa nimittameva āvajjamānassa assāse cittaṃ vikampati, na	1680	
PA_atk-s05_17a:1680_3	patiṭṭhātīti attho. Tassa tasmiṃ citte appatiṭṭhite samādhissa abhāvato taṃ vikampanaṃ	1680	
PA_atk-s05_17a:1680_4	samādhissa paripantho. Yadi assāsameva āvajjati, tassa cittaṃ abbhantarapavesanavasena	1680	
PA_atk-s05_17a:1680_5	vikkhepaṃ āvahati, nimitte na patiṭṭhāti, tasmā nimitte vikampati. Iminā nayena sesesupi	1680	
PA_atk-s05_17a:1680_6	yojanā kātabbā. Gāthāsu vikkhippateti vikkhipīyati vikkhepaṃ āpādīyati.	1680	
PA_atk-s05_17a:1681	Tatiyacchakkaṃ	168	
PA_atk-s05_17a:1682_0	156. Tatiyacchakke atītānudhāvanaṃ cittanti phusanaṭṭhānaṃ atikkamitvā gataṃ assāsaṃ	1682	
PA_atk-s05_17a:1682_1	vā passāsaṃ vā anugacchamānaṃ cittaṃ. Vikkhepānupatitanti vikkhepena anugataṃ, vikkhepaṃ	1682	
PA_atk-s05_17a:1682_2	vā sayaṃ anupatitaṃ anugataṃ. Anāgatapaṭikaṅkhanaṃ cittanti phusanaṭṭhānaṃ appattaṃ	1682	
PA_atk-s05_17a:1682_3	assāsaṃ vā passāsaṃ vā paṭikaṅkhamānaṃ paccāsīsamānaṃ cittaṃ. Vikampitanti tasmiṃ	1682	
PA_atk-s05_17a:1682_4	appatiṭṭhāneneva vikkhepena vikampitaṃ. Līnanti atisithilavīriyatādīhi saṅkucitaṃ.	1682	
PA_atk-s05_17a:1682_5	Kosajjānupatitanti kusītabhāvānugataṃ. Atipaggahitanti accāraddhavīriyatādīhi atiussāhitaṃ.	1682	
PA_atk-s05_17a:1682_6	Uddhaccānupatitanti vikkhepānugataṃ. Abhinatanti assādavatthūsu bhusaṃ nataṃ allīnaṃ.	1682	
PA_atk-s05_17a:1682_7	Apanatanti nirassādavatthūsu patihataṃ, tato apagataṃ vā, apagatanataṃ vā, na tato	1682	
PA_atk-s05_17a:1682_8	apagatanti attho. Rāgānupatitanti ettha assāsapassāsanimittaṃ manasikaroto uppannapītisukhe	1682	
PA_atk-s05_17a:1682_9	vā pubbe hasitalapitakīḷitavatthūsu vā rāgo anupatati. Byāpādānupatitanti ettha manasikāre	1682	
PA_atk-s05_17a:1682_10	nirassādagatacittassa uppannadomanassavasena vā pubbe samudāciṇṇesu āghātavatthūsu	16821	
PA_atk-s05_17a:1682_11	vā byāpādo anupatati. Gāthāsu na samādhiyatīti na samāhitaṃ hoti. Adhicittanti cittasīsena	16821	
PA_atk-s05_17a:1682_12	niddiṭṭho adhiko samādhi.	16821	
PA_atk-s05_17a:1683_0	157. Ettāvatā tīhi chakkehi aṭṭhārasa upakkilese niddisitvā idāni tesaṃ upakkilesānaṃ	1683	
PA_atk-s05_17a:1683_1	samādhissa paripanthabhāvasādhanena ādīnavaṃ dassento puna assāsādimajjhapariyosānantiādimāha.	1683	
PA_atk-s05_17a:1683_2	Tattha kāyopi cittampi sāraddhā ca hontīti vikkhepasamuṭṭhānarūpānaṃ vasena rūpakāyopi,	1683	
PA_atk-s05_17a:1683_3	vikkhepasantativasena cittampi mahatā khobhena khubhitā sadarathā ca honti. Tato	1683	
PA_atk-s05_17a:1683_4	mandatarena iñjitā kampitā, tato mandatarena phanditā calitā honti. Balavāpi majjhimopi	1683	
PA_atk-s05_17a:1683_5	mandopi khobho hotiyeva, na sakkā khobhena na bhavitunti vuttaṃ hoti. Cittaṃ vikampitattāti	1683	
PA_atk-s05_17a:1683_6	cittassa vikampitattā. Gāthāsu paripuṇṇā abhāvitāti yathā paripuṇṇā hoti, tathā abhāvitā.	1683	
PA_atk-s05_17a:1683_7	Iñjitoti kampito. Phanditoti mandakampito. Heṭṭhā nīvaraṇānaṃ anantarattā “imehi	1683	
PA_atk-s05_17a:1683_8	ca pana nīvaraṇehī”ti accantasamīpanidassanavacanaṃ kataṃ. Idha pana nigamane nīvaraṇānaṃ	1683	
PA_atk-s05_17a:1683_9	santarattā tehi ca pana nīvaraṇehīti parammukhanidassanavacanaṃ kataṃ.	1683	
PA_atk-s05_17a:1684	Upakkilesañāṇaniddesavaṇṇanā niṭṭhitā.	168	
PA_atk-s05_17a:1685	4. Vodānañāṇaniddesavaṇṇanā	168	
PA_atk-s05_17a:1686_0	158. Vodāne ñāṇānīti visuddhañāṇāni. Taṃ vivajjayitvāti yaṃ pubbe vuttaṃ atītānudhāvanaṃ	1686	
PA_atk-s05_17a:1686_1	cittaṃ vikkhepānupatitaṃ, taṃ vivajjayitvāti sambandhitabbaṃ. Ekaṭṭhāne samādahatīti	1686	
PA_atk-s05_17a:1686_2	assāsapassāsānaṃ phusanaṭṭhāne samaṃ ādahati patiṭṭhāpeti. Tattheva adhimocetīti	1686	
PA_atk-s05_17a:1686_3	ekaṭṭhāneti vutte assāsapassāsānaṃ phusanaṭṭhāneyeva sanniṭṭhapeti sanniṭṭhānaṃ karoti.	1686	
PA_atk-s05_17a:1686_4	Paggaṇhitvāti dhammavicayapītisambojjhaṅgabhāvanāya paggahetvā. Viniggaṇhitvāti passaddhisamādhiupekkhāsambojjhaṅgabhāvanāya	1686	
PA_atk-s05_17a:1686_5	viniggaṇhitvā. “Satindriyavīriyindriyehi paggahetvā, satindriyasamādhindriyehi viniggahetvā”tipi	1686	
PA_atk-s05_17a:1686_6	vadanti. Sampajāno hutvāti asubhabhāvanādīhi. Puna sampajāno hutvāti mettābhāvanādīhi.	1686	
PA_atk-s05_17a:1686_7	Yena rāgena anupatitaṃ, yena byāpādena anupatitaṃ, taṃ pajahatīti sambandho. Taṃ	1686	
PA_atk-s05_17a:1686_8	cittaṃ īdisanti sampajānanto tappaṭipakkhena rāgaṃ pajahati, byāpādaṃ pajahatīti	1686	
PA_atk-s05_17a:1686_9	vā attho. Parisuddhanti nirupakkilesaṃ. Pariyodātanti pabhassaraṃ. Ekattagataṃ hotīti	1686	
PA_atk-s05_17a:1686_10	taṃ taṃ visesaṃ pattassa taṃ taṃ ekattaṃ gataṃ hoti.	16861	
PA_atk-s05_17a:1687_0	Katame te ekattāti idha yujjamānāyujjamānepi ekatte ekato katvā pucchati. Dānūpasaggupaṭṭhānekattanti	1687	
PA_atk-s05_17a:1687_1	dānavatthusaṅkhātassa dānassa upasaggo vosajjanaṃ dānūpasaggo, dānavatthupariccāgacetanā.	1687	
PA_atk-s05_17a:1687_2	Tassa upaṭṭhānaṃ ārammaṇakaraṇavasena upagantvā ṭhānaṃ dānūpasaggupaṭṭhānaṃ, tadeva	1687	
PA_atk-s05_17a:1687_3	ekattaṃ, tena vā ekattaṃ ekaggabhāvo dānūpasaggupaṭṭhānekattaṃ. Dānavosaggupaṭṭhānekattanti	1687	
PA_atk-s05_17a:1687_4	pāṭho sundarataro, so evattho. Etena paduddhāravasena cāgānussatisamādhi vutto. Paduddhāravasena	1687	
PA_atk-s05_17a:1687_5	vuttopi cesa itaresaṃ tiṇṇampi ekattānaṃ upanissayapaccayo hoti, tasmā idha niddiṭṭhanti	1687	
PA_atk-s05_17a:1687_6	vadanti. Visākhāpi hi mahāupāsikā āha – “idha, bhante, disāsu vassaṃvuṭṭhā bhikkhū	1687	
PA_atk-s05_17a:1687_7	sāvatthiṃ āgacchissanti bhagavantaṃ dassanāya, te bhagavantaṃ upasaṅkamitvā pucchissanti	1687	
PA_atk-s05_17a:1687_8	‘itthannāmo, bhante, bhikkhu kālaṅkato, tassa kā gati, ko abhisamparāyo’ti? Taṃ bhagavā	1687	
PA_atk-s05_17a:1687_9	byākarissati sotāpattiphale vā sakadāgāmiphale vā anāgāmiphale vā arahatte vā. Tyāhaṃ	1687	
PA_atk-s05_17a:1687_10	upasaṅkamitvā pucchissāmi ‘āgatapubbā nu kho, bhante, tena ayyena sāvatthī’ti? Sace	16871	
PA_atk-s05_17a:1687_11	me vakkhanti ‘āgatapubbā tena bhikkhunā sāvatthī’ti. Niṭṭhamettha gacchissāmi nissaṃsayaṃ	16871	
PA_atk-s05_17a:1687_12	paribhuttaṃ tena ayyena vassikasāṭikā vā āgantukabhattaṃ vā gamikabhattaṃ vā gilānabhattaṃ	16871	
PA_atk-s05_17a:1687_13	vā gilānupaṭṭhākabhattaṃ vā gilānabhesajjaṃ vā dhuvayāgu vāti. Tassā me tadanussarantiyā	16871	
PA_atk-s05_17a:1687_14	pāmojjaṃ jāyissati, pamuditāya pīti jāyissati, pītimanāya kāyo passambhissati, passaddhakāyā	16871	
PA_atk-s05_17a:1687_15	sukhaṃ vedayissāmi, sukhiniyā cittaṃ samādhiyissati, sā me bhavissati indriyabhāvanā	16871	
PA_atk-s05_17a:1687_16	balabhāvanā bojjhaṅgabhāvanā”ti. Atha vā ekattesu paṭhamaṃ upacārasamādhivasena vuttaṃ,	16871	
PA_atk-s05_17a:1687_17	dutiyaṃ appanāsamādhivasena, tatiyaṃ vipassanāvasena, catutthaṃ maggaphalavasenāti	16871	
PA_atk-s05_17a:1687_18	veditabbaṃ. Samathassa nimittaṃ samathanimittaṃ. Vayo bhaṅgo eva lakkhaṇaṃ vayalakkhaṇaṃ.	16871	
PA_atk-s05_17a:1687_19	Nirodho nibbānaṃ. Sesametesu tīsu vuttanayeneva yojetabbaṃ.	16871	
PA_atk-s05_17a:1688_0	Cāgādhimuttānanti dāne adhimuttānaṃ. Adhicittanti vipassanāpādakasamādhi. Vipassakānanti	1688	
PA_atk-s05_17a:1688_1	bhaṅgānupassanato paṭṭhāya tīhi anupassanāhi saṅkhāre vipassantānaṃ. Ariyapuggalānanti	1688	
PA_atk-s05_17a:1688_2	aṭṭhannaṃ. Dutiyādīni tīṇi ekattāni ānāpānassativasena sesakammaṭṭhānavasena ca yujjanti.	1688	
PA_atk-s05_17a:1688_3	Catūhi ṭhānehīti catūhi kāraṇehi. Samādhivipassanāmaggaphalānaṃ vasena “ekattagataṃ	1688	
PA_atk-s05_17a:1688_4	cittaṃ paṭipadāvisuddhipakkhandañceva hoti upekkhānubrūhitañca ñāṇena ca sampahaṃsita”nti	1688	
PA_atk-s05_17a:1688_5	uddesapadāni. “Paṭhamassa jhānassa ko ādī”tiādīni tesaṃ uddesapadānaṃ vitthāretukamyatāpucchāpubbaṅgamāni	1688	
PA_atk-s05_17a:1688_6	niddesapadāni. Tattha paṭipadāvisuddhipakkhandanti paṭipadā eva nīvaraṇamalavisodhanato	1688	
PA_atk-s05_17a:1688_7	visuddhi, taṃ paṭipadāvisuddhiṃ pakkhandaṃ paviṭṭhaṃ. Upekkhānubrūhitanti tatramajjhattupekkhāya	1688	
PA_atk-s05_17a:1688_8	brūhitaṃ vaḍḍhitaṃ. Ñāṇena ca sampahaṃsitanti pariyodāpakena ñāṇena sampahaṃsitaṃ	1688	
PA_atk-s05_17a:1688_9	pariyodāpitaṃ visodhitaṃ. Paṭipadāvisuddhi nāma sasambhāriko upacāro, upekkhānubrūhanā	1688	
PA_atk-s05_17a:1688_10	nāma appanā, sampahaṃsanā nāma paccavekkhaṇāti evameke vaṇṇayanti. Yasmā pana “ekattagataṃ	16881	
PA_atk-s05_17a:1688_11	cittaṃ paṭipadāvisuddhipakkhandañceva hotī”tiādi vuttaṃ, tasmā antoappanāyameva āgamanavasena	16881	
PA_atk-s05_17a:1688_12	paṭipadāvisuddhi, tatramajjhattupekkhāya kiccavasena upekkhānubrūhanā, dhammānaṃ	16881	
PA_atk-s05_17a:1688_13	anativattanādibhāvasādhanena pariyodāpakassa ñāṇassa kiccanipphattivasena sampahaṃsanā	16881	
PA_atk-s05_17a:1688_14	veditabbā. Kathaṃ? Yasmiñhi vāre appanā uppajjati, tasmiṃ yo nīvaraṇasaṅkhāto kilesagaṇo	16881	
PA_atk-s05_17a:1688_15	tassa jhānassa paripantho, tato cittaṃ visujjhati, visuddhattā āvaraṇavirahitaṃ hutvā	16881	
PA_atk-s05_17a:1688_16	majjhimaṃ samathanimittaṃ paṭipajjati. Majjhimaṃ samathanimittaṃ nāma samappavatto	16881	
PA_atk-s05_17a:1688_17	appanāsamādhiyeva. Tadanantaraṃ pana purimacittaṃ ekasantatipariṇāmanayena tathattaṃ	16881	
PA_atk-s05_17a:1688_18	upagacchamānaṃ majjhimaṃ samathanimittaṃ paṭipajjati nāma. Evaṃ paṭipannattā tathattupagamanena	16881	
PA_atk-s05_17a:1688_19	tattha pakkhandati nāma. Evaṃ tāva purimacitte vijjamānākāranipphādikā paṭhamassa	16881	
PA_atk-s05_17a:1688_20	jhānassa uppādakkhaṇeyeva āgamanavasena paṭipadāvisuddhi veditabbā. Evaṃ visuddhassa	16882	
PA_atk-s05_17a:1688_21	pana tassa puna visodhetabbābhāvato visodhane byāpāraṃ akaronto visuddhaṃ cittaṃ	16882	
PA_atk-s05_17a:1688_22	ajjhupekkhati nāma. Samathabhāvūpagamanena samathapaṭipannassa puna samādāne byāpāraṃ	16882	
PA_atk-s05_17a:1688_23	akaronto samathapaṭipannaṃ ajjhupekkhati nāma. Samathapaṭipannabhāvato eva cassa	16882	
PA_atk-s05_17a:1688_24	kilesasaṃsaggaṃ pahāya ekattena upaṭṭhitassa puna ekattupaṭṭhāne byāpāraṃ akaronto	16882	
PA_atk-s05_17a:1688_25	ekattupaṭṭhānaṃ ajjhupekkhati nāma. Evaṃ tatramajjhattupekkhāya kiccavasena upekkhānubrūhanā veditabbā.	16882	
PA_atk-s05_17a:1689_0	Ye panete evaṃ upekkhānubrūhite tattha jātā samādhipaññāsaṅkhātā yuganaddhadhammā	1689	
PA_atk-s05_17a:1689_1	aññamaññaṃ anativattamānā hutvā pavattā, yāni ca saddhādīni indriyāni nānākilesehi	1689	
PA_atk-s05_17a:1689_2	vimuttattā vimuttirasena ekarasāni hutvā pavattāni, yaṃ cesa tadupagaṃ tesaṃ anativattanaekarasabhāvānaṃ	1689	
PA_atk-s05_17a:1689_3	anucchavikaṃ vīriyaṃ vāhayati, yā cassa tasmiṃ khaṇe pavattā āsevanā, sabbepi te	1689	
PA_atk-s05_17a:1689_4	ākārā yasmā ñāṇena saṃkilesavodānesu taṃ taṃ ādīnavañca ānisaṃsañca disvā tathā tathā	1689	
PA_atk-s05_17a:1689_5	sampahaṃsitattā visodhitattā pariyodāpitattā nipphannā, tasmā dhammānaṃ anativattanādibhāvasādhanena	1689	
PA_atk-s05_17a:1689_6	pariyodāpakassa ñāṇassa kiccanipphattivasena sampahaṃsanā veditabbāti vuttaṃ. Tattha	1689	
PA_atk-s05_17a:1689_7	yasmā upekkhāvasena ñāṇaṃ pākaṭaṃ hoti, yathāha – “tathāpaggahitaṃ cittaṃ sādhukaṃ	1689	
PA_atk-s05_17a:1689_8	ajjhupekkhati, upekkhāvasena paññāvasena paññindriyaṃ adhimattaṃ hoti. Upekkhāvasena	1689	
PA_atk-s05_17a:1689_9	nānattakilesehi cittaṃ vimuccati, vimokkhavasena paññāvasena paññindriyaṃ adhimattaṃ	1689	
PA_atk-s05_17a:1689_10	hoti. Vimuttattā te dhammā ekarasā honti, ekarasaṭṭhena bhāvanā”ti. Tasmā ñāṇakiccabhūtā	16891	
PA_atk-s05_17a:1689_11	sampahaṃsanā pariyosānanti vuttā.	16891	
PA_atk-s05_17a:1690_0	Evaṃ tivattagatantiādīni tasseva cittassa thomanavacanāni. Tattha evaṃ tivattagatanti	1690	
PA_atk-s05_17a:1690_1	evaṃ yathāvuttena vidhinā paṭipadāvisuddhipakkhandanaupekkhānubrūhanāñāṇasampahaṃsanāvasena	1690	
PA_atk-s05_17a:1690_2	tividhabhāvaṃ gataṃ. Vitakkasampannanti kilesakkhobhavirahitattā vitakkena sundarabhāvaṃ	1690	
PA_atk-s05_17a:1690_3	pannaṃ gataṃ. Cittassa adhiṭṭhānasampannanti tasmiṃyeva ārammaṇe cittassa nirantarappavattisaṅkhātena	1690	
PA_atk-s05_17a:1690_4	adhiṭṭhānena sampannaṃ anūnaṃ. Yathā adhiṭṭhānavasiyaṃ adhiṭṭhānanti jhānappavatti,	1690	
PA_atk-s05_17a:1690_5	tathā idhāpi cittassa adhiṭṭhānanti cittekaggatāpi yujjati. Tena hi ekasmiṃyeva ārammaṇe	1690	
PA_atk-s05_17a:1690_6	cittaṃ adhiṭṭhāti, na ettha vikkhipatīti. “Samādhisampanna”nti visuṃ vuttattā pana	1690	
PA_atk-s05_17a:1690_7	vuttanayeneva gahetabbaṃ. Atha vā samādhisseva jhānasaṅgahitattā cittassa adhiṭṭhānasampannanti	1690	
PA_atk-s05_17a:1690_8	jhānaṅgapañcakavasena vuttaṃ. Samādhisampannanti indriyasaṅgahitattā indriyapañcakavasena,	1690	
PA_atk-s05_17a:1690_9	dutiyajjhānādīsu pana alabbhamānāni padāni pahāya labbhamānakavasena pītisampannantiādi vuttaṃ.	1690	
PA_atk-s05_17a:1691_0	Aniccānupassanādīsu aṭṭhārasasu mahāvipassanāsu vitakkādayo paripuṇṇāyeva tāsaṃ kāmāvacarattā.	1691	
PA_atk-s05_17a:1691_1	Etāsu ca appanāya abhāvato paṭipadāvisuddhiādayo khaṇikasamādhivasena yojetabbā.	1691	
PA_atk-s05_17a:1691_2	Catūsu maggesu paṭhamajjhānikavasena vitakkādīnaṃ labbhanato labbhamānakavaseneva	1691	
PA_atk-s05_17a:1691_3	vitakkādayo paripuṇṇā vuttā. Dutiyajjhānikādīsu hi maggesu vitakkādayo jhānesu viya	1691	
PA_atk-s05_17a:1691_4	parihāyantīti. Ettāvatā terasa vodānañāṇāni vitthārato niddiṭṭhāni honti. Kathaṃ?	1691	
PA_atk-s05_17a:1691_5	Ekaṭṭhāne samādahanena tattheva adhimuccanena kosajjappajahanena uddhaccappajahanena	1691	
PA_atk-s05_17a:1691_6	rāgappajahanena byāpādappajahanena sampayuttāni cha ñāṇāni, catūhi ekattehi sampayuttāni	1691	
PA_atk-s05_17a:1691_7	cattāri ñāṇāni, paṭipadāvisuddhiupekkhānubrūhanāsampahaṃsanāhi sampayuttāni tīṇi	1691	
PA_atk-s05_17a:1691_8	ñāṇānīti evaṃ terasa ñāṇāni niddiṭṭhāni.	1691	
PA_atk-s05_17a:1692_0	159. Evaṃ santepi ānāpānassatisamādhibhāvanāvasena tesaṃ nipphattiṃ dassetukāmo tāni	1692	
PA_atk-s05_17a:1692_1	ñāṇāni anigametvāva nimittaṃ assāsapassāsātiādinā nayena codanāpubbaṅgamaṃ ānāpānassatisamādhibhāvanāvidhiṃ	1692	
PA_atk-s05_17a:1692_2	dassetvā ante tāni ñāṇāni nigametvā dassesi. Tattha nimittaṃ vuttameva. Anārammaṇāmekacittassāti	1692	
PA_atk-s05_17a:1692_3	anārammaṇā ekacittassa. Ma-kāro panettha padasandhikaro. Anārammaṇamekacittassātipi	1692	
PA_atk-s05_17a:1692_4	pāṭho, ekassa cittassa ārammaṇaṃ na bhavantīti attho. Tayo dhammeti nimittādayo tayo	1692	
PA_atk-s05_17a:1692_5	dhamme. Bhāvanāti ānāpānassatisamādhibhāvanā. Kathanti paṭhamaṃ vuttāya codanāgāthāya	1692	
PA_atk-s05_17a:1692_6	anantaraṃ vuttāya parihāragāthāya atthaṃ kathetukamyatāpucchā. Na cimeti na ca ime.	1692	
PA_atk-s05_17a:1692_7	Na cametipi pāṭho, soyeva padacchedo. Kathaṃ na ca aviditā honti, kathaṃ na ca cittaṃ	1692	
PA_atk-s05_17a:1692_8	vikkhepaṃ gacchatīti evaṃ kathaṃ saddo sesehi pañcahi yojetabbo. Padhānañca paññāyatīti	1692	
PA_atk-s05_17a:1692_9	ānāpānassatisamādhibhāvanārambhakaṃ vīriyaṃ sandissati. Vīriyañhi padahanti tenāti	1692	
PA_atk-s05_17a:1692_10	padhānanti vuccati. Payogañca sādhetīti nīvaraṇavikkhambhakaṃ jhānañca yogī nipphādeti.	16921	
PA_atk-s05_17a:1692_11	Jhānañhi nīvaraṇavikkhambhanāya payuñjīyatīti payogoti vuttaṃ. Visesamadhigacchatīti	16921	
PA_atk-s05_17a:1692_12	saṃyojanappahānakaraṃ maggañca paṭilabhati. Maggo hi samathavipassanānaṃ ānisaṃsattā	16921	
PA_atk-s05_17a:1692_13	visesoti vutto. Visesassa ca pamukhabhūtattā ca-kārena samuccayo na kato.	16921	
PA_atk-s05_17a:1693_0	Idāni taṃ pucchitamatthaṃ upamāya sādhento seyyathāpi rukkhotiādimāha. Tassattho	1693	
PA_atk-s05_17a:1693_1	– yathā nāma kakacena phālanatthaṃ vāsiyā tacchitvā rukkho phālanakāle niccalabhāvatthaṃ	1693	
PA_atk-s05_17a:1693_2	same bhūmipadese payogakkhamaṃ katvā ṭhapito. Kakacenāti hatthakakacena. Āgateti	1693	
PA_atk-s05_17a:1693_3	rukkhaṃ phusitvā attano samīpabhāgaṃ āgate. Gateti rukkhaṃ phusitvā parabhāgaṃ gate.	1693	
PA_atk-s05_17a:1693_4	Vā-saddo samuccayattho. Na aviditā hontīti rukkhe kakacadantehi phuṭṭhaṃ purisena	1693	
PA_atk-s05_17a:1693_5	pekkhamānaṃ ṭhānaṃ appatvā tesaṃ āgamanagamanābhāvato sabbepi kakacadantā viditāva	1693	
PA_atk-s05_17a:1693_6	honti. Padhānanti rukkhacchedanavīriyaṃ. Payoganti rukkhacchedanakiriyaṃ. “Visesamadhigacchatī”ti	1693	
PA_atk-s05_17a:1693_7	vacanaṃ upamāya natthi. Upanibandhanā nimittanti upanibandhanāya satiyā nimittabhūtaṃ	1693	
PA_atk-s05_17a:1693_8	kāraṇabhūtaṃ nāsikaggaṃ vā mukhanimittaṃ vā. Upanibandhati etāya ārammaṇe cittanti	1693	
PA_atk-s05_17a:1693_9	upanibandhanā nāma sati. Nāsikagge vāti dīghanāsiko nāsikagge. Mukhanimitte vāti	1693	
PA_atk-s05_17a:1693_10	rassanāsiko uttaroṭṭhe. Uttaroṭṭho hi mukhe satiyā nimittanti mukhanimittanti vutto.	16931	
PA_atk-s05_17a:1693_11	Āgateti phuṭṭhaṭṭhānato abbhantaraṃ āgate. Gateti phuṭṭhaṭṭhānato bahiddhā gate.	16931	
PA_atk-s05_17a:1693_12	Na aviditā hontīti phusanaṭṭhānaṃ appatvā assāsapassāsānaṃ āgamanagamanābhāvato sabbepi	16931	
PA_atk-s05_17a:1693_13	te viditā eva honti. Kammaniyaṃ hotīti yena vīriyena kāyopi cittampi kammaniyaṃ bhāvanākammakkhamaṃ	16931	
PA_atk-s05_17a:1693_14	bhāvanākammayoggaṃ hoti. Idaṃ vīriyaṃ padhānaṃ nāmāti phalena kāraṇaṃ vuttaṃ hoti.	16931	
PA_atk-s05_17a:1693_15	Upakkilesā pahīyantīti vikkhambhanavasena nīvaraṇāni pahīyanti. Vitakkā vūpasammantīti	16931	
PA_atk-s05_17a:1693_16	nānārammaṇacārino anavaṭṭhitā vitakkā upasamaṃ gacchanti. Yena jhānena upakkilesā	16931	
PA_atk-s05_17a:1693_17	pahīyanti, vitakkā vūpasammanti. Ayaṃ payogoti payogamapekkhitvā pulliṅganiddeso	16931	
PA_atk-s05_17a:1693_18	kato. Saññojanā pahīyantīti taṃtaṃmaggavajjhā saññojanā samucchedappahānena pahīyanti.	16931	
PA_atk-s05_17a:1693_19	Anusayā byantīhontīti pahīnānaṃ puna anuppattidhammakattā vigato uppādanto vā vayanto	16931	
PA_atk-s05_17a:1693_20	vā etesanti byantā, pubbe abyantā byantā hontīti byantīhonti, vinassantīti attho.	16932	
PA_atk-s05_17a:1693_21	Saññojanappahānaṃ anusayappahānena hoti, na aññathāti dassanatthaṃ anusayappahānamāha.	16932	
PA_atk-s05_17a:1693_22	Yena maggena saññojanā pahīyanti anusayā byantīhonti, ayaṃ visesoti attho. Catutthacatukke	16932	
PA_atk-s05_17a:1693_23	ariyamaggassāpi niddiṭṭhattā idha ariyamaggo vutto. Ekacittassa ārammaṇadvayābhāvassa	16932	
PA_atk-s05_17a:1693_24	avuttepi siddhattā taṃ avissajjetvāva evaṃ ime tayo dhammā ekacittassa ārammaṇā na	16932	
PA_atk-s05_17a:1693_25	hontīti nigamanaṃ kataṃ.	16932	
PA_atk-s05_17a:1694_0	160. Idāni taṃ bhāvanāsiddhisādhakaṃ yogāvacaraṃ thunanto ānāpānassati yassāti gāthaṃ	1694	
PA_atk-s05_17a:1694_1	vatvā tassā niddesamāha. Tattha ānāpānassatiyo yathā buddhena desitā, tathā paripuṇṇā	1694	
PA_atk-s05_17a:1694_2	subhāvitā anupubbaṃ paricitā yassa atthi saṃvijjanti. So imaṃ lokaṃ pabhāseti. Kiṃ	1694	
PA_atk-s05_17a:1694_3	viya? Abbhā muttova candimā yathā abbhādīhi mutto candimā imaṃ okāsalokaṃ pabhāseti,	1694	
PA_atk-s05_17a:1694_4	tathā so yogāvacaro imaṃ khandhādilokaṃ pabhāsetīti gāthāya sambandho. “Abbhā muttova	1694	
PA_atk-s05_17a:1694_5	candimā”ti ca padassa niddese mahikādīnampi vuttattā ettha ādisaddalopo katoti veditabbo.	1694	
PA_atk-s05_17a:1694_6	Gāthāniddese no passāso no assāsoti so soyeva attho paṭisedhena visesetvā vutto.	1694	
PA_atk-s05_17a:1694_7	Upaṭṭhānaṃ satīti asammussanatāya tameva assāsaṃ upagantvā ṭhānaṃ sati nāmāti attho.	1694	
PA_atk-s05_17a:1694_8	Tathā passāsaṃ. Ettāvatā ānāpānesu sati ānāpānassatīti attho vutto hoti.	1694	
PA_atk-s05_17a:1695_0	Idāni sativaseneva “yassā”ti vuttaṃ puggalaṃ niddisitukāmo yo assasati, tassupaṭṭhāti.	1695	
PA_atk-s05_17a:1695_1	Yo passasati, tassupaṭṭhātīti vuttaṃ. Yo assasati, tassa sati assāsaṃ upagantvā tiṭṭhati.	1695	
PA_atk-s05_17a:1695_2	Yo passasati, tassa sati passāsaṃ upagantvā tiṭṭhatīti attho. Paripuṇṇāti jhānavipassanāmaggaparamparāya	1695	
PA_atk-s05_17a:1695_3	arahattamaggappattiyā paripuṇṇā. Teyeva hi jhānavipassanāmaggadhamme sandhāya pariggahaṭṭhenātiādimāha.	1695	
PA_atk-s05_17a:1695_4	Te hi dhammā iminā yoginā pariggayhamānattā pariggahā, tena pariggahaṭṭhena paripuṇṇā.	1695	
PA_atk-s05_17a:1695_5	Tattha sabbesaṃ cittacetasikānaṃ aññamaññaparivārattā parivāraṭṭhena paripuṇṇā. Bhāvanāpāripūrivasena	1695	
PA_atk-s05_17a:1695_6	paripūraṭṭhena paripuṇṇā. Catasso bhāvanātiādīni subhāvitāti vuttapadassa atthavasena	1695	
PA_atk-s05_17a:1695_7	vuttāni. Catasso bhāvanā heṭṭhā vuttāyeva. Yānīkatāti yuttayānasadisā katā. Vatthukatāti	1695	
PA_atk-s05_17a:1695_8	patiṭṭhaṭṭhena vatthusadisā katā. Anuṭṭhitāti paccupaṭṭhitā. Paricitāti samantato	1695	
PA_atk-s05_17a:1695_9	citā upacitā. Susamāraddhāti suṭṭhu samāraddhā sukatā. Yattha yattha ākaṅkhatīti	1695	
PA_atk-s05_17a:1695_10	yesu yesu jhānesu yāsu yāsu vipassanāsu sace icchati. Tattha tatthāti tesu tesu jhānesu	16951	
PA_atk-s05_17a:1695_11	tāsu tāsu vipassanāsu. Vasippattoti vasībhāvaṃ bahubhāvaṃ patto. Balappattoti samathavipassanābalappatto.	16951	
PA_atk-s05_17a:1695_12	Vesārajjappattoti visāradabhāvaṃ paṭubhāvaṃ patto. Te dhammāti samathavipassanā dhammā.	16951	
PA_atk-s05_17a:1695_13	Āvajjanapaṭibaddhāti āvajjanāyattā, āvajjitamatteyeva tassa santānena, ñāṇena vā	16951	
PA_atk-s05_17a:1695_14	sampayogaṃ gacchantīti attho. Ākaṅkhapaṭibaddhāti ruciāyattā, rocitamatteyeva vuttanayena	16951	
PA_atk-s05_17a:1695_15	sampayogaṃ gacchantīti attho. Manasikāro panettha āvajjanāya cittuppādo. Ākaṅkhanāya	16951	
PA_atk-s05_17a:1695_16	vevacanavasena atthavivaraṇatthaṃ vutto. Tena vuccati yānīkatāti evaṃ katattāyeva	16951	
PA_atk-s05_17a:1695_17	te yuttayānasadisā katā hontīti vuttaṃ hoti.	16951	
PA_atk-s05_17a:1696_0	Yasmiṃ yasmiṃ vatthusminti soḷasasu vatthūsu ekekasmiṃ. Svādhiṭṭhitanti suppatiṭṭhitaṃ.	1696	
PA_atk-s05_17a:1696_1	Sūpaṭṭhitāti suṭṭhu upaṭṭhitā. Sampayuttacittasatīnaṃ saheva sakasakakiccakaraṇato	1696	
PA_atk-s05_17a:1696_2	anulomapaṭilomavasena yojetvā te dve dhammā dassitā. Tena vuccati vatthukatāti evaṃ	1696	
PA_atk-s05_17a:1696_3	bhūtattāyeva katapatiṭṭhā hontīti vuttaṃ hoti. Yena yena cittaṃ abhinīharatīti pubbappavattito	1696	
PA_atk-s05_17a:1696_4	apanetvā yattha yattha bhāvanāvisese cittaṃ upaneti. Tena tena sati anuparivattatīti	1696	
PA_atk-s05_17a:1696_5	tasmiṃ tasmiṃyeva bhāvanāvisese sati anukūlā hutvā pubbappavattito nivattitvā pavattati.	1696	
PA_atk-s05_17a:1696_6	“Yena, tenā”ti cettha “yena bhagavā tenupasaṅkamī”tiādīsu viya bhummattho veditabbo.	1696	
PA_atk-s05_17a:1696_7	Tena vuccati anuṭṭhitāti evaṃ karaṇatoyeva taṃ taṃ bhāvanaṃ anugantvā ṭhitā hontīti	1696	
PA_atk-s05_17a:1696_8	vuttaṃ hoti. Ānāpānassatiyā satipadhānattā vatthukatānuṭṭhitapadesu satiyā saha yojanā katāti veditabbā.	1696	
PA_atk-s05_17a:1697_0	Yasmā pana paripuṇṇāyeva paricitā honti vaḍḍhitā laddhāsevanā, tasmā “paripuṇṇā”tipade	1697	
PA_atk-s05_17a:1697_1	vuttā tayo atthā “paricitā”tipadepi vuttā, catuttho visesatthopi vutto. Tattha satiyā	1697	
PA_atk-s05_17a:1697_2	pariggaṇhantoti sampayuttāya, pubbabhāgāya vā satiyā pariggahetabbe pariggaṇhanto	1697	
PA_atk-s05_17a:1697_3	yogī. Jināti pāpake akusale dhammeti samucchedavasena lāmake kilese jināti abhibhavati.	1697	
PA_atk-s05_17a:1697_4	Ayañca puggalādhiṭṭhānā dhammadesanā. Dhammesu hi jinantesu taṃdhammasamaṅgīpuggalopi	1697	
PA_atk-s05_17a:1697_5	jināti nāma. Te ca dhammā satiṃ avihāya attano pavattikkhaṇe jinitumāraddhā jitāti	1697	
PA_atk-s05_17a:1697_6	vuccanti yathā “bhuñjitumāraddho bhutto”ti vuccati. Lakkhaṇaṃ panettha saddasatthato	1697	
PA_atk-s05_17a:1697_7	veditabbaṃ. Evaṃ santepi “parijitā”ti vattabbe ja-kārassa ca-kāraṃ katvā “paricitā”ti	1697	
PA_atk-s05_17a:1697_8	vuttaṃ, yathā sammā gado assāti sugatoti atthavikappe da-kārassa ta-kāro niruttilakkhaṇena	1697	
PA_atk-s05_17a:1697_9	kato, evamidhāpi veditabbo. Imasmiṃ atthavikappe paricitāti padaṃ kattusādhanaṃ,	1697	
PA_atk-s05_17a:1697_10	purimāni tīṇi kammasādhanāni.	16971	
PA_atk-s05_17a:1698_0	Cattāro susamāraddhāti cattāro susamāraddhatthāti vuttaṃ hoti, atthasaddassa lopo	1698	
PA_atk-s05_17a:1698_1	daṭṭhabbo. Susamāraddhāti padassa atthāpi hi idha susamāraddhāti vuttāti veditabbā,	1698	
PA_atk-s05_17a:1698_2	susamāraddhadhammā vā. Caturatthabhedato cattāroti vuttāti veditabbā, na dhammabhedato.	1698	
PA_atk-s05_17a:1698_3	Yasmā pana subhāvitāyeva susamāraddhā honti, na aññe, tasmā tayo bhāvanatthā idhāpi	1698	
PA_atk-s05_17a:1698_4	vuttā. Āsevanatthopi tīsu vuttesu vuttoyeva hoti, tasmā taṃ avatvā tappaccanīkānaṃ	1698	
PA_atk-s05_17a:1698_5	susamūhatattho vutto. Paccanīkasamugghātena hi āraddhapariyosānaṃ paññāyati, tena	1698	
PA_atk-s05_17a:1698_6	susamāraddhassa sikhāppatto attho vutto hoti. Tattha tappaccanīkānanti tesaṃ jhānavipassanāmaggānaṃ	1698	
PA_atk-s05_17a:1698_7	paṭipakkhabhūtānaṃ. Kilesānanti kāmacchandādīnaṃ niccasaññādisampayuttānaṃ sakkāyadiṭṭhādīnañca.	1698	
PA_atk-s05_17a:1698_8	Susamūhatattāti vikkhambhanatadaṅgasamucchedavasena suṭṭhu samūhatattā nāsitattā.	1698	
PA_atk-s05_17a:1698_9	Potthakesu pana “susamugghātattā”ti likhanti, taṃ na sundaraṃ.	1698	
PA_atk-s05_17a:1699_0	161. Puna tasseva padassa aññampi atthavikappaṃ dassento susamantiādimāha. Tattha	1699	
PA_atk-s05_17a:1699_1	tattha jātāti tasmiṃ sikhāppattabhāvanāvisese jātā. Anavajjāti kilesānaṃ ārammaṇabhāvānupagamanena	1699	
PA_atk-s05_17a:1699_2	kilesadosavirahitā. Kusalāti jātivasena kusalā. Bodhipakkhiyāti bujjhanaṭṭhena bodhīti	1699	
PA_atk-s05_17a:1699_3	laddhanāmassa ariyassa pakkhe bhavattā bodhipakkhiyā. Pakkhe bhavattāti hi upakārabhāve	1699	
PA_atk-s05_17a:1699_4	ṭhitattā. Te ca “cattāro satipaṭṭhānā, cattāro sammappadhānā, cattāro iddhipādā,	1699	
PA_atk-s05_17a:1699_5	pañcindriyāni, pañca balāni, satta bojjhaṅgā, ariyo aṭṭhaṅgiko maggo”ti sattatiṃsa	1699	
PA_atk-s05_17a:1699_6	dhammā. Idaṃ samanti idaṃ maggakkhaṇe dhammajātaṃ samucchedavasena kilese sameti	1699	
PA_atk-s05_17a:1699_7	vināsetīti samaṃ nāma. Nirodho nibbānanti dukkhanirodhattā nirodho, vānasaṅkhātāya	1699	
PA_atk-s05_17a:1699_8	taṇhāya abhāvā nibbānaṃ. Idaṃ susamanti idaṃ nibbānaṃ sabbasaṅkhatavisamāpagatattā	1699	
PA_atk-s05_17a:1699_9	suṭṭhu samanti susamaṃ nāma. Ñātanti bodhipakkhiyasaṅkhātaṃ samaṃ asammohato ñāṇena	1699	
PA_atk-s05_17a:1699_10	ñātaṃ, nibbānasaṅkhātaṃ susamaṃ ārammaṇato ñāṇena ñātaṃ. Tadeva dvayaṃ teneva cakkhunā	16991	
PA_atk-s05_17a:1699_11	viya diṭṭhaṃ. Viditanti tadeva dvayaṃ santāne uppādanena ārammaṇakaraṇena ca paṭiladdhaṃ.	16991	
PA_atk-s05_17a:1699_12	Ñātaṃ viya paññāya sacchikataṃ phassitañca. “Asallīnaṃ asammuṭṭhā asāraddho ekagga”nti	16991	
PA_atk-s05_17a:1699_13	purimassa purimassa padassa atthappakāsanaṃ. Tattha āraddhanti paṭṭhapitaṃ. Asallīnanti	16991	
PA_atk-s05_17a:1699_14	asaṅkucitaṃ. Upaṭṭhitāti upagantvā ṭhitā. Asammuṭṭhāti avinaṭṭhā. Passaddhoti nibbuto.	16991	
PA_atk-s05_17a:1699_15	Asāraddhoti niddaratho. Samāhitanti samaṃ ṭhapitaṃ. Ekagganti avikkhittaṃ.	16991	
PA_atk-s05_17a:1700_0	“Cattāro susamāraddhā”tiādi sakalassa susamāraddhavacanassa mūlattho. “Atthi sama”ntiādi	1700	
PA_atk-s05_17a:1700_1	pana susamavacanassa, “ñāta”ntiādi āraddhavacanassa vikappatthā. Tatthāyaṃ padatthasaṃsandanā	1700	
PA_atk-s05_17a:1700_2	– “samā ca susamā ca samasusamā”ti vattabbe ekadesasarūpekasesaṃ katvā “susamā” icceva	1700	
PA_atk-s05_17a:1700_3	vuttā yathā nāmañca rūpañca nāmarūpañca nāmarūpanti. “Idaṃ samaṃ, idaṃ susama”nti	1700	
PA_atk-s05_17a:1700_4	pana anaññāpekkhaṃ katvā napuṃsakavacanaṃ kataṃ. Yasmā pana ñātampi diṭṭhanti vuccati,	1700	
PA_atk-s05_17a:1700_5	diṭṭhañca āraddhañca atthato ekaṃ. Viditasacchikataphassitāni pana ñātavevacanāni,	1700	
PA_atk-s05_17a:1700_6	tasmā ñātanti āraddhatthoyeva vutto hoti.	1700	
PA_atk-s05_17a:1701_0	Āraddhaṃ hoti vīriyaṃ asallīnanti ayaṃ pana āraddhavacanassa ujukatthoyeva. Upaṭṭhitā	1701	
PA_atk-s05_17a:1701_1	satītiādīni pana sampayuttavīriyassa upakārakadhammadassanatthaṃ vuttāni, na āraddhavacanassa	1701	
PA_atk-s05_17a:1701_2	atthadassanatthaṃ. Purimena atthena suṭṭhu samāraddhāti susamāraddhā ca, iminā atthena	1701	
PA_atk-s05_17a:1701_3	susamā āraddhāti susamāraddhā ca ekasese kate “susamāraddhā”ti vuccanti. Imamatthaṃ	1701	
PA_atk-s05_17a:1701_4	pariggahetvā “tena vuccati susamāraddhā”ti vuttaṃ.	1701	
PA_atk-s05_17a:1702_0	Anupubbanti yathānukkamenāti attho, pubbaṃ pubbaṃ anūti vuttaṃ hoti. Dīghaṃ assāsavasenāti	1702	
PA_atk-s05_17a:1702_1	dīghanti vuttaassāsavasena. Purimā purimāti purimā purimā sati. Etena pubbantipadassa	1702	
PA_atk-s05_17a:1702_2	attho vutto hoti. Pacchimā pacchimāti satiyeva. Etena anūtipadassa attho vutto hoti.	1702	
PA_atk-s05_17a:1702_3	Ubhayena pubbañca anu ca paricitāti attho vutto hoti. Upari soḷasa vatthūni vitthāretvā	1702	
PA_atk-s05_17a:1702_4	vacanato idha saṅkhipitvā “paṭinissaggānupassī”ti antimameva dassitaṃ. Yasmā sikhāppattabhāvanassa	1702	
PA_atk-s05_17a:1702_5	sabbāpi ānāpānassatiyo punappunaṃ yathāruci pavattanato anuparicitāpi honti. Tena	1702	
PA_atk-s05_17a:1702_6	vuttaṃ – “aññamaññaṃ paricitā ceva honti anuparicitā cā”ti.	1702	
PA_atk-s05_17a:1703_0	Yathatthāti yathāsabhāvatthā. Attadamathatthoti arahattamaggakkhaṇe attano nibbisevanattho.	1703	
PA_atk-s05_17a:1703_1	Samathatthoti sītibhāvattho. Parinibbāpanatthoti kilesaparinibbānena. Abhiññatthoti	1703	
PA_atk-s05_17a:1703_2	sabbadhammavasena. Pariññatthādayo maggañāṇakiccavasena. Saccābhisamayattho catunnaṃ	1703	
PA_atk-s05_17a:1703_3	saccānaṃ ekapaṭivedhadassanavasena. Nirodhe patiṭṭhāpakattho ārammaṇakaraṇavasena.	1703	
PA_atk-s05_17a:1704_0	Buddhotipadassa abhāvepi buddhenātipade yo so buddho, taṃ niddisitukāmena buddhoti	1704	
PA_atk-s05_17a:1704_1	vuttaṃ. Sayambhūti upadesaṃ vinā sayameva bhūto. Anācariyakoti sayambhūpadassa atthavivaraṇaṃ.	1704	
PA_atk-s05_17a:1704_2	Yo hi ācariyaṃ vinā saccāni paṭivijjhati, so sayambhū nāma hoti. Pubbe ananussutesūtiādi	1704	
PA_atk-s05_17a:1704_3	anācariyakabhāvassa atthappakāsanaṃ. Ananussutesūti ācariyaṃ ananussutesu. Sāmanti	1704	
PA_atk-s05_17a:1704_4	sayameva. Abhisambujjhīti bhusaṃ sammā paṭivijjhi. Tattha ca sabbaññutaṃ pāpuṇīti	1704	
PA_atk-s05_17a:1704_5	tesu ca saccesu sabbaññubhāvaṃ pāpuṇi. Yathā saccāni paṭivijjhantā sabbaññuno honti,	1704	
PA_atk-s05_17a:1704_6	tathā saccānaṃ paṭividdhattā evaṃ vuttaṃ. Sabbaññutaṃ pattotipi pāṭho. Balesu ca	1704	
PA_atk-s05_17a:1704_7	vasībhāvanti dasasu ca tathāgatabalesu issarabhāvaṃ pāpuṇi. Yo so evaṃ bhūto, so	1704	
PA_atk-s05_17a:1704_8	buddhoti vuttaṃ hoti. Tattha sabbesu dhammesu appaṭihatañāṇanimittānuttaravimokkhādhigamaparibhāvitaṃ	1704	
PA_atk-s05_17a:1704_9	khandhasantānaṃ upādāya paṇṇattiko, sabbaññutapadaṭṭhānaṃ vā saccābhisambodhimupādāya	1704	
PA_atk-s05_17a:1704_10	paṇṇattiko sattaviseso buddho. Ettāvatā atthato buddhavibhāvanā katā hoti.	17041	
PA_atk-s05_17a:1705_0	162. Idāni byañjanato vibhāvento buddhoti kenaṭṭhena buddhotiādimāha. Tattha yathā	1705	
PA_atk-s05_17a:1705_1	loke avagantā avagatoti vuccati, evaṃ bujjhitā saccānīti buddho. Yathā paṇṇasosā	1705	
PA_atk-s05_17a:1705_2	vātā paṇṇasusāti vuccanti, evaṃ bodhetā pajāyāti buddho. Sabbaññutāya buddhoti sabbadhammabujjhanasamatthāya	1705	
PA_atk-s05_17a:1705_3	buddhiyā buddhoti vuttaṃ hoti. Sabbadassāvitāya buddhoti sabbadhammānaṃ ñāṇacakkhunā	1705	
PA_atk-s05_17a:1705_4	diṭṭhattā buddhoti vuttaṃ hoti. Anaññaneyyatāya buddhoti aññena abodhanīyato sayameva	1705	
PA_atk-s05_17a:1705_5	buddhattā buddhoti vuttaṃ hoti. Visavitāya buddhoti nānāguṇavisavanato padumamiva	1705	
PA_atk-s05_17a:1705_6	vikasanaṭṭhena buddhoti vuttaṃ hoti. Khīṇāsavasaṅkhātena buddhotiādīhi chahi pariyāyehi	1705	
PA_atk-s05_17a:1705_7	cittasaṅkocakaradhammappahānena niddakkhayavibuddho puriso viya sabbakilesaniddakkhayavibuddhattā	1705	
PA_atk-s05_17a:1705_8	buddhoti vuttaṃ hoti. Saṅkhā saṅkhātanti atthato ekattā saṅkhātenāti vacanassa koṭṭhāsenāti	1705	
PA_atk-s05_17a:1705_9	attho. Taṇhālepadiṭṭhilepābhāvena nirupalepasaṅkhātena. Savāsanānaṃ sabbakilesānaṃ	1705	
PA_atk-s05_17a:1705_10	pahīnattā ekantavacanena visesetvā ekantavītarāgotiādi vuttaṃ. Ekantanikkilesoti	17051	
PA_atk-s05_17a:1705_11	rāgadosamohāvasesehi sabbakilesehi nikkileso. Ekāyanamaggaṃ gatoti buddhoti gamanatthānaṃ	17051	
PA_atk-s05_17a:1705_12	dhātūnaṃ bujjhanatthattā bujjhanatthāpi dhātuyo gamanatthā honti, tasmā ekāyanamaggaṃ	17051	
PA_atk-s05_17a:1705_13	gatattā buddhoti vuttaṃ hoti. Ekāyanamaggoti cettha –	17051	
PA_atk-s05_17a:1706	“Maggo pantho patho pajjo, añjasaṃ vaṭumāyanaṃ;	170	
PA_atk-s05_17a:1707	Nāvā uttarasetu ca, kullo ca bhisi saṅkamo”ti. –	170	
PA_atk-s05_17a:1708_0	Maggassa bahūsu nāmesu ayananāmena vutto. Tasmā ekamaggabhūto maggo, na dvedhāpathabhūtoti	1708	
PA_atk-s05_17a:1708_1	attho. Atha vā ekena ayitabbo maggoti ekāyanamaggo. Ekenāti gaṇasaṅgaṇikaṃ pahāya	1708	
PA_atk-s05_17a:1708_2	pavivekena cittena. Ayitabboti paṭipajjitabbo. Ayanti vā etenāti ayano, saṃsārato	1708	
PA_atk-s05_17a:1708_3	nibbānaṃ gacchantīti attho. Ekesaṃ ayano ekāyano. Eketi seṭṭhā, sabbasattaseṭṭhā	1708	
PA_atk-s05_17a:1708_4	ca sammāsambuddhā, tasmā ekāyanamaggoti sammāsambuddhānaṃ ayanabhūto maggoti vuttaṃ	1708	
PA_atk-s05_17a:1708_5	hoti. Ayatīti vā ayano, gacchati pavattatīti attho. Ekasmiṃ ayano maggoti ekāyanamaggo,	1708	
PA_atk-s05_17a:1708_6	ekasmiṃyeva buddhasāsane pavattamāno maggo, na aññatthāti vuttaṃ hoti. Api ca ekaṃ	1708	
PA_atk-s05_17a:1708_7	ayatīti ekāyano, pubbabhāge nānāmukhabhāvanānayappavattopi aparabhāge ekaṃ nibbānameva	1708	
PA_atk-s05_17a:1708_8	gacchatīti vuttaṃ hoti, tasmā ekāyanamaggoti ekanibbānagamanamaggoti attho. Eko anuttaraṃ	1708	
PA_atk-s05_17a:1708_9	sammāsambodhiṃ abhisambuddhoti buddhoti na parehi buddhattā buddho, kiṃ pana sayameva	1708	
PA_atk-s05_17a:1708_10	anuttaraṃ sammāsambodhiṃ abhisambuddhattā buddhoti vuttaṃ hoti. Abuddhivihatattā	17081	
PA_atk-s05_17a:1708_11	buddhipaṭilābhā buddhoti buddhi buddhaṃ bodhoti pariyāyavacanametaṃ. Tattha yathā	17081	
PA_atk-s05_17a:1708_12	nīlarattaguṇayogā nīlo paṭo ratto paṭoti vuccati, evaṃ buddhaguṇayogā buddhoti ñāpetuṃ vuttaṃ.	17081	
PA_atk-s05_17a:1709_0	Tato paraṃ buddhoti netaṃ nāmantiādi “atthamanugatā ayaṃ paññattī”ti ñāpanatthaṃ	1709	
PA_atk-s05_17a:1709_1	vuttaṃ. Tattha mittā sahāyā. Amaccā bhaccā. Ñātī pitupakkhikā. Sālohitā mātupakkhikā.	1709	
PA_atk-s05_17a:1709_2	Samaṇā pabbajjūpagatā. Brāhmaṇā bhovādino, samitapāpabāhitapāpā vā. Devatā sakkādayo	1709	
PA_atk-s05_17a:1709_3	brahmāno ca. Vimokkhantikanti vimokkho arahattamaggo, vimokkhassa anto arahattaphalaṃ,	1709	
PA_atk-s05_17a:1709_4	tasmiṃ vimokkhante bhavaṃ vimokkhantikaṃ nāma. Sabbaññubhāvo hi arahattamaggena sijjhati,	1709	
PA_atk-s05_17a:1709_5	arahattaphalodaye siddho hoti, tasmā sabbaññubhāvo vimokkhante bhavo hoti. Taṃ nemittikampi	1709	
PA_atk-s05_17a:1709_6	nāmaṃ vimokkhante bhavaṃ nāma hoti. Tena vuttaṃ – “vimokkhantikametaṃ buddhānaṃ bhagavantāna”nti.	1709	
PA_atk-s05_17a:1709_7	Bodhiyā mūle saha sabbaññutaññāṇassa paṭilābhāti mahābodhirukkhamūle yathāvuttakkhaṇe	1709	
PA_atk-s05_17a:1709_8	sabbaññutaññāṇassa paṭilābhena saha. Sacchikā paññattīti arahattaphalasacchikiriyāya,	1709	
PA_atk-s05_17a:1709_9	sabbadhammasacchikiriyāya vā jātā paññatti. Yadidaṃ buddhoti yā ayaṃ buddhoti paññatti,	1709	
PA_atk-s05_17a:1709_10	ayaṃ byañjanato buddhavibhāvanā.	17091	
PA_atk-s05_17a:1710_0	“Yathā buddhena desitā”tigāthāpādassa pana iminā padabhājanīye vuttatthena ayaṃ saṃsandanā	1710	
PA_atk-s05_17a:1710_1	– ānāpānassatiyo ca yathā buddhena desitā, yena pakārena desitā. Yathāsaddena saṅgahitā	1710	
PA_atk-s05_17a:1710_2	dasa yathatthā ca yathā buddhena desitā, yena pakārena desitāti pakāratthassa ca	1710	
PA_atk-s05_17a:1710_3	yathāsaddassa, sabhāvatthassa ca yathāsaddassa sarūpekasesavasena ekasesaṃ katvā	1710	
PA_atk-s05_17a:1710_4	“yathā”ti vuttanti veditabbaṃ. Padabhājanīye panassa yathatthesu ekekassa yojanāvasena	1710	
PA_atk-s05_17a:1710_5	“desito”ti ekavacanaṃ kataṃ.	1710	
PA_atk-s05_17a:1711_0	“Soti gahaṭṭho vā hoti pabbajito vā”ti vuttattā ādipadepi yassa gahaṭṭhassa vā pabbajitassa	1711	
PA_atk-s05_17a:1711_1	vāti vuttameva hoti. Lokattho vuttoyeva. Pabhāsetīti attano ñāṇassa pākaṭaṃ karotīti	1711	
PA_atk-s05_17a:1711_2	attho. Abhisambuddhattāti sāvakapāramiñāṇenapi paṭividdhabhāvena. Obhāsetīti kāmāvacarabhūtaṃ	1711	
PA_atk-s05_17a:1711_3	lokaṃ. Bhāsetīti rūpāvacarabhūtaṃ lokaṃ. Pabhāsetīti arūpāvacarabhūtaṃ lokaṃ.	1711	
PA_atk-s05_17a:1712_0	Ariyañāṇanti arahattamaggañāṇaṃ. Mahikā muttoti mahikāya mutto. Mahikāti nīhāro vuccati.	1712	
PA_atk-s05_17a:1712_1	Mahiyā muttotipi pāṭho. Dhūmarajā muttoti dhūmato ca rajato ca mutto. Rāhugahaṇā	1712	
PA_atk-s05_17a:1712_2	vippamuttoti rāhuno candassa āsannupakkilesattā dvīhi upasaggehi visesetvā vuttaṃ.	1712	
PA_atk-s05_17a:1712_3	Bhāsate iti saobhāsaṭṭhena. Tapate iti satejaṭṭhena. Virocate iti ruciraṭṭhena. Evamevanti	1712	
PA_atk-s05_17a:1712_4	evaṃ evaṃ. Yasmā pana candopi sayaṃ bhāsanto tapanto virocanto imaṃ okāsalokaṃ obhāseti,	1712	
PA_atk-s05_17a:1712_5	bhikkhu ca paññāya bhāsanto tapanto virocanto imaṃ khandhādilokaṃ paññāya obhāseti,	1712	
PA_atk-s05_17a:1712_6	tasmā ubhayatrāpi “bhāsetī”ti avatvā “bhāsate” icceva vuttaṃ. Evañhi vutte hetuatthopi	1712	
PA_atk-s05_17a:1712_7	vutto hoti. Ativisadatarābhasūriyopamaṃ aggahetvā kasmā candopamā gahitāti ce? Sabbakilesapariḷāhavūpasamena	1712	
PA_atk-s05_17a:1712_8	santassa bhikkhuno santaguṇayuttacandopamā anucchavikāti gahitāti veditabbaṃ. Evaṃ	1712	
PA_atk-s05_17a:1712_9	ānāpānassatibhāvanāsiddhisādhakaṃ yogāvacaraṃ thunitvā imāni terasa vodāne ñāṇānīti	1712	
PA_atk-s05_17a:1712_10	tāni ñāṇāni nigametvā dassetīti.	17121	
PA_atk-s05_17a:1713	Vodānañāṇaniddesavaṇṇanā niṭṭhitā.	171	
PA_atk-s05_17a:1714	5. Satokāriñāṇaniddesavaṇṇanā	171	
PA_atk-s05_17a:1715_0	163. Satokāriñāṇaniddese mātikāyaṃ idha bhikkhūti imasmiṃ sāsane bhikkhu. Ayañhi	1715	
PA_atk-s05_17a:1715_1	ettha idha-saddo sabbappakāraānāpānassatisamādhinibbattakassa puggalassa sannissayabhūtasāsanaparidīpano,	1715	
PA_atk-s05_17a:1715_2	aññasāsanassa tathābhāvapaṭisedhano ca. Vuttañhetaṃ – “idheva, bhikkhave, samaṇo…pe…	1715	
PA_atk-s05_17a:1715_3	suññā parappavādā samaṇebhi aññehī”ti.	1715	
PA_atk-s05_17a:1716_0	Araññagato vā rukkhamūlagato vā suññāgāragato vāti idamassa ānāpānassatisamādhi bhāvanānurūpasenāsanapariggahaparidīpanaṃ.	1716	
PA_atk-s05_17a:1716_1	Imassa hi bhikkhuno dīgharattaṃ rūpādīsu ārammaṇesu anuvisaṭaṃ cittaṃ ānāpānassatisamādhiārammaṇaṃ	1716	
PA_atk-s05_17a:1716_2	abhiruhituṃ na icchati, kūṭagoṇayuttaratho viya uppathameva dhāvati. Tasmā seyyathāpi	1716	
PA_atk-s05_17a:1716_3	nāma gopo kūṭadhenuyā sabbaṃ khīraṃ pivitvā vaḍḍhitaṃ kūṭavacchaṃ dametukāmo dhenuto	1716	
PA_atk-s05_17a:1716_4	apanetvā ekamante mahantaṃ thambhaṃ nikhaṇitvā tattha yottena bandheyya, athassa	1716	
PA_atk-s05_17a:1716_5	so vaccho ito cito ca vipphanditvā palāyituṃ asakkonto tameva thambhaṃ upanisīdeyya	1716	
PA_atk-s05_17a:1716_6	vā upanipajjeyya vā, evameva imināpi bhikkhunā dīgharattaṃ rūpārammaṇādirasapānavaḍḍhitaṃ	1716	
PA_atk-s05_17a:1716_7	duṭṭhacittaṃ dametukāmena rūpādiārammaṇato apanetvā araññaṃ vā rukkhamūlaṃ vā suññāgāraṃ	1716	
PA_atk-s05_17a:1716_8	vā pavesetvā tattha assāsapassāsathambhe satiyottena bandhitabbaṃ. Evamassa taṃ cittaṃ	1716	
PA_atk-s05_17a:1716_9	ito cito ca vipphanditvāpi pubbe āciṇṇārammaṇaṃ alabhamānaṃ satiyottaṃ chinditvā	1716	
PA_atk-s05_17a:1716_10	palāyituṃ asakkontaṃ tamevārammaṇaṃ upacārappanāvasena upanisīdati ceva upanipajjati ca. Tenāhu porāṇā –	17161	
PA_atk-s05_17a:1717	“Yathā thambhe nibandheyya, vacchaṃ damaṃ naro idha;	171	
PA_atk-s05_17a:1718	Bandheyyevaṃ sakaṃ cittaṃ, satiyārammaṇe daḷha”nti. –	171	
PA_atk-s05_17a:1719_0	Evamassa taṃ senāsanaṃ bhāvanānurūpaṃ hoti. Atha vā yasmā idaṃ kammaṭṭhānappabhede	1719	
PA_atk-s05_17a:1719_1	muddhabhūtaṃ sabbabuddhapaccekabuddhabuddhasāvakānaṃ visesādhigamadiṭṭhadhammasukhavihārapadaṭṭhānaṃ	1719	
PA_atk-s05_17a:1719_2	ānāpānassatikammaṭṭhānaṃ itthipurisahatthiassādisaddasamākulaṃ gāmantaṃ apariccajitvā	1719	
PA_atk-s05_17a:1719_3	na sukaraṃ bhāvetuṃ saddakaṇṭakattā jhānassa. Agāmake pana araññe sukaraṃ yogāvacarena	1719	
PA_atk-s05_17a:1719_4	idaṃ kammaṭṭhānaṃ pariggahetvā ānāpānacatukkajjhānaṃ nibbattetvā tadeva pādakaṃ katvā	1719	
PA_atk-s05_17a:1719_5	saṅkhāre sammasitvā aggaphalaṃ arahattaṃ pāpuṇituṃ. Tasmā tassa anurūpaṃ senāsanaṃ	1719	
PA_atk-s05_17a:1719_6	upadisanto bhagavā “araññagato vā”tiādimāha, tatheva thero.	1719	
PA_atk-s05_17a:1720_0	Vatthuvijjācariyo viya hi bhagavā, so yathā vatthuvijjācariyo nagarabhūmiṃ passitvā	1720	
PA_atk-s05_17a:1720_1	suṭṭhu upaparikkhitvā “ettha nagaraṃ māpethā”ti upadisati, sotthinā ca nagare niṭṭhite	1720	
PA_atk-s05_17a:1720_2	rājakulato mahāsakkāraṃ labhati, evamevaṃ yogāvacarassa anurūpaṃ senāsanaṃ upaparikkhitvā	1720	
PA_atk-s05_17a:1720_3	“ettha kammaṭṭhānaṃ anuyuñjitabba”nti upadisati, tato tattha kammaṭṭhānamanuyuttena	1720	
PA_atk-s05_17a:1720_4	yoginā kamena arahatte patte “sammāsambuddho vata so bhagavā”ti mahantaṃ sakkāraṃ	1720	
PA_atk-s05_17a:1720_5	labhati. Ayaṃ pana bhikkhu “dīpisadiso”ti vuccati. Yathā hi mahādīpirājā araññe tiṇagahanaṃ	1720	
PA_atk-s05_17a:1720_6	vā vanagahanaṃ vā pabbatagahanaṃ vā nissāya nilīyitvā vanamahiṃsagokaṇṇasūkarādayo	1720	
PA_atk-s05_17a:1720_7	mige gaṇhāti, evamevaṃ ayaṃ araññādīsu kammaṭṭhānamanuyuñjanto bhikkhu yathākkamena	1720	
PA_atk-s05_17a:1720_8	sotāpattisakadāgāmianāgāmiarahattamagge ceva ariyaphalāni ca gaṇhātīti veditabbo. Tenāhu porāṇā –	1720	
PA_atk-s05_17a:1721	“Yathāpi dīpiko nāma, nilīyitvā gaṇhate mige;	172	
PA_atk-s05_17a:1722	Tathevāyaṃ buddhaputto, yuttayogo vipassako;	172	
PA_atk-s05_17a:1723	Araññaṃ pavisitvāna, gaṇhāti phalamuttama”nti. ;	172	
PA_atk-s05_17a:1724	Tenassa parakkamajavayoggabhūmiṃ araññasenāsanaṃ dassento “araññagato vā”tiādimāha.	172	
PA_atk-s05_17a:1725_0	Tattha araññagatoti upari vuttalakkhaṇaṃ yaṃkiñci pavivekasukhaṃ araññaṃ gato. Rukkhamūlagatoti	1725	
PA_atk-s05_17a:1725_1	rukkhasamīpaṃ gato. Suññāgāragatoti suññaṃ vivittokāsaṃ gato. Ettha ca ṭhapetvā araññañca	1725	
PA_atk-s05_17a:1725_2	rukkhamūlañca avasesasattavidhasenāsanaṃ gatopi “suññāgāragato”ti vattuṃ vaṭṭati.	1725	
PA_atk-s05_17a:1725_3	Navavidhañhi senāsanaṃ. Yathāha – “so vivittaṃ senāsanaṃ bhajati araññaṃ rukkhamūlaṃ	1725	
PA_atk-s05_17a:1725_4	pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñja”nti. Evamassa	1725	
PA_atk-s05_17a:1725_5	ututtayānukūlaṃ dhātucariyānukūlañca ānāpānassatibhāvanānurūpaṃ senāsanaṃ upadisitvā	1725	
PA_atk-s05_17a:1725_6	alīnānuddhaccapakkhikaṃ santamiriyāpathaṃ upadisanto nisīdatīti āha. Athassa nisajjāya	1725	
PA_atk-s05_17a:1725_7	daḷhabhāvaṃ assāsapassāsānaṃ pavattanasamatthataṃ ārammaṇapariggahūpāyañca dassento	1725	
PA_atk-s05_17a:1725_8	pallaṅkaṃ ābhujitvātiādimāha. Tattha pallaṅkanti samantato ūrubaddhāsanaṃ. Ābhujitvāti	1725	
PA_atk-s05_17a:1725_9	bandhitvā. Ujuṃ kāyaṃ paṇidhāyāti uparimasarīraṃ ujukaṃ ṭhapetvā aṭṭhārasa piṭṭhikaṇṭake	1725	
PA_atk-s05_17a:1725_10	koṭiyā koṭiṃ paṭipādetvā. Evañhi nisinnassa dhammamaṃsanhārūni na paṇamanti. Athassa	17251	
PA_atk-s05_17a:1725_11	yā tesaṃ paṇamanapaccayā khaṇe khaṇe vedanā uppajjeyyuṃ, tā na uppajjanti. Tāsu anuppajjamānāsu	17251	
PA_atk-s05_17a:1725_12	cittaṃ ekaggaṃ hoti, kammaṭṭhānaṃ na paripatati, vuddhiṃ phātiṃ upagacchati.	17251	
PA_atk-s05_17a:1726_0	Parimukhaṃ satiṃ upaṭṭhapetvāti kammaṭṭhānābhimukhaṃ satiṃ ṭhapayitvā. So satova	1726	
PA_atk-s05_17a:1726_1	assasati sato passasatīti so bhikkhu evaṃ nisīditvā evañca satiṃ upaṭṭhapetvā taṃ	1726	
PA_atk-s05_17a:1726_2	satiṃ avijahanto sato eva assasati sato passasati, satokārī hotīti vuttaṃ hoti.	1726	
PA_atk-s05_17a:1727_0	Idāni yehi pakārehi satokārī hoti, te pakāre dassetuṃ dīghaṃ vā assasantotiādimāha.	1727	
PA_atk-s05_17a:1727_1	Tattha dīghaṃ vā assasantoti dīghaṃ vā assāsaṃ pavattayanto. Tathā rassaṃ. Yā pana	1727	
PA_atk-s05_17a:1727_2	nesaṃ dīgharassatā, sā kālavasena veditabbā. Kadāci hi manussā hatthiahiādayo viya	1727	
PA_atk-s05_17a:1727_3	kālavasena dīghaṃ assasanti ca passasanti ca, kadāci sunakhasasādayo viya rassaṃ.	1727	
PA_atk-s05_17a:1727_4	Aññathā hi cuṇṇavicuṇṇā assāsapassāsā dīgharassā nāma na honti. Tasmā te dīghaṃ kālaṃ	1727	
PA_atk-s05_17a:1727_5	pavisantā ca nikkhamantā ca dīghā, rassaṃ kālaṃ pavisantā ca nikkhamantā ca rassāti	1727	
PA_atk-s05_17a:1727_6	veditabbā. Tatrāyaṃ bhikkhu upari vuttehi navahākārehi dīghaṃ assasanto ca passasanto	1727	
PA_atk-s05_17a:1727_7	ca dīghaṃ assasāmi, passasāmīti pajānāti, tathā rassaṃ.	1727	
PA_atk-s05_17a:1728	Evaṃ pajānato ca –	172	
PA_atk-s05_17a:1729	“Dīgho rasso ca assāso, passāsopi ca tādiso;	172	
PA_atk-s05_17a:1730	Cattāro vaṇṇā vattanti, nāsikaggeva bhikkhuno”ti. ;	173	
PA_atk-s05_17a:1731_0	Navannañcassa ākārānaṃ ekenākārena kāyānupassanāsatipaṭṭhānabhāvanā sampajjatīti	1731	
PA_atk-s05_17a:1731_1	veditabbā. Sabbakāyapaṭisaṃvedī assasissāmīti sikkhati. Sabbakāyapaṭisaṃvedī passasissāmīti	1731	
PA_atk-s05_17a:1731_2	sikkhatīti sakalassa assāsakāyassādimajjhapariyosānaṃ viditaṃ karonto pākaṭaṃ karonto	1731	
PA_atk-s05_17a:1731_3	assasissāmīti sikkhati. Sakalassa passāsakāyassādimajjhapariyosānaṃ viditaṃ karonto	1731	
PA_atk-s05_17a:1731_4	pākaṭaṃ karonto passasissāmīti sikkhati. Evaṃ viditaṃ karonto pākaṭaṃ karonto ñāṇasampayuttacittena	1731	
PA_atk-s05_17a:1731_5	assasati ceva passasati ca. Tasmā “assasissāmi passasissāmīti sikkhatī”ti vuccati.	1731	
PA_atk-s05_17a:1731_6	Ekassa hi bhikkhuno cuṇṇavicuṇṇavisaṭe assāsakāye, passāsakāye vā ādi pākaṭo hoti,	1731	
PA_atk-s05_17a:1731_7	na majjhapariyosānaṃ. So ādimeva pariggahetuṃ sakkoti, majjhapariyosāne kilamati.	1731	
PA_atk-s05_17a:1731_8	Ekassa majjhaṃ pākaṭaṃ hoti, na ādipariyosānaṃ. So majjhameva pariggahetuṃ sakkoti,	1731	
PA_atk-s05_17a:1731_9	ādipariyosāne kilamati. Ekassa pariyosānaṃ pākaṭaṃ hoti, na ādimajjhaṃ. So pariyosānaṃyeva	1731	
PA_atk-s05_17a:1731_10	pariggahetuṃ sakkoti, ādimajjhe kilamati. Ekassa sabbaṃ pākaṭaṃ hoti, so sabbampi	17311	
PA_atk-s05_17a:1731_11	pariggahetuṃ sakkoti, na katthaci kilamati. Tādisena bhavitabbanti dassento āha –	17311	
PA_atk-s05_17a:1731_12	“sabbakāyapaṭisaṃvedī”tiādi.	17311	
PA_atk-s05_17a:1732_0	Tattha sikkhatīti evaṃ ghaṭati vāyamati. Yo vā tathābhūtassa saṃvaro, ayamettha adhisīlasikkhā.	1732	
PA_atk-s05_17a:1732_1	Yo tathābhūtassa samādhi, ayaṃ adhicittasikkhā. Yā tathābhūtassa paññā, ayaṃ adhipaññāsikkhāti	1732	
PA_atk-s05_17a:1732_2	imā tisso sikkhāyo tasmiṃ ārammaṇe tāya satiyā tena manasikārena sikkhati āsevati	1732	
PA_atk-s05_17a:1732_3	bhāveti bahulīkarotīti evamettha attho daṭṭhabbo. Tattha yasmā purimanayena kevalaṃ	1732	
PA_atk-s05_17a:1732_4	assasitabbaṃ passasitabbameva ca, na aññaṃ kiñci kātabbaṃ, ito paṭṭhāya pana ñāṇuppādanādīsu	1732	
PA_atk-s05_17a:1732_5	yogo karaṇīyo. Tasmā tattha “assasāmīti pajānāti passasāmīti pajānāti”cceva vattamānakālavasena	1732	
PA_atk-s05_17a:1732_6	pāḷiṃ vatvā ito paṭṭhāya kattabbassa ñāṇuppādanādino ā-kārassa dassanatthaṃ “sabbakāyapaṭisaṃvedī	1732	
PA_atk-s05_17a:1732_7	assasissāmī”tiādinā nayena anāgatakālavasena pāḷi āropitāti veditabbā.	1732	
PA_atk-s05_17a:1733	Passambhayaṃ kāyasaṅkhāraṃ…pe… sikkhatīti oḷārikaṃ assāsapassāsasaṅkhātaṃ kāyasaṅkhāraṃ passambhento paṭippassambhento nirodhento vūpasamento assasissāmi passasissāmīti sikkhati.	173	
PA_atk-s05_17a:1734_0	Tatrevaṃ oḷārikasukhumatā ca passaddhi ca veditabbā – imassa hi bhikkhuno pubbe apariggahitakāle	1734	
PA_atk-s05_17a:1734_1	kāyo ca cittañca sadarathā honti oḷārikā. Kāyacittānaṃ oḷārikatte avūpasante assāsapassāsāpi	1734	
PA_atk-s05_17a:1734_2	oḷārikā honti, balavatarā hutvā pavattanti, nāsikā nappahoti, mukhena assasantopi	1734	
PA_atk-s05_17a:1734_3	passasantopi tiṭṭhati. Yadā panassa kāyopi cittampi pariggahitā honti, tadā te santā	1734	
PA_atk-s05_17a:1734_4	honti vūpasantā. Tesu vūpasantesu assāsapassāsā sukhumā hutvā pavattanti, “atthi	1734	
PA_atk-s05_17a:1734_5	nu kho, natthī”ti vicetabbākārappattā honti. Seyyathāpi purisassa dhāvitvā pabbatā	1734	
PA_atk-s05_17a:1734_6	vā orohitvā mahābhāraṃ vā sīsato oropetvā ṭhitassa oḷārikā assāsapassāsā honti, nāsikā	1734	
PA_atk-s05_17a:1734_7	nappahoti, mukhena assasantopi passasantopi tiṭṭhati. Yadā panesa taṃ parissamaṃ	1734	
PA_atk-s05_17a:1734_8	vinodetvā nhatvā ca pivitvā ca allasāṭakaṃ hadaye katvā sītāya chāyāya nipanno hoti,	1734	
PA_atk-s05_17a:1734_9	athassa te assāsapassāsā sukhumā honti “atthi nu kho, natthī”ti vicetabbākārappattā,	1734	
PA_atk-s05_17a:1734_10	evamevaṃ imassa bhikkhuno apariggahitakāleti vitthāretabbaṃ. Tathā hissa pubbe apariggahitakāle	17341	
PA_atk-s05_17a:1734_11	“oḷārikoḷārike kāyasaṅkhāre passambhemī”ti ābhogasamannāhāramanasikāro natthi, pariggahitakāle	17341	
PA_atk-s05_17a:1734_12	pana atthi. Tenassa apariggahitakālato pariggahitakāle kāyasaṅkhāro sukhumo hoti. Tenāhu porāṇā –	17341	
PA_atk-s05_17a:1735	“Sāraddhe kāye citte ca, adhimattaṃ pavattati;	173	
PA_atk-s05_17a:1736	Asāraddhamhi kāyamhi, sukhumaṃ sampavattatī”ti. ;	173	
PA_atk-s05_17a:1737_0	Pariggahepi oḷāriko, paṭhamajjhānūpacāre sukhumo. Tasmimpi oḷāriko, paṭhamajjhāne	1737	
PA_atk-s05_17a:1737_1	sukhumo. Paṭhamajjhāne ca dutiyajjhānūpacāre ca oḷāriko, dutiyajjhāne sukhumo. Dutiyajjhāne	1737	
PA_atk-s05_17a:1737_2	ca tatiyajjhānūpacāre ca oḷāriko, tatiyajjhāne sukhumo. Tatiyajjhāne ca catutthajjhānūpacāre	1737	
PA_atk-s05_17a:1737_3	ca oḷāriko, catutthajjhāne atisukhumo appavattimeva pāpuṇāti. Idaṃ tāva dīghabhāṇakasaṃyuttabhāṇakānaṃ mataṃ.	1737	
PA_atk-s05_17a:1738_0	Majjhimabhāṇakā pana “paṭhamajjhāne oḷāriko, dutiyajjhānūpacāre sukhumo”ti evaṃ heṭṭhimaheṭṭhimajjhānato	1738	
PA_atk-s05_17a:1738_1	uparūparijjhānūpacārepi sukhumataraṃ icchanti. Sabbesaṃyeva pana matena apariggahitakāle	1738	
PA_atk-s05_17a:1738_2	pavattakāyasaṅkhāro pariggahitakāle paṭippassambhati, pariggahitakāle pavattakāyasaṅkhāro	1738	
PA_atk-s05_17a:1738_3	paṭhamajjhānūpacāre…pe… catutthajjhānūpacāre pavattakāyasaṅkhāro catutthajjhāne paṭippassambhati.	1738	
PA_atk-s05_17a:1738_4	Ayaṃ tāva samathe nayo.	1738	
PA_atk-s05_17a:1739_0	Vipassanāyaṃ pana apariggahitakāle pavattakāyasaṅkhāro oḷāriko, mahābhūtapariggahe	1739	
PA_atk-s05_17a:1739_1	sukhumo. Sopi oḷāriko, upādārūpapariggahe sukhumo. Sopi oḷāriko, sakalarūpapariggahe	1739	
PA_atk-s05_17a:1739_2	sukhumo. Sopi oḷāriko, arūpapariggahe sukhumo. Sopi oḷāriko, rūpārūpapariggahe sukhumo.	1739	
PA_atk-s05_17a:1739_3	Sopi oḷāriko, paccayapariggahe sukhumo. Sopi oḷāriko, sappaccayanāmarūpadassane sukhumo.	1739	
PA_atk-s05_17a:1739_4	Sopi oḷāriko, lakkhaṇārammaṇika vipassanāya sukhumo. Sopi dubbalavipassanāya oḷāriko,	1739	
PA_atk-s05_17a:1739_5	balavavipassanāya sukhumo. Tattha pubbe vuttanayeneva purimassa purimassa pacchimena	1739	
PA_atk-s05_17a:1739_6	pacchimena paṭippassaddhi veditabbā. Evamettha oḷārikasukhumatā paṭippassaddhi ca	1739	
PA_atk-s05_17a:1739_7	veditabbā. Ayaṃ tāvettha kāyānupassanāvasena vuttassa paṭhamacatukkassa anupubbapadavaṇṇanā.	1739	
PA_atk-s05_17a:1740_0	Yasmā panettha idameva catukkaṃ ādikammikassa kammaṭṭhānavasena vuttaṃ, itarāni pana	1740	
PA_atk-s05_17a:1740_1	tīṇi catukkāni ettha pattajjhānassa vedanācittadhammānupassanāvasena, tasmā imaṃ	1740	
PA_atk-s05_17a:1740_2	kammaṭṭhānaṃ bhāvetvā ānāpānacatukkajjhānapadaṭṭhānāya vipassanāya saha paṭisambhidāhi	1740	
PA_atk-s05_17a:1740_3	arahattaṃ pāpuṇitukāmena ādikammikena kulaputtena visuddhimagge vuttanayena sīlaparisodhanādīni	1740	
PA_atk-s05_17a:1740_4	sabbakiccāni katvā sattaṅgasamannāgatassa ācariyassa santike pañcasandhikaṃ kammaṭṭhānaṃ	1740	
PA_atk-s05_17a:1740_5	uggahetabbaṃ. Tatrime pañca sandhayo uggaho paripucchā upaṭṭhānaṃ appanā lakkhaṇanti.	1740	
PA_atk-s05_17a:1740_6	Tattha uggaho nāma kammaṭṭhānassa uggaṇhanaṃ. Paripucchā nāma kammaṭṭhānassa paripucchanaṃ.	1740	
PA_atk-s05_17a:1740_7	Upaṭṭhānaṃ nāma kammaṭṭhānassa upaṭṭhānaṃ. Appanā nāma kammaṭṭhānassa appanā. Lakkhaṇaṃ	1740	
PA_atk-s05_17a:1740_8	nāma kammaṭṭhānassa lakkhaṇaṃ, “evaṃ lakkhaṇamidaṃ kammaṭṭhāna”nti kammaṭṭhānasabhāvūpadhāraṇanti vuttaṃ hoti.	1740	
PA_atk-s05_17a:1741_0	Evaṃ pañcasandhikaṃ kammaṭṭhānaṃ uggaṇhanto attanāpi na kilamati, ācariyampi na viheseti.	1741	
PA_atk-s05_17a:1741_1	Tasmā thokaṃ uddisāpetvā bahuṃ kālaṃ sajjhāyitvā evaṃ pañcasandhikaṃ kammaṭṭhānaṃ	1741	
PA_atk-s05_17a:1741_2	uggahetvā ācariyassa santike vā aññattha vā aṭṭhārasa dosayutte vihāre vajjetvā pañcaṅgasamannāgate	1741	
PA_atk-s05_17a:1741_3	senāsane vasantena upacchinnakhuddakapalibodhena katabhattakiccena bhattasammadaṃ	1741	
PA_atk-s05_17a:1741_4	paṭivinodetvā sukhanisinnena ratanattayaguṇānussaraṇena cittaṃ sampahaṃsetvā ācariyuggahato	1741	
PA_atk-s05_17a:1741_5	ekapadampi aparihāpentena idaṃ ānāpānassatikammaṭṭhānaṃ manasi kātabbaṃ. Tatrāyaṃ manasikāravidhi –	1741	
PA_atk-s05_17a:1742	“Gaṇanā anubandhanā, phusanā ṭhapanā sallakkhaṇā;	174	
PA_atk-s05_17a:1743	Vivaṭṭanā pārisuddhi, tesañca paṭipassanā”ti.	174	
PA_atk-s05_17a:1744_0	Tattha gaṇanāti gaṇanāyeva. Anubandhanāti anugamanā. Phusanāti phuṭṭhaṭṭhānaṃ. Ṭhapanāti	1744	
PA_atk-s05_17a:1744_1	appanā. Sallakkhaṇāti vipassanā. Vivaṭṭanāti maggo. Pārisuddhīti phalaṃ. Tesañca	1744	
PA_atk-s05_17a:1744_2	paṭipassanāti paccavekkhaṇā. Tattha iminā ādikammikena kulaputtena paṭhamaṃ gaṇanāya	1744	
PA_atk-s05_17a:1744_3	idaṃ kammaṭṭhānaṃ manasi kātabbaṃ. Gaṇentena pana pañcannaṃ heṭṭhā na ṭhapetabbaṃ,	1744	
PA_atk-s05_17a:1744_4	dasannaṃ upari na netabbaṃ, antarā khaṇḍaṃ na dassetabbaṃ. Pañcannaṃ heṭṭhā ṭhapentassa	1744	
PA_atk-s05_17a:1744_5	hi sambādhe okāse cittuppādo vipphandati sambādhe vaje sanniruddhagogaṇo viya. Dasannaṃ	1744	
PA_atk-s05_17a:1744_6	upari nentassa gaṇananissitova cittuppādo hoti. Antarā khaṇḍaṃ dassentassa “sikhāppattaṃ	1744	
PA_atk-s05_17a:1744_7	nu kho me kammaṭṭhānaṃ, no”ti cittaṃ vikampati, tasmā ete dose vajjetvā gaṇetabbaṃ.	1744	
PA_atk-s05_17a:1745_0	Gaṇentena ca paṭhamaṃ dandhagaṇanāya dhaññamāpakagaṇanāya gaṇetabbaṃ. Dhaññamāpako	1745	
PA_atk-s05_17a:1745_1	hi nāḷiṃ pūretvā “eka”nti vatvā okirati, puna pūrento kiñci kacavaraṃ disvā chaḍḍento	1745	
PA_atk-s05_17a:1745_2	“ekaṃ eka”nti vadati. Eseva nayo dve dvetiādīsu. Evamevaṃ imināpi assāsapassāsesu	1745	
PA_atk-s05_17a:1745_3	yo upaṭṭhāti, taṃ gahetvā “ekaṃ eka”ntiādiṃ katvā yāva “dasa dasā”ti pavattamānaṃ	1745	
PA_atk-s05_17a:1745_4	pavattamānaṃ upalakkhetvāva gaṇetabbaṃ. Tassa evaṃ gaṇayato nikkhamantā ca pavisantā	1745	
PA_atk-s05_17a:1745_5	ca assāsapassāsā pākaṭā honti.	1745	
PA_atk-s05_17a:1746_0	Athānena taṃ dandhagaṇanaṃ dhaññamāpakagaṇanaṃ pahāya sīghagaṇanāya gopālakagaṇanāya	1746	
PA_atk-s05_17a:1746_1	gaṇetabbaṃ. Cheko hi gopālako sakkharādayo ucchaṅgena gahetvā rajjudaṇḍahattho pātova	1746	
PA_atk-s05_17a:1746_2	vajaṃ gantvā gāvo piṭṭhiyaṃ paharitvā palighatthambhamatthake nisinno dvāraṃ pattaṃ	1746	
PA_atk-s05_17a:1746_3	pattaṃyeva gāvaṃ “eko dve”ti sakkharaṃ khipitvā khipitvā gaṇeti. Tiyāmarattiṃ sambādhe	1746	
PA_atk-s05_17a:1746_4	okāse dukkhaṃ vutthagogaṇo nikkhamanto aññamaññaṃ upanighaṃsanto vegena vegena puñjapuñjo	1746	
PA_atk-s05_17a:1746_5	hutvā nikkhamati. So vegena vegena “tīṇi cattāri pañca dasā”ti gaṇetiyeva, evamassāpi	1746	
PA_atk-s05_17a:1746_6	purimanayena gaṇayato assāsapassāsā pākaṭā hutvā sīghaṃ sīghaṃ punappunaṃ sañcaranti.	1746	
PA_atk-s05_17a:1746_7	Tato tena “punappunaṃ sañcarantī”ti ñatvā anto ca bahi ca aggahetvā dvārappattaṃ	1746	
PA_atk-s05_17a:1746_8	dvārappattaṃyeva gahetvā “eko dve tīṇi cattāri pañca, eko dve tīṇi cattāri pañca	1746	
PA_atk-s05_17a:1746_9	cha, eko dve tīṇi cattāri pañca cha satta…pe… aṭṭha nava dasā”ti sīghaṃ sīghaṃ gaṇetabbameva.	1746	
PA_atk-s05_17a:1746_10	Gaṇanāpaṭibaddhe hi kammaṭṭhāne gaṇanabaleneva cittaṃ ekaggaṃ hoti arittupatthambhanavasena	17461	
PA_atk-s05_17a:1746_11	caṇḍasote nāvāṭhapanamiva.	17461	
PA_atk-s05_17a:1747_0	Tassevaṃ sīghaṃ sīghaṃ gaṇayato kammaṭṭhānaṃ nirantaraṃ pavattaṃ viya hutvā upaṭṭhāti.	1747	
PA_atk-s05_17a:1747_1	Atha “nirantaraṃ pavattatī”ti ñatvā anto ca bahi ca vātaṃ apariggahetvā purimanayeneva	1747	
PA_atk-s05_17a:1747_2	vegena vegena gaṇetabbaṃ. Antopavisanavātena hi saddhiṃ cittaṃ pavesayato abbhantaraṃ	1747	
PA_atk-s05_17a:1747_3	vātabbhāhataṃ medapūritaṃ viya hoti. Bahinikkhamanavātena saddhiṃ cittaṃ nīharato	1747	
PA_atk-s05_17a:1747_4	bahiddhā puthuttārammaṇe cittaṃ vikkhipati. Phuṭṭhaphuṭṭhokāse pana satiṃ ṭhapetvā	1747	
PA_atk-s05_17a:1747_5	bhāventasseva bhāvanā sampajjati. Tena vuttaṃ – “anto ca bahi ca vātaṃ apariggahetvā	1747	
PA_atk-s05_17a:1747_6	purimanayeneva vegena vegena gaṇetabba”nti.	1747	
PA_atk-s05_17a:1748_0	Kīvaciraṃ panetaṃ gaṇetabbanti? Yāva vinā gaṇanāya assāsapassāsārammaṇe sati santiṭṭhati.	1748	
PA_atk-s05_17a:1748_1	Bahi visaṭavitakkavicchedaṃ katvā assāsapassāsārammaṇe sati saṇṭhāpanatthaṃyeva hi gaṇanāti.	1748	
PA_atk-s05_17a:1749_0	Evaṃ gaṇanāya manasi katvā anubandhanāya manasi kātabbaṃ. Anubandhanā nāma gaṇanaṃ	1749	
PA_atk-s05_17a:1749_1	paṭisaṃharitvā satiyā nirantaraṃ assāsapassāsānaṃ anugamanaṃ. Tañca kho na ādimajjhapariyosānānugamanavasena.	1749	
PA_atk-s05_17a:1749_2	Ādimajjhapariyosānāni tassānugamane ādīnavā ca heṭṭhā vuttāyeva.	1749	
PA_atk-s05_17a:1750_0	Tasmā anubandhanāya manasikarontena na ādimajjhapariyosānavasena manasi kātabbaṃ,	1750	
PA_atk-s05_17a:1750_1	apica kho phusanāvasena ca ṭhapanāvasena ca manasi kātabbaṃ. Gaṇanānubandhanāvasena	1750	
PA_atk-s05_17a:1750_2	viya hi phusanāṭhapanāvasena visuṃ manasikāro natthi, phuṭṭhaphuṭṭhaṭṭhāneyeva pana	1750	
PA_atk-s05_17a:1750_3	gaṇento gaṇanāya ca phusanāya ca manasi karoti, tattheva gaṇanaṃ paṭisaṃharitvā te	1750	
PA_atk-s05_17a:1750_4	satiyā anubandhanto, appanāvasena ca cittaṃ ṭhapento “anubandhanāya ca phusanāya	1750	
PA_atk-s05_17a:1750_5	ca ṭhapanāya ca manasi karotī”ti vuccati. Svāyamattho aṭṭhakathāsu vuttapaṅguḷadovārikopamāhi	1750	
PA_atk-s05_17a:1750_6	idheva pāḷiyaṃ vuttakakacūpamāya ca veditabbo.	1750	
PA_atk-s05_17a:1751_0	Tatrāyaṃ paṅguḷopamā – seyyathāpi paṅguḷo dolāya kīḷataṃ mātāputtānaṃ dolaṃ khipitvā	1751	
PA_atk-s05_17a:1751_1	tattheva dolāthambhamūle nisinno kamena āgacchantassa ca gacchantassa ca dolāphalakassa	1751	
PA_atk-s05_17a:1751_2	ubho koṭiyo majjhañca passati, na ca ubhokoṭimajjhānaṃ dassanatthaṃ byāvaṭo hoti,	1751	
PA_atk-s05_17a:1751_3	evameva bhikkhu sativasena upanibandhanatthambhamūle ṭhatvā assāsapassāsadolaṃ khipitvā	1751	
PA_atk-s05_17a:1751_4	tattheva nimitte satiyā nisīdanto kamena āgacchantānañca gacchantānañca phuṭṭhaṭṭhāne	1751	
PA_atk-s05_17a:1751_5	assāsapassāsānaṃ ādimajjhapariyosānaṃ satiyā anugacchanto tattheva cittaṃ ṭhapetvā	1751	
PA_atk-s05_17a:1751_6	passati, na ca tesaṃ dassanatthaṃ byāvaṭo hoti. Ayaṃ paṅguḷopamā.	1751	
PA_atk-s05_17a:1752_0	Ayaṃ pana dovārikopamā – seyyathāpi dovāriko nagarassa anto ca bahi ca purise “ko	1752	
PA_atk-s05_17a:1752_1	tvaṃ, kuto vā āgato, kuhiṃ vā gacchasi, kiṃ vā te hatthe”ti na vīmaṃsati. Na hi tassa	1752	
PA_atk-s05_17a:1752_2	te bhārā, dvārappattaṃ dvārappattaṃyeva pana vīmaṃsati, evameva imassa bhikkhuno	1752	
PA_atk-s05_17a:1752_3	antopaviṭṭhavātā ca bahinikkhantavātā ca na bhārā honti, dvārappattā dvārappattāyeva	1752	
PA_atk-s05_17a:1752_4	bhārāti ayaṃ dovārikopamā.	1752	
PA_atk-s05_17a:1753	Kakacūpamā pana “nimittaṃ assāsapassāsā”tiādinā nayena idha vuttāyeva. Idha panassa āgatāgatavasena amanasikāramattameva payojananti veditabbaṃ.	175	
PA_atk-s05_17a:1754_0	Idaṃ kammaṭṭhānaṃ manasikaroto kassaci na cireneva nimittañca uppajjati, avasesajhānaṅgapaṭimaṇḍitā	1754	
PA_atk-s05_17a:1754_1	appanāsaṅkhātā ṭhapanā ca sampajjati. Kassaci pana gaṇanāvaseneva manasikārakālato	1754	
PA_atk-s05_17a:1754_2	pabhuti yathā sāraddhakāyassa mañce vā pīṭhe vā nisīdato mañcapīṭhaṃ onamati vikūjati,	1754	
PA_atk-s05_17a:1754_3	paccattharaṇaṃ valiṃ gaṇhāti, asāraddhakāyassa pana nisīdato neva mañcapīṭhaṃ onamati	1754	
PA_atk-s05_17a:1754_4	na vikūjati, na paccattharaṇaṃ valiṃ gaṇhāti, tūlapicupūritaṃ viya mañcapīṭhaṃ hoti.	1754	
PA_atk-s05_17a:1754_5	Kasmā? Yasmā asāraddho kāyo lahuko hoti, evamevaṃ gaṇanāvasena manasikārakālato pabhuti	1754	
PA_atk-s05_17a:1754_6	anukkamato oḷārikaassāsapassāsanirodhavasena kāyadarathe vūpasante kāyopi cittampi	1754	
PA_atk-s05_17a:1754_7	lahukaṃ hoti, sarīraṃ ākāse laṅghanākārappattaṃ viya hoti.	1754	
PA_atk-s05_17a:1755_0	Tassa oḷārike assāsapassāse niruddhe sukhumaassāsapassāsanimittārammaṇaṃ cittaṃ pavattati.	1755	
PA_atk-s05_17a:1755_1	Tasmimpi niruddhe aparāparaṃ tato sukhumataraṃ sukhumataraṃ assāsapassāsanimittārammaṇaṃ	1755	
PA_atk-s05_17a:1755_2	pavattatiyeva. Svāyamattho upari vuttakaṃsathālopamāya veditabbo.	1755	
PA_atk-s05_17a:1756_0	Yathā hi aññāni kammaṭṭhānāni uparūpari vibhūtāni honti, na tathā idaṃ. Idaṃ pana	1756	
PA_atk-s05_17a:1756_1	uparūpari bhāventassa sukhumattaṃ gacchati, upaṭṭhānampi na upagacchati. Evaṃ anupaṭṭhahante	1756	
PA_atk-s05_17a:1756_2	pana tasmiṃ tena bhikkhunā “ācariyaṃ pucchissāmī”ti vā “naṭṭhaṃ dāni me kammaṭṭhāna”nti	1756	
PA_atk-s05_17a:1756_3	vā uṭṭhāyāsanā na gantabbaṃ. Iriyāpathaṃ vikopetvā gacchato hi kammaṭṭhānaṃ navanavameva	1756	
PA_atk-s05_17a:1756_4	hoti. Tasmā yathānisinneneva desato āharitabbaṃ.	1756	
PA_atk-s05_17a:1757_0	Tatrāyaṃ āharaṇūpāyo – tena bhikkhunā kammaṭṭhānassa anupaṭṭhānabhāvaṃ ñatvā iti	1757	
PA_atk-s05_17a:1757_1	paṭisañcikkhitabbaṃ “ime assāsapassāsā nāma kattha atthi, kattha natthi. Kassa vā	1757	
PA_atk-s05_17a:1757_2	atthi, kassa vā natthī”ti. Athevaṃ paṭisañcikkhato “ime antomātukucchiyaṃ natthi,	1757	
PA_atk-s05_17a:1757_3	udake nimuggānaṃ natthi, tathā asaññībhūtānaṃ matānaṃ catutthajjhānasamāpannānaṃ	1757	
PA_atk-s05_17a:1757_4	rūpārūpabhavasamaṅgīnaṃ nirodhasamāpannāna”nti ñatvā evaṃ attanāva attā paṭicodetabbo	1757	
PA_atk-s05_17a:1757_5	“nanu, tvaṃ paṇḍita, neva mātukucchigato, na udake nimuggo, na asaññībhūto, na mato,	1757	
PA_atk-s05_17a:1757_6	na catutthajjhānasamāpanno, na rūpārūpabhavasamaṅgī, na nirodhasamāpanno. Atthiyeva	1757	
PA_atk-s05_17a:1757_7	te assāsapassāsā, mandapaññatāya pana pariggahetuṃ na sakkosī”ti. Athānena pakatiphuṭṭhavasena	1757	
PA_atk-s05_17a:1757_8	cittaṃ ṭhapetvā manasikāro pavattetabbo. Ime hi dīghanāsikassa nāsāpuṭaṃ ghaṭṭentā	1757	
PA_atk-s05_17a:1757_9	pavattanti, rassanāsikassa uttaroṭṭhaṃ. Tasmānena imaṃ nāma ṭhānaṃ ghaṭṭentīti nimittaṃ	1757	
PA_atk-s05_17a:1757_10	ṭhapetabbaṃ. Imameva hi atthavasaṃ paṭicca vuttaṃ bhagavatā – “nāhaṃ, bhikkhave,	17571	
PA_atk-s05_17a:1757_11	muṭṭhassatissa asampajānassa ānāpānassatibhāvanaṃ vadāmī”ti. Kiñcāpi hi yaṃkiñci	17571	
PA_atk-s05_17a:1757_12	kammaṭṭhānaṃ satassa sampajānasseva sampajjati, ito aññaṃ pana manasikarontassa pākaṭaṃ	17571	
PA_atk-s05_17a:1757_13	hoti. Idaṃ pana ānāpānassatikammaṭṭhānaṃ garukaṃ garukabhāvanaṃ buddhapaccekabuddhabuddhaputtānaṃ	17571	
PA_atk-s05_17a:1757_14	mahāpurisānaṃyeva manasikārabhūmibhūtaṃ, na ceva ittaraṃ, na ca ittarasattasamāsevitaṃ.	17571	
PA_atk-s05_17a:1757_15	Yathā yathā manasi karīyati, tathā tathā santañceva hoti sukhumañca. Tasmā ettha	17571	
PA_atk-s05_17a:1757_16	balavatī sati ca paññā ca icchitabbā.	17571	
PA_atk-s05_17a:1758_0	Yathā hi maṭṭhasāṭakassa tunnakaraṇakāle sūcipi sukhumā icchitabbā, sūcipāsavedhanampi	1758	
PA_atk-s05_17a:1758_1	tato sukhumataraṃ, evamevaṃ maṭṭhasāṭakasadisassa imassa kammaṭṭhānassa bhāvanākāle	1758	
PA_atk-s05_17a:1758_2	sūcipaṭibhāgā satipi sūcipāsavedhanapaṭibhāgā taṃsampayuttā paññāpi balavatī icchitabbā.	1758	
PA_atk-s05_17a:1758_3	Tāhi ca pana satipaññāhi samannāgatena bhikkhunā na te assāsapassāsā aññatra pakatiphuṭṭhokāsā pariyesitabbā.	1758	
PA_atk-s05_17a:1759_0	Yathā hi kassako khettaṃ kasitvā balībadde muñcitvā gocaramukhe katvā chāyāya nisinno	1759	
PA_atk-s05_17a:1759_1	vissameyya, athassa te balībaddā vegena aṭaviṃ paviseyyuṃ. Yo hoti cheko kassako,	1759	
PA_atk-s05_17a:1759_2	so puna te gahetvā yojetukāmo na tesaṃ anupadaṃ gantvā aṭaviṃ āhiṇḍati. Atha kho	1759	
PA_atk-s05_17a:1759_3	rasmiñca patodañca gahetvā ujukameva tesaṃ nipātanatitthaṃ gantvā nisīdati vā nipajjati	1759	
PA_atk-s05_17a:1759_4	vā. Atha te goṇe divasabhāgaṃ caritvā nipātanatitthaṃ otaritvā nhatvā ca pivitvā	1759	
PA_atk-s05_17a:1759_5	ca paccuttaritvā ṭhite disvā rasmiyā bandhitvā patodena vijjhanto ānetvā yojetvā	1759	
PA_atk-s05_17a:1759_6	puna kammaṃ karoti. Evamevaṃ tena bhikkhunā na te assāsapassāsā aññatra pakatiphuṭṭhokāsā	1759	
PA_atk-s05_17a:1759_7	pariyesitabbā. Satirasmiṃ pana paññāpatodañca gahetvā pakatiphuṭṭhokāse cittaṃ ṭhapetvā	1759	
PA_atk-s05_17a:1759_8	manasikāro pavattetabbo. Evaṃ hissa manasikaroto na cirasseva te upaṭṭhahanti nipātanatitthe	1759	
PA_atk-s05_17a:1759_9	viya goṇā. Tato tena satirasmiyā bandhitvā tasmiṃyeva ṭhāne yojetvā paññāpatodena	1759	
PA_atk-s05_17a:1759_10	vijjhantena punappunaṃ kammaṭṭhānaṃ anuyuñjitabbaṃ. Tassevamanuyuñjato na cirasseva	17591	
PA_atk-s05_17a:1759_11	nimittaṃ upaṭṭhāti. Taṃ panetaṃ na sabbesaṃ ekasadisaṃ hoti, apica kho kassaci sukhasamphassaṃ	17591	
PA_atk-s05_17a:1759_12	uppādayamāno tūlapicu viya kappāsapicu viya vātadhārā viya ca upaṭṭhātīti ekacce āhu.	17591	
PA_atk-s05_17a:1760_0	Ayaṃ pana aṭṭhakathāsu vinicchayo – idañhi kassaci tārakarūpaṃ viya maṇiguḷikā viya	1760	
PA_atk-s05_17a:1760_1	muttāguḷikā viya ca, kassaci kharasamphassaṃ hutvā kappāsaṭṭhi viya dārusārasūci	1760	
PA_atk-s05_17a:1760_2	viya ca, kassaci dīghapāmaṅgasuttaṃ viya kusumadāmaṃ viya dhūmasikhā viya ca, kassaci	1760	
PA_atk-s05_17a:1760_3	vitthataṃ makkaṭakasuttaṃ viya valāhakapaṭalaṃ viya padumapupphaṃ viya rathacakkaṃ	1760	
PA_atk-s05_17a:1760_4	viya candamaṇḍalaṃ viya sūriyamaṇḍalaṃ viya ca upaṭṭhāti, tañca panetaṃ yathā sambahulesu	1760	
PA_atk-s05_17a:1760_5	bhikkhūsu suttantaṃ sajjhāyitvā nisinnesu ekena bhikkhunā “tumhākaṃ kīdisaṃ hutvā	1760	
PA_atk-s05_17a:1760_6	idaṃ suttaṃ upaṭṭhātī”ti vutte eko “mayhaṃ mahatī pabbateyyā nadī viya hutvā upaṭṭhātī”ti	1760	
PA_atk-s05_17a:1760_7	āha. Aparo “mayhaṃ ekā vanarāji viya”. Añño “mayhaṃ eko sītacchāyo sākhāsampanno	1760	
PA_atk-s05_17a:1760_8	phalabhārabharito rukkho viyā”ti. Tesañhi taṃ ekameva suttaṃ saññānānatāya nānato	1760	
PA_atk-s05_17a:1760_9	upaṭṭhāti. Evaṃ ekameva kammaṭṭhānaṃ saññānānatāya nānato upaṭṭhāti. Saññajañhi etaṃ	1760	
PA_atk-s05_17a:1760_10	saññānidānaṃ saññāpabhavaṃ, tasmā saññānānatāya nānato upaṭṭhātīti veditabbaṃ.	17601	
PA_atk-s05_17a:1761_0	Evaṃ upaṭṭhite pana nimitte tena bhikkhunā ācariyassa santikaṃ gantvā ārocetabbaṃ	1761	
PA_atk-s05_17a:1761_1	“mayhaṃ, bhante, evarūpaṃ nāma upaṭṭhātī”ti. Ācariyena pana “nimittamidaṃ, āvuso,	1761	
PA_atk-s05_17a:1761_2	kammaṭṭhānaṃ punappunaṃ manasi karohi sappurisā”ti vattabbo. Athānena nimitteyeva	1761	
PA_atk-s05_17a:1761_3	cittaṃ ṭhapetabbaṃ. Evamassāyaṃ ito pabhuti ṭhapanāvasena bhāvanā hoti. Vuttañhetaṃ porāṇehi –	1761	
PA_atk-s05_17a:1762	“Nimitte ṭhapayaṃ cittaṃ, nānākāraṃ vibhāvayaṃ;	176	
PA_atk-s05_17a:1763	Dhīro assāsapassāse, sakaṃ cittaṃ nibandhatī”ti. ;	176	
PA_atk-s05_17a:1764_0	Tassevaṃ nimittupaṭṭhānato pabhuti nīvaraṇāni vikkhambhitāneva honti, kilesā sannisinnāva,	1764	
PA_atk-s05_17a:1764_1	cittaṃ upacārasamādhinā samāhitameva. Athānena taṃ nimittaṃ neva vaṇṇato manasi kātabbaṃ,	1764	
PA_atk-s05_17a:1764_2	na lakkhaṇato paccavekkhitabbaṃ, apica kho khattiyamahesiyā cakkavattigabbho viya	1764	
PA_atk-s05_17a:1764_3	kassakena sāliyavagabbho viya ca āvāsādīni satta asappāyāni vajjetvā tāneva satta	1764	
PA_atk-s05_17a:1764_4	sappāyāni sevantena sādhukaṃ rakkhitabbaṃ, atha naṃ evaṃ rakkhitvā punappunaṃ manasikāravasena	1764	
PA_atk-s05_17a:1764_5	vuddhiṃ virūḷhiṃ gamayitvā dasavidhaṃ appanākosallaṃ sampādetabbaṃ, vīriyasamatā	1764	
PA_atk-s05_17a:1764_6	yojetabbā. Tassevaṃ ghaṭentassa visuddhimagge vuttānukkamena tasmiṃ nimitte catukkapañcakajjhānāni	1764	
PA_atk-s05_17a:1764_7	nibbattanti. Evaṃ nibbattacatukkapañcakajjhāno panettha bhikkhu sallakkhaṇāvivaṭṭanāvasena	1764	
PA_atk-s05_17a:1764_8	kammaṭṭhānaṃ vaḍḍhetvā pārisuddhiṃ pattukāmo tadeva jhānaṃ pañcahākārehi vasippattaṃ	1764	
PA_atk-s05_17a:1764_9	paguṇaṃ katvā nāmarūpaṃ vavatthapetvā vipassanaṃ paṭṭhapeti. Kathaṃ? So hi samāpattito	1764	
PA_atk-s05_17a:1764_10	vuṭṭhāya assāsapassāsānaṃ samudayo karajakāyo ca cittañcāti passati. Yathā hi kammāragaggariyā	17641	
PA_atk-s05_17a:1764_11	dhamamānāya bhastañca purisassa ca tajjaṃ vāyāmaṃ paṭicca vāto sañcarati, evamevaṃ	17641	
PA_atk-s05_17a:1764_12	kāyañca cittañca paṭicca assāsapassāsāti. Tato assāsapassāse ca kāyañca rūpanti,	17641	
PA_atk-s05_17a:1764_13	cittañca taṃsampayutte ca dhamme arūpanti vavatthapeti.	17641	
PA_atk-s05_17a:1765_0	Evaṃ nāmarūpaṃ vavatthapetvā tassa paccayaṃ pariyesati, pariyesanto ca taṃ disvā	1765	
PA_atk-s05_17a:1765_1	tīsupi addhāsu nāmarūpassa pavattiṃ ārabbha kaṅkhaṃ vitarati, vitiṇṇakaṅkho kalāpasammasanavasena	1765	
PA_atk-s05_17a:1765_2	“aniccaṃ dukkhamanattā”ti tilakkhaṇaṃ āropetvā udayabbayānupassanāya pubbabhāge uppanne	1765	
PA_atk-s05_17a:1765_3	obhāsādayo dasa vipassanupakkilese pahāya upakkilesavimuttaṃ udayabbayānupassanāñāṇaṃ	1765	
PA_atk-s05_17a:1765_4	“maggo”ti vavatthapetvā udayaṃ pahāya bhaṅgānupassanaṃ patvā nirantaraṃ bhaṅgānupassanena	1765	
PA_atk-s05_17a:1765_5	bhayato upaṭṭhitesu sabbasaṅkhāresu nibbindanto virajjanto vimuccanto yathākkamena	1765	
PA_atk-s05_17a:1765_6	cattāro ariyamagge pāpuṇitvā arahattaphale patiṭṭhāya ekūnavīsatibhedassa paccavekkhaṇāñāṇassa	1765	
PA_atk-s05_17a:1765_7	pariyantaṃ patto sadevakassa lokassa aggadakkhiṇeyyo hoti. Ettāvatā cassa gaṇanaṃ	1765	
PA_atk-s05_17a:1765_8	ādiṃ katvā vipassanāpariyosānā ānāpānassatisamādhibhāvanā samattā hotīti. Ayaṃ sabbākārato	1765	
PA_atk-s05_17a:1765_9	paṭhamacatukkavaṇṇanā.	1765	
PA_atk-s05_17a:1766_0	Itaresu pana tīsu catukkesu yasmā visuṃ kammaṭṭhānabhāvanānayo nāma natthi, tasmā	1766	
PA_atk-s05_17a:1766_1	anupadavaṇṇanānayeneva tesaṃ evamattho veditabbo. Pītipaṭisaṃvedīti pītiṃ paṭisaṃviditaṃ	1766	
PA_atk-s05_17a:1766_2	karonto pākaṭaṃ karonto assasissāmi passasissāmīti sikkhati. Tattha dvīhākārehi pīti	1766	
PA_atk-s05_17a:1766_3	paṭisaṃviditā hoti ārammaṇato ca asammohato ca.	1766	
PA_atk-s05_17a:1767	Kathaṃ ārammaṇato pīti paṭisaṃviditā hoti? Sappītike dve jhāne samāpajjati, tassa samāpattikkhaṇe jhānapaṭilābhena ārammaṇato pīti paṭisaṃviditā hoti ārammaṇassa paṭisaṃviditattā.	176	
PA_atk-s05_17a:1768_0	Kathaṃ asammohato? Sappītike dve jhāne samāpajjitvā vuṭṭhāya jhānasampayuttaṃ pītiṃ	1768	
PA_atk-s05_17a:1768_1	khayato vayato sammasati, tassa vipassanākkhaṇe lakkhaṇapaṭivedhena asammohato pīti	1768	
PA_atk-s05_17a:1768_2	paṭisaṃviditā hoti. Eteneva nayena avasesapadānipi atthato veditabbāni. Idaṃ panettha	1768	
PA_atk-s05_17a:1768_3	visesamattaṃ – tiṇṇaṃ jhānānaṃ vasena sukhapaṭisaṃviditā hoti. Catunnampi jhānānaṃ	1768	
PA_atk-s05_17a:1768_4	vasena cittasaṅkhārapaṭisaṃviditā veditabbā. Cittasaṅkhāroti vedanāsaññākkhandhā.	1768	
PA_atk-s05_17a:1768_5	Passambhayaṃ cittasaṅkhāranti oḷārikaṃ oḷārikaṃ cittasaṅkhāraṃ passambhento, nirodhentoti	1768	
PA_atk-s05_17a:1768_6	attho. So vitthārato kāyasaṅkhāre vuttanayena veditabbo. Apicettha pītipade pītisīsena	1768	
PA_atk-s05_17a:1768_7	vedanā vuttā, sukhapade sarūpeneva vedanā. Dvīsu cittasaṅkhārapadesu “saññā ca vedanā	1768	
PA_atk-s05_17a:1768_8	ca cetasikā, ete dhammā cittapaṭibaddhā cittasaṅkhārā”ti vacanato saññāsampayuttā	1768	
PA_atk-s05_17a:1768_9	vedanāti evaṃ vedanānupassanānayena idaṃ catukkaṃ bhāsitanti veditabbaṃ.	1768	
PA_atk-s05_17a:1769_0	Tatiyacatukkepi catunnaṃ jhānānaṃ vasena cittapaṭisaṃviditā veditabbā. Abhippamodayaṃ	1769	
PA_atk-s05_17a:1769_1	cittanti cittaṃ modento pamodento hāsento pahāsento assasissāmi passasissāmīti sikkhati.	1769	
PA_atk-s05_17a:1769_2	Tattha dvīhākārehi abhippamodo hoti samādhivasena ca vipassanāvasena ca.	1769	
PA_atk-s05_17a:1770_0	Kathaṃ samādhivasena? Sappītike dve jhāne samāpajjati, so samāpattikkhaṇe sampayuttāya	1770	
PA_atk-s05_17a:1770_1	pītiyā cittaṃ āmodeti pamodeti. Kathaṃ vipassanāvasena? Sappītike dve jhāne samāpajjitvā	1770	
PA_atk-s05_17a:1770_2	vuṭṭhāya jhānasampayuttaṃ pītiṃ khayato vayato sammasati. Evaṃ vipassanākkhaṇe jhānasampayuttaṃ	1770	
PA_atk-s05_17a:1770_3	pītiṃ ārammaṇaṃ katvā cittaṃ āmodeti pamodeti. Evaṃ paṭipanno “abhippamodayaṃ cittaṃ	1770	
PA_atk-s05_17a:1770_4	assasissāmi passasissāmīti sikkhatī”ti vuccati.	1770	
PA_atk-s05_17a:1771_0	Samādahaṃ cittanti paṭhamajjhānādivasena ārammaṇe cittaṃ samaṃ ādahanto samaṃ ṭhapento,	1771	
PA_atk-s05_17a:1771_1	tāni vā pana jhānāni samāpajjitvā vuṭṭhāya jhānasampayuttaṃ cittaṃ khayato vayato	1771	
PA_atk-s05_17a:1771_2	sammasato vipassanākkhaṇe lakkhaṇapaṭivedhena uppajjati khaṇikacittekaggatā, evaṃ	1771	
PA_atk-s05_17a:1771_3	uppannāya khaṇikacittekaggatāya vasenapi ārammaṇe cittaṃ samaṃ ādahanto samaṃ ṭhapento	1771	
PA_atk-s05_17a:1771_4	“samādahaṃ cittaṃ assasissāmi passasissāmīti sikkhatī”ti vuccati.	1771	
PA_atk-s05_17a:1772_0	Vimocayaṃ cittanti paṭhamajjhānena nīvaraṇehi cittaṃ mocento vimocento, dutiyena	1772	
PA_atk-s05_17a:1772_1	vitakkavicārehi, tatiyena pītiyā, catutthena sukhadukkhehi cittaṃ mocento vimocento,	1772	
PA_atk-s05_17a:1772_2	tāni vā pana jhānāni samāpajjitvā vuṭṭhāya jhānasampayuttaṃ cittaṃ khayato vayato	1772	
PA_atk-s05_17a:1772_3	sammasati. So vipassanākkhaṇe aniccānupassanāya niccasaññāto cittaṃ mocento vimocento,	1772	
PA_atk-s05_17a:1772_4	dukkhānupassanāya sukhasaññāto, anattānupassanāya attasaññāto, nibbidānupassanāya	1772	
PA_atk-s05_17a:1772_5	nandito, virāgānupassanāya rāgato, nirodhānupassanāya samudayato, paṭinissaggānupassanāya	1772	
PA_atk-s05_17a:1772_6	ādānato cittaṃ mocento vimocento assasati ceva passasati ca. Tena vuccati – “vimocayaṃ	1772	
PA_atk-s05_17a:1772_7	cittaṃ assasissāmi passasissāmīti sikkhatī”ti. Evaṃ cittānupassanāvasena idaṃ catukkaṃ	1772	
PA_atk-s05_17a:1772_8	bhāsitanti veditabbaṃ.	1772	
PA_atk-s05_17a:1773_0	Catutthacatukke pana aniccānupassīti ettha tāva aniccaṃ veditabbaṃ, aniccatā veditabbā,	1773	
PA_atk-s05_17a:1773_1	aniccānupassanā veditabbā, aniccānupassī veditabbo. Tattha aniccanti pañcakkhandhā.	1773	
PA_atk-s05_17a:1773_2	Kasmā? Uppādavayaññathattabhāvā. Aniccatāti tesaṃyeva uppādavayaññathattaṃ, hutvā	1773	
PA_atk-s05_17a:1773_3	abhāvo vā, nibbattānaṃ tenevākārena aṭṭhatvā khaṇabhaṅgena bhedoti attho. Aniccānupassanāti	1773	
PA_atk-s05_17a:1773_4	tassā aniccatāya vasena rūpādīsu “anicca”nti anupassanā. Aniccānupassīti tāya anupassanāya	1773	
PA_atk-s05_17a:1773_5	samannāgato. Tasmā evaṃbhūto assasanto ca passasanto ca idha “aniccānupassī assasissāmi	1773	
PA_atk-s05_17a:1773_6	passasissāmīti sikkhatī”ti veditabbo.	1773	
PA_atk-s05_17a:1774_0	Virāgānupassīti ettha pana dve virāgā khayavirāgo ca accantavirāgo ca. Tattha khayavirāgoti	1774	
PA_atk-s05_17a:1774_1	saṅkhārānaṃ khaṇabhaṅgo. Accantavirāgoti nibbānaṃ. Virāgānupassanāti tadubhayadassanavasena	1774	
PA_atk-s05_17a:1774_2	pavattā vipassanā ca maggo ca. Tāya duvidhāyapi anupassanāya samannāgato hutvā assasanto	1774	
PA_atk-s05_17a:1774_3	ca passasanto ca “virāgānupassī assasissāmi passasissāmīti sikkhatī”ti veditabbo.	1774	
PA_atk-s05_17a:1774_4	Nirodhānupassīpadepi eseva nayo.	1774	
PA_atk-s05_17a:1775_0	Paṭinissaggānupassīti etthāpi dve paṭinissaggā pariccāgapaṭinissaggo ca pakkhandanapaṭinissaggo	1775	
PA_atk-s05_17a:1775_1	ca. Paṭinissaggoyeva anupassanā paṭinissaggānupassanā, vipassanāmaggānametaṃ adhivacanaṃ.	1775	
PA_atk-s05_17a:1775_2	Vipassanāti tadaṅgavasena saddhiṃ khandhābhisaṅkhārehi kilese pariccajati, saṅkhatadosadassanena	1775	
PA_atk-s05_17a:1775_3	ca tabbiparīte nibbāne tanninnatāya pakkhandatīti pariccāgapaṭinissaggo ceva pakkhandanapaṭinissaggo	1775	
PA_atk-s05_17a:1775_4	cāti vuccati. Maggo samucchedavasena saddhiṃ khandhābhisaṅkhārehi kilese pariccajati,	1775	
PA_atk-s05_17a:1775_5	ārammaṇakaraṇena ca nibbāne pakkhandatīti pariccāgapaṭinissaggo ceva pakkhandanapaṭinissaggo	1775	
PA_atk-s05_17a:1775_6	cāti vuccati. Ubhayampi pana purimapurimañāṇānaṃ anuanu passanato anupassanāti vuccati.	1775	
PA_atk-s05_17a:1775_7	Tāya duvidhāyapi paṭinissaggānupassanāya samannāgato hutvā assasanto ca passasanto	1775	
PA_atk-s05_17a:1775_8	ca “paṭinissaggānupassī assasissāmi passasissāmīti sikkhatī”ti veditabbo.	1775	
PA_atk-s05_17a:1776_0	Ettha ca “aniccānupassī”ti taruṇavipassanāya vasena vuttaṃ, “virāgānupassī”ti tato	1776	
PA_atk-s05_17a:1776_1	balavatarāya saṅkhāresu virajjanasamatthāya vipassanāya vasena, “nirodhānupassī”ti	1776	
PA_atk-s05_17a:1776_2	tato balavatarāya kilesanirodhanasamatthāya vipassanāya vasena, “paṭinissaggānupassī”ti	1776	
PA_atk-s05_17a:1776_3	maggassa āsannabhūtāya atitikkhāya vipassanāya vasena vuttanti veditabbaṃ. Yattha	1776	
PA_atk-s05_17a:1776_4	pana maggopi labbhati, so abhinnoyeva. Evamidaṃ catukkaṃ suddhavipassanāvasena vuttaṃ,	1776	
PA_atk-s05_17a:1776_5	purimāni pana tīṇi samathavipassanāvasenāti.	1776	
PA_atk-s05_17a:1777	Ānāpānassatimātikāvaṇṇanā niṭṭhitā.	177	
PA_atk-s05_17a:1778_0	164. Idāni yathānikkhittaṃ mātikaṃ paṭipāṭiyā bhājetvā dassetuṃ idhāti imissā diṭṭhiyātiādi	1778	
PA_atk-s05_17a:1778_1	āraddhaṃ. Tattha imissā diṭṭhiyātiādīhi dasahi padehi sikkhattayasaṅkhātaṃ sabbaññubuddhasāsanameva	1778	
PA_atk-s05_17a:1778_2	kathitaṃ. Tañhi buddhena bhagavatā diṭṭhattā diṭṭhīti vuccati, tasseva khamanavasena	1778	
PA_atk-s05_17a:1778_3	khanti, ruccanavasena ruci, gahaṇavasena ādāyo, sabhāvaṭṭhena dhammo, sikkhitabbaṭṭhena	1778	
PA_atk-s05_17a:1778_4	vinayo, tadubhayenapi dhammavinayo, pavuttavasena pāvacanaṃ, seṭṭhacariyaṭṭhena brahmacariyaṃ,	1778	
PA_atk-s05_17a:1778_5	anusiṭṭhidānavasena satthusāsananti vuccati. Tasmā “imissā diṭṭhiyā”tiādīsu imissā	1778	
PA_atk-s05_17a:1778_6	buddhadiṭṭhiyā, imissā buddhakhantiyā, imissā buddharuciyā, imasmiṃ buddhaādāye,	1778	
PA_atk-s05_17a:1778_7	imasmiṃ buddhadhamme, imasmiṃ buddhavinaye, imasmiṃ buddhadhammavinaye, imasmiṃ buddhapāvacane,	1778	
PA_atk-s05_17a:1778_8	imasmiṃ buddhabrahmacariye, imasmiṃ buddhasatthusāsaneti attho veditabbo. Apicetaṃ	1778	
PA_atk-s05_17a:1778_9	sikkhattayasaṅkhātaṃ sakalaṃ pāvacanaṃ bhagavatā diṭṭhattā sammādiṭṭhipaccayattā	1778	
PA_atk-s05_17a:1778_10	sammādiṭṭhipubbaṅgamattā ca diṭṭhi. Bhagavato khamanavasena khanti. Ruccanavasena	17781	
PA_atk-s05_17a:1778_11	ruci. Gahaṇavasena ādāyo. Attano kārakaṃ apāye apatamānaṃ dhāretīti dhammo. Sova	17781	
PA_atk-s05_17a:1778_12	saṃkilesapakkhaṃ vinetīti vinayo. Dhammo ca so vinayo cāti dhammavinayo, kusaladhammehi	17781	
PA_atk-s05_17a:1778_13	vā akusaladhammānaṃ esa vinayoti dhammavinayo. Teneva vuttaṃ – “ye ca kho tvaṃ, gotami,	17781	
PA_atk-s05_17a:1778_14	dhamme jāneyyāsi ime dhammā virāgāya saṃvattanti, no sarāgāya…pe… ekaṃsena, gotami,	17781	
PA_atk-s05_17a:1778_15	dhāreyyāsi eso dhammo eso vinayo etaṃ satthusāsana”nti. Dhammena vā vinayo, na daṇḍādīhīti	17781	
PA_atk-s05_17a:1778_16	dhammavinayo. Vuttampi cetaṃ –	17781	
PA_atk-s05_17a:1779	“Daṇḍeneke damayanti, aṅkusehi kasāhi ca;	177	
PA_atk-s05_17a:1780	Adaṇḍena asatthena, nāgo danto mahesinā”ti. ;	178	
PA_atk-s05_17a:1781_0	Tathā “dhammena nayamānānaṃ, kā usūyā vijānata”nti. Dhammāya vā vinayo dhammavinayo.	1781	
PA_atk-s05_17a:1781_1	Anavajjadhammatthaṃ hesa vinayo, na bhavabhogāmisatthaṃ. Tenāha bhagavā – “nayidaṃ,	1781	
PA_atk-s05_17a:1781_2	bhikkhave, brahmacariyaṃ vussati janakuhanattha”nti vitthāro. Puṇṇattheropi āha –	1781	
PA_atk-s05_17a:1781_3	“anupādāparinibbānatthaṃ kho, āvuso, bhagavati brahmacariyaṃ vussatī”ti. Visuddhaṃ	1781	
PA_atk-s05_17a:1781_4	vā nayatīti vinayo, dhammato vinayo dhammavinayo. Saṃsāradhammato hi sokādidhammato	1781	
PA_atk-s05_17a:1781_5	vā esa visuddhaṃ nibbānaṃ nayati, dhammassa vā vinayo, na titthakarānanti dhammavinayo.	1781	
PA_atk-s05_17a:1781_6	Dhammabhūto hi bhagavā, tasseva esa vinayo. Yasmā vā dhammā eva abhiññeyyā pariññeyyā	1781	
PA_atk-s05_17a:1781_7	pahātabbā bhāvetabbā sacchikātabbā ca, tasmā esa dhammesu vinayo, na sattesu na jīvesu	1781	
PA_atk-s05_17a:1781_8	cāti dhammavinayo. Sātthasabyañjanatādīhi aññesaṃ vacanato padhānaṃ vacananti pavacanaṃ,	1781	
PA_atk-s05_17a:1781_9	pavacanameva pāvacanaṃ. Sabbacariyāhi visiṭṭhacariyabhāvena brahmacariyaṃ. Devamanussānaṃ	1781	
PA_atk-s05_17a:1781_10	satthubhūtassa bhagavato sāsananti satthusāsanaṃ, satthubhūtaṃ vā sāsanantipi satthusāsanaṃ.	17811	
PA_atk-s05_17a:1781_11	“Yo vo, ānanda, mayā dhammo ca vinayo ca desito paññatto, so vo mamaccayena satthā”ti	17811	
PA_atk-s05_17a:1781_12	hi dhammavinayova satthāti vutto. Evametesaṃ padānaṃ attho veditabbo. Yasmā pana	17811	
PA_atk-s05_17a:1781_13	imasmiṃyeva sāsane sabbākāraānāpānassatisamādhinibbattako bhikkhu vijjati, na aññatra,	17811	
PA_atk-s05_17a:1781_14	tasmā tattha tattha “imissā”ti ca “imasmi”nti ca ayaṃ niyamo katoti veditabbo. Ayaṃ	17811	
PA_atk-s05_17a:1781_15	“idhā”timātikāya niddesassa attho.	17811	
PA_atk-s05_17a:1782_0	Puthujjanakalyāṇako vātiādinā ca bhikkhusaddassa vacanatthaṃ avatvā idhādhippetabhikkhuyeva	1782	
PA_atk-s05_17a:1782_1	dassito. Tattha puthujjano ca so kilesānaṃ asamucchinnattā, kalyāṇo ca sīlādipaṭipattiyuttattāti	1782	
PA_atk-s05_17a:1782_2	puthujjanakalyāṇo, puthujjanakalyāṇova puthujjanakalyāṇako. Adhisīlādīni sikkhatīti	1782	
PA_atk-s05_17a:1782_3	sekkho. Sotāpanno vā sakadāgāmī vā anāgāmī vā. Akuppo calayitumasakkuṇeyyo arahattaphaladhammo	1782	
PA_atk-s05_17a:1782_4	assāti akuppadhammo. Sopi hi imaṃ samādhiṃ bhāveti.	1782	
PA_atk-s05_17a:1783_0	Araññaniddese vinayapariyāyena tāva “ṭhapetvā gāmañca gāmūpacārañca avasesaṃ arañña”nti	1783	
PA_atk-s05_17a:1783_1	āgataṃ. Suttantapariyāyena āraññakaṃ bhikkhuṃ sandhāya “āraññakaṃ nāma senāsanaṃ	1783	
PA_atk-s05_17a:1783_2	pañcadhanusatikaṃ pacchima”nti āgataṃ. Vinayasuttantā pana ubhopi pariyāyadesanā	1783	
PA_atk-s05_17a:1783_3	nāma, abhidhammo nippariyāyadesanāti abhidhammapariyāyena araññaṃ dassetuṃ nikkhamitvā	1783	
PA_atk-s05_17a:1783_4	bahi indakhīlāti vuttaṃ, indakhīlato bahi nikkhamitvāti attho. Nikkhamitvā bahi indakhīlantipi	1783	
PA_atk-s05_17a:1783_5	pāṭho, indakhīlaṃ atikkamitvā bahīti vuttaṃ hoti. Indakhīloti cettha gāmassa vā nagarassa vā ummāro.	1783	
PA_atk-s05_17a:1784_0	Rukkhamūlaniddese rukkhamūlassa pākaṭattā taṃ avatvāva yatthātiādimāha. Tattha yatthāti	1784	
PA_atk-s05_17a:1784_1	yasmiṃ rukkhamūle. Āsanti nisīdanti etthāti āsanaṃ. Paññattanti ṭhapitaṃ. Mañco vātiādīni	1784	
PA_atk-s05_17a:1784_2	āsanassa pabhedavacanāni. Mañcopi hi nisajjāyapi okāsattā idha āsanesu vutto. So	1784	
PA_atk-s05_17a:1784_3	pana masārakabundikābaddhakuḷīrapādakaāhaccapādakānaṃ aññataro. Pīṭhaṃ tesaṃ aññatarameva.	1784	
PA_atk-s05_17a:1784_4	Bhisīti uṇṇābhisicoḷabhisivākabhisitiṇabhisipaṇṇabhisīnaṃ aññatarā. Taṭṭikāti tālapaṇṇādīhi	1784	
PA_atk-s05_17a:1784_5	cinitvā katā. Cammakhaṇḍoti nisajjāraho yo koci cammakhaṇḍo. Tiṇasantharādayo tiṇādīni	1784	
PA_atk-s05_17a:1784_6	gumbetvā katā. Tatthāti tasmiṃ rukkhamūle. Caṅkamati vātiādīhi rukkhamūlassa catuiriyāpathapavattanayogyatā	1784	
PA_atk-s05_17a:1784_7	kathitā. “Yatthā”tiādīhi sabbapadehi rukkhamūlassa sandacchāyatā janavivittatā ca	1784	
PA_atk-s05_17a:1784_8	vuttā hoti. Kenacīti kenaci samūhena. Taṃ samūhaṃ bhinditvā vitthārento gahaṭṭhehi	1784	
PA_atk-s05_17a:1784_9	vā pabbajitehi vāti āha. Anākiṇṇanti asaṃkiṇṇaṃ asambādhaṃ. Yassa senāsanassa samantā	1784	
PA_atk-s05_17a:1784_10	gāvutampi aḍḍhayojanampi pabbatagahanaṃ vanagahanaṃ nadīgahanaṃ hoti, na koci avelāya	17841	
PA_atk-s05_17a:1784_11	upasaṅkamituṃ sakkoti, idaṃ santikepi anākiṇṇaṃ nāma. Yaṃ pana aḍḍhayojanikaṃ vā	17841	
PA_atk-s05_17a:1784_12	yojanikaṃ vā hoti, idaṃ dūratāya eva anākiṇṇaṃ nāma.	17841	
PA_atk-s05_17a:1785_0	Vihāroti aḍḍhayogādimuttako avasesāvāso. Aḍḍhayogoti supaṇṇavaṅkagehaṃ. Pāsādoti	1785	
PA_atk-s05_17a:1785_1	dve kaṇṇikā gahetvā kato dīghapāsādo. Hammiyanti upariākāsatale patiṭṭhitakūṭāgārapāsādoyeva.	1785	
PA_atk-s05_17a:1785_2	Guhāti iṭṭhakāguhā silāguhā dāruguhā paṃsuguhāti evañhi khandhakaṭṭhakathāyaṃ vuttaṃ.	1785	
PA_atk-s05_17a:1785_3	Vibhaṅgaṭṭhakathāyaṃ pana vihāroti samantā parihārapathaṃ antoyeva rattiṭṭhānadivāṭṭhānāni	1785	
PA_atk-s05_17a:1785_4	ca dassetvā katasenāsanaṃ. Guhāti bhūmiguhā, yattha rattindivaṃ dīpaṃ laddhuṃ vaṭṭati.	1785	
PA_atk-s05_17a:1785_5	Pabbataguhā vā bhūmiguhā vāti idaṃ dvayaṃ visesetvā vuttaṃ. Mātikāya sabbakālasādhāraṇalakkhaṇavasena	1785	
PA_atk-s05_17a:1785_6	“nisīdatī”ti vattamānavacanaṃ kataṃ, idha pana nisinnassa bhāvanārambhasabbhāvato	1785	
PA_atk-s05_17a:1785_7	nisajjārambhapariyosānadassanatthaṃ nisinnoti niṭṭhānavacanaṃ kataṃ. Yasmā pana ujuṃ	1785	
PA_atk-s05_17a:1785_8	kāyaṃ paṇidhāya nisinnassa kāyo ujuko hoti, tasmā byañjane ādaraṃ akatvā adhippetama	1785	
PA_atk-s05_17a:1785_9	eva dassento ujukotiādimāha. Tattha ṭhito supaṇihitoti ujukaṃ paṇihitattā ujuko hutvā	1785	
PA_atk-s05_17a:1785_10	ṭhito, na sayamevāti attho. Pariggahaṭṭhoti pariggahitaṭṭho. Kiṃ pariggahitaṃ? Niyyānaṃ.	17851	
PA_atk-s05_17a:1785_11	Kiṃ niyyānaṃ? Ānāpānassatisamādhiyeva yāva arahattamaggā niyyānaṃ. Tenāhaniyyānaṭṭhoti	17851	
PA_atk-s05_17a:1785_12	mukhasaddassa jeṭṭhakatthavasena saṃsārato niyyānaṭṭho vutto. Upaṭṭhānaṭṭhoti sabhāvaṭṭhoyeva.	17851	
PA_atk-s05_17a:1785_13	Sabbehi panetehi padehi pariggahitaniyyānaṃ satiṃ katvāti attho vutto hoti. Keci	17851	
PA_atk-s05_17a:1785_14	pana “pariggahaṭṭhoti satiyā pariggahaṭṭho, niyyānaṭṭhoti assāsapassāsānaṃ pavisananikkhamanadvāraṭṭho”ti	17851	
PA_atk-s05_17a:1785_15	vaṇṇayanti. Pariggahitaassāsapassāsaniyyānaṃ satiṃ upaṭṭhapetvāti vuttaṃ hoti.	17851	
PA_atk-s05_17a:1786_0	165. Bāttiṃsāya ākārehīti tāsu tāsu avatthāsu yathākkamena labbhamānānaṃ anavasesapariyādānavasena	1786	
PA_atk-s05_17a:1786_1	vuttaṃ. Dīghaṃ assāsavasenāti mātikāya “dīgha”ntivuttaassāsavasena. Evaṃ sesesu.	1786	
PA_atk-s05_17a:1786_2	Ekaggatanti ekaggabhāvaṃ. Avikkhepanti avikkhipanaṃ. Ekaggatā eva hi nānārammaṇesu	1786	
PA_atk-s05_17a:1786_3	cittassa avikkhipanato avikkhepoti vuccati. Pajānatoti asammohavasena pajānantassa,	1786	
PA_atk-s05_17a:1786_4	vindantassāti vā attho. “Avikkhepo me paṭiladdho”ti ārammaṇakaraṇavasena pajānantassa	1786	
PA_atk-s05_17a:1786_5	vā. Tāya satiyāti tāya upaṭṭhitāya satiyā. Tena ñāṇenāti tena avikkhepajānanañāṇena.	1786	
PA_atk-s05_17a:1786_6	Sato kārī hotīti ettha yasmā ñāṇasampayuttā eva sati satīti adhippetā, yathāha –	1786	
PA_atk-s05_17a:1786_7	“satimā hoti paramena satinepakkena samannāgato”ti. Tasmā “sato”ti vacaneneva ñāṇampi gahitameva hoti.	1786	
PA_atk-s05_17a:1787_0	166. Addhānasaṅkhāteti dīghasaṅkhāte kāle. Dīgho hi maggo addhānoti vuccati. Ayampi	1787	
PA_atk-s05_17a:1787_1	kālo dīghattā addhāno viya addhānoti vutto. “Assasatī”ti ca “passasatī”ti ca assāsañca	1787	
PA_atk-s05_17a:1787_2	passāsañca visuṃ visuṃ vatvāpi bhāvanāya nirantarappavattidassanatthaṃ “assasatipi	1787	
PA_atk-s05_17a:1787_3	passasatipī”ti puna samāsetvā vuttaṃ. Chando uppajjatīti bhāvanābhivuddhiyā bhiyyobhāvāya	1787	
PA_atk-s05_17a:1787_4	chando jāyati. Sukhumataranti passambhanasabbhāvato vuttaṃ. Pāmojjaṃ uppajjatīti	1787	
PA_atk-s05_17a:1787_5	bhāvanāpāripūriyā pīti jāyati. Assāsapassāsāpi cittaṃ vivattatīti assāsapassāse nissāya	1787	
PA_atk-s05_17a:1787_6	paṭibhāganimitte uppajjante pakatiassāsapassāsato cittaṃ nivattati. Upekkhā saṇṭhātīti	1787	
PA_atk-s05_17a:1787_7	tasmiṃ paṭibhāganimitte upacārappanāsamādhipattiyā puna samādhāne byāpārābhāvato	1787	
PA_atk-s05_17a:1787_8	tatramajjhattupekkhā saṇṭhāti nāma. Navahākārehīti ettha bhāvanārambhato pabhuti	1787	
PA_atk-s05_17a:1787_9	pure chanduppādā “assasatipi passasatipī”ti vuttā tayo ākārā, chanduppādato pabhuti	1787	
PA_atk-s05_17a:1787_10	pure pāmojjuppādā tayo, pāmojjuppādato pabhuti tayoti nava ākārā. Kāyoti cuṇṇavicuṇṇāpi	17871	
PA_atk-s05_17a:1787_11	assāsapassāsā samūhaṭṭhena kāyo. Pakatiassāsapakatipassāse nissāya uppannanimittampi	17871	
PA_atk-s05_17a:1787_12	assāsapassāsāti nāmaṃ labhati. Upaṭṭhānaṃ satīti taṃ ārammaṇaṃ upecca tiṭṭhatīti	17871	
PA_atk-s05_17a:1787_13	sati upaṭṭhānaṃ nāma. Anupassanā ñāṇanti samathavasena nimittakāyānupassanā, vipassanāvasena	17871	
PA_atk-s05_17a:1787_14	nāmakāyarūpakāyānupassanā ñāṇanti attho. Kāyo upaṭṭhānanti so kāyo upecca tiṭṭhati	17871	
PA_atk-s05_17a:1787_15	ettha satīti upaṭṭhānaṃ nāma. No satīti so kāyo sati nāma na hotīti attho. Tāya satiyāti	17871	
PA_atk-s05_17a:1787_16	idāni vuttāya satiyā. Tena ñāṇenāti idāneva vuttena ñāṇena. Taṃ kāyaṃ anupassatīti	17871	
PA_atk-s05_17a:1787_17	samathavipassanāvasena yathāvuttaṃ kāyaṃ anugantvā jhānasampayuttañāṇena vā vipassanāñāṇena vā passati.	17871	
PA_atk-s05_17a:1788_0	Mātikāya kāyādīnaṃ padānaṃ abhāvepi imassa catukkassa kāyānupassanāvasena vuttattā	1788	
PA_atk-s05_17a:1788_1	idāni vattabbaṃ “kāye kāyānupassanāsatipaṭṭhānabhāvanā”ti vacanaṃ sandhāya kāyapadaniddeso	1788	
PA_atk-s05_17a:1788_2	kato. Kāye kāyānupassanāti bahuvidhe kāye tassa tassa kāyassa anupassanā. Atha vā	1788	
PA_atk-s05_17a:1788_3	kāye kāyānupassanā, na aññadhammānupassanāti vuttaṃ hoti. Aniccadukkhānattāsubhabhūte	1788	
PA_atk-s05_17a:1788_4	kāye na niccasukhattasubhānupassanā, atha kho aniccadukkhānattāsubhato kāyasseva	1788	
PA_atk-s05_17a:1788_5	anupassanā. Atha vā kāye ahanti vā mamanti vā itthīti vā purisoti vā gahetabbassa	1788	
PA_atk-s05_17a:1788_6	kassaci ananupassanato tasseva kāyamattassa anupassanāti vuttaṃ hoti. Upari vedanāsu	1788	
PA_atk-s05_17a:1788_7	vedanānupassanātiādīsu tīsupi eseva nayo. Satiyeva upaṭṭhānaṃ satipaṭṭhānaṃ, kāyānupassanāya	1788	
PA_atk-s05_17a:1788_8	sampayuttaṃ satipaṭṭhānaṃ kāyānupassanāsatipaṭṭhānaṃ, tassa bhāvanā kāyānupassanāsatipaṭṭhānabhāvanā.	1788	
PA_atk-s05_17a:1789_0	167. Taṃ kāyanti aniddiṭṭhepi nāmarūpakāye kāyasaddena tassāpi saṅgahitattā niddiṭṭhaṃ	1789	
PA_atk-s05_17a:1789_1	viya katvā vuttaṃ. Aniccānupassanādayo hi nāmarūpakāye eva labbhanti, na nimittakāye.	1789	
PA_atk-s05_17a:1789_2	Anupassanā ca bhāvanā ca vuttatthā eva. Dīghaṃ assāsapassāsavasenātiādi ānāpānassatibhāvanāya	1789	
PA_atk-s05_17a:1789_3	ānisaṃsaṃ dassetuṃ vuttaṃ. Tassā hi sativepullatāñāṇavepullatā ca ānisaṃso. Tattha	1789	
PA_atk-s05_17a:1789_4	cittassa ekaggataṃ avikkhepaṃ pajānatoti paṭiladdhajjhānassa vipassanākāle cittekaggataṃ	1789	
PA_atk-s05_17a:1789_5	sandhāya vuttaṃ. Viditā vedanāti sāmaññato udayadassanena viditā vedanā. Viditā upaṭṭhahantīti	1789	
PA_atk-s05_17a:1789_6	khayato vayato suññato viditā upaṭṭhahanti. Viditā abbhatthaṃ gacchantīti sāmaññato	1789	
PA_atk-s05_17a:1789_7	vayadassanena viditā vināsaṃ gacchanti, bhijjantīti attho. Saññāvitakkesupi eseva	1789	
PA_atk-s05_17a:1789_8	nayo. Imesu pana tīsu vuttesu sesā rūpadhammāpi vuttā honti. Kasmā pana ime tayo	1789	
PA_atk-s05_17a:1789_9	eva vuttāti ce? Duppariggahattā. Vedanāsu tāva sukhadukkhā pākaṭā, upekkhā pana sukhumā	1789	
PA_atk-s05_17a:1789_10	duppariggahā, na suṭṭhu pākaṭā. Sāpi cassa pākaṭā hoti, saññā ākāramattaggāhakattā	17891	
PA_atk-s05_17a:1789_11	na yathāsabhāvaggāhinī. Sā ca sabhāvasāmaññalakkhaṇaggāhakena vipassanāñāṇena sampayuttā	17891	
PA_atk-s05_17a:1789_12	ati viya apākaṭā. Sāpi cassa pākaṭā hoti, vitakko ñāṇapatirūpakattā ñāṇato visuṃ	17891	
PA_atk-s05_17a:1789_13	katvā duppariggaho. Ñāṇapatirūpako hi vitakko. Yathāha – “yā cāvuso visākha, sammādiṭṭhi	17891	
PA_atk-s05_17a:1789_14	yo ca sammāsaṅkappo, ime dhammā paññākkhandhe saṅgahitā”ti. Sopi cassa vitakko pākaṭo	17891	
PA_atk-s05_17a:1789_15	hotīti evaṃ duppariggahesu vuttesu sesā vuttāva hontīti. Imesaṃ pana padānaṃ niddese	17891	
PA_atk-s05_17a:1789_16	kathaṃ viditā vedanā uppajjantīti pucchitvā taṃ avissajjetvāva vedanuppādassa viditatteyeva	17891	
PA_atk-s05_17a:1789_17	vissajjite vedanāya viditattaṃ vissajjitaṃ hotīti kathaṃ vedanāya uppādo vidito hotītiādimāha.	17891	
PA_atk-s05_17a:1789_18	Sesesupi eseva nayo. Avijjāsamudayā avijjānirodhātiādayo heṭṭhā vuttatthā eva. Imināva	17891	
PA_atk-s05_17a:1789_19	nayena saññāvitakkāpi veditabbā. Vitakkavāre pana “phassasamudayā phassanirodhā”ti	17891	
PA_atk-s05_17a:1789_20	avatvā phassaṭṭhāne saññāsamudayā saññānirodhāti vuttaṃ. Taṃ kasmā iti ce? Saññāmūlakattā	17892	
PA_atk-s05_17a:1789_21	vitakkassa. “Saññānānattaṃ paṭicca uppajjati saṅkappanānatta”nti hi vuttaṃ.	17892	
PA_atk-s05_17a:1790_0	Aniccato manasikarototiādīsu ca “vedanaṃ aniccato manasikaroto”tiādinā nayena tasmiṃ	1790	
PA_atk-s05_17a:1790_1	tasmiṃ vāre so soyeva dhammo yojetabbo. Yasmā pana vipassanāsampayuttā vedanā vipassanākiccakaraṇe	1790	
PA_atk-s05_17a:1790_2	asamatthattā vipassanāya anupakārikā, tasmāyeva ca bodhipakkhiyadhammesu nāgatā.	1790	
PA_atk-s05_17a:1790_3	Vipassanāsampayuttāya pana saññāya kiccameva aparibyattaṃ, tasmā sā vipassanāya ekantamanupakārikā	1790	
PA_atk-s05_17a:1790_4	eva. Vitakkaṃ pana vinā vipassanākiccameva natthi. Vitakkasahāyā hi vipassanā sakakiccaṃ karoti. Yathāha –	1790	
PA_atk-s05_17a:1791_0	“Paññā attano dhammatāya aniccaṃ dukkhamanattāti ārammaṇaṃ nicchetuṃ na sakkoti,	1791	
PA_atk-s05_17a:1791_1	vitakke pana ākoṭetvā ākoṭetvā dente sakkoti. Kathaṃ? Yathā hi heraññiko kahāpaṇaṃ	1791	
PA_atk-s05_17a:1791_2	hatthe ṭhapetvā sabbabhāgesu oloketukāmo samānopi na cakkhutaleneva parivattetuṃ	1791	
PA_atk-s05_17a:1791_3	sakkoti, aṅgulipabbehi pana parivattetvā parivattetvā ito cito ca oloketuṃ sakkoti,	1791	
PA_atk-s05_17a:1791_4	evameva na paññā attano dhammatāya aniccādivasena ārammaṇaṃ nicchetuṃ sakkoti, abhiniropanalakkhaṇena	1791	
PA_atk-s05_17a:1791_5	pana āhananapariyāhananarasena vitakkena ākoṭentena viya parivattentena viya ca ādāyādāya	1791	
PA_atk-s05_17a:1791_6	dinnameva nicchetuṃ sakkotī”ti.	1791	
PA_atk-s05_17a:1792_0	Tasmā vedanāsaññānaṃ vipassanāya anupakārattā lakkhaṇamattavaseneva dassetuṃ “vedanāya	1792	
PA_atk-s05_17a:1792_1	saññāyā”ti tattha tattha ekavacanena niddeso kato. Yattako pana vipassanāya bhedo,	1792	
PA_atk-s05_17a:1792_2	tattako eva vitakkassāti dassetuṃ “vitakkāna”nti tattha tattha bahuvacanena niddeso	1792	
PA_atk-s05_17a:1792_3	katoti vattuṃ yujjati.	1792	
PA_atk-s05_17a:1793_0	168. Puna dīghaṃ assāsapassāsavasenātiādi ānāpānassatibhāvanāya sampattiṃ bhāvanāphalañca	1793	
PA_atk-s05_17a:1793_1	dassetuṃ vuttaṃ. Tattha samodhānetīti ārammaṇaṃ ṭhapeti, ārammaṇaṃ patiṭṭhāpetīti	1793	
PA_atk-s05_17a:1793_2	vā attho. Samodahanabyāpārābhāvepi bhāvanāpāripūriyā eva samodahati nāma. Gocaranti	1793	
PA_atk-s05_17a:1793_3	vipassanākkhaṇe saṅkhārārammaṇaṃ, maggakkhaṇe phalakkhaṇe ca nibbānārammaṇaṃ. Samatthanti	1793	
PA_atk-s05_17a:1793_4	samameva attho, samassa vā atthoti samattho. Taṃ samatthaṃ. Sesesupi eseva nayo.	1793	
PA_atk-s05_17a:1793_5	Maggaṃ samodhānetīti maggaphalakkhaṇeyeva gocaraṃ nibbānameva. Ayaṃ puggaloti ānāpānassatibhāvanaṃ	1793	
PA_atk-s05_17a:1793_6	anuyutto yogāvacarova. Imasmiṃ ārammaṇeti ettha pana “kāye”tipadena saṅgahite nāmarūpakāyasaṅkhāte	1793	
PA_atk-s05_17a:1793_7	saṅkhatārammaṇe teneva kamena magge nibbānārammaṇe ca. Yaṃ tassātiādīhi ārammaṇagocarasaddānaṃ	1793	
PA_atk-s05_17a:1793_8	ekatthatā vuttā. Tassāti tassa puggalassa. Pajānātīti puggalo pajānanā paññāti puggalo	1793	
PA_atk-s05_17a:1793_9	paññāya pajānātīti vuttaṃ hoti. Ārammaṇassa upaṭṭhānanti vipassanākkhaṇe saṅkhārārammaṇassa,	1793	
PA_atk-s05_17a:1793_10	maggaphalakkhaṇe nibbānārammaṇassa upaṭṭhānaṃ sati. Ettha ca kammatthe sāmivacanaṃ	17931	
PA_atk-s05_17a:1793_11	yathā rañño upaṭṭhānanti. Avikkhepoti samādhi. Adhiṭṭhānanti yathāvuttasaṅkhārārammaṇaṃ	17931	
PA_atk-s05_17a:1793_12	nibbānārammaṇañca. Tañhi adhiṭṭhāti ettha cittanti adhiṭṭhānaṃ. Vodānanti ñāṇaṃ.	17931	
PA_atk-s05_17a:1793_13	Tañhi vodāyati visujjhati tena cittanti vodānaṃ. Līnapakkhiko samādhi alīnabhāvappattiyā	17931	
PA_atk-s05_17a:1793_14	samabhūtattā samaṃ, uddhaccapakkhikaṃ ñāṇaṃ anuddhatabhāvappattiyā samabhūtattā samaṃ.	17931	
PA_atk-s05_17a:1793_15	Tena vipassanāmaggaphalakkhaṇesu samathavipassanānaṃ yuganaddhatā vuttā hoti. Sati	17931	
PA_atk-s05_17a:1793_16	pana sabbatthikattā tadubhayasamatāya upakārikāti samaṃ, ārammaṇaṃ samatādhiṭṭhānattā	17931	
PA_atk-s05_17a:1793_17	samaṃ. Anavajjaṭṭhoti vipassanāya anavajjasabhāvo. Niklesaṭṭhoti maggassa nikkilesasabhāvo.	17931	
PA_atk-s05_17a:1793_18	Nikkilesaṭṭhoti vā pāṭho. Vodānaṭṭhoti phalassa parisuddhasabhāvo. Paramaṭṭhoti nibbānassa	17931	
PA_atk-s05_17a:1793_19	sabbadhammuttamasabhāvo. Paṭivijjhatīti taṃ taṃ sabhāvaṃ asammohato paṭivijjhati.	17931	
PA_atk-s05_17a:1793_20	Ettha ca “ārammaṇassa upaṭṭhāna”ntiādīhi sammā paṭivedho vutto. Ettheva ca vodānaṭṭhapaṭivedhassa	17932	
PA_atk-s05_17a:1793_21	vuttattā tena ekalakkhaṇā anavajjaṭṭhanikkilesaṭṭhaparamaṭṭhā lakkhaṇahāravasena	17932	
PA_atk-s05_17a:1793_22	vuttāyeva honti. Yathāha –	17932	
PA_atk-s05_17a:1794	“Vuttamhi ekadhamme, ye dhammā ekalakkhaṇā keci;	179	
PA_atk-s05_17a:1795	Vuttā bhavanti sabbe, so hāro lakkhaṇo nāmā”ti. ;	179	
PA_atk-s05_17a:1796_0	Anavajjaṭṭho nikkilesaṭṭho cettha avikkhepasaṅkhātassa samassa attho payojananti	1796	
PA_atk-s05_17a:1796_1	samattho, vodānaṭṭho vipassanāmaggavodānaṃ sandhāya samameva atthoti samattho, phalavodānaṃ	1796	
PA_atk-s05_17a:1796_2	sandhāya maggavodānasaṅkhātassa samassa atthoti samattho, paramaṭṭho pana samameva	1796	
PA_atk-s05_17a:1796_3	atthoti vā nibbānapayojanattā sabbassa samassa atthoti vā samattho, taṃ vuttappakāraṃ	1796	
PA_atk-s05_17a:1796_4	samañca samatthañca ekadesasarūpekasesaṃ katvā samatthañca paṭivijjhatīti vuttaṃ.	1796	
PA_atk-s05_17a:1796_5	Indriyabalabojjhaṅgadhammā vipassanāmaggaphalakkhaṇepi labbhanti, maggo ca tisso	1796	
PA_atk-s05_17a:1796_6	ca visuddhiyo maggaphalakkhaṇeyeva, vimokkho ca vijjā ca khaye ñāṇañca maggakkhaṇeyeva,	1796	
PA_atk-s05_17a:1796_7	vimutti ca anuppāde ñāṇañca phalakkhaṇeyeva, sesā vipassanākkhaṇepīti. Dhammavāre	1796	
PA_atk-s05_17a:1796_8	ime dhamme imasmiṃ ārammaṇe samodhānetīti nibbānaṃ ṭhapetvā sesā yathāyogaṃ veditabbā.	1796	
PA_atk-s05_17a:1796_9	Idaṃ pana yebhuyyavasena vuttaṃ. Avuttatthā panettha heṭṭhā vuttā eva. Ekekacatukkavasenettha	1796	
PA_atk-s05_17a:1796_10	niyyāne dassitepi catukkantogadhassa ekekassāpi bhāgassa niyyānassa upanissayattā	17961	
PA_atk-s05_17a:1796_11	ekekabhāgavasena niyyānaṃ dassitaṃ. Na hi ekekaṃ vinā niyyānaṃ hotīti.	17961	
PA_atk-s05_17a:1797	Dīghaṃassāsapassāsaniddesavaṇṇanā niṭṭhitā.	179	
PA_atk-s05_17a:1798	169. Rassaniddese ittarasaṅkhāteti parittasaṅkhāte kāle. Sesamettha vuttanayena veditabbaṃ.	179	
PA_atk-s05_17a:1799_0	170. Sabbakāyapaṭisaṃvediniddese arūpadhammesu vedanāya oḷārikattā sukhaggahaṇatthaṃ	1799	
PA_atk-s05_17a:1799_1	paṭhamaṃ iṭṭhāniṭṭhārammaṇasaṃvedikā vedanā vuttā, tato yaṃ vedeti, taṃ sañjānātīti	1799	
PA_atk-s05_17a:1799_2	evaṃ vedanāvisayassa ākāraggāhikā saññā, tato saññāvasena abhisaṅkhārikā cetanā,	1799	
PA_atk-s05_17a:1799_3	tato “phuṭṭho vedeti, phuṭṭho sañjānāti, phuṭṭho cetetī”ti vacanato phasso, tato	1799	
PA_atk-s05_17a:1799_4	sabbesaṃ sādhāraṇalakkhaṇo manasikāro, cetanādīhi saṅkhārakkhandho vutto. Evaṃ tīsu	1799	
PA_atk-s05_17a:1799_5	khandhesu vuttesu taṃnissayo viññāṇakkhandho vuttova hoti. Nāmañcāti vuttappakāraṃ	1799	
PA_atk-s05_17a:1799_6	nāmañca. Nāmakāyo cāti idaṃ pana nāmena nibbānassapi saṅgahitattā lokuttarānañca	1799	
PA_atk-s05_17a:1799_7	avipassanupagattā taṃ apanetuṃ vuttaṃ. “Kāyo”ti hi vacanena nibbānaṃ apanītaṃ hoti	1799	
PA_atk-s05_17a:1799_8	nibbānassa rāsivinimuttattā. Ye ca vuccanti cittasaṅkhārāti “saññā ca vedanā ca cetasikā	1799	
PA_atk-s05_17a:1799_9	ete dhammā cittapaṭibaddhā cittasaṅkhārā”ti evaṃ vuccamānāpi cittasaṅkhārā idha nāmakāyeneva	1799	
PA_atk-s05_17a:1799_10	saṅgahitāti vuttaṃ hoti. Mahābhūtāti mahantapātubhāvato mahābhūtasāmaññato mahāparihārato	17991	
PA_atk-s05_17a:1799_11	mahāvikārato mahantabhūtattā cāti mahābhūtā. Te pana – pathavī āpo tejo vāyoti cattāro.	17991	
PA_atk-s05_17a:1799_12	Catunnañca mahābhūtānaṃ upādāyarūpanti upayogatthe sāmivacanaṃ, cattāro mahābhūte	17991	
PA_atk-s05_17a:1799_13	upādāya nissāya amuñcitvā pavattarūpanti attho. Taṃ pana – cakkhu sotaṃ ghānaṃ jivhā	17991	
PA_atk-s05_17a:1799_14	kāyo rūpaṃ saddo gandho raso itthindriyaṃ purisindriyaṃ jīvitindriyaṃ hadayavatthu	17991	
PA_atk-s05_17a:1799_15	ojā kāyaviññatti vacīviññatti ākāsadhātu rūpassa lahutā mudutā kammaññattā upacayo	17991	
PA_atk-s05_17a:1799_16	santati jaratā aniccatāti catuvīsatividhaṃ. Assāso ca passāso cāti pākatikoyeva.	17991	
PA_atk-s05_17a:1799_17	Assāsapassāse nissāya uppannaṃ paṭibhāganimittampi tadeva nāmaṃ labhati pathavīkasiṇādīni	17991	
PA_atk-s05_17a:1799_18	viya. Rūpasarikkhakattā rūpanti ca nāmaṃ labhati “bahiddhā rūpāni passatī”tiādīsu	17991	
PA_atk-s05_17a:1799_19	viya. Nimittañca upanibandhanāti satiupanibandhanāya nimittabhūtaṃ assāsapassāsānaṃ	17991	
PA_atk-s05_17a:1799_20	phusanaṭṭhānaṃ. Ye ca vuccanti kāyasaṅkhārāti “assāsapassāsā kāyikā ete dhammā kāyapaṭibaddhā	17992	
PA_atk-s05_17a:1799_21	kāyasaṅkhārā”ti evaṃ vuccamānāpi kāyasaṅkhārā idha rūpakāyeneva saṅgahitāti vuttaṃ hoti.	17992	
PA_atk-s05_17a:1800_0	Te kāyā paṭividitā hontīti jhānakkhaṇe assāsapassāsanimittakāyā vipassanākkhaṇe avasesarūpārūpakāyā	1800	
PA_atk-s05_17a:1800_1	ārammaṇato paṭividitā honti, maggakkhaṇe asammohato paṭividitā honti. Assāsapassāsavasena	1800	
PA_atk-s05_17a:1800_2	paṭiladdhajjhānassa yogissa uppannavipassanāmaggepi sandhāya dīghaṃ assāsapassāsavasenātiādi vuttaṃ.	1800	
PA_atk-s05_17a:1801	Āvajjato pajānatotiādīni sīlakathāyaṃ vuttatthāni. Te vuttappakāre kāye antokaritvā “sabbakāyapaṭisaṃvedī”ti vuttaṃ.	180	
PA_atk-s05_17a:1802_0	Sabbakāyapaṭisaṃvedī assāsapassāsānaṃ saṃvaraṭṭhenātiādīsu “sabbakāyapaṭisaṃvedī”tivuttaassāsapassāsato	1802	
PA_atk-s05_17a:1802_1	uppannajjhānavipassanāmaggesu saṃvaroyeva saṃvaraṭṭhena sīlavisuddhi. Avikkhepoyeva	1802	
PA_atk-s05_17a:1802_2	avikkhepaṭṭhena cittavisuddhi. Paññāyeva dassanaṭṭhena diṭṭhivisuddhi. Jhānavipassanāsu	1802	
PA_atk-s05_17a:1802_3	viratiabhāvepi pāpābhāvamattameva saṃvaro nāmāti veditabbaṃ.	1802	
PA_atk-s05_17a:1803_0	171. Passambhayantiādīnaṃ niddese kāyikāti rūpakāye bhavā. Kāyapaṭibaddhāti kāyaṃ	1803	
PA_atk-s05_17a:1803_1	paṭibaddhā kāyaṃ nissitā, kāye sati honti, asati na honti, tasmāyeva te kāyena saṅkharīyantīti	1803	
PA_atk-s05_17a:1803_2	kāyasaṅkhārā. Passambhentoti nibbāpento sannisīdāpento. Passambhanavacaneneva oḷārikānaṃ	1803	
PA_atk-s05_17a:1803_3	passambhanaṃ siddhaṃ. Nirodhentoti oḷārikānaṃ anuppādanena nirodhento. Vūpasamentoti	1803	
PA_atk-s05_17a:1803_4	oḷārikeyeva ekasantatipariṇāmanayena santabhāvaṃ nayanto. Sikkhatīti adhikāravasena	1803	
PA_atk-s05_17a:1803_5	assasissāmīti sikkhatīti sambandho, tisso sikkhā sikkhatīti vā attho.	1803	
PA_atk-s05_17a:1804_0	Idāni oḷārikapassambhanaṃ dassetuṃ yathārūpehītiādimāha. Tattha yathārūpehīti yādisehi.	1804	
PA_atk-s05_17a:1804_1	Ānamanāti pacchato namanā. Vinamanāti ubhayapassato namanā. Sannamanāti sabbatopi	1804	
PA_atk-s05_17a:1804_2	namantassa suṭṭhu namanā. Paṇamanāti purato namanā. Iñjanāti kampanā. Phandanāti	1804	
PA_atk-s05_17a:1804_3	īsakaṃ calanā. Pakampanāti bhusaṃ kampanā. Yathārūpehi kāyasaṅkhārehi kāyassa ānamanā…pe…	1804	
PA_atk-s05_17a:1804_4	pakampanā, tathārūpaṃ kāyasaṅkhāraṃ passambhayanti ca, yā kāyassa ānamanā…pe… pakampanā,	1804	
PA_atk-s05_17a:1804_5	tañca passambhayanti ca sambandho kātabbo. Kāyasaṅkhāresu hi passambhitesu kāyassa	1804	
PA_atk-s05_17a:1804_6	ānamanādayo ca passambhitāyeva hontīti. Yathārūpehi kāyasaṅkhārehi kāyassa na ānamanādikā	1804	
PA_atk-s05_17a:1804_7	hoti, tathārūpaṃ santaṃ sukhumampi kāyasaṅkhāraṃ passambhayanti ca, yā kāyassa na	1804	
PA_atk-s05_17a:1804_8	ānamanādikā, tañca santaṃ sukhumaṃ passambhayanti ca sambandhato veditabbaṃ. Santaṃ	1804	
PA_atk-s05_17a:1804_9	sukhumanti ca bhāvanapuṃsakavacanametaṃ. Iti kirāti ettha iti evamatthe, kira yadiatthe.	1804	
PA_atk-s05_17a:1804_10	Yadi evaṃ sukhumakepi assāsapassāse passambhayaṃ assasissāmi passasissāmīti sikkhatīti	18041	
PA_atk-s05_17a:1804_11	codakena codanā āraddhā hoti. Atha vā kirāti codakavacanattā asaddahanatthe asahanatthe	18041	
PA_atk-s05_17a:1804_12	parokkhatthe ca yujjatiyeva, evaṃ sukhumānampi passambhanaṃ sikkhatīti na saddahāmi	18041	
PA_atk-s05_17a:1804_13	na sahāmi apaccakkhaṃ meti vuttaṃ hoti.	18041	
PA_atk-s05_17a:1805_0	Evaṃ santeti evaṃ sukhumānaṃ passambhane sante. Vātūpaladdhiyā ca pabhāvanā na hotīti	1805	
PA_atk-s05_17a:1805_1	assāsapassāsavātassa upaladdhiyā. Upaladdhīti viññāṇaṃ. Assāsapassāsavātaṃ upalabbhamānassa	1805	
PA_atk-s05_17a:1805_2	tadārammaṇassa bhāvanāviññāṇassa pabhāvanā uppādanā na hoti, tassa ārammaṇassa bhāvanā	1805	
PA_atk-s05_17a:1805_3	na hotīti attho. Assāsapassāsānañca pabhāvanā na hotīti bhāvanāya sukhumakānampi	1805	
PA_atk-s05_17a:1805_4	assāsapassāsānaṃ nirodhanato tesañca uppādanā pavattanā na hotīti attho. Ānāpānassatiyā	1805	
PA_atk-s05_17a:1805_5	ca pabhāvanā na hotīti assāsapassāsābhāvatoyeva tadārammaṇāya bhāvanāviññāṇasampayuttāya	1805	
PA_atk-s05_17a:1805_6	satiyā ca pavattanā na hoti. Tasmāyeva taṃsampayuttassa ānāpānassatisamādhissa ca	1805	
PA_atk-s05_17a:1805_7	bhāvanā na hoti. Na ca naṃ tanti ettha ca nanti nipātamattaṃ “bhikkhu ca na”ntiādīsu	1805	
PA_atk-s05_17a:1805_8	viya. Taṃ vuttavidhiṃ samāpattiṃ paṇḍitā na samāpajjantipi tato na vuṭṭhahantipīti	1805	
PA_atk-s05_17a:1805_9	sambandho. Codanāpakkhassa parihāravacane iti kirāti evameva. Ettha evakāratthe kirasaddo	1805	
PA_atk-s05_17a:1805_10	daṭṭhabbo. Evaṃ santeti evaṃ passambhane sante eva.	18051	
PA_atk-s05_17a:1806_0	Yathā kathaṃ viyāti yathā taṃ vuttavidhānaṃ hoti, tathā taṃ kathaṃ viyāti upamaṃ	1806	
PA_atk-s05_17a:1806_1	pucchati. Idāni seyyathāpīti taṃ upamaṃ dasseti. Kaṃseti kaṃsamayabhājane. Nimittanti	1806	
PA_atk-s05_17a:1806_2	tesaṃ saddānaṃ ākāraṃ. “Nimitta”nti ca sāmiatthe upayogavacanaṃ, nimittassāti attho.	1806	
PA_atk-s05_17a:1806_3	Saddanimittañca saddato anaññaṃ. Suggahitattāti suṭṭhu uggahitattā. Sugahitattātipi	1806	
PA_atk-s05_17a:1806_4	pāṭho, suṭṭhu gahitattāti attho. Sumanasikatattāti suṭṭhu āvajjitattā. Sūpadhāritattāti	1806	
PA_atk-s05_17a:1806_5	suṭṭhu citte ṭhapitattā. Sukhumasaddanimittārammaṇatāpīti tadā sukhumānampi saddānaṃ	1806	
PA_atk-s05_17a:1806_6	niruddhattā anuggahitasaddanimittassa anārammaṇampi sukhumataraṃ saddanimittaṃ ārammaṇaṃ	1806	
PA_atk-s05_17a:1806_7	katvā sukhumataraṃ saddanimittārammaṇampi cittaṃ pavattati, sukhumatarasaddanimittārammaṇabhāvatopīti	1806	
PA_atk-s05_17a:1806_8	vā attho. Imināva nayena appanāyampi attho veditabbo.	1806	
PA_atk-s05_17a:1807_0	Passambhayantiādīsu “passambhayaṃ kāyasaṅkhāra”nti vuttā assāsapassāsā kāyoti vā	1807	
PA_atk-s05_17a:1807_1	“passambhayaṃ kāyasaṅkhāra”nti ettha assāsapassāsā kāyoti vā yojanā veditabbā. Bhāvanāvisuddhiyā	1807	
PA_atk-s05_17a:1807_2	kāyasaṅkhāre passambhamānepi oḷārikaṃ kāyasaṅkhāraṃ passambhemīti yogino ābhoge sati	1807	
PA_atk-s05_17a:1807_3	tenādarena ativiya passambhati. Anupaṭṭhahantampi sukhumaṃ suānayaṃ hoti.	1807	
PA_atk-s05_17a:1808_0	Aṭṭha anupassanāñāṇānīti “dīghaṃ rassaṃ sabbakāyapaṭisaṃvedī passambhayaṃ kāyasaṅkhāra”nti	1808	
PA_atk-s05_17a:1808_1	vuttesu catūsu vatthūsu assāsavasena catasso, passāsavasena catassoti aṭṭha anupassanāñāṇāni.	1808	
PA_atk-s05_17a:1808_2	Aṭṭha ca upaṭṭhānānussatiyoti “dīghaṃ assāsavasena cittassa ekaggataṃ avikkhepaṃ	1808	
PA_atk-s05_17a:1808_3	pajānato sati upaṭṭhitā hotī”tiādinā nayena vuttesu catūsu vatthūsu assāsavasena	1808	
PA_atk-s05_17a:1808_4	catasso, passāsavasena catassoti aṭṭha ca upaṭṭhānānussatiyo. Aṭṭha cupaṭṭhānānussatiyotipi	1808	
PA_atk-s05_17a:1808_5	pāṭho. Cattāri suttantikavatthūnīti bhagavatā ānāpānassatisuttante vuttattā paṭhamacatukkavasena	1808	
PA_atk-s05_17a:1808_6	cattāri suttantikavatthūnīti.	1808	
PA_atk-s05_17a:1809	Paṭhamacatukkaniddesavaṇṇanā niṭṭhitā.	180	
PA_atk-s05_17a:1810_0	172. Dutiyacatukkassa pītipaṭisaṃvediniddese uppajjati pīti pāmojjanti ettha pītīti	1810	
PA_atk-s05_17a:1810_1	mūlapadaṃ. Pāmojjanti tassa atthapadaṃ, pamuditabhāvoti attho. Yā pīti pāmojjantiādīsu	1810	
PA_atk-s05_17a:1810_2	yā “pītī”ti ca “pāmojja”nti ca evamādīni nāmāni labhati, sā pītīti vuttaṃ hoti. Tattha	1810	
PA_atk-s05_17a:1810_3	pītīti sabhāvapadaṃ. Pamuditassa bhāvo pāmojjaṃ. Āmodanākāro āmodanā. Pamodanākāro	1810	
PA_atk-s05_17a:1810_4	pamodanā. Yathā vā bhesajjānaṃ vā telānaṃ vā uṇhodakasītodakānaṃ vā ekatokaraṇaṃ	1810	
PA_atk-s05_17a:1810_5	modanāti vuccati, evamayampi dhammānaṃ ekatokaraṇena modanā, upasaggavasena pana	1810	
PA_atk-s05_17a:1810_6	padaṃ maṇḍetvā āmodanā pamodanāti vuttaṃ. Hāsetīti hāso, pahāsetīti pahāso, haṭṭhapahaṭṭhākārānametaṃ	1810	
PA_atk-s05_17a:1810_7	adhivacanaṃ. Vittīti vittaṃ, dhanassetaṃ nāmaṃ. Ayaṃ pana somanassapaccayattā vittisarikkhatāya	1810	
PA_atk-s05_17a:1810_8	vitti. Yathā hi dhanino dhanaṃ paṭicca somanassaṃ uppajjati, evaṃ pītimatopi pītiṃ	1810	
PA_atk-s05_17a:1810_9	paṭicca somanassaṃ uppajjati. Tasmā “vittī”ti vuttā. Tuṭṭhisabhāvasaṇṭhitāya hi pītiyā	1810	
PA_atk-s05_17a:1810_10	etaṃ nāmaṃ. Pītimā pana puggalo kāyacittānaṃ uggatattā abbhuggatattā “udaggo”ti vuccati,	18101	
PA_atk-s05_17a:1810_11	udaggassa bhāgo odagyaṃ. Attano manatā attamanatā. Anabhiraddhassa hi mano dukkhapadaṭṭhānattā	18101	
PA_atk-s05_17a:1810_12	na attano mano nāma hoti, abhiraddhassa sukhapadaṭṭhānattā attano mano nāma hoti,	18101	
PA_atk-s05_17a:1810_13	iti attano manatā attamanatā, sakamanatā sakamanassa bhāvoti attho. Sā pana yasmā	18101	
PA_atk-s05_17a:1810_14	na aññassa kassaci attano manatā, cittasseva paneso bhāvo cetasiko dhammo, tasmā	18101	
PA_atk-s05_17a:1810_15	attamanatā cittassāti vuttā. Sesamettha ca upari ca heṭṭhā vuttanayena yojetvā veditabbaṃ.	18101	
PA_atk-s05_17a:1811_0	173. Sukhapaṭisaṃvediniddese dve sukhānīti samathavipassanābhūmidassanatthaṃ vuttaṃ.	1811	
PA_atk-s05_17a:1811_1	Kāyikañhi sukhaṃ vipassanāya bhūmi, cetasikaṃ sukhaṃ samathassa ca vipassanāya ca	1811	
PA_atk-s05_17a:1811_2	bhūmi. Kāyikanti pasādakāyaṃ vinā anuppattito kāye niyuttanti kāyikaṃ. Cetasikanti	1811	
PA_atk-s05_17a:1811_3	avippayogavasena cetasi niyuttanti cetasikaṃ. Tattha kāyikapadena cetasikaṃ sukhaṃ	1811	
PA_atk-s05_17a:1811_4	paṭikkhipati, sukhapadena kāyikaṃ dukkhaṃ. Tathā cetasikapadena kāyikaṃ sukhaṃ paṭikkhipati,	1811	
PA_atk-s05_17a:1811_5	sukhapadena cetasikaṃ dukkhaṃ. Sātanti madhuraṃ sumadhuraṃ. Sukhanti sukhameva, na	1811	
PA_atk-s05_17a:1811_6	dukkhaṃ. Kāyasamphassajanti kāyasamphasse jātaṃ. Sātaṃ sukhaṃ vedayitanti sātaṃ vedayitaṃ,	1811	
PA_atk-s05_17a:1811_7	na asātaṃ vedayitaṃ. Sukhaṃ vedayitaṃ, na dukkhaṃ vedayitaṃ. Parato tīṇi padāni itthiliṅgavasena	1811	
PA_atk-s05_17a:1811_8	vuttāni. Sātā vedanā, na asātā. Sukhā vedanā, na dukkhāti ayameva panettha attho.	1811	
PA_atk-s05_17a:1812_0	Cetasikasukhaniddeso vuttapaṭipakkhanayena yojetabbo. Te sukhāti liṅgavipallāso kato,	1812	
PA_atk-s05_17a:1812_1	tāni sukhānīti vuttaṃ hoti. Sesamettha catukke heṭṭhā paṭhamacatukke vuttanayeneva	1812	
PA_atk-s05_17a:1812_2	veditabbaṃ. Cattāri suttantikavatthūni dutiyacatukkavasena veditabbānīti.	1812	
PA_atk-s05_17a:1813	Dutiyacatukkaniddesavaṇṇanā niṭṭhitā.	181	
PA_atk-s05_17a:1814_0	176. Tatiyacatukkaniddese cittanti mūlapadaṃ. Viññāṇanti atthapadaṃ. Yaṃ cittantiādi	1814	
PA_atk-s05_17a:1814_1	pītiyaṃ vuttanayena yojetabbaṃ. Tattha cittantiādīsu cittavicittatāya cittaṃ. Ārammaṇaṃ	1814	
PA_atk-s05_17a:1814_2	minamānaṃ jānātīti mano. Mānasanti manoyeva. “Antalikkhacaro pāso, yvāyaṃ carati	1814	
PA_atk-s05_17a:1814_3	mānaso”ti hi ettha pana sampayuttakadhammo mānasoti vutto.	1814	
PA_atk-s05_17a:1815	“Kathañhi bhagavā tuyhaṃ, sāvako sāsane rato;	181	
PA_atk-s05_17a:1816	Appattamānaso sekkho, kālaṃ kayirā jane sutā”ti. –	181	
PA_atk-s05_17a:1817	Ettha arahattaṃ mānasanti vuttaṃ. Idha pana manova mānasaṃ. Byañjanavasena hetaṃ padaṃ vaḍḍhitaṃ.	181	
PA_atk-s05_17a:1818_0	Hadayanti cittaṃ. “Cittaṃ vā te khipissāmi, hadayaṃ vā te phālessāmī”ti ettha uro	1818	
PA_atk-s05_17a:1818_1	hadayanti vuttaṃ. “Hadayā hadayaṃ maññe aññāya tacchatī”ti ettha cittaṃ. “Vakkaṃ	1818	
PA_atk-s05_17a:1818_2	hadaya”nti ettha hadayavatthu. Idha pana cittameva abbhantaraṭṭhena “hadaya”nti vuttaṃ.	1818	
PA_atk-s05_17a:1818_3	Tadeva parisuddhaṭṭhena paṇḍaraṃ. Bhavaṅgaṃ sandhāyetaṃ vuttaṃ. Yathāha – “pabhassaramidaṃ,	1818	
PA_atk-s05_17a:1818_4	bhikkhave, cittaṃ, tañca kho āgantukehi upakkilesehi upakkiliṭṭha”nti. Tato nikkhantattā	1818	
PA_atk-s05_17a:1818_5	pana akusalampi gaṅgāya nikkhantā nadī gaṅgā viya, godhāvarito nikkhantā godhāvarī	1818	
PA_atk-s05_17a:1818_6	viya ca “paṇḍara”ntveva vuttaṃ. Yasmā pana ārammaṇavijānanalakkhaṇaṃ cittaṃ upakkilesena	1818	
PA_atk-s05_17a:1818_7	kileso na hoti, sabhāvato parisuddhameva hoti, upakkilesayoge pana sati upakkiliṭṭhaṃ	1818	
PA_atk-s05_17a:1818_8	nāma hoti, tasmāpi “paṇḍara”nti vattuṃ yujjati.	1818	
PA_atk-s05_17a:1819_0	Mano manāyatananti idha pana manogahaṇaṃ manasseva āyatanabhāvadīpanatthaṃ. Tenetaṃ	1819	
PA_atk-s05_17a:1819_1	dīpeti – “nayidaṃ devāyatanaṃ viya manassa āyatanattā manāyatanaṃ, atha kho mano	1819	
PA_atk-s05_17a:1819_2	eva āyatanaṃ manāyatana”nti.	1819	
PA_atk-s05_17a:1820_0	Āyatanaṭṭho heṭṭhā vuttoyeva. Manate iti mano, vijānātīti attho. Aṭṭhakathācariyā	1820	
PA_atk-s05_17a:1820_1	panāhu – nāḷiyā minamāno viya mahātulāya dhārayamāno viya ca ārammaṇaṃ jānātīti mano,	1820	
PA_atk-s05_17a:1820_2	tadeva mananalakkhaṇe indaṭṭhaṃ kāretīti indriyaṃ, manova indriyaṃ manindriyaṃ.	1820	
PA_atk-s05_17a:1821_0	Vijānātīti viññāṇaṃ. Viññāṇameva khandho viññāṇakkhandho. Ruḷhito khandho vutto.	1821	
PA_atk-s05_17a:1821_1	Rāsaṭṭhena hi viññāṇakkhandhassa ekadeso ekaṃ viññāṇaṃ. Tasmā yathā rukkhassa ekadesaṃ	1821	
PA_atk-s05_17a:1821_2	chindanto rukkhaṃ chindatīti vuccati, evameva viññāṇakkhandhassa ekadesabhūtaṃ ekampi	1821	
PA_atk-s05_17a:1821_3	viññāṇaṃ ruḷhito “viññāṇakkhandho”ti vuttaṃ. Yasmā pana rāsaṭṭhoyeva khandhaṭṭho	1821	
PA_atk-s05_17a:1821_4	na hoti, koṭṭhāsaṭṭhopi khandhaṭṭhoyeva, tasmā koṭṭhāsaṭṭhena viññāṇakoṭṭhāsotipi	1821	
PA_atk-s05_17a:1821_5	attho. Tajjā manoviññāṇadhātūti tesaṃ phassādīnaṃ sampayuttadhammānaṃ anucchavikā	1821	
PA_atk-s05_17a:1821_6	manoviññāṇadhātu. Imasmiñhi pade ekameva cittaṃ minanaṭṭhena mano, vijānanaṭṭhena	1821	
PA_atk-s05_17a:1821_7	viññāṇaṃ, sabhāvaṭṭhena, nissattaṭṭhena vā dhātūti tīhi nāmehi vuttaṃ.	1821	
PA_atk-s05_17a:1823	Abhippamodoti adhikā tuṭṭhi.	182	
PA_atk-s05_17a:1824_0	178. Samādhiniddese acalabhāvena ārammaṇe tiṭṭhatīti ṭhiti. Parato padadvayaṃ upasaggavasena	1824	
PA_atk-s05_17a:1824_1	vaḍḍhitaṃ. Apica sampayuttadhamme ārammaṇamhi sampiṇḍetvā tiṭṭhatīti saṇṭhiti. Ārammaṇaṃ	1824	
PA_atk-s05_17a:1824_2	ogāhetvā anupavisitvā tiṭṭhatīti avaṭṭhiti. Kusalapakkhasmiṃ hi cattāro dhammā ārammaṇaṃ	1824	
PA_atk-s05_17a:1824_3	ogāhanti saddhā sati samādhi paññāti. Teneva saddhā “okappanā”ti vuttā, sati “apilāpanatā”ti,	1824	
PA_atk-s05_17a:1824_4	samādhi “avaṭṭhitī”ti, paññā “pariyogāhanā”ti. Akusalapakkhe pana tayo dhammā ārammaṇaṃ	1824	
PA_atk-s05_17a:1824_5	ogāhanti taṇhā diṭṭhi avijjāti. Teneva te “oghā”ti vuttā. Uddhaccavicikicchāvasena	1824	
PA_atk-s05_17a:1824_6	pavattassa visāhārassa paṭipakkhato avisāhāro, avisāharaṇanti attho. Uddhaccavicikicchāvaseneva	1824	
PA_atk-s05_17a:1824_7	gacchantaṃ cittaṃ vikkhipati nāma, ayaṃ pana tathā na hotīti avikkhepo. Uddhaccavicikicchāvaseneva	1824	
PA_atk-s05_17a:1824_8	cittaṃ visāhaṭaṃ nāma hoti, ito cito ca harīyati, ayaṃ pana avisāhaṭassa mānasassa	1824	
PA_atk-s05_17a:1824_9	bhāvoti avisāhaṭamānasatā.	1824	
PA_atk-s05_17a:1825_0	Samathoti tividho samatho cittasamatho adhikaraṇasamatho sabbasaṅkhārasamathoti.	1825	
PA_atk-s05_17a:1825_1	Tattha aṭṭhasu samāpattīsu cittekaggatā cittasamatho nāma. Tañhi āgamma cittacalanaṃ	1825	
PA_atk-s05_17a:1825_2	cittavipphandanaṃ sammati vūpasammati, tasmā so “cittasamatho”ti vuccati. Sammukhāvinayādisattavidho	1825	
PA_atk-s05_17a:1825_3	adhikaraṇasamatho nāma. Tañhi āgamma tāni tāni adhikaraṇāni sammanti vūpasammanti,	1825	
PA_atk-s05_17a:1825_4	tasmā so “adhikaraṇasamatho”ti vuccati. Yasmā pana sabbe saṅkhārā nibbānaṃ āgamma	1825	
PA_atk-s05_17a:1825_5	sammanti vūpasammanti, tasmā taṃ sabbasaṅkhārasamathoti vuccati. Imasmiṃ atthe cittasamatho	1825	
PA_atk-s05_17a:1825_6	adhippeto. Samādhilakkhaṇe indaṭṭhaṃ kāretīti samādhindriyaṃ. Uddhacce na kampatīti	1825	
PA_atk-s05_17a:1825_7	samādhibalaṃ. Sammāsamādhīti yāthāvasamādhi niyyānikasamādhi kusalasamādhi.	1825	
PA_atk-s05_17a:1826_0	179. Rāgato vimocayaṃ cittantiādīhi dasahi kilesavatthūhi vimocanaṃ vuttaṃ. Thinaggahaṇeneva	1826	
PA_atk-s05_17a:1826_1	cettha middhaggahaṇaṃ, uddhaccaggahaṇeneva ca kukkuccaggahaṇaṃ kataṃ hotīti aññesu	1826	
PA_atk-s05_17a:1826_2	pāṭhesu sahacārittā kilesavatthuto vimocanavacaneneva paṭhamajjhānādīhi nīvaraṇādito	1826	
PA_atk-s05_17a:1826_3	vimocanaṃ, aniccānupassanādīhi niccasaññādito ca vimocanaṃ vuttameva hotīti. Kathaṃ	1826	
PA_atk-s05_17a:1826_4	taṃ cittaṃ anupassatīti ettha peyyāle ca aniccānupassanādīhi niccasaññādīnaṃ pahānaṃ	1826	
PA_atk-s05_17a:1826_5	vuttameva. Cattāri suttantikavatthūni tatiyacatukkavasena veditabbānīti.	1826	
PA_atk-s05_17a:1827	Tatiyacatukkaniddesavaṇṇanā niṭṭhitā.	182	
PA_atk-s05_17a:1828_0	180. Catutthacatukkaniddese “aniddiṭṭhe napuṃsaka”nti vacanato asukanti aniddiṭṭhattā	1828	
PA_atk-s05_17a:1828_1	“aniccanti kiṃ anicca”nti napuṃsakavacanena pucchā katā. Uppādavayaṭṭhenāti uppādavayasaṅkhātena	1828	
PA_atk-s05_17a:1828_2	atthena, uppādavayasabhāvenāti attho. Ettha ca pañcakkhandhā sabhāvalakkhaṇaṃ, pañcannaṃ	1828	
PA_atk-s05_17a:1828_3	khandhānaṃ uppādavayā vikāralakkhaṇaṃ. Etena hutvā abhāvena aniccāti vuttaṃ hoti.	1828	
PA_atk-s05_17a:1828_4	Teneva ca aṭṭhakathāyaṃ “saṅkhatalakkhaṇavasena aniccatāti tesaṃyeva uppādavayaññathatta”nti	1828	
PA_atk-s05_17a:1828_5	ca vatvāpi “hutvā abhāvo vā”ti vuttaṃ. Etena hutvā abhāvākāro aniccalakkhaṇanti vuttaṃ	1828	
PA_atk-s05_17a:1828_6	hoti. “Pañcannaṃ khandhānaṃ udayabbayaṃ passanto imāni paññāya lakkhaṇānī”ti peyyālaṃ	1828	
PA_atk-s05_17a:1828_7	katvā vuttaṃ. Dhammāti rūpakkhandhādayo yathāvuttadhammā.	1828	
PA_atk-s05_17a:1829_0	Virāgānupassīniddese rūpe ādīnavaṃ disvāti bhaṅgānupassanato paṭṭhāya parato vuttehi	1829	
PA_atk-s05_17a:1829_1	aniccaṭṭhādīhi rūpakkhandhe ādīnavaṃ disvā. Rūpavirāgeti nibbāne. Nibbānañhi āgamma	1829	
PA_atk-s05_17a:1829_2	rūpaṃ virajjati apunaruppattidhammataṃ āpajjanena nirujjhati, tasmā nibbānaṃ “rūpavirāgo”ti	1829	
PA_atk-s05_17a:1829_3	vuccati. Chandajāto hotīti anussavavasena uppannadhammacchando hoti. Saddhādhimuttoti	1829	
PA_atk-s05_17a:1829_4	tasmiṃyeva nibbāne saddhāya ca adhimutto nicchito. Cittañcassa svādhiṭṭhitanti assa	1829	
PA_atk-s05_17a:1829_5	yogissa cittaṃ khayavirāgasaṅkhāte rūpabhaṅge ārammaṇavasena, accanta virāgasaṅkhāte	1829	
PA_atk-s05_17a:1829_6	rūpavirāge nibbāne anussavavasena suṭṭhu adhiṭṭhitaṃ suṭṭhu patiṭṭhitaṃ hotīti sambandhato	1829	
PA_atk-s05_17a:1829_7	veditabbaṃ. Rūpe virāgānupassīti rūpassa khayavirāgo rūpe virāgoti pakatibhummavacanena	1829	
PA_atk-s05_17a:1829_8	vutto. Rūpassa accantavirāgo rūpe virāgoti nimittatthe bhummavacanena vutto. Taṃ	1829	
PA_atk-s05_17a:1829_9	duvidhampi virāgaṃ ārammaṇato ajjhāsayato ca anupassanasīlo “rūpe virāgānupassī”ti	1829	
PA_atk-s05_17a:1829_10	vutto. Esa nayo vedanādīsu. Nirodhānupassīpadaniddesepi eseva nayo.	18291	
PA_atk-s05_17a:1830_0	181. Katihākārehītiādi panettha viseso – tattha avijjādīnaṃ paṭiccasamuppādaṅgānaṃ	1830	
PA_atk-s05_17a:1830_1	ādīnavanirodhadassaneneva rūpādīnampi ādīnavanirodhā dassitā honti tesampi paṭiccasamuppādaṅgānativattanato.	1830	
PA_atk-s05_17a:1830_2	Iminā eva ca visesavacanena virāgānupassanato nirodhānupassanāya visiṭṭhabhāvo vutto	1830	
PA_atk-s05_17a:1830_3	hoti. Tattha aniccaṭṭhenāti khayaṭṭhena, hutvā abhāvaṭṭhena vā. Dukkhaṭṭhenāti bhayaṭṭhena,	1830	
PA_atk-s05_17a:1830_4	paṭipīḷanaṭṭhena vā. Anattaṭṭhenāti asārakaṭṭhena, avasavattanaṭṭhena vā. Santāpaṭṭhenāti	1830	
PA_atk-s05_17a:1830_5	kilesasantāpanaṭṭhena. Vipariṇāmaṭṭhenāti jarābhaṅgavasena dvidhā pariṇāmanaṭṭhena.	1830	
PA_atk-s05_17a:1830_6	Nidānanirodhenāti mūlapaccayābhāvena. Nirujjhatīti na bhavati. Samudayanirodhenāti	1830	
PA_atk-s05_17a:1830_7	āsannapaccayābhāvena. Mūlapaccayo hi byādhissa asappāyabhojanaṃ viya nidānanti vutto,	1830	
PA_atk-s05_17a:1830_8	āsannapaccayo byādhissa vātapittasemhā viya samudayoti vutto. Nidānañhi nicchayena	1830	
PA_atk-s05_17a:1830_9	dadāti phalamiti nidānaṃ, samudayo pana suṭṭhu udeti etasmā phalamiti samudayo. Jātinirodhenāti	1830	
PA_atk-s05_17a:1830_10	mūlapaccayassa uppattiabhāvena. Pabhavanirodhenāti āsannapaccayassa uppattiabhāvena.	18301	
PA_atk-s05_17a:1830_11	Jātiyeva hi pabhavati etasmā dukkhanti pabhavoti vattuṃ yujjati. Hetunirodhenāti	18301	
PA_atk-s05_17a:1830_12	janakapaccayābhāvena. Paccayanirodhenāti upatthambhakapaccayābhāvena. Mūlapaccayopi	18301	
PA_atk-s05_17a:1830_13	hi āsannapaccayo ca janakapaccayo upatthambhakapaccayo ca hotiyeva. Etehi tikkhavipassanākkhaṇe	18301	
PA_atk-s05_17a:1830_14	tadaṅganirodho, maggakkhaṇe samucchedanirodho vutto hoti. Ñāṇuppādenāti tikkhavipassanāñāṇassa	18301	
PA_atk-s05_17a:1830_15	vā maggañāṇassa vā uppādena. Nirodhupaṭṭhānenāti vipassanākkhaṇe paccakkhato khayanirodhassa	18301	
PA_atk-s05_17a:1830_16	anussavavasena nirodhasaṅkhātassa nibbānassa upaṭṭhānena, maggakkhaṇe paccakkhato	18301	
PA_atk-s05_17a:1830_17	ca nibbānassa upaṭṭhānena. Etehi visayavisayiniyamova kato hoti, tadaṅgasamucchedanirodho ca vutto hoti.	18301	
PA_atk-s05_17a:1831_0	182. Paṭinissaggānupassīpadaniddese rūpaṃ pariccajatīti ādīnavadassanena nirapekkhatāya	1831	
PA_atk-s05_17a:1831_1	rūpakkhandhaṃ pariccajati. Pariccāgapaṭinissaggoti pariccāgaṭṭhena paṭinissaggoti	1831	
PA_atk-s05_17a:1831_2	vuttaṃ hoti. Etena paṭinissaggapadassa pariccāgaṭṭho vutto, tasmā kilesānaṃ pajahananti	1831	
PA_atk-s05_17a:1831_3	attho. Ettha ca vuṭṭhānagāminī vipassanā kilese tadaṅgavasena pariccajati, maggo	1831	
PA_atk-s05_17a:1831_4	samucchedavasena. Rūpanirodhe nibbāne cittaṃ pakkhandatīti vuṭṭhānagāminī taṃninnatāya	1831	
PA_atk-s05_17a:1831_5	pakkhandati, maggo ārammaṇakaraṇena. Pakkhandanapaṭinissaggoti pakkhandanaṭṭhena	1831	
PA_atk-s05_17a:1831_6	paṭinissaggoti vuttaṃ hoti. Etena paṭinissaggapadassa pakkhandanaṭṭho vutto, tasmā	1831	
PA_atk-s05_17a:1831_7	cittassa nibbāne vissajjananti attho. Cattāri suttantikavatthūni catutthacatukkavasena	1831	
PA_atk-s05_17a:1831_8	veditabbāni. Imasmiṃ catukke jarāmaraṇe vattabbaṃheṭṭhā vuttanayeneva veditabbaṃ.	1831	
PA_atk-s05_17a:1831_9	Satipaṭṭhānesu ca “kāye kāyānupassanā, citte cittānupassanā”ti kāyacittānaṃ ekattavohāravasena	1831	
PA_atk-s05_17a:1831_10	ekavacananiddeso kato. “Vedanāsu vedanānupassanā, dhammesu dhammānupassanā”ti vedanādhammānaṃ	18311	
PA_atk-s05_17a:1831_11	nānattavohāravasena bahuvacananiddeso katoti veditabboti.	18311	
PA_atk-s05_17a:1832	Catutthacatukkaniddesavaṇṇanā niṭṭhitā.	183	
PA_atk-s05_17a:1833	Niṭṭhitā ca satokāriñāṇaniddesavaṇṇanā.	183	
PA_atk-s05_17a:1834	6. Ñāṇarāsichakkaniddesavaṇṇanā	183	
PA_atk-s05_17a:1835_0	183. Idāni chahi rāsīhi uddiṭṭhañāṇesu catuvīsatisamādhiñāṇaniddese tāva kāyānupassanādīnaṃ	1835	
PA_atk-s05_17a:1835_1	tiṇṇaṃ catukkānaṃ vasena dvādasannaṃ vatthūnaṃ ekekasmiṃ assāsavasena eko, passāsavasena	1835	
PA_atk-s05_17a:1835_2	ekoti dve dve samādhīti dvādasasu vatthūsu catuvīsati samādhayo honti. Jhānakkhaṇe	1835	
PA_atk-s05_17a:1835_3	tehi sampayuttāni catuvīsatisamādhivasena ñāṇāni.	1835	
PA_atk-s05_17a:1836_0	Dvāsattativipassanāñāṇaniddese dīghaṃ assāsāti “dīgha”ntivuttaassāsato. Kiṃ vuttaṃ	1836	
PA_atk-s05_17a:1836_1	hoti? Dīghaṃ assāsahetu jhānaṃ paṭilabhitvā samāhitena cittena vipassanākkhaṇe aniccato	1836	
PA_atk-s05_17a:1836_2	anupassanaṭṭhena vipassanāti vuttaṃ hoti. Esa nayo uttaratrāpi. Tesaṃyeva dvādasannaṃ	1836	
PA_atk-s05_17a:1836_3	vatthūnaṃ ekekasmiṃ assāsavasena tisso, passāsavasena tissoti cha cha anupassanāti	1836	
PA_atk-s05_17a:1836_4	dvādasasu vatthūsu dvāsattati anupassanā honti. Tā eva dvāsattati anupassanā dvāsattativipassanāvasena ñāṇāni.	1836	
PA_atk-s05_17a:1837_0	Nibbidāñāṇaniddese aniccānupassī assasanti aniccānupassī hutvā assasanto, aniccānupassī	1837	
PA_atk-s05_17a:1837_1	hutvā vattentoti attho. “Assasa”nti ca idaṃ vacanaṃ hetuatthe daṭṭhabbaṃ. Yathābhūtaṃ	1837	
PA_atk-s05_17a:1837_2	jānāti passatīti nibbidāñāṇanti kalāpasammasanato paṭṭhāya yāva bhaṅgānupassanā pavattavipassanāñāṇena	1837	
PA_atk-s05_17a:1837_3	saṅkhārānaṃ yathāsabhāvaṃ jānāti, cakkhunā diṭṭhamiva ca teneva ñāṇacakkhunā passati.	1837	
PA_atk-s05_17a:1837_4	Tasmā nibbidāñāṇaṃ nāmāti attho, saṅkhāresu nibbindañāṇaṃ nāmāti vuttaṃ hoti. Upari	1837	
PA_atk-s05_17a:1837_5	bhayatūpaṭṭhānādīnaṃ muñcitukamyatādīnañca ñāṇānaṃ visuṃ āgatattā idha yathāvuttāneva	1837	
PA_atk-s05_17a:1837_6	vipassanāñāṇāni nibbidāñāṇānīti veditabbāni.	1837	
PA_atk-s05_17a:1838_0	Nibbidānulomañāṇaniddese aniccānupassī assasanti aniccānupassino assasantassa. Sāmiatthe	1838	
PA_atk-s05_17a:1838_1	paccattavacanaṃ. Bhayatupaṭṭhāne paññātivacaneneva bhayatupaṭṭhānaādīnavānupassanānibbidānupassanāñāṇāni	1838	
PA_atk-s05_17a:1838_2	vuttāni honti tiṇṇaṃ ekalakkhaṇattā. Imāni tīṇi ñāṇāni anantarā vuttānaṃ nibbidāñāṇānaṃ	1838	
PA_atk-s05_17a:1838_3	anukūlabhāvena anulomato nibbidānulomañāṇānīti vuttāni.	1838	
PA_atk-s05_17a:1839_0	Nibbidāpaṭippassaddhiñāṇaniddese aniccānupassī assasanti anantarasadisameva. Paṭisaṅkhā	1839	
PA_atk-s05_17a:1839_1	santiṭṭhanā paññātivacaneneva muñcitukamyatāpaṭisaṅkhānupassanāsaṅkhārupekkhāñāṇāni	1839	
PA_atk-s05_17a:1839_2	vuttāni honti tiṇṇaṃ ekalakkhaṇattā. “Paṭisaṅkhā santiṭṭhanā”tivacaneneva anulomañāṇamaggañāṇānipi	1839	
PA_atk-s05_17a:1839_3	gahitāni honti. Saṅkhārupekkhāñāṇaanulomañāṇānipi hi nibbidāya sikhāppattattā nibbidājananabyāpārappahānena	1839	
PA_atk-s05_17a:1839_4	nibbidāpaṭippassaddhiñāṇāni nāma honti. Maggañāṇaṃ pana nibbidāpaṭippassaddhante	1839	
PA_atk-s05_17a:1839_5	uppajjanato nibbidāpaṭippassaddhiñāṇaṃ nāma hotīti ativiya yujjatīti. Nibbidānulomañāṇesu	1839	
PA_atk-s05_17a:1839_6	viya ādibhūtaṃ muñcitukamyatāñāṇaṃ aggahetvā “paṭisaṅkhā santiṭṭhanā”ti ante ñāṇadvayaggahaṇaṃ	1839	
PA_atk-s05_17a:1839_7	maggañāṇasaṅgahaṇatthaṃ. Muñcitukamyatāti hi vutte anulomañāṇaṃ saṅgayhati, na maggañāṇaṃ.	1839	
PA_atk-s05_17a:1839_8	Maggañāṇañhi muñcitukamyatā nāma na hoti, kiccasiddhiyaṃ santiṭṭhanato pana santiṭṭhanā	1839	
PA_atk-s05_17a:1839_9	nāma hoti. Aṭṭhakathāyampi ca “phusanāti appanā”ti vuttaṃ. Idañca maggañāṇaṃ nibbāne	1839	
PA_atk-s05_17a:1839_10	appanāti katvā santiṭṭhanā nāma hotīti “santiṭṭhanā”tivacanena maggañāṇampi saṅgayhati.	18391	
PA_atk-s05_17a:1839_11	Nibbidānulomañāṇānipi atthato nibbidāñāṇāneva hontīti tānipi nibbidāñāṇehi saṅgahetvā	18391	
PA_atk-s05_17a:1839_12	nibbidāpaṭippassaddhiñāṇānīti nibbidāgahaṇameva kataṃ, na nibbidānulomaggahaṇaṃ.	18391	
PA_atk-s05_17a:1839_13	Tīsupi cetesu ñāṇaṭṭhakaniddesesu catutthassa dhammānupassanācatukkassa vasena vuttānaṃ	18391	
PA_atk-s05_17a:1839_14	catunnaṃ vatthūnaṃ ekekasmiṃ assāsavasena ekaṃ, passāsavasena ekanti dve dve ñāṇānīti	18391	
PA_atk-s05_17a:1839_15	catūsu vatthūsu aṭṭha ñāṇāni honti.	18391	
PA_atk-s05_17a:1840_0	Vimuttisukhañāṇaniddese pahīnattāti pahānaṃ dassetvā tassa pahānassa samucchedappahānattaṃ	1840	
PA_atk-s05_17a:1840_1	dassento samucchinnattāti āha. Vimuttisukhe ñāṇanti phalavimuttisukhasampayuttañāṇañca	1840	
PA_atk-s05_17a:1840_2	phalavimuttisukhārammaṇapaccavekkhaṇañāṇañca. Anusayavatthussa kilesassa pahānena	1840	
PA_atk-s05_17a:1840_3	pariyuṭṭhānaduccaritavatthuppahānaṃ hotīti dassanatthaṃ puna anusayānaṃ pahānaṃ vuttaṃ.	1840	
PA_atk-s05_17a:1840_4	Ekavīsatiphalañāṇaṃ sandhāya pahīnakilesagaṇanāyapi ñāṇagaṇanā katā hoti, paccavekkhaṇañāṇañca	1840	
PA_atk-s05_17a:1840_5	sandhāya pahīnakilesapaccavekkhaṇagaṇanāya phalapaccavekkhaṇañāṇagaṇanā katā hotīti.	1840	
PA_atk-s05_17a:1841	Ñāṇarāsichakkaniddesavaṇṇanā niṭṭhitā.	184	
PA_atk-s05_17a:1842	Saddhammappakāsiniyā paṭisambhidāmaggaṭṭhakathāya	184	
PA_atk-s05_17a:1843	Ānāpānassatikathāvaṇṇanā niṭṭhitā.	184	
PA_atk-s05_17a:1844	4. Indriyakathā	184	
PA_atk-s05_17a:1845	1. Paṭhamasuttantaniddesavaṇṇanā	184	
PA_atk-s05_17a:1846_0	184. Idāni ānāpānassatikathānantaraṃ kathitāya indriyakathāya apubbatthānuvaṇṇanā	1846	
PA_atk-s05_17a:1846_1	anuppattā. Ayañhi indriyakathā ānāpānassatibhāvanāya upakārakānaṃ indriyānaṃ abhāve	1846	
PA_atk-s05_17a:1846_2	ānāpānassatibhāvanāya abhāvato tadupakārakānaṃ indriyānaṃ visodhanādividhidassanatthaṃ	1846	
PA_atk-s05_17a:1846_3	ānāpānassatikathānantaraṃ kathitāti tañca kathetabbaṃ indriyakathaṃ attanā bhagavato	1846	
PA_atk-s05_17a:1846_4	sammukhā sutaṃ viññātādhippāyasuttantikadesanaṃ pubbaṅgamaṃ katvā tadatthappakāsanavasena	1846	
PA_atk-s05_17a:1846_5	kathetukāmo paṭhamaṃ tāva evaṃ me sutantiādimāha.	1846	
PA_atk-s05_17a:1847	Tattha evanti nipātapadaṃ. Metiādīni nāmapadāni. Viharatīti ettha vi-iti upasaggapadaṃ, haratīti ākhyātapadanti iminā tāva nayena padavibhāgo veditabbo.	184	
PA_atk-s05_17a:1848_0	Atthato pana upamūpadesagarahapasaṃsanākāravacanaggahaṇesu evaṃ-saddo dissati nidassanatthe	1848	
PA_atk-s05_17a:1848_1	ca avadhāraṇatthe ca. Idha pana evaṃsaddo ākāratthe nidassanatthe ca viññujanena	1848	
PA_atk-s05_17a:1848_2	pavutto, tatheva avadhāraṇatthe ca.	1848	
PA_atk-s05_17a:1849_0	Tattha ākāratthena evaṃsaddena etamatthaṃ dīpeti – nānānayanipuṇamanekajjhāsayasamuṭṭhānaṃ	1849	
PA_atk-s05_17a:1849_1	atthabyañjanasampannaṃ vividhapāṭihāriyaṃ dhammatthadesanāpaṭivedhagambhīraṃ sabbasattānaṃ	1849	
PA_atk-s05_17a:1849_2	sakasakabhāsānurūpato sotapathamāgacchantaṃ tassa bhagavato vacanaṃ sabbappakārena	1849	
PA_atk-s05_17a:1849_3	ko samattho viññātuṃ, sabbathāmena pana sotukāmataṃ janetvāpi evaṃ me sutaṃ, mayāpi	1849	
PA_atk-s05_17a:1849_4	ekenākārena sutanti.	1849	
PA_atk-s05_17a:1850	Nidassanatthena “nāhaṃ sayambhū, na mayā idaṃ sacchikata”nti attānaṃ parimocento “evaṃ me sutaṃ, mayāpi evaṃ suta”nti idāni vattabbaṃ sakalaṃ suttaṃ nidasseti.	185	
PA_atk-s05_17a:1851_0	Avadhāraṇatthena thero sāriputto “etadaggaṃ, bhikkhave, mama sāvakānaṃ bhikkhūnaṃ	1851	
PA_atk-s05_17a:1851_1	mahāpaññānaṃ yadidaṃ sāriputto”ti, “nāhaṃ, bhikkhave, aññaṃ ekapuggalampi samanupassāmi,	1851	
PA_atk-s05_17a:1851_2	yo evaṃ tathāgatena anuttaraṃ dhammacakkaṃ pavattitaṃ sammadeva anuppavatteti yathayidaṃ,	1851	
PA_atk-s05_17a:1851_3	bhikkhave, sāriputto. Sāriputto, bhikkhave, tathāgatena anuttaraṃ dhammacakkaṃ pavattitaṃ	1851	
PA_atk-s05_17a:1851_4	sammadeva anuppavattetī”tievamādinā nayena bhagavatā pasatthabhāvānurūpaṃ attano	1851	
PA_atk-s05_17a:1851_5	dhāraṇabalaṃ dassento sattānaṃ sotukāmataṃ janeti “evaṃ me sutaṃ, tañca kho atthato	1851	
PA_atk-s05_17a:1851_6	vā byañjanato vā anūnamanadhikaṃ, evameva, na aññathā daṭṭhabba”nti.	1851	
PA_atk-s05_17a:1852	Mesaddo karaṇasampadānasāmiatthesu dissati. Idha pana “mayā sutaṃ, mama suta”nti ca atthadvaye yujjati.	185	
PA_atk-s05_17a:1853_0	Sutanti ayaṃsaddo saupasaggo anupasaggo ca vissutagamanakilinnaupacitaanuyogasotaviññeyyesu	1853	
PA_atk-s05_17a:1853_1	dissati viññātepi ca sotadvārānusārena. Idha panassa sotadvārānusārena upadhāritanti	1853	
PA_atk-s05_17a:1853_2	vā upadhāraṇanti vā attho. Me-saddassa hi mayātiatthe sati “evaṃ mayā sutaṃ sotadvārānusārena	1853	
PA_atk-s05_17a:1853_3	upadhārita”nti yujjati, mamātiatthe sati “evaṃ mama sutaṃ sotadvārānusārena upadhāraṇa”nti yujjati.	1853	
PA_atk-s05_17a:1854_0	Apica “evaṃ me suta”nti attanā uppāditabhāvaṃ appaṭijānanto purimasavanaṃ vivaranto	1854	
PA_atk-s05_17a:1854_1	“sammukhā paṭiggahitamidaṃ mayā tassa bhagavato catuvesārajjavisāradassa dasabaladharassa	1854	
PA_atk-s05_17a:1854_2	āsabhaṭṭhānaṭṭhāyino sīhanādanādino sabbasattuttamassa dhammissarassa dhammarājassa	1854	
PA_atk-s05_17a:1854_3	dhammādhipatino dhammadīpassa dhammasaraṇassa saddhammavaracakkavattino sammāsambuddhassa	1854	
PA_atk-s05_17a:1854_4	vacanaṃ, na ettha atthe vā dhamme vā pade vā byañjane vā kaṅkhā vā vimati vā kātabbā”ti	1854	
PA_atk-s05_17a:1854_5	imasmiṃ dhamme assaddhiyaṃ vināseti, saddhāsampadaṃ uppādetīti. Tenetaṃ vuccati –	1854	
PA_atk-s05_17a:1855	“Vināsayati assaddhaṃ, saddhaṃ vaḍḍheti sāsane;	185	
PA_atk-s05_17a:1856	Evaṃ me sutamiccevaṃ, vadaṃ gotamasāvako”ti.	185	
PA_atk-s05_17a:1857	Ekanti gaṇanaparicchedaniddeso. Samayanti paricchinnaniddeso. Ekaṃ samayanti aniyamitaparidīpanaṃ. Tattha samayasaddo –	185	
PA_atk-s05_17a:1858	Samavāye khaṇe kāle, samūhe hetudiṭṭhisu;	185	
PA_atk-s05_17a:1859	Paṭilābhe pahāne ca, paṭivedhe ca dissati.	185	
PA_atk-s05_17a:1860_0	Idha panassa kālo attho. Tena saṃvaccharautumāsaddhamāsarattindivapubbaṇhamajjhanhikasāyanhapaṭhama-	1860	
PA_atk-s05_17a:1860_1	majjhimapacchimayāmamuhuttādīsu kālappabhedabhūtesu samayesu ekaṃ samayanti dīpeti.	1860	
PA_atk-s05_17a:1861_0	Tattha kiñcāpi etesu saṃvaccharādīsu samayesu yaṃ yaṃ suttaṃ yamhi yamhi saṃvacchare	1861	
PA_atk-s05_17a:1861_1	utumhi māse pakkhe rattibhāge divasabhāge vā vuttaṃ, sabbaṃ taṃ therassa suviditaṃ	1861	
PA_atk-s05_17a:1861_2	suvavatthāpitaṃ paññāya. Yasmā pana “evaṃ me sutaṃ asukasaṃvacchare asukautumhi asukamāse	1861	
PA_atk-s05_17a:1861_3	asukapakkhe asukarattibhāge asukadivasabhāge vā”ti evaṃ vutte na sakkā sukhena dhāretuṃ	1861	
PA_atk-s05_17a:1861_4	vā uddisituṃ vā uddisāpetuṃ vā, bahu ca vattabbaṃ hoti, tasmā ekeneva padena tamatthaṃ	1861	
PA_atk-s05_17a:1861_5	samodhānetvā “ekaṃ samaya”nti āha.	1861	
PA_atk-s05_17a:1862_0	Ye vā ime gabbhokkantisamayo jātisamayo saṃvegasamayo abhinikkhamanasamayo dukkarakārikasamayo	1862	
PA_atk-s05_17a:1862_1	māravijayasamayo abhisambodhisamayo diṭṭhadhammasukhavihārasamayo desanāsamayo parinibbānasamayotievamādayo	1862	
PA_atk-s05_17a:1862_2	bhagavato devamanussesu ativiya pakāsā anekakālappabhedā eva samayā, tesu samayesu	1862	
PA_atk-s05_17a:1862_3	desanāsamayasaṅkhātaṃ ekaṃ samayanti dīpeti. Yo cāyaṃ ñāṇakaruṇākiccasamayesu karuṇākiccasamayo,	1862	
PA_atk-s05_17a:1862_4	attahitaparahitapaṭipattisamayesu parahitapaṭipattisamayo, sannipatitānaṃ karaṇīyadvayasamayesu	1862	
PA_atk-s05_17a:1862_5	dhammikathāsamayo, desanāpaṭipattisamayesu desanāsamayo, tesupi samayesu aññataraṃ	1862	
PA_atk-s05_17a:1862_6	samayaṃ sandhāya “ekaṃ samaya”nti āha.	1862	
PA_atk-s05_17a:1863_0	Yasmā pana “ekaṃ samaya”nti accantasaṃyogattho sambhavati. Yañhi samayaṃ bhagavā	1863	
PA_atk-s05_17a:1863_1	imaṃ aññaṃ vā suttantaṃ desesi, accantameva taṃ samayaṃ karuṇāvihārena vihāsi, tasmā	1863	
PA_atk-s05_17a:1863_2	tadatthajotanatthaṃ idha upayogavacananiddeso katoti.	1863	
PA_atk-s05_17a:1864	Tenetaṃ vuccati –	186	
PA_atk-s05_17a:1865	“Taṃ taṃ atthamapekkhitvā, bhummena karaṇena ca;	186	
PA_atk-s05_17a:1866	Aññatra samayo vutto, upayogena so idhā”ti.	186	
PA_atk-s05_17a:1867_0	Porāṇā pana vaṇṇayanti – “tasmiṃ samaye”ti vā “tena samayenā”ti vā “taṃ samaya”nti	1867	
PA_atk-s05_17a:1867_1	vā abhilāpamattabhedo esa, sabbattha bhummamevatthoti. Tasmā “ekaṃ samaya”nti vuttepi	1867	
PA_atk-s05_17a:1867_2	“ekasmiṃ samaye”ti attho veditabbo.	1867	
PA_atk-s05_17a:1868	Bhagavāti garu. Garuñhi loke “bhagavā”ti vadanti. Ayañca sabbaguṇavisiṭṭhatāya sabbasattānaṃ garu, tasmā “bhagavā”ti veditabbo. Porāṇehipi vuttaṃ –	186	
PA_atk-s05_17a:1869	“Bhagavāti vacanaṃ seṭṭhaṃ, bhagavāti vacanamuttamaṃ;	186	
PA_atk-s05_17a:1870	Garu gāravayutto so, bhagavā tena vuccatī”ti.	187	
PA_atk-s05_17a:1871	Apica –	187	
PA_atk-s05_17a:1872	“Bhāgyavā bhaggavā yutto, bhagehi ca vibhattavā;	187	
PA_atk-s05_17a:1873	Bhattavā vantagamano, bhavesu bhagavā tato”ti. –	187	
PA_atk-s05_17a:1874	Imissāpi gāthāya vasena assa padassa vitthārato attho veditabbo. So ca visuddhimagge buddhānussatiniddese vuttoyeva.	187	
PA_atk-s05_17a:1875	Ettāvatā cettha evanti vacanena desanāsampattiṃ niddisati, me sutanti sāvakasampattiṃ, ekaṃ samayanti kālasampattiṃ, bhagavāti desakasampattiṃ.	187	
PA_atk-s05_17a:1876_0	Sāvatthiyanti ettha ca savatthassa isino nivāsaṭṭhānabhūtā nagarī sāvatthī, yathā	1876	
PA_atk-s05_17a:1876_1	kākandī mākandīti evaṃ tāva akkharacintakā. Aṭṭhakathācariyā pana bhaṇanti – yaṃ	1876	
PA_atk-s05_17a:1876_2	kiñci manussānaṃ upabhogaparibhogaṃ sabbamettha atthīti sāvatthī, satthasamāyoge	1876	
PA_atk-s05_17a:1876_3	ca kiṃ bhaṇḍamatthīti pucchite sabbamatthītipi vacanamupādāya sāvatthī.	1876	
PA_atk-s05_17a:1877	“Sabbadā sabbūpakaraṇaṃ, sāvatthiyaṃ samohitaṃ;	187	
PA_atk-s05_17a:1878	Tasmā sabbamupādāya, sāvatthīti pavuccatī”ti. –	187	
PA_atk-s05_17a:1879_0	Tassaṃ sāvatthiyaṃ. Samīpatthe bhummavacanaṃ. Viharatīti avisesena iriyāpathadibbabrahmaariyavihāresu	1879	
PA_atk-s05_17a:1879_1	aññataravihārasamaṅgiparidīpanametaṃ, idha pana ṭhānagamanāsanasayanappabhedesu iriyāpathesu	1879	
PA_atk-s05_17a:1879_2	aññatarairiyāpathasamāyogaparidīpanaṃ. Tena ṭhitopi gacchantopi nisinnopi sayānopi	1879	
PA_atk-s05_17a:1879_3	bhagavā “viharati”cceva veditabbo. So hi bhagavā ekaṃ iriyāpathabādhanaṃ aññena iriyāpathena	1879	
PA_atk-s05_17a:1879_4	vicchinditvā aparipatantamattabhāvaṃ harati pavatteti, tasmā “viharatī”ti vuccati.	1879	
PA_atk-s05_17a:1880_0	Jetavaneti ettha attano paccatthikajanaṃ jinātīti jeto, rañño vā attano paccatthikajane	1880	
PA_atk-s05_17a:1880_1	jite jātoti jeto, maṅgalakamyatāya vā tassa evaṃnāmameva katanti jeto, vanayatīti	1880	
PA_atk-s05_17a:1880_2	vanaṃ, attasampadāya sattānaṃ bhattiṃ kāreti, attani sinehaṃ uppādetīti attho. Vanute	1880	
PA_atk-s05_17a:1880_3	iti vā vanaṃ, nānāvidhakusumagandhasammodamattakokilādivihaṅgābhirutehi mandamārutacalitarukkhasākhāviṭapapallavapalāsehi	1880	
PA_atk-s05_17a:1880_4	“etha maṃ paribhuñjathā”ti pāṇino yācati viyāti attho. Jetassa vanaṃ jetavanaṃ. Tañhi	1880	
PA_atk-s05_17a:1880_5	jetena rājakumārena ropitaṃ saṃvaddhitaṃ paripālitaṃ, so ca tassa sāmī ahosi, tasmā	1880	
PA_atk-s05_17a:1880_6	jetavananti vuccati. Tasmiṃ jetavane. Vanañca nāma ropimaṃ sayaṃjātanti duvidhaṃ.	1880	
PA_atk-s05_17a:1880_7	Idañca veḷuvanādīni ca ropimāni, andhavanamahāvanādīni sayaṃjātāni.	1880	
PA_atk-s05_17a:1881_0	Anāthapiṇḍikassa ārāmeti sudatto nāma so gahapati mātāpitūhi katanāmavasena. Sabbakāmasamiddhatāya	1881	
PA_atk-s05_17a:1881_1	pana vigatamaccheratāya karuṇādiguṇasamaṅgitāya ca niccakālaṃ anāthānaṃ piṇḍamadāsi,	1881	
PA_atk-s05_17a:1881_2	tena anāthapiṇḍikoti saṅkhaṃ gato. Āramanti ettha pāṇino, visesena vā pabbajitāti	1881	
PA_atk-s05_17a:1881_3	ārāmo, tassa pupphaphalādisobhāya nātidūranaccāsannatādipañcavidhasenāsanaṅgasampattiyā	1881	
PA_atk-s05_17a:1881_4	ca tato tato āgamma ramanti abhiramanti, anukkaṇṭhitā hutvā nivasantīti attho. Vuttappakārāya	1881	
PA_atk-s05_17a:1881_5	vā sampattiyā tattha tattha gatepi attano abbhantaraṃ ānetvā ramāpetīti ārāmo. So	1881	
PA_atk-s05_17a:1881_6	hi anāthapiṇḍikena gahapatinā jetassa rājakumārassa hatthato aṭṭhārasahi hiraññakoṭīhi	1881	
PA_atk-s05_17a:1881_7	koṭisantharena kīṇitvā aṭṭhārasahi hiraññakoṭīhi senāsanāni kārāpetvā aṭṭhārasahi	1881	
PA_atk-s05_17a:1881_8	hiraññakoṭīhi vihāramahaṃ niṭṭhāpetvā evaṃ catupaññāsahiraññakoṭipariccāgena buddhappamukhassa	1881	
PA_atk-s05_17a:1881_9	bhikkhusaṅghassa niyyādito, tasmā “anāthapiṇḍikassa ārāmo”ti vuccati. Tasmiṃ anāthapiṇḍikassa ārāme.	1881	
PA_atk-s05_17a:1882_0	Ettha ca “jetavane”tivacanaṃ purimasāmiparikittanaṃ, “anāthapiṇḍikassa ārāme”ti pacchimasāmiparikittanaṃ.	1882	
PA_atk-s05_17a:1882_1	Kimetesaṃ parikittane payojananti? Puññakāmānaṃ diṭṭhānugatiāpajjanaṃ. Tattha hi	1882	
PA_atk-s05_17a:1882_2	dvārakoṭṭhakapāsādamāpane bhūmivikkayaladdhā aṭṭhārasa hiraññakoṭiyo anekakoṭiagghanakā	1882	
PA_atk-s05_17a:1882_3	rukkhā ca jetassa pariccāgo, catupaññāsa hiraññakoṭiyo anāthapiṇḍikassa. Iti tesaṃ	1882	
PA_atk-s05_17a:1882_4	parikittanena evaṃ puññakāmā puññāni karontīti dassento āyasmā sāriputto aññepi puññakāme	1882	
PA_atk-s05_17a:1882_5	tesaṃ diṭṭhānugatiāpajjane niyojeti.	1882	
PA_atk-s05_17a:1883_0	Tattha siyā – yadi tāva bhagavā sāvatthiyaṃ viharati, “jetavane anāthapiṇḍikassa	1883	
PA_atk-s05_17a:1883_1	ārāme”ti na vattabbaṃ. Atha tattha viharati, “sāvatthiya”nti na vattabbaṃ. Na hi	1883	
PA_atk-s05_17a:1883_2	sakkā ubhayattha ekaṃ samayaṃ viharitunti. Na kho panetaṃ evaṃ daṭṭhabbaṃ, nanu avocumha	1883	
PA_atk-s05_17a:1883_3	“samīpatthe bhummavacana”nti. Tasmā yathā gaṅgāyamunādīnaṃ samīpe goyūthāni carantāni	1883	
PA_atk-s05_17a:1883_4	“gaṅgāya caranti, yamunāya carantī”ti vuccanti, evamidhāpi yadidaṃ sāvatthiyā samīpe	1883	
PA_atk-s05_17a:1883_5	jetavanaṃ anāthapiṇḍikassa ārāmo, tattha viharanto vuccati “sāvatthiyaṃ viharati	1883	
PA_atk-s05_17a:1883_6	jetavane anāthapiṇḍikassa ārāme”ti. Gocaragāmanidassanatthaṃ hissa sāvatthivacanaṃ,	1883	
PA_atk-s05_17a:1883_7	pabbajitānurūpanivāsaṭṭhānanidassanatthaṃ sesavacanaṃ.	1883	
PA_atk-s05_17a:1884_0	Tattha sāvatthikittanena āyasmā sāriputto bhagavato gahaṭṭhānuggahakaraṇaṃ dasseti,	1884	
PA_atk-s05_17a:1884_1	jetavanādikittanena pabbajitānuggahakaraṇaṃ. Tathā purimena paccayaggahaṇato attakilamathānuyogavivajjanaṃ,	1884	
PA_atk-s05_17a:1884_2	pacchimena vatthukāmappahānato kāmasukhallikānuyogavivajjanūpāyaṃ. Atha vā purimena	1884	
PA_atk-s05_17a:1884_3	ca dhammadesanābhiyogaṃ, pacchimena vivekādhimuttiṃ. Purimena karuṇāya upagamanaṃ,	1884	
PA_atk-s05_17a:1884_4	pacchimena paññāya apagamanaṃ. Purimena sattānaṃ hitasukhanipphādanādhimuttataṃ,	1884	
PA_atk-s05_17a:1884_5	pacchimena parahitasukhakaraṇe nirupalepataṃ. Purimena dhammikasukhāpariccāganimittaṃ	1884	
PA_atk-s05_17a:1884_6	phāsuvihāraṃ, pacchimena uttarimanussadhammānuyoganimittaṃ. Purimena manussānaṃ upakārabahulataṃ,	1884	
PA_atk-s05_17a:1884_7	pacchimena devānaṃ. Purimena loke jātassa loke saṃvaddhabhāvaṃ, pacchimena lokena	1884	
PA_atk-s05_17a:1884_8	anupalittataṃ. Purimena “ekapuggalo, bhikkhave, loke uppajjamāno uppajjati bahujanahitāya	1884	
PA_atk-s05_17a:1884_9	bahujanasukhāya lokānukampāya atthāya hitāya sukhāya devamanussānaṃ. Katamo ekapuggalo?	1884	
PA_atk-s05_17a:1884_10	Tathāgato arahaṃ sammāsambuddho”ti vacanato yadatthaṃ bhagavā uppanno, tadatthaparidīpanaṃ,	18841	
PA_atk-s05_17a:1884_11	pacchimena yattha uppanno, tadanurūpavihāraparidīpanaṃ. Bhagavā hi paṭhamaṃ lumbinivane,	18841	
PA_atk-s05_17a:1884_12	dutiyaṃ bodhimaṇḍeti lokiyalokuttarassa uppattiyā vaneyeva uppanno, tenassa vaneyeva	18841	
PA_atk-s05_17a:1884_13	vihāraṃ dassetīti evamādinā nayenettha atthayojanā veditabbā.	18841	
PA_atk-s05_17a:1885_0	Tatrāti desakālaparidīpanaṃ. Tañhi yaṃ samayaṃ viharati, tatra samaye, yasmiñca jetavane	1885	
PA_atk-s05_17a:1885_1	viharati, tatra jetavaneti dīpeti. Bhāsitabbayutte vā desakāle dīpeti. Na hi bhagavā	1885	
PA_atk-s05_17a:1885_2	ayutte dese kāle vā dhammaṃ deseti. “Akālo kho tāva bāhiyā”tiādi cettha sādhakaṃ.	1885	
PA_atk-s05_17a:1885_3	Khoti padapūraṇamatte avadhāraṇatthe ādikālatthe vā nipāto. Bhagavāti lokagarudīpanaṃ.	1885	
PA_atk-s05_17a:1885_4	Bhikkhūti kathāsavanayuttapuggalavacanaṃ. Apicettha “bhikkhakoti bhikkhu, bhikkhācariyaṃ	1885	
PA_atk-s05_17a:1885_5	ajjhupagatoti bhikkhū”tiādinā nayena vacanattho veditabbo. Āmantesīti ālapi abhāsi	1885	
PA_atk-s05_17a:1885_6	sambodhesi, ayamettha attho. Aññatra pana ñāpanepi pakkosanepi. Bhikkhavoti āmantanākāradīpanaṃ.	1885	
PA_atk-s05_17a:1885_7	Tena tesaṃ bhikkhūnaṃ bhikkhanasīlatābhikkhanadhammatābhikkhanesādhukāritādiguṇayogasiddhena	1885	
PA_atk-s05_17a:1885_8	vacanena hīnādhikajanasevitaṃ vuttiṃ pakāsento uddhatadīnabhāvaniggahaṃ karoti. “Bhikkhavo”ti	1885	
PA_atk-s05_17a:1885_9	iminā ca karuṇāvipphārasommahadayanayananipātapubbaṅgamena vacanena te attano mukhābhimukhe	1885	
PA_atk-s05_17a:1885_10	karonto teneva kathetukamyatādīpakena vacanena nesaṃ sotukamyataṃ janeti. Teneva	18851	
PA_atk-s05_17a:1885_11	ca sambodhanatthena vacanena sādhukasavanamanasikārepi te niyojeti. Sādhukasavanamanasikārāyattā hi sāsanasampatti.	18851	
PA_atk-s05_17a:1886_0	Aparesu devamanussesu vijjamānesu kasmā bhikkhūyeva āmantesīti ce? Jeṭṭhaseṭṭhāsannasadāsannihitabhājanabhāvato.	1886	
PA_atk-s05_17a:1886_1	Sabbaparisasādhāraṇā hi bhagavato dhammadesanā. Parisāya ca jeṭṭhā bhikkhū paṭhamuppannattā,	1886	
PA_atk-s05_17a:1886_2	seṭṭhā anagāriyabhāvaṃ ādiṃ katvā satthu cariyānuvidhāyakattā sakalasāsanapaṭiggāhakattā	1886	
PA_atk-s05_17a:1886_3	ca, āsannā tattha nisinnesu satthusannikattā, sadāsannihitā satthusantikāvacarattā,	1886	
PA_atk-s05_17a:1886_4	dhammadesanāya ca te eva bhājanaṃ yathānusiṭṭhaṃ paṭipattisabbhāvato.	1886	
PA_atk-s05_17a:1887_0	Tattha siyā – kimatthaṃ pana bhagavā dhammaṃ desento paṭhamaṃ bhikkhū āmantesi, na	1887	
PA_atk-s05_17a:1887_1	dhammameva desesīti? Satijananatthaṃ. Parisāya hi bhikkhū aññaṃ cintentāpi vikkhittacittāpi	1887	
PA_atk-s05_17a:1887_2	dhammaṃ paccavekkhantāpi kammaṭṭhānaṃ manasikarontāpi nisinnā honti, te anāmantetvā	1887	
PA_atk-s05_17a:1887_3	dhamme desiyamāne “ayaṃ desanā kiṃnidānā kiṃpaccayā katamāya atthuppattiyā desitā”ti	1887	
PA_atk-s05_17a:1887_4	sallakkhetuṃ asakkontā vikkhepaṃ āpajjeyyuṃ, duggahitaṃ vā gaṇheyyuṃ. Tena tesaṃ	1887	
PA_atk-s05_17a:1887_5	satijananatthaṃ bhagavā paṭhamaṃ āmantetvā pacchā dhammaṃ deseti.	1887	
PA_atk-s05_17a:1888_0	Bhadanteti gāravavacanametaṃ, satthuno paṭivacanadānaṃ vā. Apicettha “bhikkhavo”ti	1888	
PA_atk-s05_17a:1888_1	vadamāno bhagavā te bhikkhū ālapati, “bhadante”ti vadamānā te bhagavantaṃ paccālapanti.	1888	
PA_atk-s05_17a:1888_2	Tathā “bhikkhavo”ti bhagavā ābhāsati, “bhadante”ti te paccābhāsanti. “Bhikkhavo”ti	1888	
PA_atk-s05_17a:1888_3	paṭivacanaṃ dāpeti, bhadanteti paṭivacanaṃ denti. Te bhikkhūti ye bhagavā āmantesi.	1888	
PA_atk-s05_17a:1888_4	Bhagavato paccassosunti bhagavato āmantanaṃ paṭiassosuṃ, abhimukhā hutvā suṇiṃsu	1888	
PA_atk-s05_17a:1888_5	sampaṭicchiṃsu paṭiggahesunti attho. Bhagavā etadavocāti bhagavā etaṃ idāni vattabbaṃ sakalasuttaṃ avoca.	1888	
PA_atk-s05_17a:1889_0	Ettāvatā ca yaṃ āyasmatā sāriputtena kamalakuvalayujjalavimalasādurasasalilāya pokkharaṇiyā	1889	
PA_atk-s05_17a:1889_1	sukhāvataraṇatthaṃ nimmalasilātalaracanavilāsasopānaṃ vippakiṇṇamuttājālasadisavālikākiṇṇapaṇḍarabhūmibhāgaṃ	1889	
PA_atk-s05_17a:1889_2	titthaṃ viya, suvibhattabhittivicitravedikāparikkhittassa nakkhattapathaṃ phusitukāmatāya	1889	
PA_atk-s05_17a:1889_3	viya, vijambhitasamussayassa pāsādavarassa sukhārohaṇatthaṃ dantamayasaṇhamuduphalakakañcanalatāvinaddhamaṇigaṇappabhāsamudayujjalasobhaṃ	1889	
PA_atk-s05_17a:1889_4	sopānaṃ viya, suvaṇṇavalayanūpurādisaṅghaṭṭanasaddasammissitakathitahasitamadhurassaragehajanavicaritassa	1889	
PA_atk-s05_17a:1889_5	uḷārissariyavibhavasobhitassa mahāgharassa sukhappavesanatthaṃ suvaṇṇarajatamaṇimuttāpavāḷādijutivisadavijjotitasuppatiṭṭhitavisāladvārakavāṭaṃ	1889	
PA_atk-s05_17a:1889_6	mahādvāraṃ viya atthabyañjanasampannassa buddhānaṃ desanāñāṇagambhīrabhāvasaṃsūcakassa	1889	
PA_atk-s05_17a:1889_7	imassa suttassa sukhāvagāhaṇatthaṃ kāladesadesakaparisāpadesapaṭimaṇḍitaṃ nidānaṃ	1889	
PA_atk-s05_17a:1889_8	bhāsitaṃ, tassa atthavaṇṇanā samattā.	1889	
PA_atk-s05_17a:1890	Suttante pañcāti gaṇanaparicchedo. Imāni indriyānīti paricchinnadhammanidassanaṃ. Indriyaṭṭho heṭṭhā vutto.	189	
PA_atk-s05_17a:1891_0	185. Idāni imaṃ suttantaṃ dassetvā imasmiṃ suttante vuttānaṃ indriyānaṃ visuddhibhāvanāvidhānaṃ	1891	
PA_atk-s05_17a:1891_1	bhāvitattaṃ paṭippassaddhiñca dassetukāmo imāni pañcindriyānītiādimāha. Tattha visujjhantīti	1891	
PA_atk-s05_17a:1891_2	visuddhiṃ pāpuṇanti. Assaddheti tīsu ratanesu saddhāvirahite. Saddheti tīsu ratanesu	1891	
PA_atk-s05_17a:1891_3	saddhāsampanne. Sevatoti cittena sevantassa. Bhajatoti upasaṅkamantassa. Payirupāsatoti	1891	
PA_atk-s05_17a:1891_4	sakkaccaṃ upanisīdantassa. Pasādanīye suttanteti pasādajanake ratanattayaguṇapaṭisaṃyutte	1891	
PA_atk-s05_17a:1891_5	suttante. Kusīteti kucchitena ākārena sīdantīti kusīdā, kusīdā eva kusītā. Te kusīte.	1891	
PA_atk-s05_17a:1891_6	Sammappadhāneti catukiccasādhakavīriyapaṭisaṃyuttasuttante. Muṭṭhassatīti naṭṭhassatike.	1891	
PA_atk-s05_17a:1891_7	Satipaṭṭhāneti satipaṭṭhānādhikārake suttante. Jhānavimokkheti catutthajjhānaaṭṭhavimokkhatividhavimokkhādhikārake	1891	
PA_atk-s05_17a:1891_8	suttante. Duppaññeti nippaññe, paññābhāvato vā duṭṭhā paññā etesanti duppaññā. Te	1891	
PA_atk-s05_17a:1891_9	duppaññe. Gambhīrañāṇacariyanti catusaccapaṭiccasamuppādādipaṭisaṃyutte suttante,	1891	
PA_atk-s05_17a:1891_10	ñāṇakathāsadise vā. Suttantakkhandheti suttantakoṭṭhāse. Assaddhiyantiādīsu assaddhiyanti	18911	
PA_atk-s05_17a:1891_11	assaddhabhāvaṃ. Assaddhiye ādīnavadassāvī assaddhiyaṃ pajahanto saddhindriyaṃ bhāveti,	18911	
PA_atk-s05_17a:1891_12	saddhindriye ānisaṃsadassāvī saddhindriyaṃ bhāvento assaddhiyaṃ pajahati. Esa nayo	18911	
PA_atk-s05_17a:1891_13	sesesu. Kosajjanti kusītabhāvaṃ. Pamādanti sativippavāsaṃ. Uddhaccanti uddhatabhāvaṃ,	18911	
PA_atk-s05_17a:1891_14	vikkhepanti attho. Pahīnattāti appanāvasena jhānapāripūriyā pahīnattā. Suppahīnattāti	18911	
PA_atk-s05_17a:1891_15	vuṭṭhānagāminivasena vipassanāpāripūriyā suṭṭhu pahīnattā. Bhāvitaṃ hoti subhāvitanti	18911	
PA_atk-s05_17a:1891_16	vuttakkameneva yojetabbaṃ. Vipassanāya hi vipakkhavasena pahīnattā “suppahīnattā”ti	18911	
PA_atk-s05_17a:1891_17	vattuṃ yujjati. Tasmāyeva ca “subhāvita”nti, na tathā jhānena. Yasmā pana pahātabbānaṃ	18911	
PA_atk-s05_17a:1891_18	pahānena bhāvanāsiddhi, bhāvanāsiddhiyā ca pahātabbānaṃ pahānasiddhi hoti, tasmā	18911	
PA_atk-s05_17a:1891_19	yamakaṃ katvā niddiṭṭhaṃ.	18911	
PA_atk-s05_17a:1892_0	186. Paṭippassaddhivāre bhāvitāni ceva honti subhāvitāni cāti bhāvitānaṃyeva subhāvitatā.	1892	
PA_atk-s05_17a:1892_1	Paṭippassaddhāni ca suppaṭippassaddhāni cāti paṭippassaddhānaṃyeva suppaṭippassaddhatā	1892	
PA_atk-s05_17a:1892_2	vuttā. Phalakkhaṇe maggakiccanibbattivasena bhāvitatā paṭippassaddhatā ca veditabbā.	1892	
PA_atk-s05_17a:1892_3	Samucchedavisuddhiyoti maggavisuddhiyoyeva. Paṭippassaddhivisuddhiyoti phalavisuddhiyo eva.	1892	
PA_atk-s05_17a:1893_0	Idāni tathā vuttavidhānāni indriyāni kārakapuggalavasena yojetvā dassetuṃ katinaṃ	1893	
PA_atk-s05_17a:1893_1	puggalānantiādimāha. Tattha savanena buddhoti sammāsambuddhato dhammakathāsavanena	1893	
PA_atk-s05_17a:1893_2	catusaccaṃ buddhavā, ñātavāti attho. Idaṃ bhāvitindriyabhāvassa kāraṇavacanaṃ. Bhāvanābhisamayavasena	1893	
PA_atk-s05_17a:1893_3	hi maggassa buddhattā phalakkhaṇe bhāvitindriyo hoti. Aṭṭhannampi ariyānaṃ tathāgatassa	1893	
PA_atk-s05_17a:1893_4	sāvakattā visesetvā arahattaphalaṭṭhameva dassento khīṇāsavoti āha. Soyeva hi sabbakiccanipphattiyā	1893	
PA_atk-s05_17a:1893_5	bhāvitindriyoti vutto. Itarepi pana taṃtaṃmaggakiccanipphattiyā pariyāyena bhāvitindriyā	1893	
PA_atk-s05_17a:1893_6	eva. Tasmā eva ca catūsu phalakkhaṇesu “pañcindriyāni bhāvitāni ceva honti subhāvitāni	1893	
PA_atk-s05_17a:1893_7	cā”ti vuttaṃ. Yasmā pana tesaṃ uparimaggatthāya indriyabhāvanā atthiyeva, tasmā te	1893	
PA_atk-s05_17a:1893_8	na nippariyāyena bhāvitindriyā. Sayaṃ bhūtaṭṭhenāti anācariyo hutvā sayameva ariyāya	1893	
PA_atk-s05_17a:1893_9	jātiyā bhūtaṭṭhena jātaṭṭhena bhagavā. Sopi hi bhāvanāsiddhivasena phalakkhaṇe sayambhū	1893	
PA_atk-s05_17a:1893_10	nāma hoti. Evaṃ sayaṃ bhūtaṭṭhena bhāvitindriyo. Appameyyaṭṭhenāti anantaguṇayogato	18931	
PA_atk-s05_17a:1893_11	pamāṇetuṃ asakkuṇeyyaṭṭhena. Bhagavā phalakkhaṇe bhāvanāsiddhito appameyyoti. Tasmāyeva bhāvitindriyo.	18931	
PA_atk-s05_17a:1894	Paṭhamasuttantaniddesavaṇṇanā niṭṭhitā.	189	
PA_atk-s05_17a:1895	2. Dutiyasuttantaniddesavaṇṇanā	189	
PA_atk-s05_17a:1896_0	187. Puna aññaṃ suttantaṃ nikkhipitvā indriyavidhānaṃ niddisitukāmo pañcimāni, bhikkhavetiādikaṃ	1896	
PA_atk-s05_17a:1896_1	suttantaṃ dasseti. Tattha ye hi kecīti anavasesapariyādānaṃ, hi-kāro padapūraṇamatte	1896	
PA_atk-s05_17a:1896_2	nipāto. Samaṇā vā brāhmaṇā vāti lokavohāravasena vuttaṃ. Samudayanti paccayaṃ. Atthaṅgamanti	1896	
PA_atk-s05_17a:1896_3	uppannānaṃ abhāvagamanaṃ, anuppannānaṃ anuppādaṃ vā. Assādanti ānisaṃsaṃ. Ādīnavanti	1896	
PA_atk-s05_17a:1896_4	dosaṃ. Nissaraṇanti niggamanaṃ. Yathābhūtanti yathāsabhāvaṃ. Samaṇesūti samitapāpesu.	1896	
PA_atk-s05_17a:1896_5	Samaṇasammatāti na mayā samaṇāti sammatā. “Sammatā”ti vattamānakālavasena vuccamāne	1896	
PA_atk-s05_17a:1896_6	saddalakkhaṇavasena “me”ti ettha sāmivacanameva hoti. Brāhmaṇesūti bāhitapāpesu.	1896	
PA_atk-s05_17a:1896_7	Sāmaññatthanti samaṇabhāvassa atthaṃ. Brahmaññatthanti brāhmaṇabhāvassa atthaṃ. Dvayenāpi	1896	
PA_atk-s05_17a:1896_8	arahattaphalameva vuttaṃ. Atha vā sāmaññatthanti heṭṭhā tīṇi phalāni. Brahmaññatthanti	1896	
PA_atk-s05_17a:1896_9	arahattaphalaṃ. Sāmaññabrahmaññanti hi ariyamaggoyeva. Diṭṭheva dhammeti paccakkheyeva	1896	
PA_atk-s05_17a:1896_10	attabhāve. Sayaṃ abhiññā sacchikatvāti attanāyeva adhikena ñāṇena paccakkhaṃ katvā.	18961	
PA_atk-s05_17a:1896_11	Upasampajjāti pāpuṇitvā, nipphādetvā vā.	18961	
PA_atk-s05_17a:1897_0	188. Suttantaniddese paṭhamaṃ indriyasamudayādīnaṃ pabhedagaṇanaṃ pucchitvā puna	1897	
PA_atk-s05_17a:1897_1	pabhedagaṇanā vissajjitā. Tattha asītisatanti asītiuttaraṃ sataṃ. Paṇḍitehi “asītisata”nti	1897	
PA_atk-s05_17a:1897_2	vuttehi ākārehīti yojanā.	1897	
PA_atk-s05_17a:1898_0	Puna pabhedagaṇanāpucchāpubbaṅgame gaṇanāniddese adhimokkhatthāyāti adhimuccanatthāya	1898	
PA_atk-s05_17a:1898_1	saddahanatthāya. Āvajjanāya samudayoti manodvārāvajjanacittassa samudayo. Saddhindriyassa	1898	
PA_atk-s05_17a:1898_2	samudayoti saddhindriyassa paccayo, saddhaṃ uppādessāmīti pubbabhāgāvajjanaṃ saddhindriyassa	1898	
PA_atk-s05_17a:1898_3	upanissayapaccayo, saddhindriyajavanassa āvajjanaṃ paṭhamassa javanassa anantarapaccayo,	1898	
PA_atk-s05_17a:1898_4	dutiyajavanādīnaṃ upanissayapaccayo. Adhimokkhavasenāti chandasampayuttaadhimokkhavasena.	1898	
PA_atk-s05_17a:1898_5	Chandassa samudayoti pubbabhāgāvajjanapaccayā uppannassa adhimokkhasampayuttassa	1898	
PA_atk-s05_17a:1898_6	yevāpanakabhūtassa dhammacchandassa samudayo. So pana saddhindriyassa sahajātaaññamaññanissayasampayuttaatthiavigatavasena	1898	
PA_atk-s05_17a:1898_7	paccayo hoti, chandādhipatikāle adhipatipaccayo ca hoti, soyeva dutiyassa anantarasamanantaraanantarūpanissayāsevananatthivigatavasena	1898	
PA_atk-s05_17a:1898_8	paccayo hoti. Imināva nayena manasikārassapi yojanā kātabbā. Kevalañhettha manasikāroti	1898	
PA_atk-s05_17a:1898_9	sāraṇalakkhaṇo yevāpanakamanasikāro. Adhipatipaccayatā panassa na hoti. Sampayuttesu	1898	
PA_atk-s05_17a:1898_10	imesaṃ dvinnaṃyeva gahaṇaṃ balavapaccayattāti veditabbaṃ. Saddhindriyassa vasenāti	18981	
PA_atk-s05_17a:1898_11	bhāvanābhivuddhiyā indriyabhāvaṃ pattassa saddhindriyassa vasena. Ekattupaṭṭhānanti	18981	
PA_atk-s05_17a:1898_12	ekārammaṇe acalabhāvena bhusaṃ ṭhānaṃ uparūpari saddhindriyassa paccayo hoti. Saddhindriye	18981	
PA_atk-s05_17a:1898_13	vuttanayeneva sesindriyānipi veditabbāni. Evamekekassa indriyassa cattāro cattāro	18981	
PA_atk-s05_17a:1898_14	samudayāti pañcannaṃ indriyānaṃ vīsati samudayā honti. Puna catunnaṃ samudayānaṃ	18981	
PA_atk-s05_17a:1898_15	ekekasmiṃ samudaye pañca pañca indriyāni yojetvā vīsati samudayā vuttā. Paṭhamavīsati	18981	
PA_atk-s05_17a:1898_16	nānāmaggavasena daṭṭhabbā, dutiyavīsati ekamaggavasena daṭṭhabbāti vadanti. Evaṃ	18981	
PA_atk-s05_17a:1898_17	cattālīsa ākārā honti. Atthaṅgamavāropi imināva nayena veditabbo. So pana atthaṅgamo	18981	
PA_atk-s05_17a:1898_18	indriyabhāvanaṃ ananuyuttassa appaṭiladdhā paṭilābhatthaṅgamo, indriyabhāvanāya parihīnassa	18981	
PA_atk-s05_17a:1898_19	paṭiladdhaparihāni atthaṅgamo, phalappattassa paṭippassaddhiatthaṅgamo. Ekattaanupaṭṭhānanti	18981	
PA_atk-s05_17a:1898_20	ekatte anupaṭṭhānaṃ.	18982	
PA_atk-s05_17a:1899	Ka. assādaniddesavaṇṇanā	189	
PA_atk-s05_17a:1900_0	189. Assādaniddese assaddhiyassa anupaṭṭhānanti assaddhe puggale parivajjayato saddhe	1900	
PA_atk-s05_17a:1900_1	puggale sevato pasādanīyasuttante paccavekkhato tattha yonisomanasikāraṃ bahulīkaroto	1900	
PA_atk-s05_17a:1900_2	ca assaddhiyassa anupaṭṭhānaṃ hoti. Assaddhiyapariḷāhassa anupaṭṭhānanti ettha assaddhassa	1900	
PA_atk-s05_17a:1900_3	saddhākathāya pavattamānāya dukkhaṃ domanassaṃ uppajjati. Ayaṃ assaddhiyapariḷāho.	1900	
PA_atk-s05_17a:1900_4	Adhimokkhacariyāya vesārajjanti saddhāvatthuvasena vā bhāvanāya vā vasippattassa	1900	
PA_atk-s05_17a:1900_5	saddhāpavattiyā visāradabhāvo hoti. Santo ca vihārādhigamoti samathassa vā vipassanāya	1900	
PA_atk-s05_17a:1900_6	vā paṭilābho. Sukhaṃ somanassanti ettha cetasikasukhabhāvadassanatthaṃ somanassavacanaṃ.	1900	
PA_atk-s05_17a:1900_7	Saddhindriyasamuṭṭhitapaṇītarūpaphuṭṭhakāyassa kāyikasukhampi labbhatiyeva. Sukhasomanassassa	1900	
PA_atk-s05_17a:1900_8	padhānassādattā “ayaṃ saddhindriyassa assādo”ti visesetvā vuttaṃ. Imināva nayena	1900	
PA_atk-s05_17a:1900_9	sesindriyassādāpi yojetvā veditabbā.	1900	
PA_atk-s05_17a:1901	Kha. ādīnavaniddesavaṇṇanā	190	
PA_atk-s05_17a:1902_0	190. Ādīnavaniddese aniccaṭṭhenāti saddhindriyassa aniccaṭṭhena. So aniccaṭṭho saddhindriyassa	1902	
PA_atk-s05_17a:1902_1	ādīnavoti vuttaṃ hoti. Itaradvayepi eseva nayo. Ime samudayatthaṅgamassādādīnavā	1902	
PA_atk-s05_17a:1902_2	lokiyaindriyānamevāti veditabbā.	1902	
PA_atk-s05_17a:1903	Ga. nissaraṇaniddesavaṇṇanā	190	
PA_atk-s05_17a:1904_0	191. Nissaraṇaniddese adhimokkhaṭṭhenātiādīsu ekekasmiṃ indriye pañca pañca katvā	1904	
PA_atk-s05_17a:1904_1	pañcannaṃ indriyānaṃ pañcavīsati nissaraṇāni maggaphalavasena niddiṭṭhāni. Tattha	1904	
PA_atk-s05_17a:1904_2	tato paṇītatarasaddhindriyassa paṭilābhāti tato vipassanākkhaṇe pavattasaddhindriyato	1904	
PA_atk-s05_17a:1904_3	maggakkhaṇe paṇītatarassa saddhindriyassa paṭilābhavasena. Purimatarasaddhindriyā	1904	
PA_atk-s05_17a:1904_4	nissaṭaṃ hotīti tasmiṃ maggakkhaṇe saddhindriyaṃ purimatarato vipassanākkhaṇe pavattasaddhindriyato	1904	
PA_atk-s05_17a:1904_5	nikkhantaṃ hoti. Imināva nayena phalakkhaṇe saddhindriyampi ubhayattha sesindriyānipi yojetabbāni.	1904	
PA_atk-s05_17a:1905_0	192. Pubbabhāge pañcahi indriyehīti paṭhamajjhānūpacāre pañcahi indriyehi paṭhamajjhānādiaṭṭhasamāpattivasena	1905	
PA_atk-s05_17a:1905_1	aṭṭha nissaraṇāni, aniccānupassanādiaṭṭhārasamahāvipassanāvasena aṭṭhārasa nissaraṇāni,	1905	
PA_atk-s05_17a:1905_2	sotāpattimaggādivasena aṭṭha lokuttaranissaraṇāni. Evaṃ jhānasamāpattimahāvipassanāmaggaphalavasena	1905	
PA_atk-s05_17a:1905_3	catuttiṃsa nissaraṇāni purimapurimasamatikkamato niddiṭṭhāni. Nekkhamme pañcindriyānītiādīni	1905	
PA_atk-s05_17a:1905_4	pana sattatiṃsa nissaraṇāni paṭipakkhapahānavasena paṭipakkhato niddiṭṭhāni. Tattha	1905	
PA_atk-s05_17a:1905_5	nekkhammādīsu sattasu satta nissaraṇāni upacārabhūmivasena vuttāni, phalāni pana	1905	
PA_atk-s05_17a:1905_6	paṭipakkhapahānābhāvato na vuttāni.	1905	
PA_atk-s05_17a:1906_0	193. Diṭṭhekaṭṭhehīti yāva sotāpattimaggā diṭṭhiyā saha ekasmiṃ puggale ṭhitāti diṭṭhekaṭṭhā.	1906	
PA_atk-s05_17a:1906_1	Tehi diṭṭhekaṭṭhehi. Oḷārikehīti thūlehi kāmarāgabyāpādehi. Aṇusahagatehīti sukhumabhūtehi	1906	
PA_atk-s05_17a:1906_2	kāmarāgabyāpādehiyeva. Sabbakilesehīti rūparāgādīhi. Tesu hi pahīnesu sabbakilesā	1906	
PA_atk-s05_17a:1906_3	pahīnā honti, tasmā “sabbakilesehī”ti vuttaṃ. Avuttatthāni panettha padāni heṭṭhā	1906	
PA_atk-s05_17a:1906_4	vuttatthānevāti. Sabbesaññeva khīṇāsavānaṃ tattha tattha pañcindriyānīti “adhimokkhaṭṭhenā”tiādīsu	1906	
PA_atk-s05_17a:1906_5	pubbe vuttesu ṭhānesu tasmiṃ tasmiṃ ṭhāne pañcindriyāni buddhapaccekabuddhasāvakānaṃ	1906	
PA_atk-s05_17a:1906_6	khīṇāsavānaṃ yathāyogaṃ tato tato nissaṭāni honti. Imasmiṃ vāre paṭhamaṃ vuttanayā	1906	
PA_atk-s05_17a:1906_7	eva yathāyogaṃ khīṇāsavavasena vuttā.	1906	
PA_atk-s05_17a:1907_0	Kathaṃ panetāni nissaraṇāni asītisataṃ hontīti? Vuccate – maggaphalavasena vuttāni	1907	
PA_atk-s05_17a:1907_1	pañcavīsati, samatikkamavasena vuttāni catuttiṃsa, paṭipakkhavasena vuttāni sattatiṃsāti	1907	
PA_atk-s05_17a:1907_2	paṭhamavāre sabbāni channavuti nissaraṇāni honti, etāniyeva dutiyavāre khīṇāsavānaṃ	1907	
PA_atk-s05_17a:1907_3	vasena dvādasasu apanītesu caturāsīti honti. Iti purimāni channavuti, imāni ca caturāsītīti	1907	
PA_atk-s05_17a:1907_4	asītisataṃ honti. Katamāni pana dvādasa khīṇāsavānaṃ apanetabbāni? Samatikkamato	1907	
PA_atk-s05_17a:1907_5	vuttesu maggaphalavasena vuttāni aṭṭha nissaraṇāni, paṭipakkhato vuttesu maggavasena	1907	
PA_atk-s05_17a:1907_6	vuttāni cattārīti imāni dvādasa apanetabbāni. Arahattaphalavasena vuttāni kasmā apanetabbānīti	1907	
PA_atk-s05_17a:1907_7	ce? Sabbapaṭhamaṃ vuttānaṃ pañcavīsatiyā nissaraṇānaṃ maggaphalavaseneva labbhanato.	1907	
PA_atk-s05_17a:1907_8	Arahattaphalavasena nissaraṇāni vuttāneva honti. Heṭṭhimaṃ heṭṭhimaṃ pana phalasamāpattiṃ	1907	
PA_atk-s05_17a:1907_9	uparimā uparimā na samāpajjantiyevāti heṭṭhā tīṇipi phalāni na labbhantiyeva. Jhānasamāpattivipassanānekkhammādīni	1907	
PA_atk-s05_17a:1907_10	ca kiriyāvasena labbhanti. Pañcapi cetāni indriyāni pubbameva paṭipakkhānaṃ paṭippassaddhattā	19071	
PA_atk-s05_17a:1907_11	paṭipakkhato nissaṭāneva hontīti.	19071	
PA_atk-s05_17a:1908	Dutiyasuttantaniddesavaṇṇanā niṭṭhitā.	190	
PA_atk-s05_17a:1909	3. Tatiyasuttantaniddesavaṇṇanā	190	
PA_atk-s05_17a:1910_0	194. Puna aññaṃ suttantaṃ nikkhipitvā indriyavidhānaṃ niddisitukāmo pañcimāni, bhikkhavetiādimāha.	1910	
PA_atk-s05_17a:1910_1	Tattha sotāpattiyaṅgesūti ettha soto ariyo aṭṭhaṅgiko maggo, sotassa āpatti bhusaṃ	1910	
PA_atk-s05_17a:1910_2	pāpuṇanaṃ sotāpatti, sotāpattiyā aṅgāni sambhārāni sotāpattiaṅgāni. Sotāpannatāya	1910	
PA_atk-s05_17a:1910_3	pubbabhāgapaṭilābhaaṅgāni. Sappurisasaṃsevo sotāpattiaṅgaṃ, saddhammassavanaṃ sotāpattiaṅgaṃ,	1910	
PA_atk-s05_17a:1910_4	yonisomanasikāro sotāpattiaṅgaṃ, dhammānudhammapaṭipatti sotāpattiaṅgaṃ, imāni cattāri	1910	
PA_atk-s05_17a:1910_5	sotāpattiaṅgāni. Sesā heṭṭhā vuttā eva. Idañca imesaṃ indriyānaṃ sakavisaye jeṭṭhakabhāvadassanatthaṃ	1910	
PA_atk-s05_17a:1910_6	vuttaṃ. Yathā hi cattāro seṭṭhiputtā rājātirājapañcamesu sahāyesu “nakkhattaṃ kīḷissāmā”ti	1910	
PA_atk-s05_17a:1910_7	vīthiṃ otiṇṇesu ekassa seṭṭhiputtassa gehaṃ gatakāle itare cattāro tuṇhī nisīdanti,	1910	
PA_atk-s05_17a:1910_8	gehasāmikova “imesaṃ khādanīyaṃ bhojanīyaṃ detha, imesaṃ gandhamālālaṅkārādīni dethā”ti	1910	
PA_atk-s05_17a:1910_9	gehe vicāreti, dutiyassa tatiyassa catutthassa gehaṃ gatakāle itare cattāro tuṇhī	1910	
PA_atk-s05_17a:1910_10	nisīdanti, gehasāmikova “imesaṃ khādanīyaṃ bhojanīyaṃ detha, imesaṃ gandhamālālaṅkārādīni	19101	
PA_atk-s05_17a:1910_11	dethā”ti gehe vicāreti, atha sabbapacchā rañño gehaṃ gatakāle kiñcāpi rājā sabbattha	19101	
PA_atk-s05_17a:1910_12	issarova, imasmiṃ pana kāle attano geheyeva “imesaṃ khādanīyaṃ bhojanīyaṃ detha,	19101	
PA_atk-s05_17a:1910_13	imesaṃ gandhamālālaṅkārādīni dethā”ti vicāreti, evameva saddhāpañcamakesu indriyesu	19101	
PA_atk-s05_17a:1910_14	tesu sahāyesu ekato vīthiṃ otarantesu viya ekārammaṇe uppajjamānesupi yathā paṭhamassa	19101	
PA_atk-s05_17a:1910_15	gehe itare cattāro tuṇhī nisīdanti, gehasāmikova vicāreti, evaṃ sotāpattiaṅgāni patvā	19101	
PA_atk-s05_17a:1910_16	adhimokkhalakkhaṇaṃ saddhindriyameva jeṭṭhakaṃ hoti pubbaṅgamaṃ, sesāni tadanvayāni	19101	
PA_atk-s05_17a:1910_17	honti. Yathā dutiyassa gehe itare cattāro tuṇhī nisīdanti, gehasāmikova vicāreti,	19101	
PA_atk-s05_17a:1910_18	evaṃ sammappadhānāni patvā paggahaṇalakkhaṇaṃ vīriyindriyameva jeṭṭhakaṃ hoti pubbaṅgamaṃ,	19101	
PA_atk-s05_17a:1910_19	sesāni tadanvayāni honti. Yathā tatiyassa gehe itare cattāro tuṇhī nisīdanti, gehasāmikova	19101	
PA_atk-s05_17a:1910_20	vicāreti, evaṃ satipaṭṭhānāni patvā upaṭṭhānalakkhaṇaṃ satindriyameva jeṭṭhakaṃ hoti	19102	
PA_atk-s05_17a:1910_21	pubbaṅgamaṃ, sesāni tadanvayāni honti. Yathā catutthassa gehe itare cattāro tuṇhī	19102	
PA_atk-s05_17a:1910_22	nisīdanti, gehasāmikova vicāreti, evaṃ jhānāni patvā avikkhepalakkhaṇaṃ samādhindriyameva	19102	
PA_atk-s05_17a:1910_23	jeṭṭhakaṃ hoti pubbaṅgamaṃ, sesāni tadanvayāni honti. Sabbapacchā rañño gehaṃ gatakāle	19102	
PA_atk-s05_17a:1910_24	pana yathā itare cattāro tuṇhī nisīdanti, rājāva vicāreti, evaṃ ariyasaccāni patvā	19102	
PA_atk-s05_17a:1910_25	pajānanalakkhaṇaṃ paññindriyameva jeṭṭhakaṃ hoti pubbaṅgamaṃ, sesāni tadanvayāni hontīti.	19102	
PA_atk-s05_17a:1911	Ka. pabhedagaṇananiddesavaṇṇanā	191	
PA_atk-s05_17a:1912_0	195. Suttantassa pabhedagaṇanāpucchāpubbaṅgameva pabhedagaṇananiddese sappurisasaṃseveti	1912	
PA_atk-s05_17a:1912_1	sobhanānaṃ purisānaṃ sammā sevane. Adhimokkhādhipateyyaṭṭhenāti adhimokkhasaṅkhātena	1912	
PA_atk-s05_17a:1912_2	sesindriyesu adhipatibhāvaṭṭhena, sesindriyānaṃ pubbaṅgamaṭṭhenāti attho. Saddhammasavaneti	1912	
PA_atk-s05_17a:1912_3	sataṃ dhammo, sobhano vā dhammoti saddhammo. Tassa saddhammassa savane. Yonisomanasikāreti	1912	
PA_atk-s05_17a:1912_4	upāyena manasikāre. Dhammānudhammapaṭipattiyāti ettha nava lokuttaradhamme anugato	1912	
PA_atk-s05_17a:1912_5	dhammo dhammānudhammo, sīlasamādhipaññāsaṅkhātassa dhammānudhammassa paṭipatti paṭipajjanaṃ	1912	
PA_atk-s05_17a:1912_6	dhammānudhammapaṭipatti. Sammappadhānādīsupi eseva nayo.	1912	
PA_atk-s05_17a:1913	Kha. cariyāvāravaṇṇanā	191	
PA_atk-s05_17a:1914_0	196. Cariyāvārepi imināva nayena attho veditabbo. Kevalaṃ paṭhamavāro indriyānaṃ	1914	
PA_atk-s05_17a:1914_1	uppādanakālavasena vutto, cariyāvāro uppannānaṃ āsevanakālavasena ca pāripūrikālavasena	1914	
PA_atk-s05_17a:1914_2	ca vutto. Cariyā pakati ussannatāti hi atthato ekaṃ.	1914	
PA_atk-s05_17a:1915	Cāravihāraniddesavaṇṇanā	191	
PA_atk-s05_17a:1916_0	197. Idāni cariyāsambandheneva cāravihāraniddesavasena aparena pariyāyena indriyavidhānaṃ	1916	
PA_atk-s05_17a:1916_1	niddisitukāmo cāro ca vihāro cātiādikaṃ uddesaṃ uddisitvā tassa niddesamāha. Tattha	1916	
PA_atk-s05_17a:1916_2	uddese tāva yathā carantaṃ viharantaṃ viññū sabrahmacārī gambhīresu ṭhānesu okappeyyuṃ	1916	
PA_atk-s05_17a:1916_3	– addhā ayamāyasmā patto vā pāpuṇissati vāti, tathā indriyasampannassa cāro ca vihāro	1916	
PA_atk-s05_17a:1916_4	ca viññūhi sabrahmacārīhi anubuddho hoti paṭividdhoti uddesassa sambandho veditabbo.	1916	
PA_atk-s05_17a:1916_5	Uddesaniddese cariyā cāroyeva. Cāro cariyāti hi atthato ekaṃ. Tasmā “cāro”tipadassa	1916	
PA_atk-s05_17a:1916_6	niddese “cariyā”ti vuttaṃ. Iriyāpathacariyāti iriyāpathānaṃ cariyā, pavattananti	1916	
PA_atk-s05_17a:1916_7	attho. Sesesupi eseva nayo. Āyatanacariyā pana āyatanesu satisampajaññānaṃ cariyā.	1916	
PA_atk-s05_17a:1916_8	Pattīti phalāni. Tāni hi pāpuṇiyantīti “pattī”ti vuttā. Sattalokassa diṭṭhadhammikasamparāyikā	1916	
PA_atk-s05_17a:1916_9	atthā lokatthāti ayaṃ viseso.	1916	
PA_atk-s05_17a:1917_0	Idāni tāsaṃ cariyānaṃ bhūmiṃ dassento catūsu iriyāpathesūtiādimāha. Satipaṭṭhānesūti	1917	
PA_atk-s05_17a:1917_1	ārammaṇasatipaṭṭhānesu. Satipaṭṭhānesupi vuccamānesu satito anaññāni vohāravasena	1917	
PA_atk-s05_17a:1917_2	aññāni viya katvā vuttaṃ. Ariyasaccesūti pubbabhāgalokiyasaccañāṇena visuṃ visuṃ	1917	
PA_atk-s05_17a:1917_3	saccapariggahavasena vuttaṃ. Ariyamaggesu sāmaññaphalesūti ca vohāravaseneva vuttaṃ.	1917	
PA_atk-s05_17a:1917_4	Padeseti lokatthacariyāya ekadese. Nippadesato hi lokatthacariyaṃ buddhā eva karonti.	1917	
PA_atk-s05_17a:1917_5	Puna tā eva cariyāyo kārakapuggalavasena dassento paṇidhisampannānantiādimāha. Tattha	1917	
PA_atk-s05_17a:1917_6	paṇidhisampannā nāma iriyāpathānaṃ santattā iriyāpathaguttiyā sampannā akampitairiyāpathā	1917	
PA_atk-s05_17a:1917_7	bhikkhubhāvānurūpena santena iriyāpathena sampannā. Indriyesu guttadvārānanti cakkhādīsu	1917	
PA_atk-s05_17a:1917_8	chasu indriyesu attano attano visaye pavattaekekadvāravasena guttaṃ dvāraṃ etesanti	1917	
PA_atk-s05_17a:1917_9	guttadvārā. Tesaṃ guttadvārānaṃ. Dvāranti cettha uppattidvāravasena cakkhādayo eva.	1917	
PA_atk-s05_17a:1917_10	Appamādavihārīnanti sīlādīsu appamādavihāravataṃ. Adhicittamanuyuttānanti vipassanāya	19171	
PA_atk-s05_17a:1917_11	pādakabhāvena adhicittasaṅkhātaṃ samādhimanuyuttānaṃ. Buddhisampannānanti nāmarūpavavatthānaṃ	19171	
PA_atk-s05_17a:1917_12	ādiṃ katvā yāva gotrabhu, tāva pavattena ñāṇena sampannānaṃ. Sammāpaṭipannānanti	19171	
PA_atk-s05_17a:1917_13	catumaggakkhaṇe. Adhigataphalānanti catuphalakkhaṇe.	19171	
PA_atk-s05_17a:1918_0	Adhimuccantoti adhimokkhaṃ karonto. Saddhāya caratīti saddhāvasena pavattati. Paggaṇhantoti	1918	
PA_atk-s05_17a:1918_1	catusammappadhānavīriyena padahanto. Upaṭṭhāpentoti satiyā ārammaṇaṃ upaṭṭhāpento.	1918	
PA_atk-s05_17a:1918_2	Avikkhepaṃ karontoti samādhivasena vikkhepaṃ akaronto. Pajānantoti catusaccapajānanapaññāya	1918	
PA_atk-s05_17a:1918_3	pakārena jānanto. Vijānantoti indriyasampayuttajavanapubbaṅgamena āvajjanaviññāṇena	1918	
PA_atk-s05_17a:1918_4	ārammaṇaṃ vijānanto. Viññāṇacariyāyāti āvajjanaviññāṇacariyavasena. Evaṃ paṭipannassāti	1918	
PA_atk-s05_17a:1918_5	sahajavanāya indriyacariyāya paṭipannassa. Kusalā dhammā āyāpentīti samathavipassanāvasena	1918	
PA_atk-s05_17a:1918_6	pavattā kusalā dhammā bhusaṃ yāpenti, pavattantīti attho. Āyatanacariyāyāti kusalānaṃ	1918	
PA_atk-s05_17a:1918_7	dhammānaṃ bhusaṃ yatanacariyāya, ghaṭanacariyāya pavattanacariyāyāti vuttaṃ hoti.	1918	
PA_atk-s05_17a:1918_8	Visesamadhigacchatīti vikkhambhanatadaṅgasamucchedapaṭippassaddhivasena visesaṃ adhigacchati.	1918	
PA_atk-s05_17a:1918_9	Dassanacariyādayo vuttatthāyeva.	1918	
PA_atk-s05_17a:1919_0	Saddhāya viharatītiādīsu saddhādisamaṅgissa iriyāpathavihāro daṭṭhabbo. Anubuddhoti	1919	
PA_atk-s05_17a:1919_1	anumānabuddhiyā. Paṭividdhoti paccakkhabuddhiyā. Yasmā adhimokkhaṭṭhādīsu anubuddhesu	1919	
PA_atk-s05_17a:1919_2	paṭividdhesu ca cāro ca vihāro ca anubuddho hoti paṭividdho, tasmā anubodhapaṭivedhesu	1919	
PA_atk-s05_17a:1919_3	adhimokkhaṭṭhādayo ca niddiṭṭhā.	1919	
PA_atk-s05_17a:1920_0	Evaṃ saddhāya carantantiādīsu evanti vuttappakāraṃ niddisanto yathāsaddassa atthaṃ	1920	
PA_atk-s05_17a:1920_1	niddisati. Viññūtiādīsupi yathāsabhāvaṃ jānantīti viññū. Viññātaṃ sabhāvaṃ vibhāventi	1920	
PA_atk-s05_17a:1920_2	pākaṭaṃ karontīti vibhāvī. Asani viya siluccaye kilese medhati hiṃsatīti medhā, khippaṃ	1920	
PA_atk-s05_17a:1920_3	gahaṇadhāraṇaṭṭhena vā medhā, medhā etesaṃ atthīti medhāvī. Ñāṇagatiyā paṇḍanti gacchanti	1920	
PA_atk-s05_17a:1920_4	pavattantīti paṇḍitā. Buddhisampadāya samannāgatattā buddhisampannā. Saha brahmaṃ	1920	
PA_atk-s05_17a:1920_5	cariyaṃ uttamaṃ paṭipadaṃ carantīti sabrahmacārino. Apalokanakammādicatubbidhaṃ kammaṃ	1920	
PA_atk-s05_17a:1920_6	ekato karaṇavasena ekaṃ kammaṃ. Tathā pañcavidho pātimokkhuddeso ekuddeso. Samā sikkhā	1920	
PA_atk-s05_17a:1920_7	etesanti samasikkhā, samasikkhānaṃ bhāvo samasikkhatā. Samasikkhātātipi paṭhanti.	1920	
PA_atk-s05_17a:1920_8	Yesaṃ ekaṃ kammaṃ eko uddeso samasikkhatā, te sabrahmacārīti vuttaṃ hoti. “Jhānānī”ti	1920	
PA_atk-s05_17a:1920_9	vattabbe jhānāti liṅgavipallāso kato. Vimokkhāti tayo vā aṭṭha vā vimokkhā. Samādhīti	1920	
PA_atk-s05_17a:1920_10	savitakkasavicāraavitakkavicāramattaavitakkāvicārā tayo samādhī. Samāpattiyoti suññatānimittāppaṇihitā.	19201	
PA_atk-s05_17a:1920_11	Abhiññāyoti cha abhiññā.	19201	
PA_atk-s05_17a:1921_0	Eko aṃso bhāgo, na dutiyoti ekaṃso, ekaṃsassa atthassa vacanaṃ ekaṃsavacanaṃ. Evaṃ	1921	
PA_atk-s05_17a:1921_1	sesesupi yojanā kātabbā. Visesato pana samaṃ, samantā vā seti pavattatīti saṃsayo,	1921	
PA_atk-s05_17a:1921_2	natthettha saṃsayoti nissaṃsayo. Ekasmiṃyeva anicchayatā hutvā itarampi kaṅkhatīti	1921	
PA_atk-s05_17a:1921_3	kaṅkhā, natthettha kaṅkhāti nikkaṅkho. Dvidhā bhāvo dvejjhaṃ, natthettha dvejjhanti	1921	
PA_atk-s05_17a:1921_4	advejjho. Dvidhā elayati kampetīti dveḷhakaṃ, natthettha dveḷhakanti adveḷhako. Niyogena	1921	
PA_atk-s05_17a:1921_5	niyamena vacanaṃ niyogavacanaṃ. Niyyogavacanantipi paṭhanti. Apaṇṇakassa aviraddhassa	1921	
PA_atk-s05_17a:1921_6	niyyānikassa atthassa vacanaṃ apaṇṇakavacanaṃ. Avatthāpanavacananti nicchayavacanaṃ.	1921	
PA_atk-s05_17a:1921_7	Sabbampi hetaṃ vicikicchābhāvassa vevacanaṃ. Piyassa atthassa sabbhāvato vacanaṃ,	1921	
PA_atk-s05_17a:1921_8	piyamevāti piyavacanaṃ. Tathā garuvacanaṃ. Saha gāravena garubhāvena sagāravaṃ. Patissayanaṃ	1921	
PA_atk-s05_17a:1921_9	patissayo paraṃ garuṃ katvā nissayanaṃ apassayananti attho. Patissavanaṃ vā patissavo,	1921	
PA_atk-s05_17a:1921_10	nivātavuttitāya paravacanasavananti attho. Ubhayathāpi parajeṭṭhakabhāvassetaṃ nāmaṃ.	19211	
PA_atk-s05_17a:1921_11	Saha gāravena vattatīti sagāravaṃ. Saha patissayena, patissavena vā vattatīti sappatissayaṃ.	19211	
PA_atk-s05_17a:1921_12	“Sappatissava”nti vā vattabbe ya-kāraṃ, va-kāraṃ vā lopaṃ katvā “sappatissa”nti vuttaṃ.	19211	
PA_atk-s05_17a:1921_13	Adhikaṃ visiṭṭhaṃ vacanaṃ adhivacanaṃ, sagāravañca taṃ sappatissañcāti sagāravasappatissaṃ,	19211	
PA_atk-s05_17a:1921_14	sagāravasappatissaṃ adhivacanaṃ sagāravasappatissādhivacanaṃ. Ubhayatthāpi vevacanavikappanānattavasena	19211	
PA_atk-s05_17a:1921_15	punappunaṃ etanti vuttaṃ. Patto vā pāpuṇissati vāti jhānādīniyevāti.	19211	
PA_atk-s05_17a:1922	Tatiyasuttantaniddesavaṇṇanā niṭṭhitā.	192	
PA_atk-s05_17a:1923	4. Catutthasuttantaniddesavaṇṇanā	192	
PA_atk-s05_17a:1924_0	198. Puna paṭhamasuttameva nikkhipitvā aparena ākārena indriyāni niddisati. Tattha	1924	
PA_atk-s05_17a:1924_1	katihākārehi kenaṭṭhena daṭṭhabbānīti katihi ākārehi daṭṭhabbāni. Kenaṭṭhena daṭṭhabbānīti	1924	
PA_atk-s05_17a:1924_2	daṭṭhabbākāre ca daṭṭhabbaṭṭhañca pucchati. Chahākārehi tenaṭṭhena daṭṭhabbānīti	1924	
PA_atk-s05_17a:1924_3	chahi ākārehi daṭṭhabbāni, teneva chaākārasaṅkhātenaṭṭhena daṭṭhabbāni. Ādhipateyyaṭṭhenāti	1924	
PA_atk-s05_17a:1924_4	adhipatibhāvaṭṭhena. Ādivisodhanaṭṭhenāti kusalānaṃ dhammānaṃ ādibhūtassa sīlassa	1924	
PA_atk-s05_17a:1924_5	visodhanaṭṭhena. Adhimattaṭṭhenāti balavaṭṭhena. Balavañhi adhikā mattā pamāṇaṃ assāti	1924	
PA_atk-s05_17a:1924_6	adhimattanti vuccati. Adhiṭṭhānaṭṭhenāti patiṭṭhānaṭṭhena. Pariyādānaṭṭhenāti khepanaṭṭhena.	1924	
PA_atk-s05_17a:1924_7	Patiṭṭhāpakaṭṭhenāti patiṭṭhāpanaṭṭhena.	1924	
PA_atk-s05_17a:1925	Ka. ādhipateyyaṭṭhaniddesavaṇṇanā	192	
PA_atk-s05_17a:1926_0	199. Ādhipateyyaṭṭhaniddese assaddhiyaṃ pajahatotiādi ekekasseva indriyassa paṭipakkhapajahanavacanaṃ	1926	
PA_atk-s05_17a:1926_1	ekakkhaṇepi attano attano paṭipakkhapahānakiccasādhane adhipatibhāvasādhanatthaṃ	1926	
PA_atk-s05_17a:1926_2	vuttaṃ. Sesāni cattāri indriyāni taṃsampayuttāneva vuttāni. Nānākkhaṇesu vā ekekaṃ	1926	
PA_atk-s05_17a:1926_3	indriyaṃ dhuraṃ katvā tassa tassa paṭipakkhassa taṃ taṃ indriyaṃ jeṭṭhakaṃ katvā	1926	
PA_atk-s05_17a:1926_4	sesāni tadanvayāni katvā vuttantipi veditabbaṃ. Kāmacchandaṃ pajahatotiādi pana ekakkhaṇavaseneva vuttaṃ.	1926	
PA_atk-s05_17a:1927	Kha. ādivisodhanaṭṭhaniddesavaṇṇanā	192	
PA_atk-s05_17a:1928_0	200. Ādivisodhanaṭṭhaniddese assaddhiyasaṃvaraṭṭhena sīlavisuddhīti assaddhiyassa	1928	
PA_atk-s05_17a:1928_1	nivāraṇaṭṭhena viratiatthena sīlamalavisodhanato sīlavisuddhi nāma. Saddhindriyassa	1928	
PA_atk-s05_17a:1928_2	ādivisodhanāti saddhindriyassa upanissayavasena ādibhūtassa sīlassa visodhanā. Imināva	1928	
PA_atk-s05_17a:1928_3	nayena sesānipi kāmacchandādisaṃvaraṇamūlakāni ca indriyāni veditabbāni.	1928	
PA_atk-s05_17a:1929	Ga. adhimattaṭṭhaniddesavaṇṇanā	192	
PA_atk-s05_17a:1930_0	201. Adhimattaṭṭhaniddese saddhindriyassa bhāvanāya chando uppajjatīti saddhassa	1930	
PA_atk-s05_17a:1930_1	puggalassa saddhāpaṭisaṃyuttaṃ dhammaṃ sutvā vā saddhindriyabhāvanāya assādaṃ disvā	1930	
PA_atk-s05_17a:1930_2	vā saddhindriye kusalo dhammacchando jāyati. Pāmojjaṃ uppajjatīti chandajātattā dubbalapīti	1930	
PA_atk-s05_17a:1930_3	uppajjati. Pīti uppajjatīti pamuditattā balavapīti uppajjati. Passaddhi uppajjatīti	1930	
PA_atk-s05_17a:1930_4	pītiyā pīṇitattā kāyacittapassaddhi uppajjati. Sukhaṃ uppajjatīti passaddhakāyacittattā	1930	
PA_atk-s05_17a:1930_5	cetasikaṃ sukhaṃ uppajjati. Obhāso uppajjatīti sukhena abhisannattā ñāṇobhāso uppajjati.	1930	
PA_atk-s05_17a:1930_6	Saṃvego uppajjatīti ñāṇobhāsena viditasaṅkhārādīnavattā saṅkhārapavattiyaṃ saṃvego	1930	
PA_atk-s05_17a:1930_7	uppajjati. Saṃvejetvā cittaṃ samādahatīti saṃvegaṃ uppādetvā teneva saṃvegena cittaṃ	1930	
PA_atk-s05_17a:1930_8	samāhitaṃ karoti. Sādhukaṃ paggaṇhātīti līnuddhatabhāvaṃ mocetvā suṭṭhu paggaṇhāti.	1930	
PA_atk-s05_17a:1930_9	Sādhukaṃ ajjhupekkhatīti vīriyassa samaṃ hutvā pavattattā puna vīriyasamatāniyojane	1930	
PA_atk-s05_17a:1930_10	byāpāraṃ akaronto tatramajjhattupekkhāvasena sādhukaṃ ajjhupekkhati nāma. Upekkhāvasenāti	19301	
PA_atk-s05_17a:1930_11	samavāhitalakkhaṇāya tatramajjhattupekkhāya vasena. Nānattakilesehīti vipassanāya	19301	
PA_atk-s05_17a:1930_12	paṭipakkhabhūtehi nānāsabhāvehi kilesehi. Vimokkhavasenāti bhaṅgānupassanato paṭṭhāya	19301	
PA_atk-s05_17a:1930_13	nānattakilesehi vimuccanavasena. Vimuttattāti nānattakilesehi vimuttattā.	19301	
PA_atk-s05_17a:1931_0	Te dhammāti chandādayo dhammā. Ekarasā hontīti vimuttirasena ekarasā honti. Bhāvanāvasenāti	1931	
PA_atk-s05_17a:1931_1	ekarasabhāvanāvasena. Tato paṇītatare vivaṭṭantīti tena kāraṇena vipassanārammaṇato	1931	
PA_atk-s05_17a:1931_2	paṇītatare nibbānārammaṇe vivaṭṭanānupassanāsaṅkhātena gotrabhuñāṇena chandādayo	1931	
PA_atk-s05_17a:1931_3	dhammā nivattanti, saṅkhārārammaṇato apagantvā nibbānārammaṇe pavattantīti attho.	1931	
PA_atk-s05_17a:1931_4	Vivaṭṭanāvasenāti evaṃ gotrabhukhaṇe saṅkhārārammaṇato vivaṭṭanavasena. Vivaṭṭitattā	1931	
PA_atk-s05_17a:1931_5	tato vosajjatīti maggasamaṅgipuggalo maggassa uppādakkhaṇeyeva dubhatovuṭṭhānavasena	1931	
PA_atk-s05_17a:1931_6	vivaṭṭitattā teneva kāraṇena kilese ca khandhe ca vosajjati. Vosajjitattā tato nirujjhantīti	1931	
PA_atk-s05_17a:1931_7	maggassa uppādakkhaṇeyeva kilese ca khandhe ca vosajjitattā teneva kāraṇena kilesā	1931	
PA_atk-s05_17a:1931_8	ca khandhā ca anuppattinirodhavasena nirujjhanti. Vosajjitattāti ca āsaṃsāyaṃ bhūtavacanaṃ	1931	
PA_atk-s05_17a:1931_9	kataṃ. Kilesanirodhe sati khandhanirodhasabbhāvato ca khandhanirodho vutto. Nirodhavasenāti	1931	
PA_atk-s05_17a:1931_10	yathāvuttanirodhavasena. Tasseva maggassa uppādakkhaṇe dve vosagge dassetukāmo nirodhavasena	19311	
PA_atk-s05_17a:1931_11	dve vosaggātiādimāha. Dvepi heṭṭhā vuttatthā eva. Assaddhiyassa pahānāya chando uppajjatītiādīsupi	19311	
PA_atk-s05_17a:1931_12	imināva nayena vitthārato attho veditabbo. Vīriyindriyādimūlakesupi vāresu eseva	19311	
PA_atk-s05_17a:1931_13	nayo. Imināva nayena adhiṭṭhānaṭṭhaniddesopi vitthārato veditabbo. Kevalañhettha	19311	
PA_atk-s05_17a:1931_14	adhiṭṭhātīti viseso, patiṭṭhātīti attho.	19311	
PA_atk-s05_17a:1932	Gha-ṅa. pariyādānaṭṭhapatiṭṭhāpakaṭṭhaniddesavaṇṇanā	193	
PA_atk-s05_17a:1933_0	202-203. Pariyādānaṭṭhaniddese pariyādiyatīti khepeti. Patiṭṭhāpakaṭṭhaniddese saddho	1933	
PA_atk-s05_17a:1933_1	saddhindriyaṃ adhimokkhe patiṭṭhāpetīti saddhāsampanno “sabbe saṅkhārā aniccā dukkhā	1933	
PA_atk-s05_17a:1933_2	anattā”ti adhimuccanto saddhindriyaṃ adhimokkhe patiṭṭhāpeti. Iminā puggalavisesena	1933	
PA_atk-s05_17a:1933_3	indriyabhāvanāviseso niddiṭṭho. Saddhassa saddhindriyaṃ adhimokkhe patiṭṭhāpetīti	1933	
PA_atk-s05_17a:1933_4	saddhāsampannassa puggalassa saddhindriyaṃ taṃyeva saddhaṃ patiṭṭhāpeti. Tathā adhimuccantaṃ	1933	
PA_atk-s05_17a:1933_5	adhimokkhe patiṭṭhāpetīti. Iminā indriyabhāvanāvisesena puggalaviseso niddiṭṭho.	1933	
PA_atk-s05_17a:1933_6	Evaṃ cittaṃ paggaṇhanto paggahe patiṭṭhāpeti, satiṃ upaṭṭhāpento upaṭṭhāne patiṭṭhāpeti,	1933	
PA_atk-s05_17a:1933_7	cittaṃ samādahanto avikkhepe patiṭṭhāpeti, aniccaṃ dukkhaṃ anattāti passanto dassane	1933	
PA_atk-s05_17a:1933_8	patiṭṭhāpetīti sesesupi yojanā veditabbā. Yogāvacaroti samathayoge, vipassanāyoge	1933	
PA_atk-s05_17a:1933_9	vā avacaratīti yogāvacaro. Avacaratīti pavisitvā caratīti.	1933	
PA_atk-s05_17a:1934	Catutthasuttantaniddesavaṇṇanā niṭṭhitā.	193	
PA_atk-s05_17a:1935	5. Indriyasamodhānavaṇṇanā	193	
PA_atk-s05_17a:1936_0	204. Idāni samādhiṃ bhāvayato vipassanaṃ bhāvayato ca indriyasamodhānaṃ dassetukāmo	1936	
PA_atk-s05_17a:1936_1	paṭhamaṃ tāva upaṭṭhānakosallappabhedaṃ niddisituṃ puthujjano samādhiṃ bhāventotiādimāha.	1936	
PA_atk-s05_17a:1936_2	Tattha puthujjano samādhiṃ bhāventoti nibbedhabhāgiyaṃ samādhiṃ bhāvento. Sekkhassa	1936	
PA_atk-s05_17a:1936_3	vītarāgassa ca pana lokuttaropi samādhi labbhati. Āvajjitattāti kasiṇādinimittassa	1936	
PA_atk-s05_17a:1936_4	āvajjitattā, kasiṇādiparikammaṃ katvā tattha uppāditanimittattāti vuttaṃ hoti. Ārammaṇūpaṭṭhānakusaloti	1936	
PA_atk-s05_17a:1936_5	tassa uppāditassa nimittasseva upaṭṭhāne kusalo. Samathanimittūpaṭṭhānakusaloti accāraddhavīriyatādīhi	1936	
PA_atk-s05_17a:1936_6	uddhate citte passaddhisamādhiupekkhāsambojjhaṅgabhāvanāvasena cittopasamanimittassa	1936	
PA_atk-s05_17a:1936_7	upaṭṭhāne kusalo. Paggahanimittūpaṭṭhānakusaloti atisithilavīriyatādīhi līne citte	1936	
PA_atk-s05_17a:1936_8	dhammavicayavīriyapītisambojjhaṅgabhāvanāvasena cittapaggahanimittassa upaṭṭhāne	1936	
PA_atk-s05_17a:1936_9	kusalo. Avikkhepūpaṭṭhānakusaloti anuddhatālīnacittassa sampayuttassa samādhissa	1936	
PA_atk-s05_17a:1936_10	upaṭṭhāne kusalo. Obhāsūpaṭṭhānakusaloti paññāpayogamandatāya nirassāde citte aṭṭhasaṃvegavatthupaccavekkhaṇena	19361	
PA_atk-s05_17a:1936_11	cittaṃ saṃvejetvā ñāṇobhāsassa upaṭṭhāne kusalo. Aṭṭha saṃvegavatthūni nāma jātijarābyādhimaraṇāni	19361	
PA_atk-s05_17a:1936_12	cattāri, apāyadukkhaṃ pañcamaṃ, atīte vaṭṭamūlakaṃ dukkhaṃ, anāgate vaṭṭamūlakaṃ	19361	
PA_atk-s05_17a:1936_13	dukkhaṃ, paccuppanne āhārapariyeṭṭhimūlakaṃ dukkhanti. Sampahaṃsanūpaṭṭhānakusaloti	19361	
PA_atk-s05_17a:1936_14	upasamasukhānadhigamena nirassāde citte buddhadhammasaṅghaguṇānussaraṇena cittaṃ	19361	
PA_atk-s05_17a:1936_15	pasādento sampahaṃsanassa upaṭṭhāne kusalo. Upekkhūpaṭṭhānakusaloti uddhatādidosavirahite	19361	
PA_atk-s05_17a:1936_16	citte niggahapaggahādīsu byāpārābhāvakaraṇena upekkhāya upaṭṭhāne kusalo. Sekkhoti	19361	
PA_atk-s05_17a:1936_17	tisso sikkhā sikkhatīti sekkho. Ekattūpaṭṭhānakusaloti sakkāyadiṭṭhādīnaṃ pahīnattā	19361	
PA_atk-s05_17a:1936_18	nekkhammādino ekattassa upaṭṭhāne kusalo.	19361	
PA_atk-s05_17a:1937_0	Vītarāgoti sabbaso pahīnarāgattā vītarāgo khīṇāsavo. Ñāṇūpaṭṭhānakusaloti arahā dhammesu	1937	
PA_atk-s05_17a:1937_1	vigatasammohattā tattha tattha asammohañāṇassa upaṭṭhāne kusalo. Vimuttūpaṭṭhānakusaloti	1937	
PA_atk-s05_17a:1937_2	arahattaphalavimuttiyā upaṭṭhāne kusalo. Vimuttīti hi sabbakilesehi vimuttattā arahattaphalavimutti adhippetā.	1937	
PA_atk-s05_17a:1938_0	205. Vipassanābhāvanāya upaṭṭhānānupaṭṭhānesu aniccatotiādīni niccatotiādīni ca sīlakathāyaṃ	1938	
PA_atk-s05_17a:1938_1	vuttanayeneva veditabbāni. Pāṭhato pana “āyūhanānupaṭṭhānakusalo vipariṇāmūpaṭṭhānakusalo	1938	
PA_atk-s05_17a:1938_2	animittūpaṭṭhānakusalo nimittānupaṭṭhānakusalo appaṇihitūpaṭṭhānakusalo paṇidhianupaṭṭhānakusalo	1938	
PA_atk-s05_17a:1938_3	abhinivesānupaṭṭhānakusalo”ti etesu sāmivacanena samāsapadacchedo kātabbo. Sesesu	1938	
PA_atk-s05_17a:1938_4	pana nissakkavacanena pāṭho.	1938	
PA_atk-s05_17a:1939_0	206. Suññatūpaṭṭhānakusaloti panettha suññato upaṭṭhānakusaloti vā suññatāya upaṭṭhānakusaloti	1939	
PA_atk-s05_17a:1939_1	vā padacchedo kātabbo. Yasmā pana nibbidāvirāganirodhapaṭinissaggānupassanā adhipaññādhammavipassanā	1939	
PA_atk-s05_17a:1939_2	yathābhūtañāṇadassanaṃ paṭisaṅkhānupassanā vivaṭṭanānupassanāti imā aṭṭha mahāvipassanā	1939	
PA_atk-s05_17a:1939_3	attano sabhāvavisesena visesitā, na ārammaṇavisesena, tasmā imāsaṃ aṭṭhannaṃ “aniccato	1939	
PA_atk-s05_17a:1939_4	upaṭṭhānakusalo hotī”tiādīni vacanāni viya “nibbidāto upaṭṭhānakusalo hotī”tiādīni	1939	
PA_atk-s05_17a:1939_5	vacanāni na yujjanti. Tasmā eva imā aṭṭha na yojitā. Ādīnavānupassanā pana “suññatūpaṭṭhānakusalo	1939	
PA_atk-s05_17a:1939_6	hoti, abhinivesānupaṭṭhānakusalo hotī”ti iminā yugalakavacaneneva atthato “ādīnavato	1939	
PA_atk-s05_17a:1939_7	upaṭṭhānakusalo hoti, ālayābhinivesānupaṭṭhānakusalo hotī”ti yojitāva hotīti sarūpena	1939	
PA_atk-s05_17a:1939_8	na yojitā. Iti purimā ca aṭṭha, ayañca ādīnavānupassanāti aṭṭhārasasu mahāvipassanāsu	1939	
PA_atk-s05_17a:1939_9	imā nava ayojetvā itarā eva nava yojitāti veditabbā. Ñāṇūpaṭṭhānakusaloti sekkho	1939	
PA_atk-s05_17a:1939_10	vipassanūpakkilesānaṃ abhāvato vipassanābhāvanāya ñāṇassa upaṭṭhāne kusalo. Samādhibhāvanāya	19391	
PA_atk-s05_17a:1939_11	pana nikantisabbhāvato ñāṇūpaṭṭhāne kusaloti na vutto.	19391	
PA_atk-s05_17a:1940_0	Visaññogūpaṭṭhānakusaloti “kāmayogavisaññogo bhavayogavisaññogo diṭṭhiyogavisaññogo	1940	
PA_atk-s05_17a:1940_1	avijjāyogavisaññogo”ti catudhā vuttassa visaññogassa upaṭṭhāne kusalo. Saññogānupaṭṭhānakusaloti	1940	
PA_atk-s05_17a:1940_2	kāmayogabhavayogadiṭṭhiyogāvijjāyogavasena catudhā vuttassa saññogassa anupaṭṭhāne	1940	
PA_atk-s05_17a:1940_3	kusalo. Nirodhūpaṭṭhānakusaloti “puna caparaṃ, bhikkhave, khīṇāsavassa bhikkhuno	1940	
PA_atk-s05_17a:1940_4	nibbānaninnaṃ cittaṃ hoti nibbānapoṇaṃ nibbānapabbhāraṃ vivekaṭṭhaṃ nekkhammābhirataṃ	1940	
PA_atk-s05_17a:1940_5	byantībhūtaṃ sabbaso āsavaṭṭhāniyehi dhammehī”ti vuttakhīṇāsavabalavasena nibbānaninnacittattā	1940	
PA_atk-s05_17a:1940_6	khīṇāsavova nirodhasaṅkhātassa nibbānassa upaṭṭhāne kusalo.	1940	
PA_atk-s05_17a:1941	Ārammaṇūpaṭṭhānakusalavasenātiādīsu kusalanti ñāṇaṃ. Ñāṇampi hi kusalapuggalayogato kusalaṃ yathā paṇḍitapuggalayogato “paṇḍitā dhammā”ti. Tasmā kosallavasenāti attho.	194	
PA_atk-s05_17a:1942	207. Idāni catusaṭṭhiyā ākārehītiādi ñāṇakathāyaṃ vuttampi indriyakathāsambandhena idhānetvā vuttaṃ. Taṃ heṭṭhā vuttanayeneva veditabbaṃ.	194	
PA_atk-s05_17a:1943_0	208. Puna samantacakkhusambandhena indriyavidhānaṃ vattukāmo na tassa addiṭṭhamidhatthi	1943	
PA_atk-s05_17a:1943_1	kiñcītiādimāha. Tattha samantacakkhūti sabbaññutaññāṇaṃ. Paññindriyassa vasenātiādinā	1943	
PA_atk-s05_17a:1943_2	pañcannaṃ indriyānaṃ aviyogitaṃ dasseti. Saddahanto paggaṇhātītiādīhi ekekindriyamūlakehi	1943	
PA_atk-s05_17a:1943_3	pañcahi catukkehi pañcannaṃ indriyānaṃ ninnapayogakāle vā maggakkhaṇe vā ekarasabhāvaṃ	1943	
PA_atk-s05_17a:1943_4	aññamaññapaccayabhāvañca dasseti. Saddahitattā paggahitantiādīhi ekekindriyamūlakehi	1943	
PA_atk-s05_17a:1943_5	pañcahi catukkehi pañcannaṃ indriyānaṃ nibbattikāle vā phalakāle vā ekarasabhāvaṃ	1943	
PA_atk-s05_17a:1943_6	aññamaññapaccayabhāvañca dasseti. Puna buddhacakkhusambandhena indriyavidhānaṃ vattukāmo	1943	
PA_atk-s05_17a:1943_7	yaṃ buddhacakkhūtiādimāha. Tattha buddhacakkhūti indriyaparopariyattañāṇaṃ āsayānusayañāṇañca.	1943	
PA_atk-s05_17a:1943_8	Buddhañāṇanti ca idaṃ tadeva dvayaṃ, sesaṃ heṭṭhā vuttatthamevāti.	1943	
PA_atk-s05_17a:1944	Indriyasamodhānavaṇṇanā niṭṭhitā.	194	
PA_atk-s05_17a:1945	Saddhammappakāsiniyā paṭisambhidāmagga-aṭṭhakathāya	194	
PA_atk-s05_17a:1946	Indriyakathāvaṇṇanā niṭṭhitā.	194	
PA_atk-s05_17a:1947	5. Vimokkhakathā	194	
PA_atk-s05_17a:1948	1. Vimokkhuddesavaṇṇanā	194	
PA_atk-s05_17a:1949_0	209. Idāni indriyakathānantaraṃ kathitāya vimokkhakathāya apubbatthānuvaṇṇanā anuppattā.	1949	
PA_atk-s05_17a:1949_1	Ayañhi vimokkhakathā indriyabhāvanānuyuttassa vimokkhasabbhāvato indriyakathānantaraṃ	1949	
PA_atk-s05_17a:1949_2	kathitā. Tañca kathento bhagavato sammukhā sutasuttantadesanāpubbaṅgamaṃ katvā kathesi.	1949	
PA_atk-s05_17a:1949_3	Tattha suttante tāva suññato vimokkhotiādīsu suññatākārena nibbānaṃ ārammaṇaṃ katvā	1949	
PA_atk-s05_17a:1949_4	pavatto ariyamaggo suññato vimokkho. So hi suññatāya dhātuyā uppannattā suññato,	1949	
PA_atk-s05_17a:1949_5	kilesehi vimuttattā vimokkho. Eteneva nayena animittākārena nibbānaṃ ārammaṇaṃ katvā	1949	
PA_atk-s05_17a:1949_6	pavatto animitto, appaṇihitākārena nibbānaṃ ārammaṇaṃ katvā pavatto appaṇihitoti veditabbo.	1949	
PA_atk-s05_17a:1950_0	Eko hi āditova aniccato saṅkhāre sammasati. Yasmā pana na aniccato sammasanamatteneva	1950	
PA_atk-s05_17a:1950_1	maggavuṭṭhānaṃ hoti, dukkhatopi anattatopi sammasitabbameva, tasmā dukkhatopi anattatopi	1950	
PA_atk-s05_17a:1950_2	sammasati. Tassa evaṃ paṭipannassa aniccato ce sammasanakāle maggavuṭṭhānaṃ hoti,	1950	
PA_atk-s05_17a:1950_3	ayaṃ aniccato abhinivisitvā aniccato vuṭṭhāti nāma. Sace panassa dukkhato anattato	1950	
PA_atk-s05_17a:1950_4	sammasanakāle maggavuṭṭhānaṃ hoti, ayaṃ aniccato abhinivisitvā dukkhato, anattato	1950	
PA_atk-s05_17a:1950_5	vuṭṭhāti nāma. Esa nayo dukkhato anattato abhinivisitvā vuṭṭhānesupi. Ettha ca yopi	1950	
PA_atk-s05_17a:1950_6	aniccato abhiniviṭṭho, yopi dukkhato, yopi anattato. Vuṭṭhānakāle ce aniccato vuṭṭhānaṃ	1950	
PA_atk-s05_17a:1950_7	hoti, tayopi janā adhimokkhabahulā honti, saddhindriyaṃ paṭilabhanti, animittavimokkhena	1950	
PA_atk-s05_17a:1950_8	vimuccanti, paṭhamamaggakkhaṇe saddhānusārino honti, sattasu ṭhānesu saddhāvimuttā.	1950	
PA_atk-s05_17a:1950_9	Sace pana dukkhato vuṭṭhānaṃ hoti, tayopi janā passaddhibahulā honti, samādhindriyaṃ	1950	
PA_atk-s05_17a:1950_10	paṭilabhanti, appaṇihitavimokkhena vimuccanti, sabbattha kāyasakkhino honti. Yassa	19501	
PA_atk-s05_17a:1950_11	panettha arūpajjhānaṃ pādakaṃ hoti, so aggaphale ubhatobhāgavimutto hoti. Atha nesaṃ	19501	
PA_atk-s05_17a:1950_12	anattato vuṭṭhānaṃ hoti, tayopi janā vedabahulā honti, paññindriyaṃ paṭilabhanti,	19501	
PA_atk-s05_17a:1950_13	suññatavimokkhena vimuccanti, paṭhamamaggakkhaṇe dhammānusārino honti, chasu ṭhānesu	19501	
PA_atk-s05_17a:1950_14	diṭṭhippattā, aggaphale paññāvimuttāti.	19501	
PA_atk-s05_17a:1951_0	Apica maggo nāma pañcahi kāraṇehi nāmaṃ labhati sarasena vā paccanīkena vā saguṇena	1951	
PA_atk-s05_17a:1951_1	vā ārammaṇena vā āgamanena vā. Sace hi saṅkhārupekkhā aniccato saṅkhāre sammasitvā	1951	
PA_atk-s05_17a:1951_2	vuṭṭhāti, animittavimokkhena vimuccati. Sace dukkhato sammasitvā vuṭṭhāti, appaṇihitavimokkhena	1951	
PA_atk-s05_17a:1951_3	vimuccati. Sace anattato sammasitvā vuṭṭhāti, suññatavimokkhena vimuccati. Idaṃ sarasato	1951	
PA_atk-s05_17a:1951_4	nāmaṃ nāma. Aniccānupassanāya pana saṅkhārānaṃ ghanavinibbhogaṃ katvā niccanimittadhuvanimittasassatanimittāni	1951	
PA_atk-s05_17a:1951_5	pahāya āgatattā animitto, dukkhānupassanāya sukhasaññaṃ pahāya paṇidhipatthanaṃ sukkhāpetvā	1951	
PA_atk-s05_17a:1951_6	āgatattā appaṇihito, anattānupassanāya attasattapuggalasaññaṃ pahāya saṅkhāre suññato	1951	
PA_atk-s05_17a:1951_7	diṭṭhattā suññatoti idaṃ paccanīkato nāmaṃ nāma. Rāgādīhi pana suññattā suññato,	1951	
PA_atk-s05_17a:1951_8	rūpanimittādīnaṃ, rāganimittādīnaṃyeva vā abhāvena animitto, rāgapaṇidhiādīnaṃ abhāvato	1951	
PA_atk-s05_17a:1951_9	appaṇihitoti idamassa saguṇato nāmaṃ nāma. Soyaṃ suññaṃ animittaṃ appaṇihitañca nibbānaṃ	1951	
PA_atk-s05_17a:1951_10	ārammaṇaṃ karotītipi suññato animitto appaṇihitoti vuccati. Idamassa ārammaṇato nāmaṃ	19511	
PA_atk-s05_17a:1951_11	nāma. Āgamanaṃ pana duvidhaṃ vipassanāgamanaṃ maggāgamanañca. Tattha magge vipassanāgamanaṃ	19511	
PA_atk-s05_17a:1951_12	labbhati, phale maggāgamanaṃ. Anattānupassanā hi suññatā nāma, suññatavipassanāya	19511	
PA_atk-s05_17a:1951_13	maggo suññato, suññatamaggassa phalaṃ suññataṃ. Aniccānupassanā animittā nāma, animittavipassanāya	19511	
PA_atk-s05_17a:1951_14	maggo animitto. Idaṃ pana nāmaṃ abhidhammapariyāye na labbhati, suttantapariyāye	19511	
PA_atk-s05_17a:1951_15	pana labbhati. Tattha hi gotrabhuñāṇaṃ animittaṃ nibbānaṃ ārammaṇaṃ katvā animittanāmakaṃ	19511	
PA_atk-s05_17a:1951_16	hutvā sayaṃ āgamanīyaṭṭhāne ṭhatvā maggassa nāmaṃ detīti vadanti. Tena maggo animittoti	19511	
PA_atk-s05_17a:1951_17	vutto. Maggāgamanena phalaṃ animittanti yujjatiyeva. Dukkhānupassanā saṅkhāresu paṇidhiṃ	19511	
PA_atk-s05_17a:1951_18	sukkhāpetvā āgatattā appaṇihitā nāma, appaṇihitavipassanāya maggo appaṇihito, appaṇihitamaggassa	19511	
PA_atk-s05_17a:1951_19	phalaṃ appaṇihitanti evaṃ vipassanā attano nāmaṃ maggassa deti, maggo phalassāti	19511	
PA_atk-s05_17a:1951_20	idaṃ āgamanato nāmaṃ nāma. Evaṃ saṅkhārupekkhā vimokkhavisesaṃ niyametīti.	19512	
PA_atk-s05_17a:1952_0	Evaṃ bhagavatā desite tayo mahāvatthuke vimokkhe uddisitvā taṃniddesavaseneva aparepi	1952	
PA_atk-s05_17a:1952_1	vimokkhe niddisitukāmo apica aṭṭhasaṭṭhi vimokkhātiādimāha. Tattha apicāti aparapariyāyadassanaṃ.	1952	
PA_atk-s05_17a:1952_2	Kathaṃ te aṭṭhasaṭṭhi honti, nanu te pañcasattatīti? Saccaṃ yathārutavasena pañcasattati.	1952	
PA_atk-s05_17a:1952_3	Bhagavatā pana desite tayo vimokkhe ṭhapetvā aññavimokkhe niddisanato imesaṃ tadavarodhato	1952	
PA_atk-s05_17a:1952_4	ca ime tayo na gaṇetabbā, ajjhattavimokkhādayo tayopi vimokkhā catudhā vitthāravacaneyeva	1952	
PA_atk-s05_17a:1952_5	antogadhattā na gaṇetabbā, “paṇihito vimokkho, appaṇihito vimokkho”ti ettha appaṇihito	1952	
PA_atk-s05_17a:1952_6	vimokkho paṭhamaṃ uddiṭṭhena ekanāmikattā na gaṇetabbo, evaṃ imesu sattasu apanītesu	1952	
PA_atk-s05_17a:1952_7	sesā aṭṭhasaṭṭhi vimokkhā honti. Evaṃ sante suññatavimokkhādayo tayo puna kasmā uddiṭṭhāti	1952	
PA_atk-s05_17a:1952_8	ce? Uddesena saṅgahetvā tesampi niddesakaraṇatthaṃ. Ajjhattavuṭṭhānādayo pana tayo	1952	
PA_atk-s05_17a:1952_9	pabhedaṃ vinā mūlarāsivasena uddiṭṭhā, paṇihitavimokkhapaṭipakkhavasena puna appaṇihito	1952	
PA_atk-s05_17a:1952_10	vimokkho uddiṭṭhoti veditabbo.	19521	
PA_atk-s05_17a:1953_0	Ajjhattavuṭṭhānādīsu ajjhattato vuṭṭhātīti ajjhattavuṭṭhāno. Anulomentīti anulomā.	1953	
PA_atk-s05_17a:1953_1	Ajjhattavuṭṭhānānaṃ paṭippassaddhi apagamā ajjhattavuṭṭhānapaṭippassaddhi. Rūpīti	1953	
PA_atk-s05_17a:1953_2	ajjhattaṃ kesādīsu uppāditaṃ rūpajjhānaṃ rūpaṃ, taṃ rūpamassa atthīti rūpī rūpāni	1953	
PA_atk-s05_17a:1953_3	passatīti bahiddhā nīlakasiṇādirūpāni jhānacakkhunā passati. Iminā ajjhattabahiddhāvatthukesu	1953	
PA_atk-s05_17a:1953_4	kasiṇesu jhānapaṭilābho dassito. Ajjhattaṃ arūpasaññīti ajjhattaṃ na rūpasaññī, attano	1953	
PA_atk-s05_17a:1953_5	kesādīsu anuppāditarūpāvacarajjhānoti attho. Iminā bahiddhā parikammaṃ katvā bahiddhāva	1953	
PA_atk-s05_17a:1953_6	paṭiladdhajjhānatā dassitā. Subhanteva adhimuttoti “subha”micceva ārammaṇe adhimutto.	1953	
PA_atk-s05_17a:1953_7	Tattha kiñcāpi antoappanāyaṃ “subha”nti ābhogo natthi, yo pana appaṭikūlākārena sattārammaṇaṃ	1953	
PA_atk-s05_17a:1953_8	pharanto viharati, so yasmā “subha”nteva adhimutto hoti, tasmā evaṃ uddeso katoti.	1953	
PA_atk-s05_17a:1953_9	Appitappitasamaye eva vikkhambhanavimuttisabbhāvato samayavimokkho. Soyeva sakiccakaraṇavasena	1953	
PA_atk-s05_17a:1953_10	appitasamaye eva niyuttoti sāmayiko. Sāmāyikotipi pāṭho. Kopetuṃ bhañjituṃ sakkuṇeyyatāya	19531	
PA_atk-s05_17a:1953_11	kuppo. Lokaṃ anatikkamanato loke niyuttoti lokiko. Lokiyotipi pāṭho. Lokaṃ uttarati,	19531	
PA_atk-s05_17a:1953_12	uttiṇṇoti vā lokuttaro. Ārammaṇakaraṇavasena saha āsavehīti sāsavo. Ārammaṇakaraṇavasena	19531	
PA_atk-s05_17a:1953_13	sampayogavasena ca natthettha āsavāti anāsavo. Rūpasaṅkhātena saha āmisenāti sāmiso.	19531	
PA_atk-s05_17a:1953_14	Sabbaso rūpārūpappahānā nirāmisatopi nirāmisataroti nirāmisā nirāmisataro. Paṇihitoti	19531	
PA_atk-s05_17a:1953_15	taṇhāvasena paṇihito patthito. Ārammaṇakaraṇavasena saññojanehi saṃyuttattā saññutto.	19531	
PA_atk-s05_17a:1953_16	Ekattavimokkhoti kilesehi anajjhāruḷhattā ekasabhāvo vimokkho. Saññāvimokkhoti vipassanāñāṇameva	19531	
PA_atk-s05_17a:1953_17	viparītasaññāya vimuccanato saññāvimokkho. Tadeva vipassanāñāṇaṃ sammohato vimuccanavasena	19531	
PA_atk-s05_17a:1953_18	ñāṇameva vimokkhoti ñāṇavimokkho. Sītisiyāvimokkhoti vipassanāñāṇameva sīti bhaveyyāti	19531	
PA_atk-s05_17a:1953_19	pavatto vimokkho sītisiyāvimokkho. Sītisikāvimokkhotipi pāṭho, sītibhāvikāya vimokkhoti	19531	
PA_atk-s05_17a:1953_20	tassa atthaṃ vaṇṇayanti. Jhānavimokkhoti upacārappanābhedaṃ lokiyalokuttarabhedañca	19532	
PA_atk-s05_17a:1953_21	jhānameva vimokkho. Anupādā cittassa vimokkhoti anupādiyitvā gahaṇaṃ akatvā cittassa	19532	
PA_atk-s05_17a:1953_22	vimokkho. Sesaṃ vuttanayeneva veditabbanti.	19532	
PA_atk-s05_17a:1954	Vimokkhuddesavaṇṇanā niṭṭhitā.	195	
PA_atk-s05_17a:1955	2. Vimokkhaniddesavaṇṇanā	195	
PA_atk-s05_17a:1956_0	210. Katamotiādike uddesassa niddese iti paṭisañcikkhatīti evaṃ upaparikkhati. Suññamidanti	1956	
PA_atk-s05_17a:1956_1	idaṃ khandhapañcakaṃ suññaṃ. Kena suññaṃ? Attena vā attaniyena vā. Tattha attena	1956	
PA_atk-s05_17a:1956_2	vāti bālajanaparikappitassa attano abhāvā tena attanā ca suññaṃ. Attaniyena vāti	1956	
PA_atk-s05_17a:1956_3	tassa parikappitassa attano santakena ca suññaṃ. Attano abhāveneva attaniyābhāvo.	1956	
PA_atk-s05_17a:1956_4	Attaniyañca nāma niccaṃ vā siyā sukhaṃ vā, tadubhayampi natthi. Tena niccapaṭikkhepena	1956	
PA_atk-s05_17a:1956_5	aniccānupassanā, sukhapaṭikkhepena dukkhānupassanā ca vuttā hoti. Suññamidaṃ attena	1956	
PA_atk-s05_17a:1956_6	vāti anattānupassanāyeva vuttā. Soti so evaṃ tīhi anupassanāhi vipassamāno bhikkhu.	1956	
PA_atk-s05_17a:1956_7	Abhinivesaṃ na karotīti anattānupassanāvasena attābhinivesaṃ na karoti.	1956	
PA_atk-s05_17a:1957_0	Nimittaṃ na karotīti aniccānupassanāvasena niccanimittaṃ na karoti. Paṇidhiṃ na karotīti	1957	
PA_atk-s05_17a:1957_1	dukkhānupassanāvasena paṇidhiṃ na karoti. Ime tayo vimokkhā pariyāyena vipassanākkhaṇe	1957	
PA_atk-s05_17a:1957_2	tadaṅgavasenāpi labbhanti, nippariyāyena pana samucchedavasena maggakkhaṇeyeva. Cattāri	1957	
PA_atk-s05_17a:1957_3	jhānāni ajjhattaṃ nīvaraṇādīhi vuṭṭhānato ajjhattavuṭṭhāno vimokkho. Catasso arūpasamāpattiyo	1957	
PA_atk-s05_17a:1957_4	ārammaṇehi vuṭṭhānato bahiddhāvuṭṭhāno vimokkho. Ārammaṇampi hi bāhirāyatanāni viya	1957	
PA_atk-s05_17a:1957_5	idha “bahiddhā”ti vuttaṃ. Ime dve vikkhambhanavimokkhā, dubhato vuṭṭhāno pana samucchedavimokkho.	1957	
PA_atk-s05_17a:1958_0	Nīvaraṇehi vuṭṭhātītiādīhi ajjhattavuṭṭhānaṃ sarūpato vuttaṃ. Rūpasaññāyātiādīhi	1958	
PA_atk-s05_17a:1958_1	kasiṇādiārammaṇasamatikkamassa pākaṭattā taṃ avatvā suttantesu vuttarūpasaññādisamatikkamo	1958	
PA_atk-s05_17a:1958_2	vutto. Sakkāyadiṭṭhivicikicchāsīlabbataparāmāsāti samāsapadaṃ, sakkāyadiṭṭhiyā vicikicchāya	1958	
PA_atk-s05_17a:1958_3	sīlabbataparāmāsāti vicchedo. Ayameva vā pāṭho.	1958	
PA_atk-s05_17a:1959_0	211. Vitakko cātiādīhi jhānānaṃ samāpattīnañca upacārabhūmiyo vuttā. Aniccānupassanātiādīhi	1959	
PA_atk-s05_17a:1959_1	catunnaṃ maggānaṃ pubbabhāgavipassanā vuttā. Paṭilābho vāti pañcavidhavasippattiyā	1959	
PA_atk-s05_17a:1959_2	byāpito patthaṭo lābhoti paṭilābho. Vasippattiyā hi sabbo jhānapayogo ca samāpattipayogo	1959	
PA_atk-s05_17a:1959_3	ca paṭippassaddho hoti, tasmā paṭilābho “paṭippassaddhivimokkho”ti vutto. Vipāko	1959	
PA_atk-s05_17a:1959_4	pana jhānassa samāpattiyā ca paṭippassaddhi hotīti ujukameva. Keci pana “upacārapayogassa	1959	
PA_atk-s05_17a:1959_5	paṭippassaddhattā jhānassa samāpattiyā ca paṭilābho hoti, tasmā jhānasamāpattipaṭilābho	1959	
PA_atk-s05_17a:1959_6	‘paṭippassaddhivimokkho’ti vuccatī”ti vadanti.	1959	
PA_atk-s05_17a:1960_0	212. Ajjhattanti attānaṃ adhikicca pavattaṃ. Paccattanti attānaṃ paṭicca pavattaṃ.	1960	
PA_atk-s05_17a:1960_1	Ubhayenāpi niyakajjhattameva dīpeti nīlanimittanti nīlameva. Nīlasaññaṃ paṭilabhatīti	1960	
PA_atk-s05_17a:1960_2	tasmiṃ nīlanimitte nīlamitisaññaṃ paṭilabhati. Suggahitaṃ karotīti parikammabhūmiyaṃ	1960	
PA_atk-s05_17a:1960_3	suṭṭhu uggahitaṃ karoti. Sūpadhāritaṃ upadhāretīti upacārabhūmiyaṃ suṭṭhu upadhāritaṃ	1960	
PA_atk-s05_17a:1960_4	katvā upadhāreti. Svāvatthitaṃ avatthāpetīti appanābhūmiyaṃ suṭṭhu nicchitaṃ nicchināti.	1960	
PA_atk-s05_17a:1960_5	Vavatthāpetītipi pāṭho. Ajjhattañhi nīlaparikammaṃ karonto kese vā pitte vā akkhitārakāyaṃ	1960	
PA_atk-s05_17a:1960_6	vā karoti. Bahiddhā nīlanimitteti nīlapupphanīlavatthanīladhātūnaṃ aññatare nīlakasiṇe.	1960	
PA_atk-s05_17a:1960_7	Cittaṃ upasaṃharatīti cittaṃ upaneti. Pītādīsupi eseva nayo. Āsevatīti tameva saññaṃ	1960	
PA_atk-s05_17a:1960_8	ādito sevati. Bhāvetīti vaḍḍheti. Bahulīkarotīti punappunaṃ karoti. Rūpanti nīlanimittaṃ	1960	
PA_atk-s05_17a:1960_9	rūpaṃ. Rūpasaññīti tasmiṃ rūpe saññā rūpasaññā, sā assa atthīti rūpasaññī. Ajjhattaṃ	1960	
PA_atk-s05_17a:1960_10	pītanimittādīsu pītaparikammaṃ karonto mede vā chaviyā vā akkhīnaṃ pītaṭṭhāne vā	19601	
PA_atk-s05_17a:1960_11	karoti. Lohitaparikammaṃ karonto maṃse vā lohite vā jivhāya vā hatthatalapādatalesu	19601	
PA_atk-s05_17a:1960_12	vā akkhīnaṃ rattaṭṭhāne vā karoti. Odātaparikammaṃ karonto aṭṭhimhi vā dante vā nakhe	19601	
PA_atk-s05_17a:1960_13	vā akkhīnaṃ setaṭṭhāne vā karoti. Ajjhattaṃ arūpanti ajjhattaṃ rūpanimittaṃ natthīti attho.	19601	
PA_atk-s05_17a:1961_0	Mettāsahagatenāti paṭhamadutiyatatiyajjhānavasena mettāya samannāgatena. Cetasāti	1961	
PA_atk-s05_17a:1961_1	cittena. Ekaṃ disanti ekaṃ ekissā disāya paṭhamapariggahitaṃ sattaṃ upādāya ekadisāpariyāpannasattapharaṇavasena	1961	
PA_atk-s05_17a:1961_2	vuttaṃ. Pharitvāti phusitvā ārammaṇaṃ katvā. Viharatīti brahmavihārādhiṭṭhitaṃ iriyāpathavihāraṃ	1961	
PA_atk-s05_17a:1961_3	pavatteti. Tathā dutiyanti yathā puratthimādīsu yaṃkiñci ekaṃ disaṃ pharitvā viharati,	1961	
PA_atk-s05_17a:1961_4	tatheva tadanantaraṃ dutiyaṃ tatiyaṃ catutthaṃ vāti attho. Iti uddhanti eteneva nayena	1961	
PA_atk-s05_17a:1961_5	uparimaṃ disanti vuttaṃ hoti. Adho tiriyanti adhodisampi tiriyaṃ disampi evameva.	1961	
PA_atk-s05_17a:1961_6	Tattha ca adhoti heṭṭhā. Tiriyanti anudisā. Evaṃ sabbadisāsu assamaṇḍalikāya assamiva	1961	
PA_atk-s05_17a:1961_7	mettāsahagataṃ cittaṃ sāretipi paccāsāretipīti. Ettāvatā ekamekaṃ disaṃ pariggahetvā	1961	
PA_atk-s05_17a:1961_8	odhiso mettāpharaṇaṃ dassitaṃ. Sabbadhītiādi pana anodhiso dassanatthaṃ vuttaṃ. Tattha	1961	
PA_atk-s05_17a:1961_9	sabbadhīti sabbattha. Sabbattatāyāti sabbesu hīnamajjhimukkaṭṭhamittasapattamajjhattādippabhedesu	1961	
PA_atk-s05_17a:1961_10	attatāya, “ayaṃ parasatto”ti vibhāgaṃ akatvā attasamatāyāti vuttaṃ hoti. Atha vā	19611	
PA_atk-s05_17a:1961_11	sabbattatāyāti sabbena cittabhāvena, īsakampi bahi avikkhipamānoti vuttaṃ hoti. Sabbāvantanti	19611	
PA_atk-s05_17a:1961_12	sabbasattavantaṃ, sabbasattayuttanti attho. Sabbavantantipi pāṭho. Lokanti sattalokaṃ.	19611	
PA_atk-s05_17a:1962_0	Vipulenāti evamādipariyāyadassanato panettha puna “mettāsahagatenā”ti vuttaṃ. Yasmā	1962	
PA_atk-s05_17a:1962_1	vā ettha odhiso pharaṇe viya puna tathāsaddo vā iti-saddo vā na vutto, tasmā puna	1962	
PA_atk-s05_17a:1962_2	“mettāsahagatena cetasā”ti vuttaṃ, nigamanavasena vā etaṃ vuttaṃ. Vipulenāti ettha	1962	
PA_atk-s05_17a:1962_3	pharaṇavasena vipulatā daṭṭhabbā. Bhūmivasena pana taṃ mahaggataṃ. Tañhi kilesavikkhambhanasamatthatāya	1962	
PA_atk-s05_17a:1962_4	vipulaphalatāya dīghasantānatāya ca mahantabhāvaṃ gataṃ, mahantehi vā uḷāracchandavīriyacittapaññehi	1962	
PA_atk-s05_17a:1962_5	gataṃ paṭipannanti mahaggataṃ. Paguṇavasena appamāṇasattārammaṇavasena ca appamāṇaṃ.	1962	
PA_atk-s05_17a:1962_6	Byāpādapaccatthikappahānena averaṃ. Domanassappahānato abyāpajjaṃ, niddukkhanti vuttaṃ	1962	
PA_atk-s05_17a:1962_7	hoti. Appaṭikūlā hontīti bhikkhuno cittassa appaṭikūlā hutvā upaṭṭhahanti. Sesesupi	1962	
PA_atk-s05_17a:1962_8	vuttanayeneva karuṇāmuditāupekkhāvasena yojetabbaṃ. Karuṇāya vihesāpaccatthikappahānena	1962	
PA_atk-s05_17a:1962_9	averaṃ, muditāya aratipaccatthikappahānena.	1962	
PA_atk-s05_17a:1963_0	Upekkhāsahagatenāti catutthajjhānavasena upekkhāya samannāgatena. Rāgapaccatthikappahānena	1963	
PA_atk-s05_17a:1963_1	averaṃ, gehasitasomanassappahānato abyāpajjaṃ. Sabbampi hi akusalaṃ kilesapariḷāhayogato	1963	
PA_atk-s05_17a:1963_2	sabyāpajjamevāti ayametesaṃ viseso.	1963	
PA_atk-s05_17a:1964_0	213. Sabbasoti sabbākārena, sabbāsaṃ vā, anavasesānanti attho. Rūpasaññānanti saññāsīsena	1964	
PA_atk-s05_17a:1964_1	vuttarūpāvacarajjhānānañceva tadārammaṇānañca. Rūpāvacarajjhānampi hi rūpanti vuccati	1964	
PA_atk-s05_17a:1964_2	“rūpī rūpāni passatī”tiādīsu, tassa ārammaṇampi bahiddhā rūpāni passati “suvaṇṇadubbaṇṇānī”tiādīsu.	1964	
PA_atk-s05_17a:1964_3	Tasmā idha rūpe saññā rūpasaññāti evaṃ saññāsīsena vuttarūpāvacarajjhānassetaṃ adhivacanaṃ.	1964	
PA_atk-s05_17a:1964_4	Rūpaṃ saññā assāti rūpasaññaṃ, rūpamassa nāmanti vuttaṃ hoti. Evaṃ pathavīkasiṇādibhedassa	1964	
PA_atk-s05_17a:1964_5	tadārammaṇassa cetaṃ adhivacananti veditabbaṃ. Samatikkamāti virāgā nirodhā ca. Kiṃ	1964	
PA_atk-s05_17a:1964_6	vuttaṃ hoti? Etāsaṃ kusalavipākakiriyāvasena pañcadasannaṃ jhānasaṅkhātānaṃ rūpasaññānaṃ,	1964	
PA_atk-s05_17a:1964_7	etesañca pathavīkasiṇādivasena navannaṃ ārammaṇasaṅkhātānaṃ rūpasaññānaṃ sabbākārena,	1964	
PA_atk-s05_17a:1964_8	anavasesānaṃ vā virāgā ca nirodhā ca virāgahetu ceva nirodhahetu ca ākāsānañcāyatanaṃ	1964	
PA_atk-s05_17a:1964_9	upasampajja viharati. Na hi sakkā sabbaso anatikkantarūpasaññena etaṃ upasampajja	1964	
PA_atk-s05_17a:1964_10	viharitunti. Yasmā pana ārammaṇasamatikkamena pattabbā etā samāpattiyo, na ekasmiṃyeva	19641	
PA_atk-s05_17a:1964_11	ārammaṇe paṭhamajjhānādīni viya. Ārammaṇe avirattassa ca saññāsamatikkamo na hoti,	19641	
PA_atk-s05_17a:1964_12	tasmā ayaṃ ārammaṇasamatikkamavasenāpi atthavaṇṇanā katāti veditabbā.	19641	
PA_atk-s05_17a:1965_0	Paṭighasaññānaṃ atthaṅgamāti cakkhādīnaṃ vatthūnaṃ rūpādīnaṃ ārammaṇānañca paṭighātena	1965	
PA_atk-s05_17a:1965_1	uppannā saññā paṭighasaññā, rūpasaññādīnaṃ etaṃ adhivacanaṃ. Tāsaṃ kusalavipākānaṃ	1965	
PA_atk-s05_17a:1965_2	pañcannaṃ, akusalavipākānaṃ pañcannanti sabbaso dasannampi paṭighasaññānaṃ atthaṅgamā	1965	
PA_atk-s05_17a:1965_3	pahānā asamuppādā, appavattiṃ katvāti vuttaṃ hoti. Kāmañcetā paṭhamajjhānādīni samāpannassapi	1965	
PA_atk-s05_17a:1965_4	na santi, na hi tasmiṃ samaye pañcadvāravasena cittaṃ pavattati, evaṃ santepi aññattha	1965	
PA_atk-s05_17a:1965_5	pahīnānaṃ sukhadukkhānaṃ catutthajjhāne viya sakkāyadiṭṭhādīnaṃ tatiyamagge viya	1965	
PA_atk-s05_17a:1965_6	ca imasmiṃ jhāne ussāhajananatthaṃ imassa jhānassa pasaṃsāvasena etāsaṃ ettha vacanaṃ	1965	
PA_atk-s05_17a:1965_7	veditabbaṃ. Atha vā kiñcāpi tā rūpāvacaraṃ samāpannassa na santi, atha kho na pahīnattā	1965	
PA_atk-s05_17a:1965_8	na santi. Na hi rūpavirāgāya rūpāvacarabhāvanā saṃvattati, rūpāyattāyeva ca etāsaṃ	1965	
PA_atk-s05_17a:1965_9	pavatti. Ayaṃ pana bhāvanā rūpavirāgāya saṃvattati, tasmā tā ettha pahīnāti vattuṃ	1965	
PA_atk-s05_17a:1965_10	vaṭṭati. Na kevalañca vattuṃ, ekaṃseneva evaṃ dhāretumpi vaṭṭati. Tāsañhi ito pubbe	19651	
PA_atk-s05_17a:1965_11	appahīnattāyeva “paṭhamajjhānaṃ samāpannassa saddo kaṇṭako”ti vutto bhagavatā. Idha	19651	
PA_atk-s05_17a:1965_12	ca pahīnattāyeva arūpasamāpattīnaṃ āneñjatā santavimokkhatā ca vuttā.	19651	
PA_atk-s05_17a:1966_0	Nānattasaññānaṃ amanasikārāti nānatte vā gocare pavattānaṃ saññānaṃ, nānattānaṃ vā	1966	
PA_atk-s05_17a:1966_1	saññānaṃ. Yasmā hetā rūpasaddādibhede nānatte nānāsabhāve gocare pavattanti, yasmā	1966	
PA_atk-s05_17a:1966_2	cetā aṭṭha kāmāvacarakusalasaññā, dvādasa akusalasaññā, ekādasa kāmāvacarakusalavipākasaññā,	1966	
PA_atk-s05_17a:1966_3	dve akusalavipākasaññā, ekādasa kāmāvacarakiriyāsaññāti evaṃ catucattālīsampi saññā	1966	
PA_atk-s05_17a:1966_4	nānattā nānāsabhāvā aññamaññavisadisā, tasmā “nānattasaññā”ti vuttā. Tāsaṃ sabbaso	1966	
PA_atk-s05_17a:1966_5	nānattasaññānaṃ amanasikārā anāvajjanā citte ca anuppādanā. Yasmā tā nāvajjati citte	1966	
PA_atk-s05_17a:1966_6	ca na uppādeti na manasikaroti na paccavekkhati, tasmāti vuttaṃ hoti. Yasmā cettha	1966	
PA_atk-s05_17a:1966_7	purimā rūpasaññā paṭighasaññā ca iminā jhānena nibbatte bhavepi na vijjanti, pageva	1966	
PA_atk-s05_17a:1966_8	tasmiṃ bhave imaṃ jhānaṃ upasampajja viharaṇakāle, tasmā tāsaṃ samatikkamā atthaṅgamāti	1966	
PA_atk-s05_17a:1966_9	dvedhāpi abhāvoyeva vutto. Nānattasaññāsu pana yasmā aṭṭha kāmāvacarakusalasaññā,	1966	
PA_atk-s05_17a:1966_10	nava kiriyāsaññā, dasākusalasaññāti imā sattavīsati saññā iminā jhānena nibbatte	19661	
PA_atk-s05_17a:1966_11	bhave vijjanti, tasmā tāsaṃ amanasikārāti vuttanti veditabbaṃ. Tatthāpi hi imaṃ jhānaṃ	19661	
PA_atk-s05_17a:1966_12	upasampajja viharanto tāsaṃ amanasikārāyeva upasampajja viharati. Tā pana manasikaronto	19661	
PA_atk-s05_17a:1966_13	asamāpanno hotīti. Saṅkhepato cettha “rūpasaññānaṃ samatikkamā”tiiminā sabbarūpāvacaradhammānaṃ	19661	
PA_atk-s05_17a:1966_14	pahānaṃ vuttaṃ. “Paṭighasaññānaṃ atthaṅgamā nānattasaññānaṃ amanasikārā”tiiminā sabbesaṃ	19661	
PA_atk-s05_17a:1966_15	kāmāvacaracittacetasikānaṃ pahānañca amanasikāro ca vuttoti veditabbo.	19661	
PA_atk-s05_17a:1967_0	Ananto ākāsoti ettha paññattimattattā nāssa uppādanto vā vayanto vā paññāyatīti ananto,	1967	
PA_atk-s05_17a:1967_1	anantapharaṇavasenāpi ananto. Na hi so yogī ekadesavasena pharati, sakalavaseneva	1967	
PA_atk-s05_17a:1967_2	pharati. Ākāsoti kasiṇugghāṭimākāso. Ākāsānañcāyatanādīni vuttatthāni. Upasampajja	1967	
PA_atk-s05_17a:1967_3	viharatīti taṃ patvā nipphādetvā tadanurūpena iriyāpathena viharati. Tadeva samāpajjitabbato samāpatti.	1967	
PA_atk-s05_17a:1968_0	Ākāsānañcāyatanaṃ samatikkammāti pubbe vuttanayena jhānampi ākāsānañcāyatanaṃ ārammaṇampi.	1968	
PA_atk-s05_17a:1968_1	Ārammaṇampi hi pubbe vuttanayeneva ākāsānañcaṃ ca taṃ paṭhamassa āruppajjhānassa	1968	
PA_atk-s05_17a:1968_2	ārammaṇattā devānaṃ devāyatanaṃ viya adhiṭṭhānaṭṭhena āyatanañcāti ākāsānañcāyatanaṃ,	1968	
PA_atk-s05_17a:1968_3	tathā ākāsānañcaṃ ca taṃ tassa jhānassa sañjātihetuttā “kambojā assānaṃ āyatana”ntiādīni	1968	
PA_atk-s05_17a:1968_4	viya sañjātidesaṭṭhena āyatanañcātipi ākāsānañcāyatanaṃ. Evametaṃ jhānañca ārammaṇañcāti	1968	
PA_atk-s05_17a:1968_5	ubhayampi appavattikaraṇena ca amanasikaraṇena ca samatikkamitvāva yasmā idaṃ viññāṇañcāyatanaṃ	1968	
PA_atk-s05_17a:1968_6	upasampajja vihātabbaṃ, tasmā ubhayampetamekajjhaṃ katvā “ākāsānañcāyatanaṃ samatikkammā”ti	1968	
PA_atk-s05_17a:1968_7	idaṃ vuttanti veditabbaṃ. Anantaṃ viññāṇanti taṃyeva “ananto ākāso”ti pharitvā pavattaṃ	1968	
PA_atk-s05_17a:1968_8	viññāṇaṃ “anantaṃ viññāṇa”nti manasikarontoti vuttaṃ hoti. Manasikāravasena vā anantaṃ.	1968	
PA_atk-s05_17a:1968_9	So hi taṃ ākāsārammaṇaṃ viññāṇaṃ anavasesato manasikaronto anantaṃ manasi karoti.	1968	
PA_atk-s05_17a:1969_0	Viññāṇañcāyatanaṃ samatikkammāti etthāpi ca pubbe vuttanayeneva jhānampi viññāṇañcāyatanaṃ	1969	
PA_atk-s05_17a:1969_1	ārammaṇampi. Ārammaṇampi hi pubbe vuttanayeneva viññāṇañcaṃ ca taṃ dutiyassa āruppajjhānassa	1969	
PA_atk-s05_17a:1969_2	ārammaṇattā adhiṭṭhānaṭṭhena āyatanañcāti viññāṇañcāyatanaṃ, tathā viññāṇañcaṃ ca	1969	
PA_atk-s05_17a:1969_3	taṃ tasseva jhānassa sañjātihetuttā sañjātidesaṭṭhena āyatanañcātipi viññāṇañcāyatanaṃ.	1969	
PA_atk-s05_17a:1969_4	Evametaṃ jhānañca ārammaṇañcāti ubhayampi appavattikaraṇena ca amanasikaraṇena ca	1969	
PA_atk-s05_17a:1969_5	samatikkamitvāva yasmā idaṃ ākiñcaññāyatanaṃ upasampajja vihātabbaṃ, tasmā ubhayampetamekajjhaṃ	1969	
PA_atk-s05_17a:1969_6	katvā “viññāṇañcāyatanaṃ samatikkammā”ti idaṃ vuttanti veditabbaṃ. Natthi kiñcīti	1969	
PA_atk-s05_17a:1969_7	natthi natthi, suññaṃ suññaṃ, vivittaṃ vivittanti evaṃ manasikarontoti vuttaṃ hoti.	1969	
PA_atk-s05_17a:1970_0	Ākiñcaññāyatanaṃ samatikkammāti etthāpi pubbe vuttanayeneva jhānampi ākiñcaññāyatanaṃ	1970	
PA_atk-s05_17a:1970_1	ārammaṇampi. Ārammaṇampi hi pubbe vuttanayeneva ākiñcaññañca taṃ tatiyassa āruppajjhānassa	1970	
PA_atk-s05_17a:1970_2	ārammaṇattā adhiṭṭhānaṭṭhena āyatanañcāti ākiñcaññāyatanaṃ, tathā ākiñcaññañca taṃ	1970	
PA_atk-s05_17a:1970_3	tasseva jhānassa sañjātihetuttā sañjātidesaṭṭhena āyatanañcātipi ākiñcaññāyatanaṃ.	1970	
PA_atk-s05_17a:1970_4	Evametaṃ jhānañca ārammaṇañcāti ubhayampi appavattikaraṇena ca amanasikaraṇena ca	1970	
PA_atk-s05_17a:1970_5	samatikkamitvāva yasmā idaṃ nevasaññānāsaññāyatanaṃ upasampajja vihātabbaṃ, tasmā	1970	
PA_atk-s05_17a:1970_6	ubhayampetamekajjhaṃ katvā “ākiñcaññāyatanaṃ samatikkammā”ti idaṃ vuttanti veditabbaṃ.	1970	
PA_atk-s05_17a:1970_7	Saññāvedayitanirodhakathā heṭṭhā kathitāva.	1970	
PA_atk-s05_17a:1971_0	“Rūpī rūpāni passatī”tiādikā satta vimokkhā paccanīkadhammehi suṭṭhu vimuccanaṭṭhena	1971	
PA_atk-s05_17a:1971_1	ārammaṇe abhirativasena suṭṭhu muccanaṭṭhena ca vimokkhā, nirodhasamāpatti pana cittacetasikehi	1971	
PA_atk-s05_17a:1971_2	vimuttaṭṭhena vimokkho. Samāpattisamāpannasamaye vimutto hoti, vuṭṭhitasamaye avimutto	1971	
PA_atk-s05_17a:1971_3	hotīti samayavimokkho. Samucchedavimuttivasena accantavimuttattā ariyamaggā, paṭippassaddhivimuttivasena	1971	
PA_atk-s05_17a:1971_4	accantavimuttattā sāmaññaphalāni, nissaraṇavimuttivasena accantavimuttattā nibbānaṃ	1971	
PA_atk-s05_17a:1971_5	asamayavimokkho. Tathā sāmayikāsāmayikavimokkhā.	1971	
PA_atk-s05_17a:1972_0	Pamādaṃ āgamma parihāyatīti kuppo. Tathā na parihāyatīti akuppo. Lokāya saṃvattatīti	1972	
PA_atk-s05_17a:1972_1	lokiyo. Ariyamaggā lokaṃ uttarantīti lokuttarā, sāmaññaphalāni nibbānañca lokato	1972	
PA_atk-s05_17a:1972_2	uttiṇṇāti lokuttarā. Ādittaṃ ayoguḷaṃ makkhikā viya tejussadaṃ lokuttaraṃ dhammaṃ	1972	
PA_atk-s05_17a:1972_3	āsavā nālambantīti anāsavo. Rūpappaṭisaññuttoti rūpajjhānāni. Arūpappaṭisaññuttoti	1972	
PA_atk-s05_17a:1972_4	arūpasamāpattiyo. Taṇhāya ālambito paṇihito. Anālambito appaṇihito. Maggaphalāni	1972	
PA_atk-s05_17a:1972_5	ekārammaṇattā ekaniṭṭhattā ca ekattavimokkho, nibbānaṃ adutiyattā ekattavimokkho,	1972	
PA_atk-s05_17a:1972_6	ārammaṇanānattā vipākanānattā ca nānattavimokkho.	1972	
PA_atk-s05_17a:1973_0	214. Siyāti bhaveyya, dasa hontīti ca eko hotīti ca bhaveyyāti attho. “Siyā”ti ca	1973	
PA_atk-s05_17a:1973_1	etaṃ vidhivacanaṃ, na pucchāvacanaṃ. Vatthuvasenāti niccasaññādidasavatthuvasena	1973	
PA_atk-s05_17a:1973_2	dasa honti. Pariyāyenāti vimuccanapariyāyena eko hoti. Siyāti kathañca siyāti yaṃ	1973	
PA_atk-s05_17a:1973_3	vā siyāti vihitaṃ, taṃ kathaṃ siyāti pucchati. Aniccānupassanañāṇanti samāsapadaṃ.	1973	
PA_atk-s05_17a:1973_4	Aniccānupassanāñāṇanti vā pāṭho. Tathā sesesupi. Niccato saññāyāti niccato pavattāya	1973	
PA_atk-s05_17a:1973_5	saññāya, “nicca”nti pavattāya saññāyāti attho. Esa nayo sukhato attato nimittato	1973	
PA_atk-s05_17a:1973_6	saññāyāti etthāpi. Nimittatoti ca niccanimittato. Nandiyā saññāyāti nandivasena pavattāya	1973	
PA_atk-s05_17a:1973_7	saññāya, nandisampayuttāya saññāyāti attho. Esa nayo rāgato samudayato ādānato paṇidhito	1973	
PA_atk-s05_17a:1973_8	abhinivesato saññāyāti etthāpi. Yasmā pana khayavayavipariṇāmānupassanā tisso aniccānupassanādīnaṃ	1973	
PA_atk-s05_17a:1973_9	balavabhāvāya balavapaccayabhūtā bhaṅgānupassanāvisesā. Bhaṅgadassanena hi aniccānupassanā	1973	
PA_atk-s05_17a:1973_10	balavatī hoti. Aniccānupassanāya ca balavatiyā jātāya “yadaniccaṃ taṃ dukkhaṃ, yaṃ	19731	
PA_atk-s05_17a:1973_11	dukkhaṃ tadanattā”ti dukkhānattānupassanāpi balavatiyo honti. Tasmā aniccānupassanādīsu	19731	
PA_atk-s05_17a:1973_12	vuttāsu tāpi tisso vuttāva honti. Yasmā ca suññatānupassanā “abhinivesato saññāya	19731	
PA_atk-s05_17a:1973_13	muccatī”ti vacaneneva sārādānābhinivesasammohābhinivesaālayābhinivesasaññogābhinivesato	19731	
PA_atk-s05_17a:1973_14	saññāya muccatīti vuttameva hoti, abhinivesābhāveneva appaṭisaṅkhāto saññāya muccatīti	19731	
PA_atk-s05_17a:1973_15	vuttameva hoti, tasmā adhipaññādhammavipassanādayo pañcapi anupassanā na vuttāti	19731	
PA_atk-s05_17a:1973_16	veditabbā. Evaṃ aṭṭhārasasu mahāvipassanāsu etā aṭṭha anupassanā avatvā daseva anupassanā vuttāti veditabbā.	19731	
PA_atk-s05_17a:1974_0	215. Aniccānupassanā yathābhūtaṃ ñāṇanti aniccānupassanāyeva yathābhūtañāṇaṃ. Ubhayampi	1974	
PA_atk-s05_17a:1974_1	paccattavacanaṃ. Yathābhūtañāṇanti ñāṇattho vutto. Evaṃ sesesupi. Sammohā aññāṇāti	1974	
PA_atk-s05_17a:1974_2	sammohabhūtā aññāṇā. Muccatīti vimokkhattho vutto.	1974	
PA_atk-s05_17a:1975_0	216. Aniccānupassanā anuttaraṃ sītibhāvañāṇanti ettha sāsaneyeva sabbhāvato uttamaṭṭhena	1975	
PA_atk-s05_17a:1975_1	anuttaraṃ, anuttarassa paccayattā vā anuttaraṃ, sītibhāvo eva ñāṇaṃ sītibhāvañāṇaṃ.	1975	
PA_atk-s05_17a:1975_2	Taṃ aniccānupassanāsaṅkhātaṃ anuttaraṃ sītibhāvañāṇaṃ. “Chahi, bhikkhave, dhammehi	1975	
PA_atk-s05_17a:1975_3	samannāgato bhikkhu bhabbo anuttaraṃ sītibhāvaṃ sacchikātu”nti ettha nibbānaṃ anuttaro	1975	
PA_atk-s05_17a:1975_4	sītibhāvo nāma. Idha pana vipassanā anuttaro sītibhāvo. Niccato santāpapariḷāhadarathā	1975	
PA_atk-s05_17a:1975_5	muccatīti etthāpi “nicca”nti pavattakilesā eva idha cāmutra ca santāpanaṭṭhena santāpo,	1975	
PA_atk-s05_17a:1975_6	paridahanaṭṭhena pariḷāho, uṇhaṭṭhena darathoti vuccanti.	1975	
PA_atk-s05_17a:1976	217. Nekkhammaṃ jhāyatīti jhānantiādayo heṭṭhā vuttatthā. Nekkhammādīni cettha aṭṭha samāpattiyo ca nibbedhabhāgiyāneva.	197	
PA_atk-s05_17a:1977_0	218. Anupādā cittassa vimokkhoti idha vipassanāyeva. “Etadatthā kathā, etadatthā	1977	
PA_atk-s05_17a:1977_1	mantanā, yadidaṃ anupādā cittassa vimokkho”ti ettha pana nibbānaṃ anupādā cittassa	1977	
PA_atk-s05_17a:1977_2	vimokkho. Katihupādānehīti katihi upādānehi. Katamā ekupādānāti katamato ekupādānato.	1977	
PA_atk-s05_17a:1977_3	Idaṃ ekupādānāti ito ekato upādānato. Idanti pubbañāṇāpekkhaṃ vā. Upādānato muccanesu	1977	
PA_atk-s05_17a:1977_4	yasmā ādito saṅkhārānaṃ udayabbayaṃ passitvā passitvā aniccānupassanāya vipassati,	1977	
PA_atk-s05_17a:1977_5	pacchā saṅkhārānaṃ bhaṅgameva passitvā animittānupassanāya vipassati. Aniccānupassanāvisesoyeva	1977	
PA_atk-s05_17a:1977_6	hi animittānupassanā. Saṅkhārānaṃ udayabbayadassanena ca bhaṅgadassanena ca attābhāvo	1977	
PA_atk-s05_17a:1977_7	pākaṭo hoti. Tena diṭṭhupādānassa ca attavādupādānassa ca pahānaṃ hoti. Diṭṭhippahāneneva	1977	
PA_atk-s05_17a:1977_8	ca “sīlabbatena attā sujjhatī”ti dassanassa abhāvato sīlabbatupādānassa pahānaṃ hoti.	1977	
PA_atk-s05_17a:1977_9	Yasmā ca anattānupassanāya ujukameva attābhāvaṃ passati, anattānupassanāvisesoyeva	1977	
PA_atk-s05_17a:1977_10	ca suññatānupassanā, tasmā imāni cattāri ñāṇāni diṭṭhupādānādīhi tīhi upādānehi muccanti.	19771	
PA_atk-s05_17a:1977_11	Dukkhānupassanādīnaṃyeva pana catassannaṃ taṇhāya ujuvipaccanīkattā aniccānupassanādīnaṃ	19771	
PA_atk-s05_17a:1977_12	catassannaṃ kāmupādānato muccanaṃ na vuttaṃ. Yasmā ādito dukkhānupassanāya “saṅkhārā	19771	
PA_atk-s05_17a:1977_13	dukkhā”ti passato pacchā appaṇihitānupassanāya ca “saṅkhārā dukkhā”ti passato saṅkhārānaṃ	19771	
PA_atk-s05_17a:1977_14	patthanā pahīyati. Dukkhānupassanāvisesoyeva hi appaṇihitānupassanā. Yasmā ca saṅkhāresu	19771	
PA_atk-s05_17a:1977_15	nibbidānupassanāya nibbindantassa virāgānupassanāya virajjantassa saṅkhārānaṃ patthanā	19771	
PA_atk-s05_17a:1977_16	pahīyati, tasmā imāni cattāri ñāṇāni kāmupādānato muccanti. Yasmā nirodhānupassanāya	19771	
PA_atk-s05_17a:1977_17	kilese nirodheti, paṭinissaggānupassanāya kilese pariccajati, tasmā imāni dve ñāṇāni	19771	
PA_atk-s05_17a:1977_18	catūhi upādānehi muccantīti evaṃ sabhāvanānattena ca ākāranānattena ca aṭṭhasaṭṭhi vimokkhā niddiṭṭhā.	19771	
PA_atk-s05_17a:1978_0	219. Idāni ādito uddiṭṭhānaṃ tiṇṇaṃ vimokkhānaṃ mukhāni dassetvā vimokkhamukhapubbaṅgamaṃ	1978	
PA_atk-s05_17a:1978_1	indriyavisesaṃ puggalavisesañca dassetukāmo tīṇi kho panimānītiādimāha. Tattha vimokkhamukhānīti	1978	
PA_atk-s05_17a:1978_2	tiṇṇaṃ vimokkhānaṃ mukhāni. Lokaniyyānāya saṃvattantīti tedhātukalokato niyyānāya	1978	
PA_atk-s05_17a:1978_3	niggamanāya saṃvattanti. Sabbasaṅkhāre paricchedaparivaṭumato samanupassanatāyāti	1978	
PA_atk-s05_17a:1978_4	sabbesaṃ saṅkhārānaṃ udayabbayavasena paricchedato ceva parivaṭumato ca samanupassanatāya.	1978	
PA_atk-s05_17a:1978_5	Lokaniyyānaṃ hotīti pāṭhaseso. Aniccānupassanā hi udayato pubbe saṅkhārā natthīti	1978	
PA_atk-s05_17a:1978_6	paricchinditvā tesaṃ gatiṃ samannesamānā vayato paraṃ na gacchanti, ettheva antaradhāyantīti	1978	
PA_atk-s05_17a:1978_7	parivaṭumato pariyantato samanupassati. Sabbasaṅkhārā hi udayena pubbantaparicchinnā,	1978	
PA_atk-s05_17a:1978_8	vayena aparantaparicchinnā. Animittāya ca dhātuyā cittasampakkhandanatāyāti vipassanākkhaṇepi	1978	
PA_atk-s05_17a:1978_9	nibbānaninnatāya animittākārena upaṭṭhānato animittasaṅkhātāya nibbānadhātuyā cittapavisanatāya	1978	
PA_atk-s05_17a:1978_10	ca lokaniyyānaṃ hoti. Manosamuttejanatāyāti cittasaṃvejanatāya. Dukkhānupassanāya	19781	
PA_atk-s05_17a:1978_11	hi saṅkhāresu cittaṃ saṃvijjati. Appaṇihitāya ca dhātuyāti vipassanākkhaṇepi nibbānaninnatāya	19781	
PA_atk-s05_17a:1978_12	appaṇihitākārena upaṭṭhānato appaṇihitasaṅkhātāya nibbānadhātuyā. Sabbadhammeti nibbānassa	19781	
PA_atk-s05_17a:1978_13	avipassanupagattepi anattasabhāvasabbhāvato “sabbasaṅkhāre”ti avatvā “sabbadhamme”ti	19781	
PA_atk-s05_17a:1978_14	vuttaṃ. Parato samanupassanatāyāti paccayāyattattā avasatāya avidheyyatāya ca “nāhaṃ	19781	
PA_atk-s05_17a:1978_15	na mama”nti evaṃ anattato samanupassanatāya. Suññatāya ca dhātuyāti vipassanākkhaṇepi	19781	
PA_atk-s05_17a:1978_16	nibbānaninnatāya suññatākārena upaṭṭhānato suññatāsaṅkhātāya nibbānadhātuyā. Iti	19781	
PA_atk-s05_17a:1978_17	imāni tīṇi vacanāni aniccadukkhānattānupassanānaṃ vasena vuttāni. Teneva tadanantaraṃ	19781	
PA_atk-s05_17a:1978_18	aniccato manasikarototiādi vuttaṃ. Tattha khayatoti khīyanato. Bhayatoti sabhayato.	19781	
PA_atk-s05_17a:1978_19	Suññatoti attarahitato.	19781	
PA_atk-s05_17a:1979_0	Adhimokkhabahulanti aniccānupassanāya “khaṇabhaṅgavasena saṅkhārā bhijjantī”ti saddhāya	1979	
PA_atk-s05_17a:1979_1	paṭipannassa paccakkhato khaṇabhaṅgadassanena “saccaṃ vatāha bhagavā”ti bhagavati	1979	
PA_atk-s05_17a:1979_2	saddhāya saddhābahulaṃ cittaṃ hoti. Atha vā paccuppannānaṃ padesasaṅkhārānaṃ aniccataṃ	1979	
PA_atk-s05_17a:1979_3	passitvā “evaṃ aniccā atītānāgatapaccuppannā sabbe saṅkhārā”ti adhimuccanato adhimokkhabahulaṃ	1979	
PA_atk-s05_17a:1979_4	cittaṃ hoti. Passaddhibahulanti dukkhānupassanāya cittakkhobhakarāya paṇidhiyā pajahanato	1979	
PA_atk-s05_17a:1979_5	cittadarathābhāvena passaddhibahulaṃ cittaṃ hoti. Atha vā dukkhānupassanāya saṃvegajananato	1979	
PA_atk-s05_17a:1979_6	saṃviggassa ca yoniso padahanato vikkhepābhāvena passaddhibahulaṃ cittaṃ hoti. Vedabahulanti	1979	
PA_atk-s05_17a:1979_7	anattānupassanāya bāhirakehi adiṭṭhaṃ gambhīraṃ anattalakkhaṇaṃ passato ñāṇabahulaṃ	1979	
PA_atk-s05_17a:1979_8	cittaṃ hoti. Atha vā “sadevakena lokena adiṭṭhaṃ anattalakkhaṇaṃ diṭṭha”nti tuṭṭhassa	1979	
PA_atk-s05_17a:1979_9	tuṭṭhibahulaṃ cittaṃ hoti.	1979	
PA_atk-s05_17a:1980_0	Adhimokkhabahulo saddhindriyaṃ paṭilabhatīti pubbabhāge adhimokkho bahulaṃ pavattamāno	1980	
PA_atk-s05_17a:1980_1	bhāvanāpāripūriyā saddhindriyaṃ nāma hoti, taṃ so paṭilabhati nāma. Passaddhibahulo	1980	
PA_atk-s05_17a:1980_2	samādhindriyaṃ paṭilabhatīti pubbabhāge passaddhibahulassa “passaddhakāyo sukhaṃ	1980	
PA_atk-s05_17a:1980_3	vedeti, sukhino cittaṃ samādhiyatī”ti vacanato bhāvanāpāripūriyā passaddhipaccayā	1980	
PA_atk-s05_17a:1980_4	samādhindriyaṃ hoti, taṃ so paṭilabhati nāma. Vedabahulo paññindriyaṃ paṭilabhatīti	1980	
PA_atk-s05_17a:1980_5	pubbabhāge vedo bahulaṃ pavattamāno bhāvanāpāripūriyā paññindriyaṃ nāma hoti, taṃ	1980	
PA_atk-s05_17a:1980_6	so paṭilabhati nāma.	1980	
PA_atk-s05_17a:1981_0	Ādhipateyyaṃ hotīti chandādike adhipatibhūtepi sakiccanipphādanavasena adhipati hoti	1981	
PA_atk-s05_17a:1981_1	padhāno hoti. Bhāvanāyāti bhummavacanaṃ, uparūpari bhāvanatthāya vā. Tadanvayā hontīti	1981	
PA_atk-s05_17a:1981_2	taṃ anugāminī taṃ anuvattinī honti. Sahajātapaccayā hontīti uppajjamānā ca sahauppādanabhāvena	1981	
PA_atk-s05_17a:1981_3	upakārakā honti pakāsassa padīpo viya. Aññamaññapaccayā hontīti aññamaññaṃ uppādanupatthambhanabhāvena	1981	
PA_atk-s05_17a:1981_4	upakārakā honti aññamaññūpatthambhakaṃ tidaṇḍaṃ viya. Nissayapaccayā hontīti adhiṭṭhānākārena	1981	
PA_atk-s05_17a:1981_5	nissayākārena ca upakārakā honti tarucittakammānaṃ pathavīpaṭādi viya. Sampayuttapaccayā	1981	
PA_atk-s05_17a:1981_6	hontīti ekavatthukaekārammaṇaekuppādaekanirodhasaṅkhātena sampayuttabhāvena upakārakā honti.	1981	
PA_atk-s05_17a:1982_0	220. Paṭivedhakāleti maggakkhaṇe saccapaṭivedhakāle. Paññindriyaṃ ādhipateyyaṃ hotīti	1982	
PA_atk-s05_17a:1982_1	maggakkhaṇe nibbānaṃ ārammaṇaṃ katvā saccadassanakiccakaraṇavasena ca kilesappahānakiccakaraṇavasena	1982	
PA_atk-s05_17a:1982_2	ca paññindriyameva jeṭṭhakaṃ hoti. Paṭivedhāyāti saccapaṭivijjhanatthāya. Ekarasāti	1982	
PA_atk-s05_17a:1982_3	vimuttirasena. Dassanaṭṭhenāti saccadassanaṭṭhena. Evaṃ paṭivijjhantopi bhāveti,	1982	
PA_atk-s05_17a:1982_4	bhāventopi paṭivijjhatīti maggakkhaṇe sakiṃyeva bhāvanāya ca paṭivedhassa ca sabbhāvadassanatthaṃ	1982	
PA_atk-s05_17a:1982_5	vuttaṃ. Anattānupassanāya vipassanākkhaṇepi paññindriyasseva ādhipateyyattā “paṭivedhakālepī”ti apisaddo payutto.	1982	
PA_atk-s05_17a:1983_0	221. Aniccato manasikaroto katamindriyaṃ adhimattaṃ hotītiādi indriyavisesena puggalavisesaṃ	1983	
PA_atk-s05_17a:1983_1	dassetuṃ vuttaṃ. Tattha adhimattanti adhikaṃ. Tattha saddhindriyasamādhindriyapaññindriyānaṃ	1983	
PA_atk-s05_17a:1983_2	adhimattatā saṅkhārupekkhāya veditabbā. Saddhāvimuttoti ettha avisesetvā vuttepi	1983	
PA_atk-s05_17a:1983_3	upari visesetvā vuttattā sotāpattimaggaṃ ṭhapetvā sesesu sattasu ṭhānesu saddhāvimuttoti	1983	
PA_atk-s05_17a:1983_4	vuttaṃ hoti. Saddhāvimutto saddhindriyassa adhimattattā hoti, na saddhindriyassa	1983	
PA_atk-s05_17a:1983_5	adhimattattā sabbattha saddhāvimuttotipi vuttaṃ hoti. Sotāpattimaggakkhaṇe saddhindriyassa	1983	
PA_atk-s05_17a:1983_6	adhimattattāyeva sesesu samādhindriyapaññindriyādhimattattepi sati saddhāvimuttoyeva	1983	
PA_atk-s05_17a:1983_7	nāma hotīti vadanti. Kāyasakkhī hotīti aṭṭhasupi ṭhānesu kāyasakkhī nāma hoti. Diṭṭhippatto	1983	
PA_atk-s05_17a:1983_8	hotīti saddhāvimutte vuttanayeneva veditabbaṃ.	1983	
PA_atk-s05_17a:1984_0	Saddahanto vimuttoti saddhāvimuttoti saddhindriyassa adhimattattā sotāpattimaggakkhaṇe	1984	
PA_atk-s05_17a:1984_1	saddahanto catūsupi phalakkhaṇesu vimuttoti saddhāvimuttoti vuttaṃ hoti. Uparimaggattayakkhaṇe	1984	
PA_atk-s05_17a:1984_2	saddhāvimuttattaṃ idāni vakkhati. Sotāpattimaggakkhaṇe pana saddhānusārittaṃ pacchā	1984	
PA_atk-s05_17a:1984_3	vakkhati. Phuṭṭhattā sacchikatoti kāyasakkhīti sukkhavipassakatte sati upacārajjhānaphassassa	1984	
PA_atk-s05_17a:1984_4	rūpārūpajjhānalābhitte sati rūpārūpajjhānaphassassa phuṭṭhattā nibbānaṃ sacchikatoti	1984	
PA_atk-s05_17a:1984_5	kāyasakkhī, nāmakāyena vuttappakāre jhānaphasse ca nibbāne ca sakkhīti vuttaṃ hoti.	1984	
PA_atk-s05_17a:1984_6	Diṭṭhattā pattoti diṭṭhippattoti sotāpattimaggakkhaṇe sampayuttena paññindriyena	1984	
PA_atk-s05_17a:1984_7	paṭhamaṃ nibbānassa diṭṭhattā pacchā sotāpattiphalādivasena nibbānaṃ pattoti diṭṭhippatto,	1984	
PA_atk-s05_17a:1984_8	paññindriyasaṅkhātāya diṭṭhiyā nibbānaṃ pattoti vuttaṃ hoti. Sotāpattimaggakkhaṇe	1984	
PA_atk-s05_17a:1984_9	pana dhammānusārittaṃ pacchā vakkhati. Saddahanto vimuccatīti saddhāvimuttoti saddhindriyassa	1984	
PA_atk-s05_17a:1984_10	adhimattattā sakadāgāmianāgāmiarahattamaggakkhaṇesu saddahanto vimuccatīti saddhāvimutto.	19841	
PA_atk-s05_17a:1984_11	Ettha vimuccamānopi āsaṃsāya bhūtavacanavasena “vimutto”ti vutto. Jhānaphassanti	19841	
PA_atk-s05_17a:1984_12	tividhaṃ jhānaphassaṃ. “Jhānaphassa”ntiādīni “dukkhā saṅkhārā”tiādīni ca paṭhamaṃ	19841	
PA_atk-s05_17a:1984_13	vuttaṃ dvayameva visesetvā vuttāni. Ñātaṃ hotītiādīni heṭṭhā vuttatthāni. Ettha ca	19841	
PA_atk-s05_17a:1984_14	jhānalābhī puggalo samādhindriyassa anukūlāya dukkhānupassanāya eva vuṭṭhahitvā maggaphalāni	19841	
PA_atk-s05_17a:1984_15	pāpuṇātīti ācariyānaṃ adhippāyo.	19841	
PA_atk-s05_17a:1985_0	Siyāti siyuṃ, bhaveyyunti attho. “Siyā”ti etaṃ vidhivacanameva. Tayo puggalāti vipassanāniyamena	1985	
PA_atk-s05_17a:1985_1	indriyaniyamena ca vuttā tayo puggalā. Vatthuvasenāti tīsu anupassanāsu ekekaindriyavatthuvasena.	1985	
PA_atk-s05_17a:1985_2	Pariyāyenāti teneva pariyāyena. Iminā vārena kiṃ dassitaṃ hoti? Heṭṭhā ekekissā anupassanāya	1985	
PA_atk-s05_17a:1985_3	ekekassa indriyassa ādhipaccaṃ yebhuyyavasena vuttanti ca, kadāci tīsupi anupassanāsu	1985	
PA_atk-s05_17a:1985_4	ekekasseva indriyassa ādhipaccaṃ hotīti ca dassitaṃ hoti. Atha vā pubbabhāgavipassanākkhaṇe	1985	
PA_atk-s05_17a:1985_5	tissannampi anupassanānaṃ sabbhāvato tāsu pubbabhāgavipassanāsu tesaṃ tesaṃ indriyānaṃ	1985	
PA_atk-s05_17a:1985_6	ādhipaccaṃ apekkhitvā maggaphalakkhaṇesu saddhāvimuttādīni nāmāni hontīti. Evañhi	1985	
PA_atk-s05_17a:1985_7	vuccamāne heṭṭhā vuṭṭhānagāminivipassanāya upari ca kato indriyādhipaccapuggalaniyamo	1985	
PA_atk-s05_17a:1985_8	sukatoyeva niccaloyeva ca hoti. Anantaravāre siyāti aññoyevāti evaṃ siyāti attho.	1985	
PA_atk-s05_17a:1985_9	Ettha pubbe vuttoyeva niyamo.	1985	
PA_atk-s05_17a:1986_0	Idāni maggaphalavasena puggalavisesaṃ vibhajitvā dassetuṃ aniccato manasikaroto…pe…	1986	
PA_atk-s05_17a:1986_1	sotāpattimaggaṃ paṭilabhatītiādimāha. Tattha saddhaṃ anussarati anugacchati, saddhāya	1986	
PA_atk-s05_17a:1986_2	vā nibbānaṃ anussarati anugacchatīti saddhānusārī. Sacchikatanti paccakkhakataṃ.	1986	
PA_atk-s05_17a:1986_3	Arahattanti arahattaphalaṃ. Paññāsaṅkhātaṃ dhammaṃ anussarati, tena vā dhammena nibbānaṃ	1986	
PA_atk-s05_17a:1986_4	anussaratīti dhammānusārī.	1986	
PA_atk-s05_17a:1987_0	222. Puna aparehi pariyāyehi indriyattayavisesena puggalavisesaṃ vaṇṇetukāmo ye hi	1987	
PA_atk-s05_17a:1987_1	kecītiādimāha. Tattha bhāvitā vāti atīte bhāvayiṃsu vā. Bhāventi vāti paccuppanne.	1987	
PA_atk-s05_17a:1987_2	Bhāvissanti vāti anāgate. Adhigatā vātiādi ekekantikaṃ purimassa purimassa atthavivaraṇatthaṃ	1987	
PA_atk-s05_17a:1987_3	vuttaṃ. Phassitā vāti ñāṇaphusanāya phusiṃsu vā. Vasippattāti issarabhāvaṃ pattā.	1987	
PA_atk-s05_17a:1987_4	Pāramippattāti vosānaṃ pattā. Vesārajjappattāti visāradabhāvaṃ pattā. Sabbattha saddhāvimuttādayo	1987	
PA_atk-s05_17a:1987_5	heṭṭhā vuttakkhaṇesuyeva, satipaṭṭhānādayo maggakkhaṇeyeva. Aṭṭha vimokkheti “rūpī	1987	
PA_atk-s05_17a:1987_6	rūpāni passatī”tiādike paṭisambhidāmaggappattiyā eva pattā.	1987	
PA_atk-s05_17a:1988_0	Tisso sikkhāti adhisīlasikkhā adhicittasikkhā adhipaññāsikkhā maggappattā eva sikkhamānā.	1988	
PA_atk-s05_17a:1988_1	Dukkhaṃ parijānantītiādīni maggakkhaṇeyeva. Pariññāpaṭivedhaṃ paṭivijjhatīti pariññāpaṭivedhena	1988	
PA_atk-s05_17a:1988_2	paṭivijjhati, pariññāya paṭivijjhitabbanti vā pariññāpaṭivedhaṃ. Evaṃ sesesupi. Sabbadhammādīhi	1988	
PA_atk-s05_17a:1988_3	visesetvā abhiññāpaṭivedhādayo vuttā. Sacchikiriyāpaṭivedho pana maggakkhaṇeyeva	1988	
PA_atk-s05_17a:1988_4	nibbānapaccavekkhaṇañāṇasiddhivasena veditabboti. Evamidha pañca ariyapuggalā niddiṭṭhā	1988	
PA_atk-s05_17a:1988_5	honti, ubhatobhāgavimutto ca paññāvimutto cāti ime dve aniddiṭṭhā. Aññattha pana	1988	
PA_atk-s05_17a:1988_6	“yo pana dukkhato manasikaronto passaddhibahulo samādhindriyaṃ paṭilabhati, so sabbattha	1988	
PA_atk-s05_17a:1988_7	kāyasakkhī nāma hoti, arūpajjhānaṃ pana patvā aggaphalaṃ patto ubhatobhāgavimutto	1988	
PA_atk-s05_17a:1988_8	nāma hoti. Yo pana anattato manasikaronto vedabahulo paññindriyaṃ paṭilabhati, sotāpattimaggakkhaṇe	1988	
PA_atk-s05_17a:1988_9	dhammānusārī hoti, chasu ṭhānesu diṭṭhippatto, aggaphale paññāvimutto”ti vuttaṃ.	1988	
PA_atk-s05_17a:1988_10	Te idha kāyasakkhidiṭṭhippattehiyeva saṅgahitā. Atthato pana arūpajjhānena ceva ariyamaggena	19881	
PA_atk-s05_17a:1988_11	cāti ubhatobhāgena vimuttoti ubhatobhāgavimutto. Pajānanto vimuttoti paññāvimuttoti.	19881	
PA_atk-s05_17a:1988_12	Ettāvatā indriyapuggalavisesā niddiṭṭhā honti.	19881	
PA_atk-s05_17a:1989_0	223-226. Idāni vimokkhapubbaṅgamameva vimokkhavisesaṃ puggalavisesañca dassetukāmo	1989	
PA_atk-s05_17a:1989_1	aniccato manasikarototiādimāha. Tattha dve vimokkhāti appaṇihitasuññatavimokkhā.	1989	
PA_atk-s05_17a:1989_2	Aniccānupassanāgamanavasena hi animittavimokkhoti laddhanāmo maggo rāgadosamohapaṇidhīnaṃ	1989	
PA_atk-s05_17a:1989_3	abhāvā saguṇato ca tesaṃyeva paṇidhīnaṃ abhāvā appaṇihitanti laddhanāmaṃ nibbānaṃ	1989	
PA_atk-s05_17a:1989_4	ārammaṇaṃ karotīti ārammaṇato ca appaṇihitavimokkhoti nāmampi labhati. Tathā rāgadosamohehi	1989	
PA_atk-s05_17a:1989_5	suññattā saguṇato ca rāgādīhiyeva suññattā suññatanti laddhanāmaṃ nibbānaṃ ārammaṇaṃ	1989	
PA_atk-s05_17a:1989_6	karotīti ārammaṇato ca suññatavimokkhoti nāmampi labhati. Tasmā te dve vimokkhā animittavimokkhanvayā	1989	
PA_atk-s05_17a:1989_7	nāma honti. Animittamaggato anaññepi aṭṭhannaṃ maggaṅgānaṃ ekekassa maggaṅgassa vasena	1989	
PA_atk-s05_17a:1989_8	sahajātādipaccayā ca hontīti veditabbā. Puna dve vimokkhāti suññatānimittavimokkhā.	1989	
PA_atk-s05_17a:1989_9	Dukkhānupassanāgamanavasena hi appaṇihitavimokkhoti laddhanāmo maggo rūpanimittādīnaṃ	1989	
PA_atk-s05_17a:1989_10	rāganimittādīnaṃ niccanimittādīnañca abhāvā saguṇato ca tesaṃyeva nimittānaṃ abhāvā	19891	
PA_atk-s05_17a:1989_11	animittasaṅkhātaṃ nibbānaṃ ārammaṇaṃ karotīti ārammaṇato ca animittavimokkhoti nāmampi	19891	
PA_atk-s05_17a:1989_12	labhati. Sesaṃ vuttanayeneva yojetabbaṃ. Puna dve vimokkhāti animittaappaṇihitavimokkhā.	19891	
PA_atk-s05_17a:1989_13	Yojanā panettha vuttanayā eva.	19891	
PA_atk-s05_17a:1990_0	Paṭivedhakāleti indriyānaṃ vuttakkameneva vuttaṃ. Maggakkhaṇaṃ pana muñcitvā vipassanākkhaṇe	1990	
PA_atk-s05_17a:1990_1	vimokkho nāma natthi. Paṭhamaṃ vuttoyeva pana maggavimokkho “paṭivedhakāle”ti vacanena	1990	
PA_atk-s05_17a:1990_2	visesetvā dassito. “Yo cāyaṃ puggalo saddhāvimutto”tiādikā dve vārā ca “aniccato	1990	
PA_atk-s05_17a:1990_3	manasikaronto sotāpattimaggaṃ paṭilabhatī”tiādiko vāro ca saṅkhitto, vimokkhavasena	1990	
PA_atk-s05_17a:1990_4	pana yojetvā vitthārato veditabbo. Ye hi keci nekkhammantiādiko vāro vuttanayeneva	1990	
PA_atk-s05_17a:1990_5	veditabboti. Ettāvatā vimokkhapuggalavisesā niddiṭṭhā hontīti.	1990	
PA_atk-s05_17a:1991_0	227. Puna vimokkhamukhāni ca vimokkhe ca anekadhā niddisitukāmo aniccato manasikarontotiādimāha.	1991	
PA_atk-s05_17a:1991_1	Tattha yathābhūtanti yathāsabhāvena. Jānātīti ñāṇena jānāti. Passatīti teneva ñāṇena	1991	
PA_atk-s05_17a:1991_2	cakkhunā viya passati. Tadanvayenāti tadanugamanena, tassa paccakkhato ñāṇena diṭṭhassa	1991	
PA_atk-s05_17a:1991_3	anugamanenāti attho. Kaṅkhā pahīyatīti aniccānupassanāya niccāniccakaṅkhā, itarāhi	1991	
PA_atk-s05_17a:1991_4	itarakaṅkhā. Nimittanti santatighanavinibbhogena niccasaññāya pahīnattā ārammaṇabhūtaṃ	1991	
PA_atk-s05_17a:1991_5	saṅkhāranimittaṃ yathābhūtaṃ jānāti. Tena vuccati sammādassananti tena yathābhūtajānanena	1991	
PA_atk-s05_17a:1991_6	taṃ ñāṇaṃ “sammādassana”nti vuccati. Pavattanti dukkhappattākāre sukhasaññaṃ ugghāṭetvā	1991	
PA_atk-s05_17a:1991_7	sukhasaññāya pahānena paṇidhisaṅkhātāya taṇhāya pahīnattā sukhasammatampi vipākapavattaṃ	1991	
PA_atk-s05_17a:1991_8	yathābhūtaṃ jānāti. Nimittañca pavattañcāti nānādhātumanasikārasambhavena samūhaghanavinibbhogena	1991	
PA_atk-s05_17a:1991_9	ubhayathāpi attasaññāya pahīnattā saṅkhāranimittañca vipākapavattañca yathābhūtaṃ	1991	
PA_atk-s05_17a:1991_10	jānāti. Yañca yathābhūtaṃ ñāṇantiādittayaṃ idāni vuttameva, na aññaṃ. Bhayato upaṭṭhātīti	19911	
PA_atk-s05_17a:1991_11	niccasukhaattābhāvadassanato yathākkamaṃ taṃ taṃ bhayato upaṭṭhāti. Yā ca bhayatupaṭṭhāne	19911	
PA_atk-s05_17a:1991_12	paññātiādinā “udayabbayānupassanāñāṇaṃ bhaṅgānupassanāñāṇaṃ bhayatupaṭṭhānañāṇaṃ	19911	
PA_atk-s05_17a:1991_13	ādīnavānupassanāñāṇaṃ nibbidānupassanāñāṇaṃ muñcitukamyatāñāṇaṃ paṭisaṅkhānupassanāñāṇaṃ	19911	
PA_atk-s05_17a:1991_14	saṅkhārupekkhāñāṇaṃ anulomañāṇa”nti vuttesu paṭipadāñāṇadassanavisuddhisaṅkhātesu	19911	
PA_atk-s05_17a:1991_15	navasu vipassanāñāṇesu bhayatupaṭṭhānasambandhena avatthābhedena bhinnāni ekaṭṭhāni	19911	
PA_atk-s05_17a:1991_16	tīṇi ñāṇāni vuttāni, na sesāni.	19911	
PA_atk-s05_17a:1992_0	Puna tīsu anupassanāsu ante ṭhitāya anantarāya anattānupassanāya sambandhena tāya	1992	
PA_atk-s05_17a:1992_1	saha suññatānupassanāya ekaṭṭhataṃ dassetuṃ yā ca anattānupassanā yā ca suññatānupassanātiādimāha.	1992	
PA_atk-s05_17a:1992_2	Imāni hi dve ñāṇāni atthato ekameva, avatthābhedena pana bhinnāni. Yathā ca imāni,	1992	
PA_atk-s05_17a:1992_3	tathā aniccānupassanā ca animittānupassanā ca atthato ekameva ñāṇaṃ, dukkhānupassanā	1992	
PA_atk-s05_17a:1992_4	ca appaṇihitānupassanā ca atthato ekameva ñāṇaṃ, kevalaṃ avatthābhedeneva bhinnāni.	1992	
PA_atk-s05_17a:1992_5	Anattānupassanāsuññatānupassanānañca ekaṭṭhatāya vuttāya tesaṃ dvinnaṃ dvinnampi	1992	
PA_atk-s05_17a:1992_6	ñāṇānaṃ ekalakkhaṇattā ekaṭṭhatā vuttāva hotīti. Nimittaṃ paṭisaṅkhā ñāṇaṃ uppajjatīti	1992	
PA_atk-s05_17a:1992_7	“saṅkhāranimittaṃ addhuvaṃ tāvakālika”nti aniccalakkhaṇavasena jānitvā ñāṇaṃ uppajjati.	1992	
PA_atk-s05_17a:1992_8	Kāmañca na paṭhamaṃ jānitvā pacchā ñāṇaṃ uppajjati, vohāravasena pana “manañca paṭicca	1992	
PA_atk-s05_17a:1992_9	dhamme ca uppajjati manoviññāṇa”ntiādīni viya evaṃ vuccati. Saddasatthavidūpi ca	1992	
PA_atk-s05_17a:1992_10	“ādiccaṃ pāpuṇitvā tamo vigacchatī”tiādīsu viya samānakālepi imaṃ padaṃ icchanti.	19921	
PA_atk-s05_17a:1992_11	Ekattanayena vā purimañca pacchimañca ekaṃ katvā evaṃ vuttanti veditabbaṃ. Iminā	19921	
PA_atk-s05_17a:1992_12	nayena itarasmimpi padadvaye attho veditabbo. Muñcitukamyatādīnaṃ tiṇṇaṃ ñāṇānaṃ	19921	
PA_atk-s05_17a:1992_13	ekaṭṭhatā heṭṭhā vuttanayā eva.	19921	
PA_atk-s05_17a:1993_0	Nimittā cittaṃ vuṭṭhātīti saṅkhāranimitte dosadassanena tattha anallīnatāya saṅkhāranimittā	1993	
PA_atk-s05_17a:1993_1	cittaṃ vuṭṭhāti nāma. Animitte cittaṃ pakkhandatīti saṅkhāranimittapaṭipakkhena animittasaṅkhāte	1993	
PA_atk-s05_17a:1993_2	nibbāne tanninnatāya cittaṃ pavisati. Sesānupassanādvayepi iminā nayena attho veditabbo.	1993	
PA_atk-s05_17a:1993_3	Nirodhe nibbānadhātuyāti idha vutteneva paṭhamānupassanādvayampi vuttameva hoti.	1993	
PA_atk-s05_17a:1993_4	Nirodhetipi pāṭho. Bahiddhāvuṭṭhānavivaṭṭane paññāti vuṭṭhānasambandhena gotrabhuñāṇaṃ	1993	
PA_atk-s05_17a:1993_5	vuttaṃ. Gotrabhū dhammāti gotrabhuñāṇameva. Itarathā hi ekaṭṭhatā na yujjati. “Asaṅkhatā	1993	
PA_atk-s05_17a:1993_6	dhammā, appaccayā dhammā”tiādīsu viya vā catumaggavasena vā bahuvacanaṃ katanti veditabbaṃ.	1993	
PA_atk-s05_17a:1993_7	Yasmā vimokkhoti maggo, maggo ca dubhatovuṭṭhāno, tasmā tena sambandhena yā ca dubhatovuṭṭhānavivaṭṭane paññātiādi vuttaṃ.	1993	
PA_atk-s05_17a:1994_0	228. Puna vimokkhānaṃ nānākkhaṇānaṃ ekakkhaṇapariyāyaṃ dassetukāmo katihākārehītiādimāha.	1994	
PA_atk-s05_17a:1994_1	Tattha ādhipateyyaṭṭhenāti jeṭṭhakaṭṭhena. Adhiṭṭhānaṭṭhenāti patiṭṭhānaṭṭhena. Abhinīhāraṭṭhenāti	1994	
PA_atk-s05_17a:1994_2	vipassanāvīthito nīharaṇaṭṭhena. Niyyānaṭṭhenāti nibbānupagamanaṭṭhena. Aniccato	1994	
PA_atk-s05_17a:1994_3	manasikarototi vuṭṭhānagāminivipassanākkhaṇeyeva. Animitto vimokkhoti maggakkhaṇeyeva.	1994	
PA_atk-s05_17a:1994_4	Esa nayo sesesu. Cittaṃ adhiṭṭhātīti cittaṃ adhikaṃ katvā ṭhāti, cittaṃ patiṭṭhāpetīti	1994	
PA_atk-s05_17a:1994_5	adhippāyo. Cittaṃ abhinīharatīti vipassanāvīthito cittaṃ nīharati. Nirodhaṃ nibbānaṃ	1994	
PA_atk-s05_17a:1994_6	niyyātīti nirodhasaṅkhātaṃ nibbānaṃ upagacchatīti evaṃ ākāranānattato catudhā nānākkhaṇatā dassitā.	1994	
PA_atk-s05_17a:1995_0	Ekakkhaṇatāya samodhānaṭṭhenāti ekajjhaṃ samosaraṇaṭṭhena. Adhigamanaṭṭhenāti vindanaṭṭhena.	1995	
PA_atk-s05_17a:1995_1	Paṭilābhaṭṭhenāti pāpuṇanaṭṭhena. Paṭivedhaṭṭhenāti ñāṇena paṭivijjhanaṭṭhena. Sacchikiriyaṭṭhenāti	1995	
PA_atk-s05_17a:1995_2	paccakkhakaraṇaṭṭhena. Phassanaṭṭhenāti ñāṇaphusanāya phusanaṭṭhena. Abhisamayaṭṭhenāti	1995	
PA_atk-s05_17a:1995_3	abhimukhaṃ samāgamanaṭṭhena. Ettha “samodhānaṭṭhenā”ti mūlapadaṃ, sesāni adhigamavevacanāni.	1995	
PA_atk-s05_17a:1995_4	Tasmāyeva hi sabbesaṃ ekato vissajjanaṃ kataṃ. Nimittā muccatīti niccanimittato muccati.	1995	
PA_atk-s05_17a:1995_5	Iminā vimokkhaṭṭho vutto. Yato muccatīti yato nimittato muccati. Tattha na paṇidahatīti	1995	
PA_atk-s05_17a:1995_6	tasmiṃ nimitte patthanaṃ na karoti. Yattha na paṇidahatīti yasmiṃ nimitte na paṇidahati.	1995	
PA_atk-s05_17a:1995_7	Tena suññoti tena nimittena suñño. Yena suññoti yena nimittena suñño. Tena nimittena	1995	
PA_atk-s05_17a:1995_8	animittoti iminā animittaṭṭho vutto.	1995	
PA_atk-s05_17a:1996_0	Paṇidhiyā muccatīti paṇidhito muccati. “Paṇidhi muccatī”ti pāṭho nissakkatthoyeva.	1996	
PA_atk-s05_17a:1996_1	Iminā vimokkhaṭṭho vutto. Yattha na paṇidahatīti yasmiṃ dukkhe na paṇidahati. Tena	1996	
PA_atk-s05_17a:1996_2	suññoti tena dukkhena suñño. Yena suññoti yena dukkhanimittena suñño. Yena nimittenāti	1996	
PA_atk-s05_17a:1996_3	yena dukkhanimittena. Tattha na paṇidahatīti iminā appaṇihitaṭṭho vutto. Abhinivesā	1996	
PA_atk-s05_17a:1996_4	muccatīti iminā vimokkhaṭṭho vutto. Yena suññoti yena abhinivesanimittena suñño.	1996	
PA_atk-s05_17a:1996_5	Yena nimittenāti yena abhinivesanimittena. Yattha na paṇidahati, tena suññoti yasmiṃ	1996	
PA_atk-s05_17a:1996_6	abhinivesanimitte na paṇidahati, tena abhinivesanimittena suñño. Iminā suññataṭṭho vutto.	1996	
PA_atk-s05_17a:1997_0	229. Puna aṭṭhavimokkhādīni niddisitukāmo atthi vimokkhotiādimāha. Tattha niccato	1997	
PA_atk-s05_17a:1997_1	abhinivesātiādīni saññāvimokkhe vuttanayena veditabbāni. Sabbābhinivesehīti vuttappakārehi	1997	
PA_atk-s05_17a:1997_2	abhinivesehi. Iti abhinivesamuccanavasena suññatavimokkhā nāma jātā, teyeva niccādinimittamuccanavasena	1997	
PA_atk-s05_17a:1997_3	animittavimokkhā, niccantiādipaṇidhīhi muccanavasena appaṇihitavimokkhā. Ettha ca	1997	
PA_atk-s05_17a:1997_4	paṇidhi muccatīti sabbattha nissakkattho veditabbo. Paṇidhiyā muccatīti vā pāṭho.	1997	
PA_atk-s05_17a:1997_5	“Sabbapaṇidhīhi muccatī”ti cettha sādhakaṃ. Evaṃ tisso anupassanā tadaṅgavimokkhattā	1997	
PA_atk-s05_17a:1997_6	ca samucchedavimokkhassa paccayattā ca pariyāyena vimokkhāti vuttā.	1997	
PA_atk-s05_17a:1998_0	230. Tattha jātāti anantare vipassanāvimokkhepi sati imissā kathāya maggavimokkhādhikārattā	1998	
PA_atk-s05_17a:1998_1	tasmiṃ maggavimokkhe jātāti vuttaṃ hoti. Anavajjakusalāti rāgādivajjavirahitā kusalā.	1998	
PA_atk-s05_17a:1998_2	Vicchedaṃ katvā vā pāṭho. Bodhipakkhiyā dhammāti “cattāro satipaṭṭhānā, cattāro sammappadhānā,	1998	
PA_atk-s05_17a:1998_3	cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko	1998	
PA_atk-s05_17a:1998_4	maggo”ti vuttā sattatiṃsa bodhipakkhiyadhammā. Idaṃ mukhanti idaṃ vuttappakāraṃ dhammajātaṃ	1998	
PA_atk-s05_17a:1998_5	ārammaṇato nibbānapavesāya mukhattā mukhaṃ nāmāti vuttaṃ hoti. Tesaṃ dhammānanti	1998	
PA_atk-s05_17a:1998_6	tesaṃ bodhipakkhiyānaṃ dhammānaṃ. Idaṃ vimokkhamukhanti nibbānaṃ vikkhambhanatadaṅgasamucchedapaṭippassaddhinissaraṇavimokkhesu	1998	
PA_atk-s05_17a:1998_7	nissaraṇavimokkhova, “yāvatā, bhikkhave, dhammā saṅkhatā vā asaṅkhatā vā, virāgo	1998	
PA_atk-s05_17a:1998_8	tesaṃ dhammānaṃ aggamakkhāyatī”ti vuttattā uttamaṭṭhena mukhañcāti vimokkhamukhaṃ.	1998	
PA_atk-s05_17a:1998_9	Vimokkhañca taṃ mukhañca vimokkhamukhanti kammadhārayasamāsavasena ayameva attho	1998	
PA_atk-s05_17a:1998_10	vutto. Vimokkhañcāti ettha liṅgavipallāso kato. Tīṇi akusalamūlānīti lobhadosamohā.	19981	
PA_atk-s05_17a:1998_11	Tīṇi duccaritānīti kāyavacīmanoduccaritāni. Sabbepi akusalā dhammāti akusalamūlehi	19981	
PA_atk-s05_17a:1998_12	sampayuttā duccaritehi sampayuttā ca asampayuttā ca sevitabbadomanassādīni ṭhapetvā	19981	
PA_atk-s05_17a:1998_13	sabbepi akusalā dhammā. Kusalamūlasucaritāni vuttapaṭipakkhena veditabbāni. Sabbepi	19981	
PA_atk-s05_17a:1998_14	kusalā dhammāti vuttanayeneva sampayuttā asampayuttā ca vimokkhassa upanissayabhūtā	19981	
PA_atk-s05_17a:1998_15	sabbepi kusalā dhammā. Vivaṭṭakathā heṭṭhā vuttā. Vimokkhavivaṭṭasambandhena panettha	19981	
PA_atk-s05_17a:1998_16	sesavivaṭṭāpi vuttā. Āsevanāti ādito sevanā. Bhāvanāti tasseva vaḍḍhanā. Bahulīkammanti	19981	
PA_atk-s05_17a:1998_17	tasseva vasippattiyā punappunaṃ karaṇaṃ. Maggassa pana ekakkhaṇeyeva kiccasādhanavasena	19981	
PA_atk-s05_17a:1998_18	āsevanādīni veditabbāni. Paṭilābho vā vipāko vātiādīni heṭṭhā vuttatthānevāti.	19981	
PA_atk-s05_17a:1999	Vimokkhaniddesavaṇṇanā niṭṭhitā.	199	
PA_atk-s05_17a:2000	Saddhammappakāsiniyā paṭisambhidāmagga-aṭṭhakathāya	200	
PA_atk-s05_17a:2001	Vimokkhakathāvaṇṇanā niṭṭhitā.	200	
PA_atk-s05_17a:2002	6. Gatikathā	200	
PA_atk-s05_17a:2003	Gatikathāvaṇṇanā	200	
PA_atk-s05_17a:2004_0	231. Idāni tassā vimokkhuppattiyā hetubhūtaṃ hetusampattiṃ dassentena kathitāya gatikathāya	2004	
PA_atk-s05_17a:2004_1	apubbatthānuvaṇṇanā. Duhetukapaṭisandhikassāpi hi “natthi jhānaṃ apaññassā”ti vacanato	2004	
PA_atk-s05_17a:2004_2	jhānampi na uppajjati, kiṃ pana vimokkho. Tattha gatisampattiyāti nirayatiracchānayonipettivisayamanussadevasaṅkhātāsu	2004	
PA_atk-s05_17a:2004_3	pañcasu gatīsu manussadevasaṅkhātāya gatisampattiyā. Etena purimā tisso gativipattiyo	2004	
PA_atk-s05_17a:2004_4	paṭikkhipati. Gatiyā sampatti gatisampatti, sugatīti vuttaṃ hoti. Gatīti ca sahokāsā	2004	
PA_atk-s05_17a:2004_5	khandhā. Pañcasu ca gatīsu pettivisayaggahaṇeneva asurakāyopi gahito. Devāti cha	2004	
PA_atk-s05_17a:2004_6	kāmāvacaradevā brahmāno ca. Devaggahaṇena asurāpi saṅgahitā. Ñāṇasampayutteti ñāṇasampayuttapaṭisandhikkhaṇe.	2004	
PA_atk-s05_17a:2004_7	Khaṇopi hi ñāṇasampayuttayogena teneva vohārena vuttoti veditabbo. Katinaṃ hetūnanti	2004	
PA_atk-s05_17a:2004_8	alobhādosāmohahetūsu katinaṃ hetūnaṃ. Upapattīti upapajjanaṃ, nibbattīti attho.	2004	
PA_atk-s05_17a:2005_0	Yasmā pana suddakulajātāpi tihetukā honti, tasmā te sandhāya paṭhamapucchā. Yasmā	2005	
PA_atk-s05_17a:2005_1	ca yebhuyyena mahāpuññā tīsu mahāsālakulesu jāyanti, tasmā tesaṃ tiṇṇaṃ kulānaṃ vasena	2005	
PA_atk-s05_17a:2005_2	tisso pucchā. Pāṭho pana saṅkhitto. Mahatī sālā etesanti mahāsālā, mahāgharā mahāvibhavāti	2005	
PA_atk-s05_17a:2005_3	attho. Atha vā mahā sāro etesanti mahāsārāti vattabbe ra-kārassa la-kāraṃ katvā “mahāsālā”ti	2005	
PA_atk-s05_17a:2005_4	vuttaṃ. Khattiyā mahāsālā, khattiyesu vā mahāsālāti khattiyamahāsālā. Sesesupi eseva	2005	
PA_atk-s05_17a:2005_5	nayo. Tattha yassa khattiyassa gehe pacchimantena koṭisataṃ dhanaṃ nidhānagataṃ hoti,	2005	
PA_atk-s05_17a:2005_6	kahāpaṇānañca vīsati ambaṇāni divasaṃ valañje nikkhamanti, ayaṃ khattiyamahāsālo	2005	
PA_atk-s05_17a:2005_7	nāma. Yassa brāhmaṇassa gehe pacchimantena asītikoṭidhanaṃ nidhānagataṃ hoti, kahāpaṇānañca	2005	
PA_atk-s05_17a:2005_8	dasa ambaṇāni divasaṃ valañje nikkhamanti, ayaṃ brāhmaṇamahāsālo nāma. Yassa gahapatissa	2005	
PA_atk-s05_17a:2005_9	gehe pacchimantena cattālīsakoṭidhanaṃ nidhānagataṃ hoti, kahāpaṇānañca pañca ambaṇāni	2005	
PA_atk-s05_17a:2005_10	divasaṃ valañje nikkhamanti, ayaṃ gahapatimahāsālo nāma.	20051	
PA_atk-s05_17a:2006_0	Rūpāvacarānaṃ arūpāvacarānañca ekantatihetukattā “ñāṇasampayutte”ti na vuttaṃ, manussesu	2006	
PA_atk-s05_17a:2006_1	pana duhetukāhetukānañca sabbhāvato, kāmāvacaresu devesu duhetukānañca sabbhāvato	2006	
PA_atk-s05_17a:2006_2	sesesu “ñāṇasampayutte”ti vuttaṃ. Ettha ca kāmāvacaradevā pañcakāmaguṇaratiyā kīḷanti,	2006	
PA_atk-s05_17a:2006_3	sarīrajutiyā ca jotantīti devā, rūpāvacarabrahmāno jhānaratiyā kīḷanti, sarīrajutiyā	2006	
PA_atk-s05_17a:2006_4	ca jotantīti devā, arūpāvacarabrahmāno jhānaratiyā kīḷanti, ñāṇajutiyā ca jotantīti devā.	2006	
PA_atk-s05_17a:2007_0	232. Kusalakammassa javanakkhaṇeti atītajātiyā idha tihetukapaṭisandhijanakassa tihetukakāmāvacarakusalakammassa	2007	
PA_atk-s05_17a:2007_1	ca javanavīthiyaṃ punappunaṃ uppattivasena sattavāraṃ javanakkhaṇe, pavattanakāleti	2007	
PA_atk-s05_17a:2007_2	attho. Tayo hetū kusalāti alobho kusalahetu adoso kusalahetu amoho kusalahetu. Tasmiṃ	2007	
PA_atk-s05_17a:2007_3	khaṇe jātacetanāyāti tasmiṃ vuttakkhaṇeyeva jātāya kusalacetanāya. Sahajātapaccayā	2007	
PA_atk-s05_17a:2007_4	hontīti uppajjamānā ca sahauppādanabhāvena upakārakā honti. Tena vuccatīti tena sahajātapaccayabhāveneva	2007	
PA_atk-s05_17a:2007_5	vuccati. Kusalamūlapaccayāpi saṅkhārāti ekacittakkhaṇikapaccayākāranayena vuttaṃ.	2007	
PA_atk-s05_17a:2007_6	“Saṅkhārā”ti ca bahuvacanena tattha saṅkhārakkhandhasaṅgahitā sabbe cetasikā gahitāti	2007	
PA_atk-s05_17a:2007_7	veditabbaṃ. Apisaddena saṅkhārapaccayāpi kusalamūlānītipi vuttaṃ hoti.	2007	
PA_atk-s05_17a:2008_0	Nikantikkhaṇeti attano vipākaṃ dātuṃ paccupaṭṭhitakamme vā tathā paccupaṭṭhitakammena	2008	
PA_atk-s05_17a:2008_1	upaṭṭhāpite kammanimitte vā gatinimitte vā uppajjamānānaṃ nikantikkhaṇe. Nikantīti	2008	
PA_atk-s05_17a:2008_2	nikāmanā patthanā. Āsannamaraṇassa hi mohena ākulacittattā avīcijālāyapi nikanti	2008	
PA_atk-s05_17a:2008_3	uppajjati, kiṃ pana sesesu nimittesu. Dve hetūti lobho akusalahetu moho akusalahetu.	2008	
PA_atk-s05_17a:2008_4	Bhavanikanti pana paṭisandhianantaraṃ pavattabhavaṅgavīthito vuṭṭhitamattasseva attano	2008	
PA_atk-s05_17a:2008_5	khandhasantānaṃ ārabbha sabbesampi uppajjati. “Yassa vā pana yattha akusalā dhammā	2008	
PA_atk-s05_17a:2008_6	na uppajjittha, tassa tattha kusalā dhammā na uppajjitthāti āmantā”ti evamādi idameva	2008	
PA_atk-s05_17a:2008_7	sandhāya vuttaṃ. Tasmiṃ khaṇe jātacetanāyāti akusalacetanāya.	2008	
PA_atk-s05_17a:2009_0	Paṭisandhikkhaṇeti tena kammena gahitapaṭisandhikkhaṇe. Tayo hetūti alobho abyākatahetu	2009	
PA_atk-s05_17a:2009_1	adoso abyākatahetu amoho abyākatahetu. Tasmiṃ khaṇe jātacetanāyāti vipākābyākatacetanāya.	2009	
PA_atk-s05_17a:2009_2	Nāmarūpapaccayāpi viññāṇanti ettha tasmiṃ paṭisandhikkhaṇe tayo vipākahetū sesacetasikā	2009	
PA_atk-s05_17a:2009_3	ca nāmaṃ, hadayavatthu rūpaṃ. Tato nāmarūpapaccayatopi paṭisandhiviññāṇaṃ pavattati.	2009	
PA_atk-s05_17a:2009_4	Viññāṇapaccayāpi nāmarūpanti etthāpi nāmaṃ vuttappakārameva, rūpaṃ pana idha sahetukamanussapaṭisandhiyā	2009	
PA_atk-s05_17a:2009_5	adhippetattā gabbhaseyyakānaṃ vatthudasakaṃ kāyadasakaṃ bhāvadasakanti samatiṃsa	2009	
PA_atk-s05_17a:2009_6	rūpāni, saṃsedajānaṃ opapātikānañca paripuṇṇāyatanānaṃ cakkhudasakaṃ sotadasakaṃ	2009	
PA_atk-s05_17a:2009_7	ghānadasakaṃ jivhādasakañcāti samasattati rūpāni. Taṃ vuttappakāraṃ nāmarūpaṃ paṭisandhikkhaṇe	2009	
PA_atk-s05_17a:2009_8	paṭisandhiviññāṇapaccayā pavattati.	2009	
PA_atk-s05_17a:2010_0	Pañcakkhandhāti ettha paṭisandhicittena paṭisandhikkhaṇe labbhamānāni rūpāni rūpakkhandho,	2010	
PA_atk-s05_17a:2010_1	sahajātā vedanā vedanākkhandho, saññā saññākkhandho, sesacetasikā saṅkhārakkhandho,	2010	
PA_atk-s05_17a:2010_2	paṭisandhicittaṃ viññāṇakkhandho. Sahajātapaccayā hontīti cattāro arūpino khandhā	2010	
PA_atk-s05_17a:2010_3	aññamaññaṃ sahajātapaccayā honti, rūpakkhandhe cattāro mahābhūtā aññamaññaṃ sahajātapaccayā	2010	
PA_atk-s05_17a:2010_4	honti, arūpino khandhā ca hadayarūpañca aññamaññaṃ sahajātapaccayā honti, mahābhūtāpi	2010	
PA_atk-s05_17a:2010_5	upādārūpānaṃ sahajātapaccayā honti. Aññamaññapaccayā hontīti aññamaññaṃ uppādanupatthambhanabhāvena	2010	
PA_atk-s05_17a:2010_6	upakārakā honti, cattāro arūpino khandhā ca aññamaññapaccayā honti, cattāro mahābhūtā	2010	
PA_atk-s05_17a:2010_7	aññamaññapaccayā honti. Nissayapaccayā hontīti adhiṭṭhānākārena nissayākārena ca	2010	
PA_atk-s05_17a:2010_8	upakārakā honti, cattāro arūpino khandhā ca aññamaññaṃ nissayapaccayā hontīti sahajātā	2010	
PA_atk-s05_17a:2010_9	viya vitthāretabbā. Vippayuttapaccayā hontīti ekavatthukādibhāvānupagamanena vippayuttabhāvena	2010	
PA_atk-s05_17a:2010_10	upakārakā honti, arūpino khandhā paṭisandhirūpānaṃ vippayuttapaccayā honti, hadayarūpaṃ	20101	
PA_atk-s05_17a:2010_11	arūpīnaṃ khandhānaṃ vippayuttapaccayo hoti. “Pañcakkhandhā”ti hettha evaṃ yathālābhavasena vuttaṃ.	20101	
PA_atk-s05_17a:2011_0	Cattāro mahābhūtāti ettha tayo paccayā paṭhamaṃ vuttāyeva. Tayo jīvitasaṅkhārāti	2011	
PA_atk-s05_17a:2011_1	āyu ca usmā ca viññāṇañca. Āyūti rūpajīvitindriyaṃ arūpajīvitindriyañca. Usmāti tejodhātu.	2011	
PA_atk-s05_17a:2011_2	Viññāṇanti paṭisandhiviññāṇaṃ. Etāni hi uparūpari jīvitasaṅkhāraṃ saṅkharonti pavattentīti	2011	
PA_atk-s05_17a:2011_3	jīvitasaṅkhārā. Sahajātapaccayā hontīti arūpajīvitindriyaṃ paṭisandhiviññāṇañca sampayuttakānaṃ	2011	
PA_atk-s05_17a:2011_4	khandhānañca hadayarūpassa ca aññamaññasahajātapaccayā honti, tejodhātu tiṇṇaṃ mahābhūtānaṃ	2011	
PA_atk-s05_17a:2011_5	aññamaññasahajātapaccayo hoti, upādārūpānaṃ sahajātapaccayova, rūpajīvitindriyaṃ	2011	
PA_atk-s05_17a:2011_6	sahajātarūpānaṃ pariyāyena sahajātapaccayo hotīti veditabbaṃ. Aññamaññapaccayā honti,	2011	
PA_atk-s05_17a:2011_7	nissayapaccayā hontīti dvayaṃ arūpajīvitindriyaṃ paṭisandhiviññāṇañca sampayuttakhandhānaṃ	2011	
PA_atk-s05_17a:2011_8	aññamaññapaccayā honti. Aññamaññanissayapaccayā hontīti vuttanayeneva yojetvā veditabbaṃ.	2011	
PA_atk-s05_17a:2011_9	Vippayuttapaccayā hontīti arūpajīvitindriyaṃ paṭisandhiviññāṇañca paṭisandhirūpānaṃ	2011	
PA_atk-s05_17a:2011_10	vippayuttapaccayā honti. Rūpajīvitindriyaṃ pana aññamaññanissayavippayuttapaccayatte	20111	
PA_atk-s05_17a:2011_11	na yujjati. Tasmā “tayo jīvitasaṅkhārā”ti yathālābhavasena vuttaṃ. Nāmañca rūpañca	20111	
PA_atk-s05_17a:2011_12	vuttanayeneva catupaccayatte yojetabbaṃ. Cuddasa dhammāti pañcakkhandhā, cattāro	20111	
PA_atk-s05_17a:2011_13	mahābhūtā, tayo jīvitasaṅkhārā, nāmañca rūpañcāti evaṃ gaṇanāvasena cuddasa dhammā.	20111	
PA_atk-s05_17a:2011_14	Tesañca upari aññesañca sahajātādipaccayabhāvo vuttanayo eva. Sampayuttapaccayā hontīti	20111	
PA_atk-s05_17a:2011_15	puna ekavatthukaekārammaṇaekuppādaekanirodhasaṅkhātena sampayuttabhāvena upakārakā honti.	20111	
PA_atk-s05_17a:2012_0	Pañcindriyānīti saddhindriyādīni. Nāmañcāti idha vedanādayo tayo khandhā. Viññāṇañcāti	2012	
PA_atk-s05_17a:2012_1	paṭisandhiviññāṇaṃ. Puna cuddasa dhammāti cattāro khandhā, pañcindriyāni, tayo hetū,	2012	
PA_atk-s05_17a:2012_2	nāmañca viññāṇañcāti evaṃ gaṇanāvasena cuddasa dhammā. Aṭṭhavīsati dhammāti purimā	2012	
PA_atk-s05_17a:2012_3	ca cuddasa, ime ca cuddasāti aṭṭhavīsati. Idha rūpassāpi paviṭṭhattā sampayuttapaccayaṃ	2012	
PA_atk-s05_17a:2012_4	apanetvā vippayuttapaccayo vutto.	2012	
PA_atk-s05_17a:2013_0	Evaṃ paṭisandhikkhaṇe vijjamānassa tassa tassa paccayuppannassa dhammassa taṃ taṃ	2013	
PA_atk-s05_17a:2013_1	paccayabhedaṃ dassetvā paṭhamaṃ niddiṭṭhe hetū nigametvā dassento imesaṃ aṭṭhannaṃ	2013	
PA_atk-s05_17a:2013_2	hetūnaṃ paccayā upapatti hotīti āha. Kammāyūhanakkhaṇe tayo kusalahetū, nikantikkhaṇe	2013	
PA_atk-s05_17a:2013_3	dve akusalahetū, paṭisandhikkhaṇe tayo abyākatahetūti evaṃ aṭṭha hetū. Tattha tayo	2013	
PA_atk-s05_17a:2013_4	kusalahetū, dve akusalahetū ca idha paṭisandhikkhaṇe pavattiyā upanissayapaccayā	2013	
PA_atk-s05_17a:2013_5	honti. Tayo abyākatahetū yathāyogaṃ hetupaccayasahajātapaccayavasena paccayā honti.	2013	
PA_atk-s05_17a:2013_6	Sesavāresupi eseva nayo.	2013	
PA_atk-s05_17a:2014_0	Arūpāvacarānaṃ pana rūpābhāvā nāmapaccayāpi viññāṇaṃ, viññāṇapaccayāpi nāmanti vuttaṃ.	2014	
PA_atk-s05_17a:2014_1	Rūpamissakacuddasakopi ca parihīno. Tassa parihīnattā “aṭṭhavīsati dhammā”ti vāro ca na labbhati.	2014	
PA_atk-s05_17a:2015_0	233. Idāni vimokkhassa paccayabhūtaṃ tihetukapaṭisandhiṃ dassetvā teneva sambandhena	2015	
PA_atk-s05_17a:2015_1	duhetukapaṭisandhivisesañca dassetukāmo gatisampattiyā ñāṇavippayuttetiādimāha. Kusalakammassa	2015	
PA_atk-s05_17a:2015_2	javanakkhaṇeti atītajātiyā idha paṭisandhijanakassa duhetukakusalakammassa vuttanayeneva	2015	
PA_atk-s05_17a:2015_3	javanakkhaṇe. Dve hetūti ñāṇavippayuttattā alobho kusalahetu adoso kusalahetu. Dve	2015	
PA_atk-s05_17a:2015_4	abyākatahetūpi alobhādosāyeva.	2015	
PA_atk-s05_17a:2016_0	Cattāri indriyānīti paññindriyavajjāni saddhindriyādīni cattāri. Dvādasa dhammāti	2016	
PA_atk-s05_17a:2016_1	paññindriyassa amohahetussa ca parihīnattā dvādasa. Tesaṃ dvinnaṃyeva parihīnattā	2016	
PA_atk-s05_17a:2016_2	chabbīsati. Channaṃ hetūnanti dvinnaṃ kusalahetūnaṃ, dvinnaṃ akusalahetūnaṃ, dvinnaṃ	2016	
PA_atk-s05_17a:2016_3	vipākahetūnanti evaṃ channaṃ hetūnaṃ. Rūpārūpāvacarā panettha ekantatihetukattā na	2016	
PA_atk-s05_17a:2016_4	gahitā. Sesaṃ paṭhamavāre vuttanayeneva veditabbaṃ. Imasmiṃ vāre duhetukapaṭisandhiyā	2016	
PA_atk-s05_17a:2016_5	duhetukakammasseva vuttattā tihetukakammena duhetukapaṭisandhi na hotīti vuttaṃ hoti.	2016	
PA_atk-s05_17a:2016_6	Tasmā yaṃ dhammasaṅgahaṭṭhakathāyaṃ tipiṭakamahādhammarakkhitattheravāde “tihetukakammena	2016	
PA_atk-s05_17a:2016_7	paṭisandhi tihetukāva hoti, duhetukāhetukā na hoti. Duhetukakammena duhetukāhetukā	2016	
PA_atk-s05_17a:2016_8	hoti, tihetukā na hotī”ti vuttaṃ, taṃ imāya pāḷiyā sameti. Yaṃ pana tipiṭakacūḷanāgattherassa	2016	
PA_atk-s05_17a:2016_9	ca moravāpivāsimahādattattherassa ca vādesu “tihetukakammena paṭisandhi tihetukāpi	2016	
PA_atk-s05_17a:2016_10	hoti duhetukāpi, ahetukā na hoti. Duhetukakammena duhetukāpi hoti ahetukāpi, tihetukā	20161	
PA_atk-s05_17a:2016_11	na hotī”ti vuttaṃ, taṃ imāya pāḷiyā viruddhaṃ viya dissati. Imissā kathāya hetuadhikārattā	20161	
PA_atk-s05_17a:2016_12	ahetukapaṭisandhi na vuttāti.	20161	
PA_atk-s05_17a:2017	Gatikathāvaṇṇanā niṭṭhitā.	201	
PA_atk-s05_17a:2018	7. Kammakathāvaṇṇanā	201	
PA_atk-s05_17a:2019	Kammakathāvaṇṇanā	201	
PA_atk-s05_17a:2020_0	234. Idāni tassā hetusampattiyā paccayabhūtaṃ kammaṃ dassentena kathitāya kammakathāya	2020	
PA_atk-s05_17a:2020_1	apubbatthānuvaṇṇanā. Tattha ahosi kammaṃ ahosi kammavipākotiādīsu atītabhavesu katassa	2020	
PA_atk-s05_17a:2020_2	kammassa atītabhavesuyeva vipakkavipākaṃ gahetvā “ahosi kammaṃ ahosi kammavipāko”ti	2020	
PA_atk-s05_17a:2020_3	vuttaṃ. Tasseva atītassa kammassa diṭṭhadhammavedanīyassa upapajjavedanīyassa ca	2020	
PA_atk-s05_17a:2020_4	paccayavekallena atītabhavesuyeva avipakkavipākañca atīteyeva parinibbutassa ca diṭṭhadhammavedanīyaupapajjavedanīyaaparapariyāyavedanīyassa	2020	
PA_atk-s05_17a:2020_5	kammassa avipakkavipākañca gahetvā ahosi kammaṃ nāhosi kammavipākoti vuttaṃ. Atītasseva	2020	
PA_atk-s05_17a:2020_6	kammassa avipakkavipākassa paccuppannabhave paccayasampattiyā vipaccamānaṃ vipākaṃ	2020	
PA_atk-s05_17a:2020_7	gahetvā ahosi kammaṃ atthi kammavipākoti vuttaṃ. Atītasseva kammassa atikkantavipākakālassa	2020	
PA_atk-s05_17a:2020_8	ca paccuppannabhave parinibbāyantassa ca avipaccamānaṃ vipākaṃ gahetvā ahosi kammaṃ	2020	
PA_atk-s05_17a:2020_9	natthi kammavipākoti vuttaṃ. Atītasseva kammassa vipākārahassa avipakkavipākassa	2020	
PA_atk-s05_17a:2020_10	anāgate bhave paccayasampattiyā vipaccitabbaṃ vipākaṃ gahetvā ahosi kammaṃ bhavissati	20201	
PA_atk-s05_17a:2020_11	kammavipākoti vuttaṃ. Atītasseva kammassa atikkantavipākakālassa ca anāgatabhave	20201	
PA_atk-s05_17a:2020_12	parinibbāyitabbassa ca avipaccitabbaṃ vipākaṃ gahetvā ahosi kammaṃ na bhavissati	20201	
PA_atk-s05_17a:2020_13	kammavipākoti vuttaṃ. Evaṃ atītakammaṃ atītapaccuppannānāgatavipākāvipākavasena chadhā dassitaṃ.	20201	
PA_atk-s05_17a:2021_0	Paccuppannabhave katassa diṭṭhadhammavedanīyassa kammassa idheva vipaccamānaṃ vipākaṃ	2021	
PA_atk-s05_17a:2021_1	gahetvā atthi kammaṃ atthi kammavipākoti vuttaṃ. Tasseva paccuppannassa kammassa	2021	
PA_atk-s05_17a:2021_2	paccayavekallena idha avipaccamānañca diṭṭheva dhamme parinibbāyantassa idha avipaccamānañca	2021	
PA_atk-s05_17a:2021_3	vipākaṃ gahetvā atthi kammaṃ natthi kammavipākoti vuttaṃ. Paccuppannasseva kammassa	2021	
PA_atk-s05_17a:2021_4	upapajjavedanīyassa ca aparapariyāyavedanīyassa ca anāgatabhave vipaccitabbaṃ vipākaṃ	2021	
PA_atk-s05_17a:2021_5	gahetvā atthi kammaṃ bhavissati kammavipākoti vuttaṃ. Paccuppannasseva kammassa upapajjavedanīyassa	2021	
PA_atk-s05_17a:2021_6	paccayavekallena anāgatabhave avipaccitabbañca anāgatabhave parinibbāyitabbassa aparapariyāyavedanīyassa	2021	
PA_atk-s05_17a:2021_7	avipaccitabbañca vipākaṃ gahetvā atthi kammaṃ na bhavissati kammavipākoti vuttaṃ.	2021	
PA_atk-s05_17a:2021_8	Evaṃ paccuppannakammaṃ paccuppannānāgatavipākāvipākavasena catudhā dassitaṃ.	2021	
PA_atk-s05_17a:2022_0	Anāgatabhave kātabbassa kammassa anāgatabhave vipaccitabbaṃ vipākaṃ gahetvā bhavissati	2022	
PA_atk-s05_17a:2022_1	kammaṃ bhavissati kammavipākoti vuttaṃ. Tasseva anāgatassa kammassa paccayavekallena	2022	
PA_atk-s05_17a:2022_2	avipaccitabbañca anāgatabhave parinibbāyitabbassa avipaccitabbañca vipākaṃ gahetvā	2022	
PA_atk-s05_17a:2022_3	bhavissati kammaṃ na bhavissati kammavipākoti vuttaṃ. Evaṃ anāgatakammaṃ anāgatavipākāvipākavasena	2022	
PA_atk-s05_17a:2022_4	dvidhā dassitaṃ. Taṃ sabbaṃ ekato katvā dvādasavidhena kammaṃ dassitaṃ hoti.	2022	
PA_atk-s05_17a:2023_0	Imasmiṃ ṭhāne ṭhatvā tīṇi kammacatukkāni āharitvā vuccanti – tesu hi vuttesu ayamattho	2023	
PA_atk-s05_17a:2023_1	pākaṭataro bhavissatīti. Catubbidhañhi kammaṃ diṭṭhadhammavedanīyaṃ upapajjavedanīyaṃ	2023	
PA_atk-s05_17a:2023_2	aparapariyāyavedanīyaṃ ahosikammanti. Tesu ekajavanavīthiyaṃ sattasu cittesu kusalā	2023	
PA_atk-s05_17a:2023_3	vā akusalā vā paṭhamajavanacetanā diṭṭhadhammavedanīyakammaṃ nāma. Taṃ imasmiṃyeva	2023	
PA_atk-s05_17a:2023_4	attabhāve vipākaṃ deti. Tathā asakkontaṃ pana “ahosi kammaṃ nāhosi kammavipāko, na	2023	
PA_atk-s05_17a:2023_5	bhavissati kammavipāko, natthi kammavipāko”ti imassa tikassa vasena ahosikammaṃ nāma	2023	
PA_atk-s05_17a:2023_6	hoti. Atthasādhikā pana sattamajavanacetanā upapajjavedanīyakammaṃ nāma. Taṃ anantare	2023	
PA_atk-s05_17a:2023_7	attabhāve vipākaṃ deti. Tathā asakkontaṃ vuttanayeneva ahosikammaṃ nāma hoti. Ubhinnaṃ	2023	
PA_atk-s05_17a:2023_8	antare pana pañcajavanacetanā aparapariyāyavedanīyakammaṃ nāma. Taṃ anāgate yadā	2023	
PA_atk-s05_17a:2023_9	okāsaṃ labhati, tadā vipākaṃ deti. Sati saṃsārappavattiyā ahosikammaṃ nāma na hoti.	2023	
PA_atk-s05_17a:2024_0	Aparampi catubbidhaṃ kammaṃ yaggarukaṃ yabbahulaṃ yadāsannaṃ kaṭattā vā pana kammanti.	2024	
PA_atk-s05_17a:2024_1	Tattha kusalaṃ vā hotu akusalaṃ vā, garukāgarukesu yaṃ garukaṃ mātughātādikammaṃ	2024	
PA_atk-s05_17a:2024_2	vā mahaggatakammaṃ vā, tadeva paṭhamaṃ vipaccati. Tathā bahulābahulesupi yaṃ bahulaṃ	2024	
PA_atk-s05_17a:2024_3	hoti susīlyaṃ vā dussīlyaṃ vā, tadeva paṭhamaṃ vipaccati. Yadāsannaṃ nāma maraṇakāle	2024	
PA_atk-s05_17a:2024_4	anussaritakammaṃ vā katakammaṃ vā. Yañhi āsannamaraṇe anussarituṃ sakkoti kātuṃ vā,	2024	
PA_atk-s05_17a:2024_5	teneva upapajjati. Etehi pana tīhi muttaṃ punappunaṃ laddhāsevanaṃ kaṭattā vā pana	2024	
PA_atk-s05_17a:2024_6	kammaṃ nāma hoti. Tesaṃ abhāve taṃ paṭisandhiṃ ākaḍḍhati.	2024	
PA_atk-s05_17a:2025_0	Aparaṃ vā catubbidhaṃ kammaṃ janakaṃ upatthambhakaṃ upapīḷakaṃ upaghātakanti. Tattha	2025	
PA_atk-s05_17a:2025_1	janakaṃ nāma kusalampi hoti akusalampi. Taṃ paṭisandhiyaṃ pavattepi rūpārūpavipākaṃ	2025	
PA_atk-s05_17a:2025_2	janeti. Upatthambhakaṃ pana janetuṃ na sakkoti, aññena kammena dinnāya paṭisandhiyā	2025	
PA_atk-s05_17a:2025_3	janite vipāke uppajjanakasukhadukkhaṃ upatthambheti, addhānaṃ pavatteti. Upapīḷakaṃ	2025	
PA_atk-s05_17a:2025_4	aññena kammena dinnāya paṭisandhiyā janite vipāke uppajjanakasukhadukkhaṃ pīḷeti	2025	
PA_atk-s05_17a:2025_5	bādhati, addhānaṃ pavattituṃ na deti. Upaghātakaṃ pana kusalampi akusalampi samānaṃ	2025	
PA_atk-s05_17a:2025_6	aññaṃ dubbalakammaṃ ghātetvā tassa vipākaṃ paṭibāhitvā attano vipākassa okāsaṃ karoti.	2025	
PA_atk-s05_17a:2025_7	Evaṃ pana kammena kate okāse taṃ vipākaṃ uppannaṃ nāma vuccati.	2025	
PA_atk-s05_17a:2026_0	Iti imesaṃ dvādasannaṃ kammānaṃ kammantarañca vipākantarañca buddhānaṃ kammavipākañāṇasseva	2026	
PA_atk-s05_17a:2026_1	yāthāvasarasato pākaṭaṃ hoti asādhāraṇaṃ sāvakehi. Vipassakena pana kammantaraṃ vipākantarañca	2026	
PA_atk-s05_17a:2026_2	ekadesato jānitabbaṃ. Tasmā ayaṃ mukhamattadassanena kammaviseso pakāsitoti.	2026	
PA_atk-s05_17a:2027_0	235. Evaṃ suddhikakammavasena paṭhamavāraṃ vatvā tadeva kammaṃ dvidhā vibhajitvā	2027	
PA_atk-s05_17a:2027_1	kusalākusalādiyugalavasena dasahi pariyāyehi apare dasa vārā vuttā. Tattha ārogyaṭṭhena	2027	
PA_atk-s05_17a:2027_2	kusalaṃ, anārogyaṭṭhena akusalaṃ, idaṃ dukaṃ jātivasena vuttaṃ. Akusalameva rāgādidosasaṃyogena	2027	
PA_atk-s05_17a:2027_3	sāvajjaṃ, kusalaṃ tadabhāvena anavajjaṃ. Akusalaṃ aparisuddhattā, kaṇhābhijātihetuttā	2027	
PA_atk-s05_17a:2027_4	vā kaṇhaṃ, kusalaṃ parisuddhattā, sukkābhijātihetuttā vā sukkaṃ. Kusalaṃ sukhavuddhimattā	2027	
PA_atk-s05_17a:2027_5	sukhudrayaṃ, akusalaṃ dukkhavuddhimattā dukkhudrayaṃ. Kusalaṃ sukhaphalavattā sukhavipākaṃ,	2027	
PA_atk-s05_17a:2027_6	akusalaṃ dukkhaphalavattā dukkhavipākanti evametesaṃ nānākāro veditabboti.	2027	
PA_atk-s05_17a:2028	Kammakathāvaṇṇanā niṭṭhitā.	202	
PA_atk-s05_17a:2029	8. Vipallāsakathā	202	
PA_atk-s05_17a:2030	Vipallāsakathāvaṇṇanā	203	
PA_atk-s05_17a:2031_0	236. Idāni tassa kammassa paccayabhūte vipallāse dassentena kathitāya suttantapubbaṅgamāya	2031	
PA_atk-s05_17a:2031_1	vipallāsakathāya apubbatthānuvaṇṇanā. Suttante tāva saññāvipallāsāti saññāya vipallatthabhāvā	2031	
PA_atk-s05_17a:2031_2	viparītabhāvā, viparītasaññāti attho. Sesadvayesupi eseva nayo. Cittakiccassa dubbalaṭṭhāne	2031	
PA_atk-s05_17a:2031_3	diṭṭhivirahitāya akusalasaññāya sakakiccassa balavakāle saññāvipallāso. Diṭṭhivirahitasseva	2031	
PA_atk-s05_17a:2031_4	akusalacittassa sakakiccassa balavakāle cittavipallāso. Diṭṭhisampayutte citte diṭṭhivipallāso.	2031	
PA_atk-s05_17a:2031_5	Tasmā sabbadubbalo saññāvipallāso, tato balavataro cittavipallāso, sabbabalavataro	2031	
PA_atk-s05_17a:2031_6	diṭṭhivipallāso. Ajātabuddhidārakassa kahāpaṇadassanaṃ viya hi saññā ārammaṇassa	2031	
PA_atk-s05_17a:2031_7	upaṭṭhānākāramattaggahaṇato. Gāmikapurisassa kahāpaṇadassanaṃ viya cittaṃ lakkhaṇapaṭivedhassāpi	2031	
PA_atk-s05_17a:2031_8	sampāpanato. Kammārassa mahāsaṇḍāsena ayogahaṇaṃ viya diṭṭhi abhinivissa parāmasanato.	2031	
PA_atk-s05_17a:2031_9	Anicce niccanti saññāvipallāsoti anicce vatthusmiṃ “niccaṃ ida”nti evaṃ gahetvā uppajjanakasaññā	2031	
PA_atk-s05_17a:2031_10	saññāvipallāso. Iminā nayena sabbapadesu attho veditabbo. Na saññāvipallāso na cittavipallāso	20311	
PA_atk-s05_17a:2031_11	na diṭṭhivipallāsoti catūsu vatthūsu dvādasannaṃ vipallāsaggāhānaṃ abhāvā yāthāvaggahaṇaṃ vuttaṃ.	20311	
PA_atk-s05_17a:2032_0	Gāthāsu anattani ca attāti anattani attāti evaṃsaññinoti attho. Micchādiṭṭhihatāti	2032	
PA_atk-s05_17a:2032_1	na kevalaṃ saññinova, saññāya viya uppajjamānāya micchādiṭṭhiyāpi hatā. Khittacittāti	2032	
PA_atk-s05_17a:2032_2	saññādiṭṭhīhi viya uppajjamānena khittena vibbhantena cittena samannāgatā. Visaññinoti	2032	
PA_atk-s05_17a:2032_3	desanāmattametaṃ, viparītasaññācittadiṭṭhinoti attho. Atha vā saññāpubbaṅgamattā	2032	
PA_atk-s05_17a:2032_4	diṭṭhiyā paṭhamaṃ catūhi padehi saññāvipallāso vutto, tato micchādiṭṭhihatāti diṭṭhivipallāso,	2032	
PA_atk-s05_17a:2032_5	khittacittāti cittavipallāso. Visaññinoti tīhi vipallāsaggāhehi pakatisaññāvirahitā	2032	
PA_atk-s05_17a:2032_6	mohaṃ gatā “mucchito visavegena, visaññī samapajjathā”tiettha viya. Te yogayuttā	2032	
PA_atk-s05_17a:2032_7	mārassāti te janā sattā mārassa yoge yuttā nāma honti. Ayogakkheminoti catūhi yogehi	2032	
PA_atk-s05_17a:2032_8	ītīhi khemaṃ nibbānaṃ appattā. Sattā gacchanti saṃsāranti teyeva puggalā saṃsāraṃ	2032	
PA_atk-s05_17a:2032_9	saṃsaranti. Kasmā? Jātimaraṇagāmino hi te, tasmā saṃsarantīti attho. Buddhāti catusaccabuddhā	2032	
PA_atk-s05_17a:2032_10	sabbaññuno. Kālattayasādhāraṇavasena bahuvacanaṃ. Lokasminti okāsaloke. Pabhaṅkarāti	20321	
PA_atk-s05_17a:2032_11	lokassa paññālokaṃ karā. Imaṃ dhammaṃ pakāsentīti vipallāsappahānaṃ dhammaṃ jotenti.	20321	
PA_atk-s05_17a:2032_12	Dukkhūpasamagāminanti dukkhavūpasamaṃ nibbānaṃ gacchantaṃ. Tesaṃ sutvānāti tesaṃ	20321	
PA_atk-s05_17a:2032_13	buddhānaṃ dhammaṃ sutvāna. Sappaññāti bhabbabhūtā paññavanto. Sacittaṃ paccaladdhūti	20321	
PA_atk-s05_17a:2032_14	vipallāsavajjitaṃ sakacittaṃ paṭilabhitvā. Paṭialaddhūti padacchedo. Atha vā paṭilabhiṃsu	20321	
PA_atk-s05_17a:2032_15	paṭialaddhunti padacchedo. Aniccato dakkhunti aniccavaseneva addasaṃsu. Anattani	20321	
PA_atk-s05_17a:2032_16	anattāti anattānaṃ anattāti addakkhuṃ. Atha vā anattani vatthusmiṃ attā natthīti	20321	
PA_atk-s05_17a:2032_17	addakkhuṃ. Sammādiṭṭhisamādānāti gahitasammādassanā. Sabbaṃ dukkhaṃ upaccagunti sakalaṃ	20321	
PA_atk-s05_17a:2032_18	vaṭṭadukkhaṃ samatikkantā.	20321	
PA_atk-s05_17a:2033_0	Pahīnāpahīnapucchāya diṭṭhisampannassāti sotāpannassa. Dukkhe sukhanti saññā uppajjati.	2033	
PA_atk-s05_17a:2033_1	Cittaṃ uppajjatīti mohakālussiyassa appahīnattā saññāmattaṃ vā cittamattaṃ vā uppajjati,	2033	
PA_atk-s05_17a:2033_2	anāgāmissapi uppajjati, kiṃ pana sotāpannassa. Ime dve arahatoyeva pahīnā. Asubhe	2033	
PA_atk-s05_17a:2033_3	subhanti saññā uppajjati. Cittaṃ uppajjatīti sakadāgāmissapi uppajjati, kiṃ pana	2033	
PA_atk-s05_17a:2033_4	sotāpannassa. Ime dve anāgāmissa pahīnāti aṭṭhakathāyaṃ vuttaṃ. Tasmā idaṃ dvayaṃ	2033	
PA_atk-s05_17a:2033_5	sotāpannasakadāgāmino sandhāya vuttanti veditabbaṃ. Anāgāmino kāmarāgassa pahīnattā	2033	
PA_atk-s05_17a:2033_6	“asubhe subha”nti saññācittavipallāsānañca pahānaṃ vuttanti veditabbaṃ. Dvīsu vatthūsūtiādīhi	2033	
PA_atk-s05_17a:2033_7	padehi pahīnāpahīne nigametvā dasseti. Tattha “anicce nicca”nti, “anattani attā”ti	2033	
PA_atk-s05_17a:2033_8	imesu dvīsu vatthūsu cha vipallāsā pahīnā. “Dukkhe sukha”nti, “asubhe subha”nti imesu	2033	
PA_atk-s05_17a:2033_9	dvīsu vatthūsu dve diṭṭhivipallāsā pahīnā. Kesuci potthakesu dveti paṭhamaṃ likhitaṃ,	2033	
PA_atk-s05_17a:2033_10	pacchā chāti. Catūsu vatthūsūti cattāri ekato katvā vuttaṃ. Aṭṭhāti dvīsu cha, dvīsu	20331	
PA_atk-s05_17a:2033_11	dveti aṭṭha. Cattāroti dukkhāsubhavatthūsu ekekasmiṃ dve dve saññācittavipallāsāti	20331	
PA_atk-s05_17a:2033_12	cattāro. Kesuci potthakesu “cha dvīsū”ti vuttaṭṭhānesupi evameva likhitanti.	20331	
PA_atk-s05_17a:2034	Vipallāsakathāvaṇṇanā niṭṭhitā.	203	
PA_atk-s05_17a:2035	9. Maggakathā	203	
PA_atk-s05_17a:2036	Maggakathāvaṇṇanā	203	
PA_atk-s05_17a:2037_0	237. Idāni tesaṃ tiṇṇaṃ vipallāsānaṃ pahānakaraṃ ariyamaggaṃ dassentena kathitāya	2037	
PA_atk-s05_17a:2037_1	maggakathāya apubbatthānuvaṇṇanā. Tattha maggoti kenaṭṭhena maggoti yo buddhasāsane	2037	
PA_atk-s05_17a:2037_2	maggoti vuccati, so kenaṭṭhena maggo nāma hotīti attho. Micchādiṭṭhiyā pahānāyātiādīsu	2037	
PA_atk-s05_17a:2037_3	dasasu pariyāyesu paṭhamo paṭhamo tassa tassa maggaṅgassa ujuvipaccanīkavasena vutto.	2037	
PA_atk-s05_17a:2037_4	Maggo ceva hetu cāti tassa tassa kiccassa karaṇāya paṭipadaṭṭhena maggo, sampāpakaṭṭhena	2037	
PA_atk-s05_17a:2037_5	hetu. Tena maggassa paṭipadaṭṭho sampāpakaṭṭho ca vutto hoti. “Ayaṃ maggo ayaṃ paṭipadā”tiādīsu	2037	
PA_atk-s05_17a:2037_6	hi paṭipadā maggo, “maggassa niyyānaṭṭho hetuṭṭho”tiādīsu sampāpako hetu. Evaṃ dvīhi	2037	
PA_atk-s05_17a:2037_7	dvīhi padehi “maggoti kenaṭṭhena maggo”ti pucchāya vissajjanaṃ kataṃ hoti. Sahajātānaṃ	2037	
PA_atk-s05_17a:2037_8	dhammānaṃ upatthambhanāyāti attanā sahajātānaṃ arūpadhammānaṃ sahajātaaññamaññanissayādibhāvena	2037	
PA_atk-s05_17a:2037_9	upatthambhanabhāvāya. Kilesānaṃ pariyādānāyāti taṃtaṃmaggavajjhānaṃ vuttāvasesakilesānaṃ	2037	
PA_atk-s05_17a:2037_10	khepanāya. Paṭivedhādivisodhanāyāti ettha yasmā “ko cādi kusalānaṃ dhammānaṃ, sīlañca	20371	
PA_atk-s05_17a:2037_11	suvisuddhaṃ diṭṭhi ca ujukā”ti vacanato sīlañca diṭṭhi ca saccapaṭivedhassa ādi.	20371	
PA_atk-s05_17a:2037_12	So ca ādimaggakkhaṇe visujjhati. Tasmā “paṭivedhādivisodhanāyā”ti vuttaṃ. Cittassa	20371	
PA_atk-s05_17a:2037_13	adhiṭṭhānāyāti sampayuttacittassa sakakicce patiṭṭhānāya. Cittassa vodānāyāti cittassa	20371	
PA_atk-s05_17a:2037_14	parisuddhabhāvāya. Visesādhigamāyāti lokiyato visesapaṭilābhāya. Uttari paṭivedhāyāti	20371	
PA_atk-s05_17a:2037_15	lokiyato uttari paṭivijjhanatthāya. Saccābhisamayāyāti catunnaṃ saccānaṃ ekābhisamayāya	20371	
PA_atk-s05_17a:2037_16	kiccanipphattivasena ekapaṭivedhāya. Nirodhe patiṭṭhāpanāyāti cittassa vā puggalassa	20371	
PA_atk-s05_17a:2037_17	vā nibbāne patiṭṭhāpanatthāya. Sakadāgāmimaggakkhaṇādīsu aṭṭha maggaṅgāni ekato katvā	20371	
PA_atk-s05_17a:2037_18	taṃtaṃmaggavajjhakilesappahānaṃ vuttaṃ. Evaṃ vacane kāraṇaṃ heṭṭhā vuttameva. Yasmā	20371	
PA_atk-s05_17a:2037_19	uparūparimaggenāpi suṭṭhu ādivisodhanā suṭṭhu cittavodānañca hoti, tasmā tānipi padāni vuttāni.	20371	
PA_atk-s05_17a:2038_0	Dassanamaggotiādīhi yāva pariyosānā tassa dhammassa lakkhaṇavasena maggaṭṭho vutto.	2038	
PA_atk-s05_17a:2038_1	Tāni sabbānipi padāni abhiññeyyaniddese vuttatthāneva. Evamettha yathāsambhavaṃ lokiyalokuttaro	2038	
PA_atk-s05_17a:2038_2	maggo niddiṭṭho. Hetuṭṭhena maggoti ca aṭṭhaṅgiko maggo niddiṭṭho. Nippariyāyamaggattā	2038	
PA_atk-s05_17a:2038_3	cassa puna “maggo”ti na vuttaṃ. Ādhipateyyaṭṭhena indriyāti ādīni ca indriyādīnaṃ	2038	
PA_atk-s05_17a:2038_4	atthavasena vuttāni, na maggaṭṭhavasena. Saccānīti cettha saccañāṇāni. Sabbepi te	2038	
PA_atk-s05_17a:2038_5	dhammā nibbānassa paṭipadaṭṭhena maggo. Ante vuttaṃ nibbānaṃ pana saṃsāradukkhābhibhūtehi	2038	
PA_atk-s05_17a:2038_6	dukkhanissaraṇatthikehi sappurisehi maggīyati gavesīyatīti maggoti vuttanti veditabbanti.	2038	
PA_atk-s05_17a:2039	Maggakathāvaṇṇanā niṭṭhitā.	203	
PA_atk-s05_17a:2040	10. Maṇḍapeyyakathā	204	
PA_atk-s05_17a:2041	Maṇḍapeyyakathāvaṇṇanā	204	
PA_atk-s05_17a:2042_0	238. Idāni tassa maggassa maṇḍapeyyattaṃ dassentena kathitāya bhagavato vacanekadesapubbaṅgamāya	2042	
PA_atk-s05_17a:2042_1	maṇḍapeyyakathāya apubbatthānuvaṇṇanā. Tattha maṇḍapeyyanti yathā sampannaṃ nimmalaṃ	2042	
PA_atk-s05_17a:2042_2	vippasannaṃ sappi sappimaṇḍoti vuccati, evaṃ vippasannaṭṭhena maṇḍo, pātabbaṭṭhena	2042	
PA_atk-s05_17a:2042_3	peyyaṃ. Yañhi pivitvā antaravīthiyaṃ patitā visaññino attano sāṭakādīnampi assāmikā	2042	
PA_atk-s05_17a:2042_4	honti, taṃ pasannampi na pātabbaṃ. Mayhaṃ pana idaṃ sikkhattayasaṅgahitaṃ sāsanabrahmacariyaṃ	2042	
PA_atk-s05_17a:2042_5	sampannattā nimmalattā vippasannattā maṇḍañca hitasukhāvahattā peyyañcāti maṇḍapeyyanti	2042	
PA_atk-s05_17a:2042_6	dīpeti. Maṇḍo peyyo etthāti maṇḍapeyyaṃ. Kiṃ taṃ? Sāsanabrahmacariyaṃ. Kasmā sikkhattayaṃ	2042	
PA_atk-s05_17a:2042_7	brahmacariyaṃ nāma? Uttamaṭṭhena nibbānaṃ brahmaṃ nāma, sikkhattayaṃ nibbānatthāya	2042	
PA_atk-s05_17a:2042_8	pavattanato brahmatthāya cariyāti brahmacariyanti vuccati. Sāsanabrahmacariyanti	2042	
PA_atk-s05_17a:2042_9	taṃyeva. Satthā sammukhībhūtoti idamettha kāraṇavacanaṃ. Yasmā pana satthā sammukhībhūto,	2042	
PA_atk-s05_17a:2042_10	tasmā vīriyapayogaṃ katvā pivathetaṃ maṇḍaṃ. Bāhirakañhi bhesajjamaṇḍaṃ vejjassa	20421	
PA_atk-s05_17a:2042_11	asammukhā pivantānaṃ pamāṇaṃ vā uggamananiggamanaṃ vā na jānāmāti āsaṅkā hoti. Vejjassa	20421	
PA_atk-s05_17a:2042_12	sammukhā pana vejjo jānissatīti nirāsaṅkā pivanti. Evamevaṃ amhākañca dhammassāmī	20421	
PA_atk-s05_17a:2042_13	satthā sammukhībhūtoti vīriyaṃ katvā pivathāti maṇḍapāne sanniyojeti. Diṭṭhadhammikasamparāyikaparamatthehi	20421	
PA_atk-s05_17a:2042_14	yathārahaṃ anusāsatīti satthā. Apica “satthā bhagavā satthavāho”tiādinā niddesanayenapettha	20421	
PA_atk-s05_17a:2042_15	attho veditabbo. Sandissamāno mukho bhūtoti sammukhībhūto.	20421	
PA_atk-s05_17a:2043_0	Maṇḍapeyyaniddese tidhattamaṇḍoti tidhābhāvo tidhattaṃ. Tidhattena maṇḍo tidhattamaṇḍo,	2043	
PA_atk-s05_17a:2043_1	tividhena maṇḍoti attho. Satthari sammukhībhūteti idaṃ sabbākāraparipuṇṇamaṇḍattayadassanatthaṃ	2043	
PA_atk-s05_17a:2043_2	vuttaṃ. Parinibbutepi pana satthari ekadesena maṇḍattayaṃ pavattatiyeva. Teneva cassa	2043	
PA_atk-s05_17a:2043_3	niddese “satthari sammukhībhūte”ti avatvā katamo desanāmaṇḍotiādi vuttanti veditabbaṃ.	2043	
PA_atk-s05_17a:2044	Desanāmaṇḍoti dhammadesanā eva maṇḍo. Paṭiggahamaṇḍoti desanāpaṭiggāhako eva maṇḍo. Brahmacariyamaṇḍoti maggabrahmacariyameva maṇḍo.	204	
PA_atk-s05_17a:2045_0	Ācikkhanāti desetabbānaṃ saccādīnaṃ imāni nāmānīti nāmavasena kathanā. Desanāti dassanā.	2045	
PA_atk-s05_17a:2045_1	Paññāpanāti jānāpanā, ñāṇamukhe ṭhapanā vā. Āsanaṃ ṭhapento hi “āsanaṃ paññāpetī”ti	2045	
PA_atk-s05_17a:2045_2	vuccati. Paṭṭhapanāti paññāpanā, pavattanāti attho, ñāṇamukhe ṭhapanā vā. Vivaraṇāti	2045	
PA_atk-s05_17a:2045_3	vivaṭakaraṇaṃ, vivaritvā dassanāti attho. Vibhajanāti vibhāgakiriyā, vibhāgato dassanāti	2045	
PA_atk-s05_17a:2045_4	attho. Uttānīkammanti pākaṭabhāvakaraṇaṃ. Atha vā ācikkhanāti desanādīnaṃ channaṃ	2045	
PA_atk-s05_17a:2045_5	padānaṃ mūlapadaṃ. Desanādīni cha padāni tassa atthavivaraṇatthaṃ vuttāni. Tattha	2045	
PA_atk-s05_17a:2045_6	desanāti ugghaṭitaññūnaṃ vasena saṅkhepato paṭhamaṃ uddesavasena desanā. Ugghaṭitaññū	2045	
PA_atk-s05_17a:2045_7	hi saṅkhepena vuttaṃ paṭhamaṃ vuttañca paṭivijjhanti. Paññāpanāti vipañcitaññūnaṃ	2045	
PA_atk-s05_17a:2045_8	vasena tesaṃ cittatosanena buddhinisānena ca paṭhamaṃ saṅkhittassa vitthārato niddesavasena	2045	
PA_atk-s05_17a:2045_9	paññāpanā. Paṭṭhapanāti tesaṃyeva niddiṭṭhassa niddesassa paṭiniddesavasena vitthārataravacanena	2045	
PA_atk-s05_17a:2045_10	paññāpanā. Vivaraṇāti niddiṭṭhassāpi punappunaṃ vacanena vivaraṇā. Vibhajanāti punappunaṃ	20451	
PA_atk-s05_17a:2045_11	vuttassāpi vibhāgakaraṇena vibhajanā. Uttānīkammanti vivaṭassa vitthārataravacanena,	20451	
PA_atk-s05_17a:2045_12	vibhattassa ca nidassanavacanena uttānīkaraṇaṃ. Ayaṃ desanā neyyānampi paṭivedhāya	20451	
PA_atk-s05_17a:2045_13	hoti. Yevāpanaññepi kecīti piyaṅkaramātādikā vinipātikā gahitā. Viññātāroti paṭivedhavasena	20451	
PA_atk-s05_17a:2045_14	lokuttaradhammaṃ viññātāro. Ete hi bhikkhuādayo paṭivedhavasena dhammadesanaṃ paṭiggaṇhantīti	20451	
PA_atk-s05_17a:2045_15	paṭiggahā. Ayamevātiādīni paṭhamañāṇaniddese vuttatthāni. Ariyamaggo nibbānena saṃsandanato	20451	
PA_atk-s05_17a:2045_16	brahmatthāya cariyāti brahmacariyanti vuccati.	20451	
PA_atk-s05_17a:2046_0	239. Idāni adhimokkhamaṇḍotiādīhi tasmiṃ maggakkhaṇe vijjamānāni indriyabalabojjhaṅgamaggaṅgāni	2046	
PA_atk-s05_17a:2046_1	maṇḍapeyyavidhāne yojetvā dasseti. Tattha adhimokkhamaṇḍoti adhimokkhasaṅkhāto maṇḍo.	2046	
PA_atk-s05_17a:2046_2	Kasaṭoti pasādavirahito āvilo. Chaḍḍetvāti samucchedavasena pahāya. Saddhindriyassa	2046	
PA_atk-s05_17a:2046_3	adhimokkhamaṇḍaṃ pivatīti maṇḍapeyyanti saddhindriyato adhimokkhamaṇḍassa anaññattepi	2046	
PA_atk-s05_17a:2046_4	sati aññaṃ viya katvā vohāravasena vuccati, yathā loke nisadapotako nisadapotasarīrassa	2046	
PA_atk-s05_17a:2046_5	anaññattepi sati nisadapotassa sarīranti vuccati, yathā ca pāḷiyaṃ “phusitatta”ntiādīsu	2046	
PA_atk-s05_17a:2046_6	dhammato anaññopi bhāvo añño viya vutto, yathā ca aṭṭhakathāyaṃ “phusanalakkhaṇo	2046	
PA_atk-s05_17a:2046_7	phasso”tiādīsu dhammato anaññampi lakkhaṇaṃ aññaṃ viya vuttaṃ, evamidanti veditabbaṃ.	2046	
PA_atk-s05_17a:2046_8	Pivatīti cettha taṃsamaṅgipuggaloti vuttaṃ hoti. Taṃsamaṅgipuggalo taṃ maṇḍaṃ pivatīti	2046	
PA_atk-s05_17a:2046_9	katvā tena puggalena so maṇḍo pātabbato maṇḍapeyyaṃ nāma hotīti vuttaṃ hoti. “Maṇḍapeyyo”ti	2046	
PA_atk-s05_17a:2046_10	ca vattabbe “maṇḍapeyya”nti liṅgavipallāso kato. Sesānampi iminā nayena attho veditabbo.	20461	
PA_atk-s05_17a:2046_11	Apubbesu pana pariḷāhoti pīṇanalakkhaṇāya pītiyā paṭipakkho kilesasantāpo. Duṭṭhullanti	20461	
PA_atk-s05_17a:2046_12	upasamapaṭipakkho kilesavasena oḷārikabhāvo asantabhāvo. Appaṭisaṅkhāti paṭisaṅkhānapaṭipakkho	20461	
PA_atk-s05_17a:2046_13	kilesavasena asamavāhitabhāvo.	20461	
PA_atk-s05_17a:2047_0	240. Puna aññena pariyāyena maṇḍapeyyavidhiṃ niddisitukāmo atthi maṇḍotiādimāha.	2047	
PA_atk-s05_17a:2047_1	Tattha tatthāti tasmiṃ saddhindriye. Attharasotiādīsu saddhindriyassa adhimuccanaṃ	2047	
PA_atk-s05_17a:2047_2	attho, saddhindriyaṃ dhammo, tadeva nānākilesehi vimuttattā vimutti, tassa atthassa	2047	
PA_atk-s05_17a:2047_3	sampatti attharaso. Tassa dhammassa sampatti dhammaraso. Tassā vimuttiyā sampatti	2047	
PA_atk-s05_17a:2047_4	vimuttiraso. Atha vā atthapaṭilābharati attharaso, dhammapaṭilābharati dhammaraso,	2047	
PA_atk-s05_17a:2047_5	vimuttipaṭilābharati vimuttiraso. Ratīti ca taṃsampayuttā, tadārammaṇā vā pīti. Iminā	2047	
PA_atk-s05_17a:2047_6	nayena sesapadesupi attho veditabbo. Imasmiṃ pariyāye maṇḍassa peyyaṃ maṇḍapeyyanti attho vutto hoti.	2047	
PA_atk-s05_17a:2048_0	Evaṃ indriyādibodhipakkhiyadhammapaṭipāṭiyā indriyabalabojjhaṅgamaggaṅgānaṃ vasena	2048	
PA_atk-s05_17a:2048_1	maṇḍapeyyaṃ dassetvā puna ante ṭhitaṃ brahmacariyamaṇḍaṃ dassento maggassa padhānattā	2048	
PA_atk-s05_17a:2048_2	maggaṃ pubbaṅgamaṃ katvā uppaṭipāṭivasena maggaṅgabojjhaṅgabalaindriyāni dassesi.	2048	
PA_atk-s05_17a:2048_3	Ādhipateyyaṭṭhena indriyā maṇḍotiādayo yathāyogaṃ lokiyalokuttarā maṇḍā. Taṃ heṭṭhā	2048	
PA_atk-s05_17a:2048_4	vuttanayena veditabbaṃ. Tathaṭṭhena saccā maṇḍoti ettha pana dukkhasamudayānaṃ maṇḍattābhāvā	2048	
PA_atk-s05_17a:2048_5	mahāhatthipadasutte viya saccañāṇāni saccāti vuttanti veditabbaṃ.	2048	
PA_atk-s05_17a:2049	Saddhammappakāsiniyā paṭisambhidāmagga-aṭṭhakathāya	204	
PA_atk-s05_17a:2050	Maṇḍapeyyakathāvaṇṇanā niṭṭhitā.	205	
PA_atk-s05_17a:2051	Niṭṭhitā ca mahāvaggavaṇṇanā.	205	
PA_atk-s05_17a:2052	(2) Yuganaddhavaggo	205	
PA_atk-s05_17a:2053	1. Yuganaddhakathā	205	
PA_atk-s05_17a:2054	Yuganaddhakathāvaṇṇanā	205	
PA_atk-s05_17a:2055_0	1. Idāni maṇḍapeyyaguṇassa ariyamaggassa yuganaddhaguṇaṃ dassentena kathitāya suttantapubbaṅgamāya	2055	
PA_atk-s05_17a:2055_1	yuganaddhakathāya apubbatthānuvaṇṇanā. Yasmā pana dhammasenāpati dhammarāje dharamāneyeva	2055	
PA_atk-s05_17a:2055_2	dhammarājassa parinibbānasaṃvacchare parinibbuto, tasmā dhammarāje dharamāneyeva	2055	
PA_atk-s05_17a:2055_3	dhammabhaṇḍāgārikena desitaṃ idaṃ suttantaṃ tasseva sammukhā sutvā evaṃ me sutantiādimāhāti	2055	
PA_atk-s05_17a:2055_4	veditabbaṃ. Tattha āyasmāti piyavacanaṃ garuvacanaṃ sagāravasappatissavacanaṃ, āyumāti	2055	
PA_atk-s05_17a:2055_5	attho. Ānandoti tassa therassa nāmaṃ. So hi jāyamānoyeva kule ānandaṃ bhusaṃ tuṭṭhiṃ	2055	
PA_atk-s05_17a:2055_6	akāsi. Tasmāssa “ānando”ti nāmaṃ katanti veditabbaṃ. Kosambiyanti evaṃnāmake nagare.	2055	
PA_atk-s05_17a:2055_7	Tassa hi nagarassa ārāmapokkharaṇīādīsu tesu tesu ṭhānesu kosambarukkhā ussannā ahesuṃ,	2055	
PA_atk-s05_17a:2055_8	tasmā taṃ kosambīti saṅkhaṃ agamāsi. “Kusambassa isino assamato avidūre māpitattā”ti eke.	2055	
PA_atk-s05_17a:2056_0	Ghositārāmeti ghositaseṭṭhinā kārite ārāme. Kosambiyañhi tayo seṭṭhino ahesuṃ ghositaseṭṭhi	2056	
PA_atk-s05_17a:2056_1	kukkuṭaseṭṭhi pāvārikaseṭṭhīti. Te tayopi “loke buddho uppanno”ti sutvā pañcahi pañcahi	2056	
PA_atk-s05_17a:2056_2	sakaṭasatehi dānūpakaraṇāni gāhāpetvā sāvatthiṃ gantvā jetavanasamīpe khandhāvāraṃ	2056	
PA_atk-s05_17a:2056_3	bandhitvā satthu santikaṃ gantvā vanditvā paṭisanthāraṃ katvā nisinnā satthu dhammadesanaṃ	2056	
PA_atk-s05_17a:2056_4	sutvā sotāpattiphale patiṭṭhahitvā satthāraṃ nimantetvā buddhappamukhassa bhikkhusaṅghassa	2056	
PA_atk-s05_17a:2056_5	aḍḍhamāsamattaṃ mahādānaṃ datvā bhagavato pādamūle nipajjitvā sakajanapadagamanatthaṃ	2056	
PA_atk-s05_17a:2056_6	bhagavantaṃ yācitvā “suññāgāre kho gahapatayo tathāgatā abhiramantī”ti bhagavatā	2056	
PA_atk-s05_17a:2056_7	vutte “dinnā no bhagavatā paṭiññā”ti ñatvā ativiya tuṭṭhā dasabalaṃ vanditvā nikkhantā	2056	
PA_atk-s05_17a:2056_8	antarāmagge yojane yojane bhagavato nivāsatthaṃ vihāraṃ kārentā anupubbena kosambiṃ	2056	
PA_atk-s05_17a:2056_9	patvā attano attano ārāme mahantaṃ dhanapariccāgaṃ katvā bhagavato vihāre kārāpayiṃsu.	2056	
PA_atk-s05_17a:2056_10	Tattha ghositaseṭṭhinā kārito ghositārāmo nāma ahosi, kukkuṭaseṭṭhinā kārito kukkuṭārāmo	20561	
PA_atk-s05_17a:2056_11	nāma, pāvārikaseṭṭhinā ambavane kārito pāvārikambavanaṃ nāma. Taṃ sandhāya vuttaṃ	20561	
PA_atk-s05_17a:2056_12	“ghositaseṭṭhinā kārite ārāme”ti.	20561	
PA_atk-s05_17a:2057_0	Āvuso bhikkhavoti ettha buddhā bhagavanto sāvake ālapantā “bhikkhavo”ti ālapanti.	2057	
PA_atk-s05_17a:2057_1	Sāvakā pana “buddhehi sadisā mā homā”ti “āvuso”ti paṭhamaṃ vatvā pacchā “bhikkhavo”ti	2057	
PA_atk-s05_17a:2057_2	vadanti. Buddhehi ca ālapite bhikkhusaṅgho “bhadante”ti paṭivacanaṃ deti, sāvakehi ālapite “āvuso”ti.	2057	
PA_atk-s05_17a:2058_0	Yo hi kocīti aniyamavacanaṃ. Etena tādisānaṃ sabbabhikkhūnaṃ pariyādānaṃ. Mama santiketi	2058	
PA_atk-s05_17a:2058_1	mama samīpe. Arahattappattanti attanā arahattassa pattaṃ. Napuṃsake bhāve siddhavacanaṃ.	2058	
PA_atk-s05_17a:2058_2	Arahattaṃ pattanti vā padacchedo, attanā pattaṃ arahattanti attho. Arahattappattaṃ	2058	
PA_atk-s05_17a:2058_3	attānanti vā pāṭhaseso. Catūhi maggehīti upari vuccamānehi catūhi paṭipadāmaggehi,	2058	
PA_atk-s05_17a:2058_4	na ariyamaggehi. “Catūhi maggehī”ti visuñca vuttattā kassaci arahato paṭhamassa ariyamaggassa	2058	
PA_atk-s05_17a:2058_5	dhammuddhaccapubbaṅgamo maggo, ekassa ariyamaggassa samathapubbaṅgamo, ekassa vipassanāpubbaṅgamo,	2058	
PA_atk-s05_17a:2058_6	ekassa yuganaddhapubbaṅgamoti evaṃ cattāropi paṭipadā maggā hontīti veditabbaṃ. Etesaṃ	2058	
PA_atk-s05_17a:2058_7	vā aññatarenāti etesaṃ catunnaṃ paṭipadānaṃ maggānaṃ ekena vā, paṭipadāmaggena arahattappattaṃ	2058	
PA_atk-s05_17a:2058_8	byākarotīti attho. Sukkhavipassakassa hi arahato dhammuddhaccapubbaṅgamaṃ sotāpattimaggaṃ	2058	
PA_atk-s05_17a:2058_9	patvā sesamaggattayampi suddhavipassanāhiyeva pattassa arahattappatti dhammuddhaccapubbaṅgamamaggā	2058	
PA_atk-s05_17a:2058_10	hoti. Dhammuddhaccaviggahaṃ patvā vā appatvā vā samathapubbaṅgamādīnaṃ tiṇṇaṃ paṭipadānaṃ	20581	
PA_atk-s05_17a:2058_11	maggānaṃ ekekassa vasena pattacatumaggassa arahato arahattappatti itaraekekamaggapubbaṅgamā	20581	
PA_atk-s05_17a:2058_12	hoti. Tasmā āha – “etesaṃ vā aññatarenā”ti.	20581	
PA_atk-s05_17a:2059_0	Samathapubbaṅgamaṃ vipassanaṃ bhāvetīti samathaṃ pubbaṅgamaṃ purecārikaṃ katvā vipassanaṃ	2059	
PA_atk-s05_17a:2059_1	bhāveti, paṭhamaṃ samādhiṃ uppādetvā pacchā vipassanaṃ bhāvetīti attho. Maggo sañjāyatīti	2059	
PA_atk-s05_17a:2059_2	paṭhamo lokuttaramaggo nibbattati. So taṃ maggantiādīsu ekacittakkhaṇikassa maggassa	2059	
PA_atk-s05_17a:2059_3	āsevanādīni nāma natthi, dutiyamaggādayo pana uppādento tameva maggaṃ “āsevati bhāveti	2059	
PA_atk-s05_17a:2059_4	bahulīkarotī”ti vuccati. Saññojanāni pahīyanti, anusayā byantīhontīti yāva arahattamaggā	2059	
PA_atk-s05_17a:2059_5	kamena sabbe saññojanā pahīyanti, anusayā byantīhonti. Anusayā byantīhontīti ca puna	2059	
PA_atk-s05_17a:2059_6	anuppattiyā vigatantā hontīti attho.	2059	
PA_atk-s05_17a:2060_0	Puna caparanti puna ca aparaṃ kāraṇaṃ. Vipassanāpubbaṅgamaṃ samathaṃ bhāvetīti vipassanaṃ	2060	
PA_atk-s05_17a:2060_1	pubbaṅgamaṃ purecārikaṃ katvā samathaṃ bhāveti, paṭhamaṃ vipassanaṃ uppādetvā pacchā	2060	
PA_atk-s05_17a:2060_2	samādhiṃ bhāvetīti attho. Yuganaddhaṃ bhāvetīti yuganaddhaṃ katvā bhāveti. Ettha	2060	
PA_atk-s05_17a:2060_3	teneva cittena samāpattiṃ samāpajjitvā teneva saṅkhāre sammasituṃ na sakkā. Ayaṃ	2060	
PA_atk-s05_17a:2060_4	pana yāvatā samāpattiyo samāpajjati, tāvatā saṅkhāre sammasati. Yāvatā saṅkhāre sammasati,	2060	
PA_atk-s05_17a:2060_5	tāvatā samāpattiyo samāpajjati. Kathaṃ? Paṭhamajjhānaṃ samāpajjati, tato vuṭṭhāya	2060	
PA_atk-s05_17a:2060_6	saṅkhāre sammasati. Saṅkhāre sammasitvā dutiyajjhānaṃ samāpajjati, tato vuṭṭhāya	2060	
PA_atk-s05_17a:2060_7	saṅkhāre sammasati. Saṅkhāre sammasitvā tatiyajjhānaṃ…pe… nevasaññānāsaññāyatanasamāpattiṃ	2060	
PA_atk-s05_17a:2060_8	samāpajjati, tato vuṭṭhāya saṅkhāre sammasati. Evaṃ samathavipassanaṃ yuganaddhaṃ bhāveti nāma.	2060	
PA_atk-s05_17a:2061_0	Dhammuddhaccaviggahitaṃ mānasaṃ hotīti ettha mandapaññānaṃ vipassakānaṃ upakkilesavatthuttā	2061	
PA_atk-s05_17a:2061_1	vipassanupakkilesasaññitesu obhāsādīsu dasasu dhammesu bhantatāvasena uddhaccasahagatacittuppattiyā	2061	
PA_atk-s05_17a:2061_2	vikkhepasaṅkhātaṃ uddhaccaṃ dhammuddhaccaṃ, tena dhammuddhaccena viggahitaṃ virūpaggahitaṃ	2061	
PA_atk-s05_17a:2061_3	virodhamāpāditaṃ mānasaṃ cittaṃ dhammuddhaccaviggahitaṃ mānasaṃ hoti, tena vā dhammuddhaccena	2061	
PA_atk-s05_17a:2061_4	kāraṇabhūtena tammūlakataṇhāmānadiṭṭhuppattiyā viggahitaṃ mānasaṃ hoti. Dhammuddhaccaviggahitamānasanti	2061	
PA_atk-s05_17a:2061_5	vā pāṭho. Hoti so āvuso samayoti iminā maggāmaggavavatthānena taṃ dhammuddhaccaṃ	2061	
PA_atk-s05_17a:2061_6	paṭibāhitvā puna vipassanāvīthiṃ paṭipannakālaṃ dasseti. Yaṃ taṃ cittanti yasmiṃ	2061	
PA_atk-s05_17a:2061_7	samaye taṃ vipassanāvīthiṃ okkamitvā pavattaṃ cittaṃ. Ajjhattameva santiṭṭhatīti	2061	
PA_atk-s05_17a:2061_8	vipassanāvīthiṃ paccotaritvā tasmiṃ samaye gocarajjhattasaṅkhāte ārammaṇe santiṭṭhati	2061	
PA_atk-s05_17a:2061_9	patiṭṭhāti. Sannisīdatīti tattheva pavattivasena sammā nisīdati. Ekodi hotīti ekaggaṃ	2061	
PA_atk-s05_17a:2061_10	hoti. Samādhiyatīti sammā ādhiyati suṭṭhu ṭhitaṃ hotīti.	20611	
PA_atk-s05_17a:2062	Ayaṃ suttantavaṇṇanā.	206	
PA_atk-s05_17a:2063	1. Suttantaniddesavaṇṇanā	206	
PA_atk-s05_17a:2064_0	2. Tassa suttantassa niddesakathāya tattha jāte dhammeti tasmiṃ samādhismiṃ jāte	2064	
PA_atk-s05_17a:2064_1	cittacetasike dhamme. Aniccato anupassanaṭṭhenātiādinā vipassanāya bhedaṃ dasseti.	2064	
PA_atk-s05_17a:2064_2	Sammādiṭṭhi maggoti sammādiṭṭhisaṅkhāto maggo. Aṭṭhasu maggaṅgesu ekekopi hi maggoti	2064	
PA_atk-s05_17a:2064_3	vuccati.Āsevatīti sotāpattimaggavasena. Bhāvetīti sakadāgāmimagguppādanena. Bahulīkarotīti	2064	
PA_atk-s05_17a:2064_4	anāgāmiarahattamagguppādanena. Imesaṃ tiṇṇaṃ avatthābhedepi sati āvajjanādīnaṃ sādhāraṇattā	2064	
PA_atk-s05_17a:2064_5	sadisameva vissajjanaṃ kataṃ.	2064	
PA_atk-s05_17a:2065_0	3. Ālokasaññāpaṭinissaggānupassanānaṃ antarāpeyyāle avikkhepādīni ca jhāna samāpattikasiṇānussatiasubhā	2065	
PA_atk-s05_17a:2065_1	ca dīghaṃ assāsādīni ca ānantarikasamādhiñāṇaniddese niddiṭṭhattā saṅkhittāni. Tattha	2065	
PA_atk-s05_17a:2065_2	ca avikkhepavasenāti pubbabhāgāvikkhepavasena gahetabbaṃ. Aniccānupassī assāsavasenātiādike	2065	
PA_atk-s05_17a:2065_3	suddhavipassanāvasena vuttacatukke pana taruṇavipassanākāle vipassanāsampayuttasamādhipubbaṅgamā	2065	
PA_atk-s05_17a:2065_4	balavavipassanā veditabbā.	2065	
PA_atk-s05_17a:2066_0	4. Vipassanāpubbaṅgamavāre paṭhamaṃ aniccatotiādinā ārammaṇaṃ aniyametvā vipassanā	2066	
PA_atk-s05_17a:2066_1	vuttā, pacchā rūpaṃ aniccatotiādinā ārammaṇaṃ niyametvā vuttā. Tattha jātānanti tassā	2066	
PA_atk-s05_17a:2066_2	vipassanāya jātānaṃ cittacetasikānaṃ dhammānaṃ. Vosaggārammaṇatāti ettha vosaggo	2066	
PA_atk-s05_17a:2066_3	nibbānaṃ. Nibbānañhi saṅkhatavosaggato pariccāgato “vosaggo”ti vutto. Vipassanā ca	2066	
PA_atk-s05_17a:2066_4	taṃsampayuttadhammā ca nibbānaninnatāya ajjhāsayavasena nibbāne patiṭṭhitattā nibbānapatiṭṭhā	2066	
PA_atk-s05_17a:2066_5	nibbānārammaṇā. Patiṭṭhāpi hi ālambīyatīti ārammaṇaṃ nāma hoti, nibbāne patiṭṭhaṭṭheneva	2066	
PA_atk-s05_17a:2066_6	nibbānārammaṇā. Aññattha pāḷiyampi hi patiṭṭhā “ārammaṇa”nti vuccanti. Yathāha –	2066	
PA_atk-s05_17a:2066_7	“seyyathāpi, āvuso, naḷāgāraṃ vā tiṇāgāraṃ vā sukkhaṃ koḷāpaṃ terovassikaṃ puratthimāya	2066	
PA_atk-s05_17a:2066_8	cepi disāya puriso ādittāya tiṇukkāya upasaṅkameyya, labhetha aggi otāraṃ, labhetha	2066	
PA_atk-s05_17a:2066_9	aggi ārammaṇa”ntiādi. Tasmā tattha jātānaṃ dhammānaṃ vosaggārammaṇatāya nibbānapatiṭṭhābhāvena	2066	
PA_atk-s05_17a:2066_10	hetubhūtena uppādito yo cittassa ekaggatāsaṅkhāto upacārappanābhedo avikkhepo, so	20661	
PA_atk-s05_17a:2066_11	samādhīti vipassanāto pacchā uppādito nibbedhabhāgiyo samādhi niddiṭṭho hoti. Tasmāyeva	20661	
PA_atk-s05_17a:2066_12	hi iti paṭhamaṃ vipassanā, pacchā samathoti vuttaṃ.	20661	
PA_atk-s05_17a:2067_0	5. Yuganaddhaniddese yasmā heṭṭhā suttantavaṇṇanāyaṃ vutto yuganaddhakkamo purimadvayaniddesanayeneva	2067	
PA_atk-s05_17a:2067_1	pākaṭo, maggakkhaṇe yuganaddhakkamo pana na pākaṭo, tasmā pubbabhāge anekantikaṃ	2067	
PA_atk-s05_17a:2067_2	yuganaddhabhāvanaṃ avatvā maggakkhaṇe ekantena labbhamānayuganaddhabhāvanameva dassento	2067	
PA_atk-s05_17a:2067_3	soḷasahi ākārehītiādimāha. Tattha ārammaṇaṭṭhenātiādīsu sattarasasu ākāresu ante	2067	
PA_atk-s05_17a:2067_4	uddiṭṭhaṃ yuganaddhaṃ mūlapadena ekaṭṭhattā taṃ vippahāya sesānaṃ vasena “soḷasahī”ti	2067	
PA_atk-s05_17a:2067_5	vuttaṃ. Ārammaṇaṭṭhenāti ālambanaṭṭhena, ārammaṇavasenāti attho. Evaṃ sesesupi. Gocaraṭṭhenāti	2067	
PA_atk-s05_17a:2067_6	ārammaṇaṭṭhepi sati nissayitabbaṭṭhānaṭṭhena. Pahānaṭṭhenāti pajahanaṭṭhena. Pariccāgaṭṭhenāti	2067	
PA_atk-s05_17a:2067_7	pahānepi sati puna anādiyanena pariccāgaṭṭhena. Vuṭṭhānaṭṭhenāti uggamanaṭṭhena.	2067	
PA_atk-s05_17a:2067_8	Vivaṭṭanaṭṭhenāti uggamanepi sati apunarāvaṭṭanena nivattanaṭṭhena. Santaṭṭhenāti	2067	
PA_atk-s05_17a:2067_9	nibbutaṭṭhena. Paṇītaṭṭhenāti nibbutaṭṭhepi sati uttamaṭṭhena, atappakaṭṭhena vā.	2067	
PA_atk-s05_17a:2067_10	Vimuttaṭṭhenāti bandhanāpagataṭṭhena. Anāsavaṭṭhenāti bandhanamokkhepi sati ārammaṇaṃ	20671	
PA_atk-s05_17a:2067_11	katvā pavattamānāsavavirahitaṭṭhena. Taraṇaṭṭhenāti anosīditvā pilavanaṭṭhena, atikkamanaṭṭhena	20671	
PA_atk-s05_17a:2067_12	vā. Animittaṭṭhenāti saṅkhāranimittavirahitaṭṭhena. Appaṇihitaṭṭhenāti paṇidhivirahitaṭṭhena.	20671	
PA_atk-s05_17a:2067_13	Suññataṭṭhenāti abhinivesavirahitaṭṭhena. Ekarasaṭṭhenāti ekakiccaṭṭhena. Anativattanaṭṭhenāti	20671	
PA_atk-s05_17a:2067_14	aññamaññaṃ anatikkamanaṭṭhena. Yuganaddhaṭṭhenāti yugalakaṭṭhena.	20671	
PA_atk-s05_17a:2068_0	Uddhaccaṃ pajahato, avijjaṃ pajahatoti yogino tassa tassa paṭipakkhappahānavasena	2068	
PA_atk-s05_17a:2068_1	vuttaṃ. Nirodho cettha nibbānameva. Aññamaññaṃ nātivattantīti samatho ce vipassanaṃ	2068	
PA_atk-s05_17a:2068_2	ativatteyya, līnapakkhikattā samathassa cittaṃ kosajjāya saṃvatteyya. Vipassanā ce	2068	
PA_atk-s05_17a:2068_3	samathaṃ ativatteyya, uddhaccapakkhikattā vipassanāya cittaṃ uddhaccāya saṃvatteyya.	2068	
PA_atk-s05_17a:2068_4	Tasmā samatho ca vipassanaṃ anativattamāno kosajjapātaṃ na karoti, vipassanā samathaṃ	2068	
PA_atk-s05_17a:2068_5	anativattamānā uddhaccapātaṃ na karoti. Samatho samaṃ pavattamāno vipassanaṃ uddhaccapātato	2068	
PA_atk-s05_17a:2068_6	rakkhati, vipassanā samaṃ pavattamānā samathaṃ kosajjapātato rakkhati. Evamime ubho	2068	
PA_atk-s05_17a:2068_7	aññamaññaṃ anativattanakiccena ekakiccā, samā hutvā pavattamānena aññamaññaṃ anativattamānā	2068	
PA_atk-s05_17a:2068_8	atthasiddhikarā honti. Tesaṃ maggakkhaṇe yuganaddhattaṃ vuṭṭhānagāminivipassanākkhaṇe	2068	
PA_atk-s05_17a:2068_9	yuganaddhattāyeva hoti. Pahānapariccāgavuṭṭhānavivaṭṭanakaraṇānaṃ maggakiccavasena	2068	
PA_atk-s05_17a:2068_10	vuttattā sakalassa maggakiccassa dassanatthaṃ uddhaccasahagatakilesā ca khandhā ca	20681	
PA_atk-s05_17a:2068_11	avijjāsahagatakilesā ca khandhā ca niddiṭṭhā. Sesānaṃ na tathā vuttattā paṭipakkhadhammamattadassanavasena	20681	
PA_atk-s05_17a:2068_12	uddhaccāvijjā eva niddiṭṭhā. Vivaṭṭatoti nivattantassa.	20681	
PA_atk-s05_17a:2069_0	Samādhi kāmāsavā vimutto hotīti samādhissa kāmacchandapaṭipakkhattā vuttaṃ. Rāgavirāgāti	2069	
PA_atk-s05_17a:2069_1	rāgassa virāgo samatikkamo etissā atthīti rāgavirāgā, “rāgavirāgato”ti nissakkavacanaṃ	2069	
PA_atk-s05_17a:2069_2	vā. Tathā avijjāvirāgā. Cetovimuttīti maggasampayutto samādhi. Paññāvimuttīti maggasampayuttā	2069	
PA_atk-s05_17a:2069_3	paññā. Taratoti tarantassa. Sabbapaṇidhīhīti rāgadosamohapaṇidhīhi, sabbapatthanāhi	2069	
PA_atk-s05_17a:2069_4	vā. Evaṃ cuddasa ākāre vissajjitvā ekarasaṭṭhañca anativattanaṭṭhañca avibhajitvāva	2069	
PA_atk-s05_17a:2069_5	imehi soḷasahi ākārehīti āha. Kasmā? Tesaṃ cuddasannaṃ ākārānaṃ ekekassa avasāne	2069	
PA_atk-s05_17a:2069_6	“ekarasā honti, yuganaddhā honti, aññamaññaṃ nātivattantī”ti niddiṭṭhattā te dvepi	2069	
PA_atk-s05_17a:2069_7	ākārā niddiṭṭhāva honti. Tasmā “soḷasahī”ti āha. Yuganaddhaṭṭho pana uddesepi na bhaṇitoyevāti.	2069	
PA_atk-s05_17a:2070	2. Dhammuddhaccavāraniddesavaṇṇanā	207	
PA_atk-s05_17a:2071_0	6. Dhammuddhaccavāre aniccato manasikaroto obhāso uppajjatīti udayabbayānupassanāya	2071	
PA_atk-s05_17a:2071_1	ṭhitassa tīhi anupassanāhi punappunaṃ saṅkhāre vipassantassa vipassantassa vipassanāñāṇesu	2071	
PA_atk-s05_17a:2071_2	paripākagatesu tadaṅgavasena kilesappahānena parisuddhacittassa aniccato vā dukkhato	2071	
PA_atk-s05_17a:2071_3	vā anattato vā manasikārakkhaṇe vipassanāñāṇānubhāvena pakatiyāva obhāso uppajjatīti	2071	
PA_atk-s05_17a:2071_4	paṭhamaṃ tāva aniccato manasikaroto obhāso kathito. Akusalo vipassako tasmiṃ obhāse	2071	
PA_atk-s05_17a:2071_5	uppanne “na ca vata me ito pubbe evarūpo obhāso uppannapubbo, addhā maggaṃ pattomhi,	2071	
PA_atk-s05_17a:2071_6	phalaṃ pattomhī”ti amaggaṃyeva “maggo”ti, aphalameva “phala”nti gaṇhāti. Tassa amaggaṃ	2071	
PA_atk-s05_17a:2071_7	“maggo”ti, aphalaṃ “phala”nti gaṇhato vipassanāvīthi ukkantā hoti. So attano vipassanāvīthiṃ	2071	
PA_atk-s05_17a:2071_8	vissajjetvā vikkhepamāpanno vā obhāsameva taṇhādiṭṭhimaññanāhi maññamāno vā nisīdati.	2071	
PA_atk-s05_17a:2071_9	So kho panāyaṃ obhāso kassaci bhikkhuno pallaṅkaṭṭhānamattameva obhāsento uppajjati,	2071	
PA_atk-s05_17a:2071_10	kassaci antogabbhaṃ, kassaci bahigabbhampi, kassaci sakalavihāraṃ, gāvutaṃ aḍḍhayojanaṃ	20711	
PA_atk-s05_17a:2071_11	yojanaṃ dviyojanaṃ…pe… kassaci pathavitalato yāva akaniṭṭhabrahmalokā ekālokaṃ kurumāno.	20711	
PA_atk-s05_17a:2071_12	Bhagavato pana dasasahassilokadhātuṃ obhāsento udapādi. Ayañhi obhāso caturaṅgasamannāgatepi	20711	
PA_atk-s05_17a:2071_13	andhakāre taṃ taṃ ṭhānaṃ obhāsento uppajjati.	20711	
PA_atk-s05_17a:2072_0	Obhāso dhammoti obhāsaṃ āvajjatīti ayaṃ obhāso maggadhammo phaladhammoti vā taṃ taṃ	2072	
PA_atk-s05_17a:2072_1	obhāsaṃ manasi karoti. Tato vikkhepo uddhaccanti tato obhāsato dhammoti āvajjanakaraṇato	2072	
PA_atk-s05_17a:2072_2	vā yo uppajjati vikkhepo, so uddhaccaṃ nāmāti attho. Tena uddhaccena viggahitamānasoti	2072	
PA_atk-s05_17a:2072_3	tena evaṃ uppajjamānena uddhaccena virodhitacitto, tena vā uddhaccena kāraṇabhūtena	2072	
PA_atk-s05_17a:2072_4	tammūlakakilesuppattiyā virodhitacitto vipassako vipassanāvīthiṃ okkamitvā vikkhepaṃ	2072	
PA_atk-s05_17a:2072_5	vā tammūlakakilesesu vā ṭhitattā aniccato dukkhato anattato upaṭṭhānāni yathābhūtaṃ	2072	
PA_atk-s05_17a:2072_6	nappajānāti. “Tena vuccati dhammuddhaccaviggahitamānaso”ti evaṃ iti-saddo yojetabbo.	2072	
PA_atk-s05_17a:2072_7	Hoti so samayoti evaṃ assādavasena upakkiliṭṭhacittassāpi yogino sace upaparikkhā	2072	
PA_atk-s05_17a:2072_8	uppajjati, so evaṃ pajānāti – “vipassanā nāma saṅkhārārammaṇā, maggaphalāni nibbānārammaṇāni,	2072	
PA_atk-s05_17a:2072_9	imāni ca cittāni saṅkhārārammaṇāni, tasmā nāyamobhāso maggo, udayabbayānupassanāyeva	2072	
PA_atk-s05_17a:2072_10	nibbānassa lokiko maggo”ti maggāmaggaṃ vavatthapetvā taṃ vikkhepaṃ parivajjayitvā	20721	
PA_atk-s05_17a:2072_11	udayabbayānupassanāya ṭhatvā sādhukaṃ saṅkhāre aniccato dukkhato anattato vipassati.	20721	
PA_atk-s05_17a:2072_12	Evaṃ upaparikkhantassa so samayo hoti. Evaṃ apassanto pana “maggaphalappattomhī”ti adhimāniko hoti.	20721	
PA_atk-s05_17a:2073_0	Yaṃ taṃ cittanti yaṃ taṃ vipassanācittaṃ. Ajjhattamevāti aniccānupassanāya ārammaṇe	2073	
PA_atk-s05_17a:2073_1	gocarajjhatteyeva. Ñāṇaṃ uppajjatīti tasseva yogāvacarassa rūpārūpadhamme tulayantassa	2073	
PA_atk-s05_17a:2073_2	tīrayantassa vissaṭṭhaindavajiramiva avihatavegaṃ tikhiṇaṃ sūramativisadaṃ vipassanāñāṇaṃ	2073	
PA_atk-s05_17a:2073_3	uppajjati. Pīti uppajjatīti tasseva tasmiṃ samaye khuddikā pīti, khaṇikā pīti, okkantikā	2073	
PA_atk-s05_17a:2073_4	pīti, ubbegā pīti, pharaṇā pītīti ayaṃ pañcavidhā vipassanāsampayuttā pīti sakalasarīraṃ	2073	
PA_atk-s05_17a:2073_5	pūrayamānā uppajjati. Passaddhi uppajjatīti tasseva tasmiṃ samaye kāyacittānaṃ neva	2073	
PA_atk-s05_17a:2073_6	daratho, na gāravatā, na kakkhaḷatā, na akammaññatā, na gelaññatā, na vaṅkatā hoti.	2073	
PA_atk-s05_17a:2073_7	Atha kho panassa kāyacittāni passaddhāni lahūni mudūni kammaññāni paguṇāni suvisadāni	2073	
PA_atk-s05_17a:2073_8	ujukāniyeva honti. So imehi passaddhādīhi anuggahitakāyacitto tasmiṃ samaye amānusiṃ	2073	
PA_atk-s05_17a:2073_9	nāma ratiṃ anubhavati. Yaṃ sandhāya vuttaṃ –	2073	
PA_atk-s05_17a:2074	“Suññāgāraṃ paviṭṭhassa, santacittassa bhikkhuno;	207	
PA_atk-s05_17a:2075	Amānusī ratī hoti, sammā dhammaṃ vipassato.	207	
PA_atk-s05_17a:2076	“Yato yato sammasati, khandhānaṃ udayabbayaṃ;	207	
PA_atk-s05_17a:2077	Labhatī pītipāmojjaṃ, amataṃ taṃ vijānata”nti. –	207	
PA_atk-s05_17a:2078_0	Evamassa imaṃ amānusiṃ ratiṃ sādhayamānā lahutādīhi sahitā vipassanāsampayuttā kāyacittapassaddhi	2078	
PA_atk-s05_17a:2078_1	uppajjati. Sukhaṃ uppajjatīti tasseva tasmiṃ samaye sakalasarīraṃ abhisandayamānaṃ	2078	
PA_atk-s05_17a:2078_2	vipassanāsampayuttaṃ sukhaṃ uppajjati. Adhimokkho uppajjatīti tasseva tasmiṃ samaye	2078	
PA_atk-s05_17a:2078_3	cittacetasikānaṃ atisayapasādabhūtā vipassanāsampayuttā saddhā uppajjati. Paggaho	2078	
PA_atk-s05_17a:2078_4	uppajjatīti tasseva tasmiṃ samaye asithilamanaccāraddhaṃ supaggahitaṃ vipassanāsampayuttaṃ	2078	
PA_atk-s05_17a:2078_5	vīriyaṃ uppajjati. Upaṭṭhānaṃ uppajjatīti tasseva tasmiṃ samaye sūpaṭṭhitā suppatiṭṭhitā	2078	
PA_atk-s05_17a:2078_6	nikhātā acalā pabbatarājasadisā vipassanāsampayuttā sati uppajjati. So yaṃ yaṃ ṭhānaṃ	2078	
PA_atk-s05_17a:2078_7	āvajjati samannāharati manasi karoti paccavekkhati, taṃ taṃ ṭhānamassa okkantitvā	2078	
PA_atk-s05_17a:2078_8	pakkhanditvā dibbacakkhuno paraloko viya satiyā upaṭṭhāti.	2078	
PA_atk-s05_17a:2079_0	Upekkhāti vipassanupekkhā ceva āvajjanupekkhā ca. Tasmiñhi samaye sabbasaṅkhāresu	2079	
PA_atk-s05_17a:2079_1	majjhattabhūtā vipassanupekkhāpi balavatī uppajjati, manodvāre āvajjanupekkhāpi.	2079	
PA_atk-s05_17a:2079_2	Sā hissa taṃ taṃ ṭhānaṃ āvajjantassa vissaṭṭhaindavajiramiva pattapuṭe pakkhandatattanārāco	2079	
PA_atk-s05_17a:2079_3	viya ca sūrā tikhiṇā hutvā vahati. Evañhi visuddhimagge vuttaṃ. Vipassanupekkhāti	2079	
PA_atk-s05_17a:2079_4	cettha “vipassanāsampayuttā tatramajjhattupekkhā”ti ācariyā vadanti. Vipassanāñāṇe	2079	
PA_atk-s05_17a:2079_5	hi gayhamāne “ñāṇaṃ uppajjatī”ti vipassanāñāṇassa āgatattā punaruttidoso hoti. Tatiyajjhānavaṇṇanāyañca	2079	
PA_atk-s05_17a:2079_6	“saṅkhārupekkhāvipassanupekkhānampi atthato ekībhāvo. Paññā eva hi sā, kiccavasena	2079	
PA_atk-s05_17a:2079_7	dvidhā bhinnā”ti vuttaṃ. Tasmā vipassanāsampayuttāya tatramajjhattupekkhāya vuccamānāya	2079	
PA_atk-s05_17a:2079_8	punaruttidoso ca na hoti, tatiyajjhānavaṇṇanāya ca sameti. Yasmā ca pañcasu indriyesu	2079	
PA_atk-s05_17a:2079_9	“ñāṇaṃ adhimokkho paggaho upaṭṭhāna”nti paññindriyasaddhindriyavīriyindriyasatindriyāni	2079	
PA_atk-s05_17a:2079_10	niddiṭṭhāni, samādhindriyaṃ pana aniddiṭṭhaṃ hoti, yuganaddhavasenāpi ca samādhindriyaṃ	20791	
PA_atk-s05_17a:2079_11	niddisitabbameva hoti, tasmā samappavatto samādhi puna samādhāne byāpārappahānakaraṇena	20791	
PA_atk-s05_17a:2079_12	“upekkhā”ti vuttoti veditabbaṃ.	20791	
PA_atk-s05_17a:2080_0	Nikanti uppajjatīti evaṃ obhāsādipaṭimaṇḍitāya vipassanāya ālayaṃ kurumānā sukhumā	2080	
PA_atk-s05_17a:2080_1	santākārā nikanti uppajjati, yā kilesoti pariggahetumpi na sakkā hoti. Yathā ca obhāse,	2080	
PA_atk-s05_17a:2080_2	evaṃ etesupi aññatarasmiṃ uppanne yogāvacaro “na ca vata me ito pubbe evarūpaṃ ñāṇaṃ	2080	
PA_atk-s05_17a:2080_3	uppannapubbaṃ, evarūpā pīti passaddhi sukhaṃ adhimokkho paggaho upaṭṭhānaṃ upekkhā	2080	
PA_atk-s05_17a:2080_4	nikanti uppannapubbā, addhā maggaṃ pattomhi, phalaṃ pattomhī”ti amaggameva “maggo”ti,	2080	
PA_atk-s05_17a:2080_5	aphalameva “phala”nti gaṇhāti. Tassa amaggaṃ “maggo”ti, aphalañca “phala”nti gaṇhato	2080	
PA_atk-s05_17a:2080_6	vipassanāvīthi ukkantā hoti. So attano mūlakammaṭṭhānaṃ vissajjetvā nikantimeva assādento	2080	
PA_atk-s05_17a:2080_7	nisīdati. Ettha ca obhāsādayo upakkilesavatthutāya upakkilesāti vuttā, na akusalattā.	2080	
PA_atk-s05_17a:2080_8	Nikanti pana upakkileso ceva upakkilesavatthu ca. Vatthuvaseneva cete dasa, gāhavasena	2080	
PA_atk-s05_17a:2080_9	pana samatiṃsa honti. Kathaṃ? “Mama obhāso uppanno”ti gaṇhato hi diṭṭhiggāho hoti,	2080	
PA_atk-s05_17a:2080_10	“manāpo vata obhāso uppanno”ti gaṇhato mānaggāho, obhāsaṃ assādayato taṇhāggāho.	20801	
PA_atk-s05_17a:2080_11	Iti obhāse diṭṭhimānataṇhāvasena tayo gāhā. Tathā sesesupīti evaṃ gāhavasena samatiṃsa	20801	
PA_atk-s05_17a:2080_12	upakkilesā honti. Dukkhato manasikaroto, anattato manasikarototi vāresupi imināva	20801	
PA_atk-s05_17a:2080_13	nayena attho veditabbo. Ekekaanupassanāvasena hettha ekekassa vipassanupakkilesuppatti	20801	
PA_atk-s05_17a:2080_14	veditabbā, na ekasseva.	20801	
PA_atk-s05_17a:2081_0	Tīsu anupassanāsu. Evaṃ abhedato vipassanāvasena upakkilese dassetvā puna bhedavasena	2081	
PA_atk-s05_17a:2081_1	dassento rūpaṃ aniccato manasikarototiādimāha. Tattha jarāmaraṇaṃ aniccato upaṭṭhānanti	2081	
PA_atk-s05_17a:2081_2	jarāmaraṇassa aniccato upaṭṭhānaṃ.	2081	
PA_atk-s05_17a:2082_0	7. Yasmā pubbe vuttānaṃ samatiṃsāya upakkilesānaṃ vasena akusalo abyatto yogāvacaro	2082	
PA_atk-s05_17a:2082_1	obhāsādīsu vikampati, obhāsādīsu ekekaṃ “etaṃ mama, esohamasmi, eso me attā”ti samanupassati,	2082	
PA_atk-s05_17a:2082_2	tasmā tamatthaṃ dassento obhāse ceva ñāṇe cātiādigāthādvayamāha. Tattha vikampatīti	2082	
PA_atk-s05_17a:2082_3	obhāsādike ārammaṇe nānākilesavasena vividhā kampati vedhati. Yehi cittaṃ pavedhatīti	2082	
PA_atk-s05_17a:2082_4	yehi passaddhisukhehi cittaṃ nānākilesavasena nānappakārena vedhati kampati. Tasmā	2082	
PA_atk-s05_17a:2082_5	passaddhiyā sukhe ceva yogāvacaro vikampatīti sambandho veditabbo. Upekkhāvajjanāya	2082	
PA_atk-s05_17a:2082_6	cevāti upekkhāsaṅkhātāya āvajjanāya ceva vikampati, āvajjanupekkhāya ceva vikampatīti	2082	
PA_atk-s05_17a:2082_7	attho. Visuddhimagge pana “upekkhāvajjanāyañcā”ti vuttaṃ. Upekkhāya cāti heṭṭhā vuttappakārāya	2082	
PA_atk-s05_17a:2082_8	upekkhāya ca vikampati, nikantiyā ca vikampatīti attho. Ettha ca dvinnaṃ upekkhānaṃ	2082	
PA_atk-s05_17a:2082_9	niddiṭṭhattā heṭṭhā “upekkhā uppajjatī”ti vuttaṭṭhāne ca ubhayathā attho vutto. Aniccānupassanādīsu	2082	
PA_atk-s05_17a:2082_10	ca ekekissāyeva āvajjanupekkhāya sabbhāvato ekekāyeva anupassanā aniccaṃ aniccaṃ,	20821	
PA_atk-s05_17a:2082_11	dukkhaṃ dukkhaṃ, anattā anattāti punappunaṃ bhāvīyatīti vuttaṃ hoti. Yasmā pana kusalo	20821	
PA_atk-s05_17a:2082_12	paṇḍito byatto buddhisampanno yogāvacaro obhāsādīsu uppannesu “ayaṃ kho me obhāso	20821	
PA_atk-s05_17a:2082_13	uppanno, so kho panāyaṃ anicco saṅkhato paṭiccasamuppanno khayadhammo vayadhammo	20821	
PA_atk-s05_17a:2082_14	virāgadhammo nirodhadhammo”ti iti vā naṃ paññāya paricchindati upaparikkhati. Atha	20821	
PA_atk-s05_17a:2082_15	vā panassa evaṃ hoti – sace obhāso attā bhaveyya, “attā”ti gahetuṃ vaṭṭeyya. Anattāva	20821	
PA_atk-s05_17a:2082_16	panāyaṃ “attā”ti gahito. Tasmāyaṃ avasavattanaṭṭhena anattāti passanto diṭṭhiṃ ugghāṭeti.	20821	
PA_atk-s05_17a:2082_17	Sace obhāso nicco bhaveyya, “nicco”ti gahetuṃ vaṭṭeyya. Aniccova panāyaṃ “nicco”ti	20821	
PA_atk-s05_17a:2082_18	gahito. Tasmāyaṃ hutvā abhāvaṭṭhena aniccoti passanto mānaṃ samugghāṭeti. Sace obhāso	20821	
PA_atk-s05_17a:2082_19	sukho bhaveyya, “sukho”ti gahetuṃ vaṭṭeyya. Dukkhova panāyaṃ “sukho”ti gahito. Tasmāyaṃ	20821	
PA_atk-s05_17a:2082_20	uppādavayapaṭipīḷanaṭṭhena dukkhoti passanto nikantiṃ pariyādiyati. Yathā ca obhāse, evaṃ sesesupi.	20822	
PA_atk-s05_17a:2083_0	Evaṃ upaparikkhitvā obhāsaṃ “netaṃ mama, nesohamasmi, na meso attā”ti samanupassati.	2083	
PA_atk-s05_17a:2083_1	Ñāṇaṃ…pe… nikantiṃ “netaṃ mama, nesohamasmi, na meso attā”ti samanupassati. Evaṃ	2083	
PA_atk-s05_17a:2083_2	samanupassanto obhāsādīsu na kampati na vedhati. Tasmā tamatthaṃ dassento imāni dasa	2083	
PA_atk-s05_17a:2083_3	ṭhānānīti gāthamāha. Tattha dasa ṭhānānīti obhāsādīni. Paññā yassa pariccitāti yassa	2083	
PA_atk-s05_17a:2083_4	upakkilesavimuttāya paññāya paricitāni punappunaṃ phuṭṭhāni paribhāvitāni. Dhammuddhaccakusalo	2083	
PA_atk-s05_17a:2083_5	hotīti so paññāya paricitadasaṭṭhāno yogāvacaro pubbe vuttappakārassa dhammuddhaccassa	2083	
PA_atk-s05_17a:2083_6	yathāsabhāvapaṭivedhena cheko hoti. Na ca sammoha gacchatīti dhammuddhaccakusalattāyeva	2083	
PA_atk-s05_17a:2083_7	taṇhāmānadiṭṭhugghāṭavasena sammohañca na gacchati.	2083	
PA_atk-s05_17a:2084_0	Idāni pubbe vuttameva vidhiṃ aparena pariyāyena vibhāvetvā dassento vikkhipati ceva	2084	
PA_atk-s05_17a:2084_1	kilissati cātiādigāthamāha. Tattha mandapañño yogāvacaro obhāsādīsu vikkhepañca avasesakilesuppattiñca	2084	
PA_atk-s05_17a:2084_2	pāpuṇāti. Majjhimapañño vikkhepameva pāpuṇāti, nāvasesakilesuppattiṃ, so adhimāniko	2084	
PA_atk-s05_17a:2084_3	hoti. Tikkhapañño vikkhepaṃ pāpuṇitvāpi taṃ adhimānaṃ pahāya vipassanaṃ ārabhati.	2084	
PA_atk-s05_17a:2084_4	Atitikkhapañño na vikkhepaṃ pāpuṇāti, na cāvasesakilesuppattiṃ. Vikkhippati cevāti	2084	
PA_atk-s05_17a:2084_5	tesu mandapañño dhammuddhaccasaṅkhātaṃ vikkhepañceva pāpuṇīyati. Kilissati cāti taṇhāmānadiṭṭhikilesehi	2084	
PA_atk-s05_17a:2084_6	kilesīyati ca, upatāpīyati vibādhīyatīti attho. Cavati cittabhāvanāti tassa mandapaññassa	2084	
PA_atk-s05_17a:2084_7	vipassanācittabhāvanā kilesesuyeva ṭhānato paṭipakkhāvihatattā cavati, paripatatīti	2084	
PA_atk-s05_17a:2084_8	attho. Vikkhipati na kilissatīti majjhimapañño vikkhepena vikkhipati, kilesehi na	2084	
PA_atk-s05_17a:2084_9	kilissati. Bhāvanā parihāyatīti tassa majjhimapaññassa adhimānikattā vipassanārambhābhāvena	2084	
PA_atk-s05_17a:2084_10	vipassanā parihāyati, nappavattatīti attho. Vikkhipati na kilissatīti tikkhapaññopi	20841	
PA_atk-s05_17a:2084_11	vikkhepena vikkhipati, kilesehi na kilissati. Bhāvanā na parihāyatīti tassa tikkhapaññassa	20841	
PA_atk-s05_17a:2084_12	santepi vikkhepe taṃ adhimānavikkhepaṃ pahāya vipassanārambhasabbhāvena vipassanābhāvanā	20841	
PA_atk-s05_17a:2084_13	na parihāyati, pavattatīti attho. Na ca vikkhipate cittaṃ na kilissatīti atitikkhapaññassa	20841	
PA_atk-s05_17a:2084_14	cittaṃ na vikkhepena vikkhipati, na ca kilesehi kilissati. Na cavati cittabhāvanāti	20841	
PA_atk-s05_17a:2084_15	tassa vipassanācittabhāvanā na cavati, vikkhepakilesābhāvena yathāṭhāne tiṭṭhatīti attho.	20841	
PA_atk-s05_17a:2085_0	Imehi catūhi ṭhānehītiādīsu idāni vuttehi imehi catūhi ṭhānehi hetubhūtehi, karaṇabhūtehi	2085	
PA_atk-s05_17a:2085_1	vā obhāsādike dasa ṭhāne cittassa saṅkhepena ca vikkhepena ca viggahitaṃ mānasaṃ	2085	
PA_atk-s05_17a:2085_2	vikkhepakilesuppattivirahito catuttho kusalo mahāpañño yogāvacaro mandapaññādīnaṃ	2085	
PA_atk-s05_17a:2085_3	tiṇṇaṃ yogāvacarānaṃ mānasaṃ evañca evañca hotīti nānappakārato jānātīti sambandhato	2085	
PA_atk-s05_17a:2085_4	atthavaṇṇanā veditabbā. Saṅkhepoti cettha vikkhepassa ceva kilesānañca uppattivasena	2085	
PA_atk-s05_17a:2085_5	cittassa līnabhāvo veditabbo. Vikkhepoti “vikkhipati na kilissatī”ti dvīsu ṭhānesu	2085	
PA_atk-s05_17a:2085_6	vuttavikkhepavasena cittassa uddhatabhāvo veditabboti.	2085	
PA_atk-s05_17a:2086	Yuganaddhakathāvaṇṇanā niṭṭhitā.	208	
PA_atk-s05_17a:2087	2. Saccakathā	208	
PA_atk-s05_17a:2088	Saccakathāvaṇṇanā	208	
PA_atk-s05_17a:2089_0	8. Idāni yuganaddhaguṇassa ariyamaggassa vasena saccaṭṭhaṃ saccapaṭivedhavisesaṃ	2089	
PA_atk-s05_17a:2089_1	saccalakkhaṇādividhānañca dassentena kathitāya suttantapubbaṅgamāya saccakathāya	2089	
PA_atk-s05_17a:2089_2	apubbatthānuvaṇṇanā. Tattha suttante tāva tathānīti yathāsabhāvavasena tacchāni.	2089	
PA_atk-s05_17a:2089_3	Yathāsabhāvabhūtāneva hi dhammajātāni saccaṭṭhena saccāni. Saccaṭṭho paṭhamañāṇaniddesavaṇṇanāyaṃ	2089	
PA_atk-s05_17a:2089_4	vutto. Avitathānīti vuttasabhāve vipariyāyavirahitāni. Na hi saccāni asaccāni nāma	2089	
PA_atk-s05_17a:2089_5	honti. Anaññathānīti aññasabhāvavirahitāni. Na hi asaccāni saccāni nāma honti. Idaṃ	2089	
PA_atk-s05_17a:2089_6	dukkhanti, bhikkhave, tathametanti bhikkhave, idaṃ dukkhanti yaṃ vuccati, etaṃ yathāsabhāvattā	2089	
PA_atk-s05_17a:2089_7	tathaṃ. Dukkhameva hi dukkhaṃ. Vuttasabhāve vipariyāyābhāvato avitathaṃ. Na hi dukkhaṃ	2089	
PA_atk-s05_17a:2089_8	adukkhaṃ nāma hoti. Aññasabhāvavirahitattā anaññathaṃ. Na hi dukkhaṃ samudayādisabhāvaṃ	2089	
PA_atk-s05_17a:2089_9	hoti. Samudayādīsupi eseva nayo.	2089	
PA_atk-s05_17a:2090	1. Paṭhamasuttantaniddesavaṇṇanā	209	
PA_atk-s05_17a:2091	Tathaṭṭhenāti yathāsabhāvaṭṭhena. Pīḷanaṭṭhādayo ñāṇakathāyaṃ vuttatthāyeva.	209	
PA_atk-s05_17a:2092_0	9. Ekappaṭivedhānīti ekena maggañāṇena paṭivedho, ekato vā paṭivedho etesanti ekappaṭivedhāni.	2092	
PA_atk-s05_17a:2092_1	Anattaṭṭhenāti catunnampi saccānaṃ attavirahitattā anattaṭṭhena. Vuttañhetaṃ visuddhimagge	2092	
PA_atk-s05_17a:2092_2	– paramatthato hi sabbāneva saccāni vedakakārakanibbutagamakābhāvato suññānīti veditabbāni. Tenetaṃ vuccati –	2092	
PA_atk-s05_17a:2093	“Dukkhameva hi, na koci dukkhito, kārako na, kiriyāva vijjati;	209	
PA_atk-s05_17a:2094	Atthi nibbuti, na nibbuto pumā, maggamatthi, gamako na vijjatī”ti. ;	209	
PA_atk-s05_17a:2095	Atha vā –	209	
PA_atk-s05_17a:2096	“Dhuvasubhasukhattasuññaṃ, purimadvayamattasuññamamatapadaṃ;	209	
PA_atk-s05_17a:2097	Dhuvasukhaattavirahito, maggo iti suññatā tesū”ti. ;	209	
PA_atk-s05_17a:2098_0	Saccaṭṭhenāti avisaṃvādakaṭṭhena. Paṭivedhaṭṭhenāti maggakkhaṇe paṭivijjhitabbaṭṭhena.	2098	
PA_atk-s05_17a:2098_1	Ekasaṅgahitānīti tathaṭṭhādinā ekekeneva atthena saṅgahitāni, ekagaṇanaṃ gatānīti	2098	
PA_atk-s05_17a:2098_2	attho. Yaṃ ekasaṅgahitaṃ, taṃ ekattanti yasmā ekena saṅgahitaṃ, tasmā ekattanti attho.	2098	
PA_atk-s05_17a:2098_3	Saccānaṃ bahuttepi ekattamapekkhitvā ekavacanaṃ kataṃ. Ekattaṃ ekena ñāṇena paṭivijjhatīti	2098	
PA_atk-s05_17a:2098_4	pubbabhāge catunnaṃ saccānaṃ nānattekattaṃ svāvatthitaṃ vavatthapetvā ṭhito maggakkhaṇe	2098	
PA_atk-s05_17a:2098_5	ekena maggañāṇena tathaṭṭhāditaṃtaṃekattaṃ paṭivijjhati. Kathaṃ? Nirodhasaccassa	2098	
PA_atk-s05_17a:2098_6	tathaṭṭhādike ekatte paṭividdhe sesasaccānampi tathaṭṭhādikaṃ ekattaṃ paṭividdhameva	2098	
PA_atk-s05_17a:2098_7	hoti. Yathā pubbabhāge pañcannaṃ khandhānaṃ nānattekattaṃ svāvatthitaṃ vavatthapetvā	2098	
PA_atk-s05_17a:2098_8	ṭhitassa maggavuṭṭhānakāle aniccato vā dukkhato vā anattato vā vuṭṭhahantassa ekasmimpi	2098	
PA_atk-s05_17a:2098_9	khandhe aniccādito diṭṭhe sesakhandhāpi aniccādito diṭṭhāva honti, evamidanti daṭṭhabbaṃ.	2098	
PA_atk-s05_17a:2098_10	Dukkhassa dukkhaṭṭho tathaṭṭhoti dukkhasaccassa pīḷanaṭṭhādiko catubbidho attho sabhāvaṭṭhena	20981	
PA_atk-s05_17a:2098_11	tathaṭṭho. Sesasaccesupi eseva nayo. Soyeva catubbidho attho attābhāvato anattaṭṭho.	20981	
PA_atk-s05_17a:2098_12	Vuttasabhāve avisaṃvādakato saccaṭṭho. Maggakkhaṇe paṭivijjhitabbato paṭivedhaṭṭho vuttoti veditabbaṃ.	20981	
PA_atk-s05_17a:2099_0	10. Yaṃ aniccantiādi sāmaññalakkhaṇapubbaṅgamaṃ katvā dassitaṃ. Tattha yaṃ aniccaṃ,	2099	
PA_atk-s05_17a:2099_1	taṃ dukkhaṃ. Yaṃ dukkhaṃ, taṃ aniccanti dukkhasamudayamaggā gahitā. Tāni hi tīṇi	2099	
PA_atk-s05_17a:2099_2	saccāni aniccāni ceva aniccattā dukkhāni ca. Yaṃ aniccañca dukkhañca, taṃ anattāti	2099	
PA_atk-s05_17a:2099_3	tāniyeva tīṇi gahitāni. Yaṃ aniccañca dukkhañca anattā cāti tehi tīhi saha nirodhasaccañca	2099	
PA_atk-s05_17a:2099_4	saṅgahitaṃ. Cattāripi hi anattāyeva. Taṃ tathanti taṃ saccacatukkaṃ sabhāvabhūtaṃ.	2099	
PA_atk-s05_17a:2099_5	Taṃ saccanti tadeva saccacatukkaṃ yathāsabhāve avisaṃvādakaṃ. Navahākārehītiādīsu	2099	
PA_atk-s05_17a:2099_6	“sabbaṃ, bhikkhave, abhiññeyya”nti vacanato abhiññaṭṭhena, dukkhassa pariññaṭṭhe,	2099	
PA_atk-s05_17a:2099_7	samudayassa pahānaṭṭhe, maggassa bhāvanaṭṭhe, nirodhassa sacchikiriyaṭṭhe āvenikepi	2099	
PA_atk-s05_17a:2099_8	idha catūsupi saccesu ñātapariññāsabbhāvato pariññaṭṭhena, catusaccadassanena pahānasabbhāvato	2099	
PA_atk-s05_17a:2099_9	pahānaṭṭhena, catusaccabhāvanāsabbhāvato bhāvanaṭṭhena, catunnaṃ saccānaṃ sacchikiriyasabbhāvato	2099	
PA_atk-s05_17a:2099_10	sacchikiriyaṭṭhenāti niddiṭṭhanti veditabbaṃ. Navahākārehi tathaṭṭhenātiādīsu paṭhamaṃ	20991	
PA_atk-s05_17a:2099_11	vuttanayeneva yojanā kātabbā.	20991	
PA_atk-s05_17a:2100	11. Dvādasahi ākārehītiādīsu tathaṭṭhādayo ñāṇakathāyaṃ vuttatthā. Etesaṃ niddesepi vuttanayeneva yojanā veditabbā.	210	
PA_atk-s05_17a:2101_0	12. Saccānaṃ kati lakkhaṇānītiādīsu upari vattabbāni cha lakkhaṇāni saṅkhatāsaṅkhatavasena	2101	
PA_atk-s05_17a:2101_1	dvidhā bhinditvā dve lakkhaṇānīti āha. Tattha saṅkhatalakkhaṇañca asaṅkhatalakkhaṇañcāti	2101	
PA_atk-s05_17a:2101_2	“tīṇimāni, bhikkhave, saṅkhatassa saṅkhatalakkhaṇāni uppādo paññāyati, vayo paññāyati,	2101	
PA_atk-s05_17a:2101_3	ṭhitassa aññathattaṃ paññāyati. Tīṇimāni, bhikkhave, asaṅkhatassa asaṅkhatalakkhaṇāni	2101	
PA_atk-s05_17a:2101_4	na uppādo paññāyati, na vayo paññāyati, na ṭhitassa aññathattaṃ paññāyatī”ti evaṃ	2101	
PA_atk-s05_17a:2101_5	vuttaṃ saṅkhatassa saṅkhatamiti lakkhaṇañca asaṅkhatassa asaṅkhatamiti lakkhaṇañca.	2101	
PA_atk-s05_17a:2101_6	Saṅkhataṃ pana na lakkhaṇaṃ, lakkhaṇaṃ na saṅkhataṃ. Na ca saṅkhataṃ vinā lakkhaṇaṃ	2101	
PA_atk-s05_17a:2101_7	paññāpetuṃ sakkā, napi lakkhaṇaṃ vinā saṅkhataṃ. Lakkhaṇena pana saṅkhataṃ pākaṭaṃ hoti.	2101	
PA_atk-s05_17a:2102_0	Puna tadeva lakkhaṇadvayaṃ vitthārato dassento cha lakkhaṇānīti āha. Saṅkhatānaṃ	2102	
PA_atk-s05_17a:2102_1	saccānanti dukkhasamudayamaggasaccānaṃ. Tāni hi paccayehi saṅgamma katattā saṅkhatāni.	2102	
PA_atk-s05_17a:2102_2	Uppādoti jāti. Paññāyatīti jānīyati. Vayoti bhaṅgo. Ṭhitānaṃ aññathattanti ṭhitippattānaṃ	2102	
PA_atk-s05_17a:2102_3	aññathābhāvo jarā. Tiṇṇaṃ saṅkhatasaccānaṃ nipphannattā uppādavayaññathattaṃ vuttaṃ,	2102	
PA_atk-s05_17a:2102_4	tesaṃyeva pana uppādassa, jarāya bhaṅgassa ca anipphannattā uppādavayaññathattaṃ	2102	
PA_atk-s05_17a:2102_5	na vattabbaṃ. Saṅkhatanissitattā uppādavayaññathattaṃ na paññāyatīti na vattabbaṃ.	2102	
PA_atk-s05_17a:2102_6	Saṅkhatavikārattā pana saṅkhatanti vattabbaṃ. Dukkhasamudayānaṃ uppādajarābhaṅgā	2102	
PA_atk-s05_17a:2102_7	saccapariyāpannā, maggasaccassa uppādajarābhaṅgā na saccapariyāpannāti vadanti. Tattha	2102	
PA_atk-s05_17a:2102_8	“saṅkhatānaṃ uppādakkhaṇe saṅkhatāpi uppādalakkhaṇampi kālasaṅkhāto tassa khaṇopi	2102	
PA_atk-s05_17a:2102_9	paññāyati, uppāde vītivatte saṅkhatāpi jarālakkhaṇampi kālasaṅkhāto tassa khaṇopi	2102	
PA_atk-s05_17a:2102_10	paññāyati, bhaṅgakkhaṇe saṅkhatāpi jarāpi bhaṅgalakkhaṇampi kālasaṅkhāto tassa khaṇopi	21021	
PA_atk-s05_17a:2102_11	paññāyatī”ti khandhakavaggaṭṭhakathāyaṃ vuttaṃ. Asaṅkhatassa saccassāti nirodhasaccassa.	21021	
PA_atk-s05_17a:2102_12	Tañhi paccayehi samāgamma akatattā sayameva nipphannanti asaṅkhataṃ. Ṭhitassāti niccattā	21021	
PA_atk-s05_17a:2102_13	ṭhitassa, na ṭhānappattattā. Puna tadeva lakkhaṇadvayaṃ vitthārato dassento dvādasa lakkhaṇānīti āha.	21021	
PA_atk-s05_17a:2103_0	Catunnaṃ saccānaṃ kati kusalātiādīsu abyākatanti vipākābyākataṃ kiriyābyākataṃ rūpābyākataṃ	2103	
PA_atk-s05_17a:2103_1	nibbānābyākatanti catūsu abyākatesu nibbānābyākataṃ. Cattāripi hi kusalākusalalakkhaṇena	2103	
PA_atk-s05_17a:2103_2	na byākatattā abyākatāni. Siyā kusalanti kāmāvacararūpāvacarārūpāvacarakusalānaṃ	2103	
PA_atk-s05_17a:2103_3	vasena kusalampi bhaveyya. Siyā akusalanti taṇhaṃ ṭhapetvā sesākusalavasena. Siyā	2103	
PA_atk-s05_17a:2103_4	abyākatanti kāmāvacararūpāvacarārūpāvacaravipākakiriyānaṃ rūpānañca vasena. Siyā	2103	
PA_atk-s05_17a:2103_5	tīṇi saccānītiādīsu saṅgahitānīti gaṇitāni. Vatthuvasenāti akusalakusalābyākatadukkhasamudayanirodhamaggasaṅkhātavatthuvasena.	2103	
PA_atk-s05_17a:2103_6	Yaṃ dukkhasaccaṃ akusalanti ṭhapetvā taṇhaṃ avasesaṃ akusalaṃ. Akusalaṭṭhena dve	2103	
PA_atk-s05_17a:2103_7	saccāni ekasaccena saṅgahitānīti imāni dve dukkhasamudayasaccāni akusalaṭṭhena ekasaccena	2103	
PA_atk-s05_17a:2103_8	saṅgahitāni, akusalasaccaṃ nāma hotīti attho. Ekasaccaṃ dvīhi saccehi saṅgahitanti	2103	
PA_atk-s05_17a:2103_9	ekaṃ akusalasaccaṃ dvīhi dukkhasamudayasaccehi saṅgahitaṃ. Yaṃ dukkhasaccaṃ kusalanti	2103	
PA_atk-s05_17a:2103_10	tebhūmakaṃ kusalaṃ. Imāni dve dukkhamaggasaccāni kusalaṭṭhena ekasaccena saṅgahitāni,	21031	
PA_atk-s05_17a:2103_11	kusalasaccaṃ nāma hoti. Ekaṃ kusalasaccaṃ dvīhi dukkhamaggasaccehi saṅgahitaṃ. Yaṃ	21031	
PA_atk-s05_17a:2103_12	dukkhasaccaṃ abyākatanti tebhūmakavipākakiriyā rūpañca. Imāni dve dukkhanirodhasaccāni	21031	
PA_atk-s05_17a:2103_13	abyākataṭṭhena ekasaccena saṅgahitāni, ekaṃ abyākatasaccaṃ nāma hoti. Ekaṃ abyākatasaccaṃ	21031	
PA_atk-s05_17a:2103_14	dvīhi dukkhanirodhasaccehi saṅgahitaṃ. Tīṇi saccāni ekasaccena saṅgahitānīti samudayamagganirodhasaccāni	21031	
PA_atk-s05_17a:2103_15	ekena akusalakusalābyākatabhūtena dukkhasaccena saṅgahitāni. Ekaṃ saccaṃ tīhi saccehi	21031	
PA_atk-s05_17a:2103_16	saṅgahitanti ekaṃ dukkhasaccaṃ visuṃ akusalakusalaabyākatabhūtehi samudayamagganirodhasaccehi	21031	
PA_atk-s05_17a:2103_17	saṅgahitaṃ. Keci pana “dukkhasamudayasaccāni akusalaṭṭhena samudayasaccena saṅgahitāni,	21031	
PA_atk-s05_17a:2103_18	dukkhamaggasaccāni kusalaṭṭhena maggasaccena saṅgahitāni, na dassanaṭṭhena. Dukkhanirodhasaccāni	21031	
PA_atk-s05_17a:2103_19	abyākataṭṭhena nirodhasaccena saṅgahitāni, na asaṅkhataṭṭhenā”ti vaṇṇayanti.	21031	
PA_atk-s05_17a:2104	2. Dutiyasuttantapāḷivaṇṇanā	210	
PA_atk-s05_17a:2105_0	13. Puna aññassa suttantassa atthavasena saccappaṭivedhaṃ niddisitukāmo pubbe me,	2105	
PA_atk-s05_17a:2105_1	bhikkhavetiādikaṃ suttantaṃ āharitvā dassesi. Tattha pubbe me, bhikkhave, sambodhāti	2105	
PA_atk-s05_17a:2105_2	bhikkhave, mama sambodhito sabbaññutaññāṇato pubbe. Anabhisambuddhassāti sabbadhamme	2105	
PA_atk-s05_17a:2105_3	appaṭividdhassa. Bodhisattasseva satoti bodhisattabhūtasseva. Etadahosīti bodhipallaṅke	2105	
PA_atk-s05_17a:2105_4	nisinnassa etaṃ parivitakkitaṃ ahosi. Assādoti assādīyatīti assādo. Ādīnavoti doso.	2105	
PA_atk-s05_17a:2105_5	Nissaraṇanti apagamanaṃ. Sukhanti sukhayatīti sukhaṃ, yassuppajjati, taṃ sukhitaṃ	2105	
PA_atk-s05_17a:2105_6	karotīti attho. Somanassanti pītisomanassayogato sobhanaṃ mano assāti sumano, sumanassa	2105	
PA_atk-s05_17a:2105_7	bhāvo somanassaṃ, sukhameva pītiyogato visesitaṃ. Aniccanti addhuvaṃ. Dukkhanti dukkhavatthuttā	2105	
PA_atk-s05_17a:2105_8	saṅkhāradukkhattā ca dukkhaṃ. Vipariṇāmadhammanti avasī hutvā jarābhaṅgavasena parivattanapakatikaṃ.	2105	
PA_atk-s05_17a:2105_9	Etena anattabhāvo vutto hoti. Chandarāgavinayoti chandasaṅkhātassa rāgassa saṃvaraṇaṃ,	2105	
PA_atk-s05_17a:2105_10	na vaṇṇarāgassa. Chandarāgappahānanti tasseva chandarāgassa pajahanaṃ.	21051	
PA_atk-s05_17a:2106_0	Yāvakīvañcātiādīsu yāva imesaṃ pañcannaṃ upādānakkhandhānaṃ…pe… yathābhūtaṃ nābbhaññāsiṃ	2106	
PA_atk-s05_17a:2106_1	na adhikena ñāṇena paṭivijjhiṃ, tāva anuttaraṃ sammāsambodhiṃ anuttaraṃ sabbaññubhāvaṃ	2106	
PA_atk-s05_17a:2106_2	abhisambuddho abhisametāvī arahanti nevāhaṃ paccaññāsiṃ neva paṭiññaṃ akāsinti sambandhato	2106	
PA_atk-s05_17a:2106_3	attho. Kīvañcāti nipātamattaṃ. Yatoti yasmā, yadā vā. Athāti anantaraṃ. Ñāṇañca pana	2106	
PA_atk-s05_17a:2106_4	me dassanaṃ udapādīti dassanakiccakaraṇena dassanasaṅkhātaṃ paccavekkhaṇañāṇañca	2106	
PA_atk-s05_17a:2106_5	me uppajji. Akuppāti kopetuṃ cāletuṃ asakkuṇeyyā. Vimuttīti arahattaphalavimutti.	2106	
PA_atk-s05_17a:2106_6	Etāya eva phalapaccavekkhaṇāya magganibbānapaccavekkhaṇāpi vuttāva honti. Ayamantimā	2106	
PA_atk-s05_17a:2106_7	jātīti ayaṃ pacchimā khandhappavatti. Natthidāni punabbhavoti idāni puna uppatti	2106	
PA_atk-s05_17a:2106_8	natthi. Etena pahīnakilesapaccavekkhaṇā vuttā. Arahato hi avasiṭṭhakilesapaccavekkhaṇā na hoti.	2106	
PA_atk-s05_17a:2107	3. Dutiyasuttantaniddesavaṇṇanā	210	
PA_atk-s05_17a:2108_0	14. Saccappaṭivedhañāṇayojanakkame ca ayaṃ rūpassa assādoti pahānappaṭivedhoti pubbabhāge	2108	
PA_atk-s05_17a:2108_1	“ayaṃ taṇhāsampayutto rūpassa assādo”ti ñatvā maggakkhaṇe samudayappahānasaṅkhāto	2108	
PA_atk-s05_17a:2108_2	samudayasaccappaṭivedho. Samudayasaccanti samudayasaccappaṭivedhañāṇaṃ. Ariyasaccārammaṇañāṇampi	2108	
PA_atk-s05_17a:2108_3	hi “ye keci kusalā dhammā, sabbe te catūsu ariyasaccesu saṅgahaṃ gacchantī”tiādīsu	2108	
PA_atk-s05_17a:2108_4	viya “sacca”nti vuccati. Ayaṃ rūpassa ādīnavoti pariññāpaṭivedhoti pubbabhāge “ayaṃ	2108	
PA_atk-s05_17a:2108_5	rūpassa ādīnavo”ti ñatvā maggakkhaṇe dukkhapariññāsaṅkhāto dukkhasaccappaṭivedho.	2108	
PA_atk-s05_17a:2108_6	Dukkhasaccanti dukkhasaccappaṭivedhañāṇaṃ. Idaṃ rūpassa nissaraṇanti sacchikiriyāpaṭivedhoti	2108	
PA_atk-s05_17a:2108_7	pubbabhāge “idaṃ rūpassa nissaraṇa”nti ñatvā maggakkhaṇe nirodhasacchikiriyāsaṅkhāto	2108	
PA_atk-s05_17a:2108_8	nirodhasaccappaṭivedho. Nirodhasaccanti nirodhasaccārammaṇaṃ nirodhasaccappaṭivedhañāṇaṃ.	2108	
PA_atk-s05_17a:2108_9	Yā imesu tīsu ṭhānesūti imesu yathāvuttesu tīsu samudayadukkhanirodhesu paṭivedhavasena	2108	
PA_atk-s05_17a:2108_10	pavattā yā diṭṭhi yo saṅkappoti yojanā. Bhāvanāpaṭivedhoti ayaṃ maggabhāvanāsaṅkhāto	21081	
PA_atk-s05_17a:2108_11	maggasaccappaṭivedho. Maggasaccanti maggasaccappaṭivedhañāṇaṃ.	21081	
PA_atk-s05_17a:2109_0	15. Puna aparena pariyāyena saccāni ca saccappaṭivedhañca dassento saccanti katihākārehi	2109	
PA_atk-s05_17a:2109_1	saccantiādimāha. Tattha yasmā sabbepi sabbaññubodhisattā bodhipallaṅke nisinnā jarāmaraṇādikassa	2109	
PA_atk-s05_17a:2109_2	dukkhasaccassa jātiādikaṃ samudayasaccaṃ “kiṃ nu kho”ti esanti, tathā esantā ca jarāmaraṇādikassa	2109	
PA_atk-s05_17a:2109_3	dukkhasaccassa jātiādikaṃ samudayasaccaṃ “paccayo”ti vavatthapento pariggaṇhanti,	2109	
PA_atk-s05_17a:2109_4	tasmā sā ca esanā so ca pariggaho saccānaṃ esanattā pariggahattā ca “sacca”nti katvā	2109	
PA_atk-s05_17a:2109_5	esanaṭṭhena pariggahaṭṭhenāti vuttaṃ. Ayañca vidhi paccekabuddhānampi paccayapariggahe	2109	
PA_atk-s05_17a:2109_6	labbhatiyeva, sāvakānaṃ pana anussavavasena paccayapariggahe labbhati. Paṭivedhaṭṭhenāti	2109	
PA_atk-s05_17a:2109_7	pubbabhāge tathā esitānaṃ pariggahitānañca maggakkhaṇe ekapaṭivedhaṭṭhena.	2109	
PA_atk-s05_17a:2110_0	Kiṃnidānantiādīsu nidānādīni sabbāni kāraṇavevacanāni. Kāraṇañhi yasmā phalaṃ nideti	2110	
PA_atk-s05_17a:2110_1	“handa naṃ gaṇhathā”ti appeti viya, tasmā “nidāna”nti vuccati. Yasmā phalaṃ tato	2110	
PA_atk-s05_17a:2110_2	samudeti, jāyati, pabhavati; tasmā samudayo, jāti, pabhavoti vuccati. Ayaṃ panettha	2110	
PA_atk-s05_17a:2110_3	attho – kiṃ nidānaṃ etassāti kiṃnidānaṃ. Ko samudayo etassāti kiṃsamudayaṃ. Kā jāti	2110	
PA_atk-s05_17a:2110_4	etassāti kiṃjātikaṃ. Ko pabhavo etassāti kiṃpabhavaṃ. Yasmā pana tassa jāti yathāvuttena	2110	
PA_atk-s05_17a:2110_5	atthena nidānañceva samudayo ca jāti ca pabhavo ca, tasmā jātinidānantiādimāha. Jarāmaraṇanti	2110	
PA_atk-s05_17a:2110_6	dukkhasaccaṃ. Jarāmaraṇasamudayanti tassa paccayaṃ samudayasaccaṃ. Jarāmaraṇanirodhanti	2110	
PA_atk-s05_17a:2110_7	nirodhasaccaṃ. Jarāmaraṇanirodhagāminiṃ paṭipadanti maggasaccaṃ. Imināva nayena sabbapadesu attho veditabbo.	2110	
PA_atk-s05_17a:2111_0	16. Nirodhappajānanāti ārammaṇakaraṇena nirodhassa pajānanā. Jāti siyā dukkhasaccaṃ,	2111	
PA_atk-s05_17a:2111_1	siyā samudayasaccanti bhavapaccayā paññāyanaṭṭhena dukkhasaccaṃ, jarāmaraṇassa paccayaṭṭhena	2111	
PA_atk-s05_17a:2111_2	samudayasaccaṃ. Esa nayo sesesupi. Avijjā siyā dukkhasaccanti pana āsavasamudayā	2111	
PA_atk-s05_17a:2111_3	avijjāsamudayaṭṭhenāti.	2111	
PA_atk-s05_17a:2112	Saccakathāvaṇṇanā niṭṭhitā.	211	
PA_atk-s05_17a:2113	3. Bojjhaṅgakathā	211	
PA_atk-s05_17a:2114	Bojjhaṅgakathāvaṇṇanā	211	
PA_atk-s05_17a:2115_0	17. Idāni saccappaṭivedhasiddhaṃ bojjhaṅgavisesaṃ dassentena kathitāya suttantapubbaṅgamāya	2115	
PA_atk-s05_17a:2115_1	bojjhaṅgakathāya apubbatthānuvaṇṇanā. Tattha suttante tāva bojjhaṅgāti bodhiyā, bodhissa	2115	
PA_atk-s05_17a:2115_2	vā aṅgāti bojjhaṅgā. Kiṃ vuttaṃ hoti – yā hi ayaṃ dhammasāmaggī, yāya lokuttaramaggakkhaṇe	2115	
PA_atk-s05_17a:2115_3	uppajjamānāya līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ	2115	
PA_atk-s05_17a:2115_4	anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya	2115	
PA_atk-s05_17a:2115_5	dhammasāmaggiyā ariyasāvako bujjhatīti katvā bodhīti vuccati, bujjhatīti kilesasantānaniddāya	2115	
PA_atk-s05_17a:2115_6	vuṭṭhahati, cattāri vā ariyasaccāni paṭivijjhati, nibbānameva vā sacchikarotīti vuttaṃ	2115	
PA_atk-s05_17a:2115_7	hoti. Yathāha – “satta bojjhaṅge bhāvetvā anuttaraṃ sammāsambodhiṃ abhisambuddho”ti.	2115	
PA_atk-s05_17a:2115_8	Tassā dhammasāmaggīsaṅkhātāya bodhiyā aṅgāti bojjhaṅgā jhānaṅgamaggaṅgādayo viya.	2115	
PA_atk-s05_17a:2115_9	Yopesa yathāvuttappakārāya etāya dhammasāmaggiyā bujjhatīti katvā ariyasāvako bodhīti	2115	
PA_atk-s05_17a:2115_10	vuccati, tassa bodhissa aṅgātipi bojjhaṅgā senaṅgarathaṅgādayo viya. Tenāhu aṭṭhakathācariyā	21151	
PA_atk-s05_17a:2115_11	“bujjhanakassa puggalassa aṅgāti bojjhaṅgā”ti. Satisambojjhaṅgādīnaṃ attho abhiññeyyaniddese vutto.	21151	
PA_atk-s05_17a:2116_0	Bojjhaṅgatthaniddese bodhāya saṃvattantīti bujjhanatthāya saṃvattanti. Kassa bujjhanatthāya?	2116	
PA_atk-s05_17a:2116_1	Maggaphalehi nibbānassa paccavekkhaṇāya katakiccassa bujjhanatthāya, maggena vā kilesaniddāto	2116	
PA_atk-s05_17a:2116_2	pabujjhanatthāya phalena pabuddhabhāvatthāyāpīti vuttaṃ hoti. Balavavipassanāyapi	2116	
PA_atk-s05_17a:2116_3	bojjhaṅgā bodhāya saṃvattanti. Tasmā ayaṃ vipassanāmaggaphalabojjhaṅgānaṃ sādhāraṇattho.	2116	
PA_atk-s05_17a:2116_4	Tīsupi hi ṭhānesu bodhāya nibbānapaṭivedhāya saṃvattanti. Etena bodhiyā aṅgāti bojjhaṅgāti	2116	
PA_atk-s05_17a:2116_5	vuttaṃ hoti. Bujjhantīti bojjhaṅgātiādīhi pañcahi catukkehi vuttānaṃ bojjhaṅgānaṃ	2116	
PA_atk-s05_17a:2116_6	uppattiṭṭhānaṃ abhiññeyyaniddese vuttaṃ. Api ca bujjhantīti bojjhaṅgānaṃ sakiccakaraṇe	2116	
PA_atk-s05_17a:2116_7	samatthabhāvadassanatthaṃ kattuniddeso. Bujjhanaṭṭhenāti sakiccakaraṇasamatthattepi	2116	
PA_atk-s05_17a:2116_8	sati kattuno abhāvadassanatthaṃ bhāvaniddeso. Bodhentīti bojjhaṅgabhāvanāya bujjhantānaṃ	2116	
PA_atk-s05_17a:2116_9	yogīnaṃ payojakattā bojjhaṅgānaṃ hetukattuniddeso. Bodhanaṭṭhenāti paṭhamaṃ vuttanayeneva	2116	
PA_atk-s05_17a:2116_10	payojakahetukattunā bhāvaniddeso. Etehi bodhiyā aṅgā bojjhaṅgāti vuttaṃ hoti. Bodhipakkhiyaṭṭhenāti	21161	
PA_atk-s05_17a:2116_11	bujjhanaṭṭhena bodhīti laddhanāmassa yogissa pakkhe bhavattā. Ayametesaṃ yogino upakārakattaniddeso.	21161	
PA_atk-s05_17a:2116_12	Etehi bodhissa aṅgāti bojjhaṅgāti vuttaṃ hoti. Buddhilabhanaṭṭhenātiādike chakke	21161	
PA_atk-s05_17a:2116_13	buddhilabhanaṭṭhenāti yogāvacarena buddhiyā pāpuṇanaṭṭhena. Ropanaṭṭhenāti sattānaṃ	21161	
PA_atk-s05_17a:2116_14	patiṭṭhāpanaṭṭhena. Pāpanaṭṭhenāti patiṭṭhāpitāya niṭṭhāpanaṭṭhena. Ime vipassanābojjhaṅgā	21161	
PA_atk-s05_17a:2116_15	pati-abhi-saṃ-iti tīhi upasaggehi visesitā maggaphalabojjhaṅgāti vadanti. Sabbesampi	21161	
PA_atk-s05_17a:2116_16	dhammavohārena niddiṭṭhānaṃ bojjhaṅgānaṃ bodhiyā aṅgāti bojjhaṅgāti vuttaṃ hotīti veditabbaṃ.	21161	
PA_atk-s05_17a:2117	Mūlamūlakādidasakavaṇṇanā	211	
PA_atk-s05_17a:2118_0	18. Mūlaṭṭhenātiādike mūlamūlake dasake mūlaṭṭhenāti vipassanādīsu purimā purimā	2118	
PA_atk-s05_17a:2118_1	bojjhaṅgā pacchimānaṃ pacchimānaṃ bojjhaṅgānañca sahajātadhammānañca aññamaññañca	2118	
PA_atk-s05_17a:2118_2	mūlaṭṭhena. Mūlacariyaṭṭhenāti mūlaṃ hutvā cariyā pavatti mūlacariyā. Tena mūlacariyaṭṭhena,	2118	
PA_atk-s05_17a:2118_3	mūlaṃ hutvā pavattanaṭṭhenāti attho. Mūlapariggahaṭṭhenāti te eva bojjhaṅgā ādito	2118	
PA_atk-s05_17a:2118_4	pabhuti uppādanatthāya parigayhamānattā pariggahā, mūlāniyeva pariggahā mūlapariggahā.	2118	
PA_atk-s05_17a:2118_5	Tena mūlapariggahaṭṭhena. Te eva aññamaññaṃ parivāravasena parivāraṭṭhena. Bhāvanāpāripūrivasena	2118	
PA_atk-s05_17a:2118_6	paripūraṇaṭṭhena. Niṭṭhaṃ pāpuṇanavasena paripākaṭṭhena. Te eva mūlāni ca chabbidhā	2118	
PA_atk-s05_17a:2118_7	pabhedabhinnattā paṭisambhidā cāti mūlapaṭisambhidā. Tena mūlapaṭisambhidaṭṭhena.	2118	
PA_atk-s05_17a:2118_8	Mūlapaṭisambhidāpāpanaṭṭhenāti bojjhaṅgabhāvanānuyuttassa yogino taṃ mūlapaṭisambhidaṃ	2118	
PA_atk-s05_17a:2118_9	pāpanaṭṭhena. Tasseva yogino tassā mūlapaṭisambhidāya vasībhāvaṭṭhena. Sesesupi īdisesu	2118	
PA_atk-s05_17a:2118_10	puggalavohāresu bodhissa aṅgāti bojjhaṅgāti vuttaṃ hotīti veditabbaṃ. Mūlapaṭisambhidāya	21181	
PA_atk-s05_17a:2118_11	vasībhāvappattānampīti īdisesupi niṭṭhāvacanesu phalabojjhaṅgāti veditabbaṃ. Vasībhāvaṃ pattānantipi pāṭho.	21181	
PA_atk-s05_17a:2119	Mūlamūlakadasakaṃ niṭṭhitaṃ.	211	
PA_atk-s05_17a:2120_0	Sesesupi hetumūlakādīsu navasu dasakesu imināva nayena sādhāraṇavacanānaṃ attho veditabbo.	2120	
PA_atk-s05_17a:2120_1	Asādhāraṇesu pana yathāvuttā eva bojjhaṅgā yathāvuttānaṃ dhammānaṃ janakattā hetū	2120	
PA_atk-s05_17a:2120_2	nāma honti. Upatthambhakattā paccayā nāma. Te eva tadaṅgasamucchedapaṭippassaddhivisuddhibhūtattā	2120	
PA_atk-s05_17a:2120_3	visuddhi nāma. Vajjavirahitattā anavajjā nāma. “Sabbepi kusalā dhammā nekkhamma”nti	2120	
PA_atk-s05_17a:2120_4	vacanato nekkhammaṃ nāma. Kilesehi vimuttattā tadaṅgavimuttiādivasena vimutti nāma.	2120	
PA_atk-s05_17a:2120_5	Maggaphalabojjhaṅgā visayībhūtehi āsavehi virahitattā anāsavā. Tividhāpi bojjhaṅgā	2120	
PA_atk-s05_17a:2120_6	kilesehi suññattā tadaṅgavivekādivasena vivekā. Vipassanāmaggabojjhaṅgā pariccāgavosaggattā	2120	
PA_atk-s05_17a:2120_7	pakkhandanavosaggattā ca vosaggā. Phalabojjhaṅgā pakkhandanavosaggattā vosaggā.	2120	
PA_atk-s05_17a:2121_0	19. Mūlaṭṭhaṃ bujjhantītiādayo ekekapadavasena niddiṭṭhā nava dasakā vuttanayeneva	2121	
PA_atk-s05_17a:2121_1	veditabbā. Vasībhāvappattānanti padaṃ pana vattamānavacanābhāvena na yojitaṃ. Pariggahaṭṭhādayo	2121	
PA_atk-s05_17a:2121_2	abhiññeyyaniddese vuttatthā.	2121	
PA_atk-s05_17a:2122_0	20. Puna thero attanā desitaṃ suttantaṃ uddisitvā tassa niddesavasena bojjhaṅgavidhiṃ	2122	
PA_atk-s05_17a:2122_1	dassetukāmo ekaṃ samayantiādikaṃ nidānaṃ vatvā suttantaṃ tāva uddisi. Attanā desitasuttattā	2122	
PA_atk-s05_17a:2122_2	eva cettha evaṃ me sutanti na vuttaṃ. Āyasmā sāriputtoti panettha desakabyattibhāvatthaṃ	2122	
PA_atk-s05_17a:2122_3	attānaṃ paraṃ viya katvā vuttaṃ. Īdisañhi vacanaṃ loke ganthesu payujjanti. Pubbaṇhasamayanti	2122	
PA_atk-s05_17a:2122_4	sakalaṃ pubbaṇhasamayaṃ. Accantasaṃyogatthe upayogavacanaṃ. Sesadvayepi eseva nayo.	2122	
PA_atk-s05_17a:2122_5	Satisambojjhaṅgo iti ce me hotīti satisambojjhaṅgoti evañce mayhaṃ hoti. Appamāṇoti	2122	
PA_atk-s05_17a:2122_6	me hotīti appamāṇoti evaṃ me hoti. Susamāraddhoti me hotīti suṭṭhu paripuṇṇoti evaṃ	2122	
PA_atk-s05_17a:2122_7	me hoti. Tiṭṭhantanti nibbānārammaṇe pavattivasena tiṭṭhantaṃ. Cavatīti nibbānārammaṇato	2122	
PA_atk-s05_17a:2122_8	apagacchati. Sesabojjhaṅgesupi eseva nayo.	2122	
PA_atk-s05_17a:2123_0	Rājamahāmattassāti rañño mahāamaccassa, mahatiyā vā bhogamattāya bhogappamāṇena samannāgatassa.	2123	
PA_atk-s05_17a:2123_1	Nānārattānanti nānāraṅgarattānaṃ, pūraṇatthe sāmivacanaṃ, nānārattehīti attho. Dussakaraṇḍakoti	2123	
PA_atk-s05_17a:2123_2	dussapeḷā. Dussayuganti vatthayugalaṃ. Pārupitunti acchādetuṃ. Imasmiṃ suttante therassa	2123	
PA_atk-s05_17a:2123_3	phalabojjhaṅgā kathitā. Yadā hi thero satisambojjhaṅgaṃ sīsaṃ katvā phalasamāpattiṃ	2123	
PA_atk-s05_17a:2123_4	samāpajjati, tadā itare tadanvayā honti. Yadā dhammavicayādīsu aññataraṃ, tadā sesāpi	2123	
PA_atk-s05_17a:2123_5	tadanvayā hontīti evaṃ phalasamāpattiyā attano ciṇṇavasībhāvaṃ dassento thero imaṃ	2123	
PA_atk-s05_17a:2123_6	suttantaṃ kathesīti.	2123	
PA_atk-s05_17a:2124	Suttantaniddesavaṇṇanā	212	
PA_atk-s05_17a:2125_0	21. Kathaṃ satisambojjhaṅgo iti ce hotīti bojjhaṅgoti satisambojjhaṅgaṃ sīsaṃ katvā	2125	
PA_atk-s05_17a:2125_1	phalasamāpattiṃ samāpajjantassa aññesu bojjhaṅgesu vijjamānesu evaṃ ayaṃ satisambojjhaṅgo	2125	
PA_atk-s05_17a:2125_2	hotīti iti ce pavattassa kathaṃ so satisambojjhaṅgo hotīti attho. Yāvatā nirodhūpaṭṭhātīti	2125	
PA_atk-s05_17a:2125_3	yattakena kālena nirodho upaṭṭhāti, yattake kāle ārammaṇato nibbānaṃ upaṭṭhātīti	2125	
PA_atk-s05_17a:2125_4	attho. Yāvatā accīti yattakena parimāṇena jālā. Kathaṃ appamāṇo iti ce hotīti bojjhaṅgoti	2125	
PA_atk-s05_17a:2125_5	na appamāṇepi satisambojjhaṅge vijjamāne evaṃ ayaṃ appamāṇo hotīti iti ce pavattassa	2125	
PA_atk-s05_17a:2125_6	so appamāṇo satisambojjhaṅgo kathaṃ hotīti attho. Pamāṇabaddhāti kilesā ca pariyuṭṭhānā	2125	
PA_atk-s05_17a:2125_7	ca ponobhavikasaṅkhārā ca pamāṇabaddhā nāma honti. “Rāgopamāṇakaraṇo, doso pamāṇakaraṇo,	2125	
PA_atk-s05_17a:2125_8	moho pamāṇakaraṇo”ti vacanato rāgādayo yassa uppajjanti, “ayaṃ ettako”ti tassa pamāṇakaraṇato	2125	
PA_atk-s05_17a:2125_9	pamāṇaṃ nāma. Tasmiṃ pamāṇe baddhā paṭibaddhā āyattāti kilesādayo pamāṇabaddhā nāma	2125	
PA_atk-s05_17a:2125_10	honti. Kilesāti anusayabhūtā, pariyuṭṭhānāti samudācārappattakilesā. Saṅkhārā ponobhavikāti	21251	
PA_atk-s05_17a:2125_11	punappunaṃ bhavakaraṇaṃ punabhavo, punabhavo sīlametesanti ponabhavikā, ponabhavikā	21251	
PA_atk-s05_17a:2125_12	eva ponobhavikā. Kusalākusalakammasaṅkhātā saṅkhārā. Appamāṇoti vuttappakārassa pamāṇassa	21251	
PA_atk-s05_17a:2125_13	abhāvena appamāṇo. Maggaphalānampi appamāṇattā tato visesanatthaṃ acalaṭṭhena asaṅkhataṭṭhenāti	21251	
PA_atk-s05_17a:2125_14	vuttaṃ. Bhaṅgābhāvato acalo, paccayābhāvato asaṅkhato. Yo hi acalo asaṅkhato ca,	21251	
PA_atk-s05_17a:2125_15	so ativiya pamāṇavirahito hoti.	21251	
PA_atk-s05_17a:2126_0	Kathaṃ susamāraddho iti ce hotīti bojjhaṅgoti anantaraṃ vuttanayena yojetabbaṃ. Visamāti	2126	
PA_atk-s05_17a:2126_1	sayañca visamattā, visamassa ca bhāvassa hetuttā visamā. Samadhammoti santaṭṭhena	2126	
PA_atk-s05_17a:2126_2	paṇītaṭṭhena samo dhammo. Pamāṇābhāvato santo. “Yāvatā, bhikkhave, dhammā saṅkhatā	2126	
PA_atk-s05_17a:2126_3	vā asaṅkhatā vā, virāgo tesaṃ dhammānaṃ aggamakkhāyatī”ti vacanato sabbadhammuttamaṭṭhena	2126	
PA_atk-s05_17a:2126_4	paṇīto. Tasmiṃ samadhammoti vutte susame āraddho susamāraddho. Āvajjitattāti phalasamāpattiyā	2126	
PA_atk-s05_17a:2126_5	pavattakālaṃ sandhāya vuttaṃ. Anuppādādisaṅkhāte nibbāne manodvārāvajjanassa uppannattāti	2126	
PA_atk-s05_17a:2126_6	vuttaṃ hoti. Tiṭṭhatīti pavattati. Uppādādīni heṭṭhā vuttatthāni. Sesabojjhaṅgamūlakesupi vāresu eseva nayo.	2126	
PA_atk-s05_17a:2127	Bojjhaṅgakathāvaṇṇanā niṭṭhitā.	212	
PA_atk-s05_17a:2128	4. Mettākathā	212	
PA_atk-s05_17a:2129	Mettākathāvaṇṇanā	212	
PA_atk-s05_17a:2130_0	22. Idāni bojjhaṅgakathānantaraṃ kathitāya bojjhaṅgakathāgatiyā suttantapubbaṅgamāya	2130	
PA_atk-s05_17a:2130_1	mettākathāya apubbatthānuvaṇṇanā. Tattha suttante tāva āsevitāyāti ādarena sevitāya.	2130	
PA_atk-s05_17a:2130_2	Bhāvitāyāti vaḍḍhitāya. Bahulīkatāyāti punappunaṃ katāya. Yānīkatāyāti yuttayānasadisāya	2130	
PA_atk-s05_17a:2130_3	katāya. Vatthukatāyāti patiṭṭhānaṭṭhena vatthu viya katāya. Anuṭṭhitāyāti paccupaṭṭhitāya.	2130	
PA_atk-s05_17a:2130_4	Paricitāyāti samantato citāya upacitāya. Susamāraddhāyāti suṭṭhu samāraddhāya sukatāya.	2130	
PA_atk-s05_17a:2130_5	Ānisaṃsāti guṇā. Pāṭikaṅkhāti paṭikaṅkhitabbā icchitabbā. Sukhaṃ supatīti yathā sesajanā	2130	
PA_atk-s05_17a:2130_6	samparivattamānā kākacchamānā dukkhaṃ supanti, evaṃ asupitvā sukhaṃ supati. Niddaṃ	2130	
PA_atk-s05_17a:2130_7	okkantopi samāpattiṃ samāpanno viya hoti. Sukhaṃ paṭibujjhatīti yathā aññe nitthunantā	2130	
PA_atk-s05_17a:2130_8	vijambhantā samparivattantā dukkhaṃ paṭibujjhanti, evaṃ apaṭibujjhitvā vikasamānamiva	2130	
PA_atk-s05_17a:2130_9	padumaṃ sukhaṃ nibbikāraṃ paṭibujjhati. Na pāpakaṃ supinaṃ passatīti supinaṃ passantopi	2130	
PA_atk-s05_17a:2130_10	bhaddakameva supinaṃ passati. Cetiyaṃ vandanto viya pūjaṃ karonto viya dhammaṃ suṇanto	21301	
PA_atk-s05_17a:2130_11	viya ca hoti. Yathā panaññe attānaṃ corehi parivāritaṃ viya vāḷehi upaddutaṃ viya	21301	
PA_atk-s05_17a:2130_12	papāte patantaṃ viya ca passanti, na evaṃ pāpakaṃ supinaṃ passati. Manussānaṃ piyo	21301	
PA_atk-s05_17a:2130_13	hotīti ure āmuttamuttāhāro viya sīse piḷandhamālā viya ca manussānaṃ piyo hoti manāpo.	21301	
PA_atk-s05_17a:2130_14	Amanussānaṃ piyo hotīti yatheva ca manussānaṃ, evaṃ amanussānampi piyo hoti. Devatā	21301	
PA_atk-s05_17a:2130_15	rakkhantīti puttamiva mātāpitaro devatā rakkhanti. Nāssa aggi vā visaṃ vā satthaṃ	21301	
PA_atk-s05_17a:2130_16	vā kamatīti mettāvihārissa kāye aggi vā visaṃ vā satthaṃ vā na kamati na pavisati,	21301	
PA_atk-s05_17a:2130_17	nāssa kāyaṃ vikopetīti vuttaṃ hoti. Tuvaṭaṃ cittaṃ samādhiyatīti mettāvihārino khippameva	21301	
PA_atk-s05_17a:2130_18	cittaṃ samādhiyati, natthi tassa dandhāyitattaṃ. Mukhavaṇṇo vippasīdatīti bandhanā	21301	
PA_atk-s05_17a:2130_19	pamuttatālapakkaṃ viya cassa vippasannavaṇṇaṃ mukhaṃ hoti. Asammūḷho kālaṃ karotīti	21301	
PA_atk-s05_17a:2130_20	mettāvihārino sammohamaraṇaṃ nāma natthi, asammūḷho niddaṃ okkamanto viya kālaṃ karoti.	21302	
PA_atk-s05_17a:2130_21	Uttari appaṭivijjhantoti mettāsamāpattito uttariṃ arahattaṃ adhigantuṃ asakkonto	21302	
PA_atk-s05_17a:2130_22	ito cavitvā suttappabuddho viya brahmalokūpago hotīti brahmalokaṃ upapajjatīti attho.	21302	
PA_atk-s05_17a:2131_0	Mettāniddese anodhiso pharaṇāti odhi mariyādā, na odhi anodhi. Tato anodhiso, anodhitoti	2131	
PA_atk-s05_17a:2131_1	attho, nippadesato phusanāti vuttaṃ hoti. Odhisoti padesavasena. Disāpharaṇāti disāsu	2131	
PA_atk-s05_17a:2131_2	pharaṇā. Sabbeti anavasesapariyādānaṃ. Sattātipadassa attho ñāṇakathāmātikāvaṇṇanāyaṃ	2131	
PA_atk-s05_17a:2131_3	vutto, ruḷhīsaddena pana vītarāgesupi ayaṃ vohāro vattati vilīvamayepi bījanivisese	2131	
PA_atk-s05_17a:2131_4	tālavaṇṭavohāro viya. Averāti verarahitā. Abyāpajjāti byāpādarahitā. Anīghāti niddukkhā.	2131	
PA_atk-s05_17a:2131_5	Anigghātipi pāṭho. Sukhī attānaṃ pariharantūti sukhitā hutvā attabhāvaṃ vattayantu.	2131	
PA_atk-s05_17a:2131_6	“Averā”ti ca sakasantāne ca pare paṭicca, parasantāne ca itare paṭicca verābhāvo	2131	
PA_atk-s05_17a:2131_7	dassito, “abyāpajjā”tiādīsu verābhāvā tammūlakabyāpādābhāvo, “anīghā”ti byāpādābhāvā	2131	
PA_atk-s05_17a:2131_8	tammūlakadukkhābhāvo, “sukhī attānaṃ pariharantū”ti dukkhābhāvāsukhena attabhāvapariharaṇaṃ	2131	
PA_atk-s05_17a:2131_9	dassitanti evamettha vacanasambandho veditabboti. Imesu ca “averā hontū”tiādīsu catūsupi	2131	
PA_atk-s05_17a:2131_10	vacanesu yaṃ yaṃ pākaṭaṃ hoti, tassa tassa vasena mettāya pharati.	21311	
PA_atk-s05_17a:2132_0	Pāṇātiādīsu pāṇanatāya pāṇā, assāsapassāsāyattavuttitāyāti attho. Bhūtattā bhūtā,	2132	
PA_atk-s05_17a:2132_1	abhinibbattāti attho. Puṃ vuccati nirayo, taṃ puṃ galanti gacchantīti puggalā. Attabhāvo	2132	
PA_atk-s05_17a:2132_2	vuccati sarīraṃ, khandhapañcakameva vā, taṃ upādāya paññattimattasabbhāvato, tasmiṃ	2132	
PA_atk-s05_17a:2132_3	attabhāve pariyāpannā paricchinnā antogadhāti attabhāvapariyāpannā. Yathā ca sattāti	2132	
PA_atk-s05_17a:2132_4	vacanaṃ, evaṃ sesānipi ruḷhīvasena āropetvā sabbānetāni sabbasattavevacanānīti veditabbāni.	2132	
PA_atk-s05_17a:2132_5	Kāmañca aññānipi “sabbe jantū sabbe jīvā”tiādīni sabbasattavevacanāni atthi, pākaṭavasena	2132	
PA_atk-s05_17a:2132_6	pana imāneva pañca gahetvā “pañcahākārehi anodhiso pharaṇā mettācetovimuttī”ti vuccati.	2132	
PA_atk-s05_17a:2132_7	Ye pana “sattā pāṇā”tiādīnaṃ na kevalaṃ vacanamattatova, atha kho atthatopi nānattameva	2132	
PA_atk-s05_17a:2132_8	iccheyyuṃ, tesaṃ anodhiso pharaṇā virujjhati. Tasmā tathā atthaṃ aggahetvā imesu	2132	
PA_atk-s05_17a:2132_9	pañcasu ākāresu aññataravasena anodhiso mettāya pharati.	2132	
PA_atk-s05_17a:2133_0	Odhiso pharaṇe pana itthiyo purisāti liṅgavasena vuttaṃ, ariyā anariyāti ariyaputhujjanavasena,	2133	
PA_atk-s05_17a:2133_1	devāmanussā vinipātikāti upapattivasena. Disāpharaṇepi disāvibhāgaṃ akatvā sabbadisāsu	2133	
PA_atk-s05_17a:2133_2	“sabbe sattā”tiādinā nayena pharaṇato anodhiso pharaṇā hoti, sabbadisāsu “sabbā itthiyo”tiādinā	2133	
PA_atk-s05_17a:2133_3	nayena pharaṇato odhiso pharaṇā.	2133	
PA_atk-s05_17a:2134_0	Yasmā pana ayaṃ tividhāpi mettāpharaṇā appanāpattacittassa vasena vuttā, tasmā tīsu	2134	
PA_atk-s05_17a:2134_1	vāresu appanā gahetabbā. Anodhiso pharaṇe tāva “sabbe sattā averā hontū”ti ekā, “abyāpajjā	2134	
PA_atk-s05_17a:2134_2	hontū”ti ekā “anīghā hontū”ti ekā, “sukhī attānaṃ pariharantū”ti ekā. Tānipi hi cattāri	2134	
PA_atk-s05_17a:2134_3	hitopasaṃhāravaseneva vuttāni. Hitopasaṃhāralakkhaṇā hi mettā. Iti “sattā”tiādīsu	2134	
PA_atk-s05_17a:2134_4	pañcasu ākāresu catassannaṃ catassannaṃ appanānaṃ vasena vīsati appanā honti, odhiso	2134	
PA_atk-s05_17a:2134_5	pharaṇe “sabbā itthiyo”tiādīsu sattasu ākāresu catassannaṃ catassannaṃ vasena aṭṭhavīsati	2134	
PA_atk-s05_17a:2134_6	appanā. Disāpharaṇe pana “sabbe puratthimāya disāya sattā”tiādinā nayena ekamekissā	2134	
PA_atk-s05_17a:2134_7	disāya vīsati vīsati katvā dve satāni, “sabbā puratthimāya disāya itthiyo”tiādinā	2134	
PA_atk-s05_17a:2134_8	nayena ekamekissā disāya aṭṭhavīsati aṭṭhavīsati katvā asīti dve satānīti cattāri	2134	
PA_atk-s05_17a:2134_9	satāni asīti ca appanā. Iti sabbānipi idha vuttāni aṭṭhavīsādhikāni pañca appanāsatāni	2134	
PA_atk-s05_17a:2134_10	honti. Yathā ca mettāya tividhena pharaṇā vuttā, tathā karuṇāmuditāupekkhānampi vuttāva hotīti veditabbaṃ.	21341	
PA_atk-s05_17a:2135	1. Indriyavāravaṇṇanā	213	
PA_atk-s05_17a:2136_0	23. Atha mettūpasaṃhārākāraṃ indriyādiparibhāvanañca dassetuṃ sabbesaṃ sattānaṃ pīḷanaṃ	2136	
PA_atk-s05_17a:2136_1	vajjetvātiādimāha. Tattha pīḷananti abbhantarato sarīrapīḷanaṃ. Upaghātanti bāhirato	2136	
PA_atk-s05_17a:2136_2	sarīropaghātaṃ. Santāpanti yathā tathā vā cittasantāpanaṃ. Pariyādānanti pakatiyā	2136	
PA_atk-s05_17a:2136_3	jīvitādiparikkhayaṃ. Vihesanti parato jīvitaviheṭhanaṃ. Vajjetvāti pīḷanādīsu ekekaṃ	2136	
PA_atk-s05_17a:2136_4	attano citteneva apanetvā. Imāni pīḷanādīni pañca padāni mettopasaṃhārassa paṭipakkhavivajjanavasena	2136	
PA_atk-s05_17a:2136_5	vuttāni, apīḷanāyātiādīni mettopasaṃhāravasena. Apīḷanāyāti apīḷanākārena, sabbe	2136	
PA_atk-s05_17a:2136_6	satte mettāyatīti sambandho. Evaṃ sesesupi. Mā verino mā dukkhino mā dukkhitattāti	2136	
PA_atk-s05_17a:2136_7	imānipi tīṇi mettopasaṃhārassa paṭipakkhapaṭikkhepavacanāni. Mā-vacanassa mā hontūti	2136	
PA_atk-s05_17a:2136_8	attho. Averino sukhino sukhitattāti imāni tīṇi mettopasaṃhāravacanāni. “Abyāpajjā	2136	
PA_atk-s05_17a:2136_9	anīghā”ti idaṃ dvayaṃ “sukhino”ti vacanena saṅgahitanti veditabbaṃ. Sukhitattāti	2136	
PA_atk-s05_17a:2136_10	tasseva sukhassa niccappavattidassanaṃ. “Sukhitattā”ti ca “sukhī attānaṃ pariharantū”ti	21361	
PA_atk-s05_17a:2136_11	ca atthato ekaṃ. “Apīḷanāyā”tiādīhi vā abyāpajjānīghavacanāni saṅgahitāni. Aṭṭhahākārehīti	21361	
PA_atk-s05_17a:2136_12	“apīḷanāyā”tiādayo pañca mettopasaṃhārākārā “averino hontū”tiādayo tayo mettopasaṃhārākārāti	21361	
PA_atk-s05_17a:2136_13	imehi aṭṭhahākārehi. Mettāyatīti siniyhati. Taṃ dhammaṃ cetayatīti taṃ hitopasaṃhāraṃ	21361	
PA_atk-s05_17a:2136_14	cetayati abhisandahati, pavattetīti attho. Sabbabyāpādapariyuṭṭhānehi vimuccatīti	21361	
PA_atk-s05_17a:2136_15	mettāya paṭipakkhabhūtehi sabbehi byāpādasamudācārehi vikkhambhanato vimuccati. Mettā	21361	
PA_atk-s05_17a:2136_16	ca ceto ca vimutti cāti ekāyeva mettā tidhā vaṇṇitā.	21361	
PA_atk-s05_17a:2137_0	Averino khemino sukhinoti imāni tīṇi padāni pubbe vutte ākāre saṅkhepena saṅgahetvā	2137	
PA_atk-s05_17a:2137_1	vuttāni. Saddhāya adhimuccatītiādinā nayena vuttāni pañcindriyāni mettāya sampayuttāniyeva.	2137	
PA_atk-s05_17a:2137_2	Āsevanātiādīsu chasu vāresu āsevīyati etehi mettāti āsevanā. Tathā bhāvanā bahulīkammaṃ.	2137	
PA_atk-s05_17a:2137_3	Alaṅkārāti vibhūsanā. Svālaṅkatāti suṭṭhu alaṅkatā bhūsitā. Parikkhārāti sambhārā.	2137	
PA_atk-s05_17a:2137_4	Suparikkhatāti suṭṭhu sambhatā. Parivārāti rakkhanaṭṭhena. Puna āsevanādīni aṭṭhavīsati	2137	
PA_atk-s05_17a:2137_5	padāni mettāya vaṇṇabhaṇanatthaṃ vuttāni. Tattha pāripūrīti paripuṇṇabhāvā. Sahagatāti	2137	
PA_atk-s05_17a:2137_6	mettāya sahagatā. Tathā sahajātādayo. Pakkhandanāti mettāya pavisanā, pakkhandati	2137	
PA_atk-s05_17a:2137_7	etehi mettāti vā pakkhandanā. Tathā saṃsīdanādayo. Etaṃ santanti phassanāti esā mettā	2137	
PA_atk-s05_17a:2137_8	santāti etehi phassanā hotīti etaṃ santanti phassanā “etadagga”ntiādīsu viya napuṃsakavacanaṃ.	2137	
PA_atk-s05_17a:2137_9	Svādhiṭṭhitāti suṭṭhu patiṭṭhitā. Susamuggatāti suṭṭhu samussitā. Suvimuttāti attano	2137	
PA_atk-s05_17a:2137_10	attano paccanīkehi suṭṭhu vimuttā. Nibbattentīti mettāsampayuttā hutvā mettaṃ nibbattenti.	21371	
PA_atk-s05_17a:2137_11	Jotentīti pākaṭaṃ karonti. Patāpentīti virocenti.	21371	
PA_atk-s05_17a:2138	2-4. Balādivārattayavaṇṇanā	213	
PA_atk-s05_17a:2139_0	24-27. Indriyavāre vuttanayeneva balavāropi veditabbo. Bojjhaṅgamaggaṅgavārā pariyāyena	2139	
PA_atk-s05_17a:2139_1	vuttā, na yathālakkhaṇavasena. Maggaṅgavāre sammāvācākammantājīvā mettāya pubbabhāgavasena	2139	
PA_atk-s05_17a:2139_2	vuttā, na appanāvasena. Na hi ete mettāya saha bhavanti. Sabbesaṃ pāṇānantiādīnaṃ	2139	
PA_atk-s05_17a:2139_3	sesavārānampi sattavāre vuttanayeneva attho veditabbo. Mettābhāvanāvidhānaṃ pana	2139	
PA_atk-s05_17a:2139_4	visuddhimaggato gahetabbanti.	2139	
PA_atk-s05_17a:2140	Mettākathāvaṇṇanā niṭṭhitā.	214	
PA_atk-s05_17a:2141	5. Virāgakathā	214	
PA_atk-s05_17a:2142	Virāgakathāvaṇṇanā	214	
PA_atk-s05_17a:2143_0	28. Idāni maggapayojanapariyosānāya mettākathāya anantaraṃ kathitāya virāgasaṅkhātamaggapubbaṅgamāya	2143	
PA_atk-s05_17a:2143_1	virāgakathāya apubbatthānuvaṇṇanā. Tattha paṭhamaṃ tāva “nibbindaṃ virajjati virāgā	2143	
PA_atk-s05_17a:2143_2	vimuccatī”ti (mahāva 23) vuttānaṃ dvinnaṃ suttantapadānaṃ atthaṃ niddisitukāmena	2143	
PA_atk-s05_17a:2143_3	virāgo maggo, vimutti phalanti uddeso ṭhapito. Tattha paṭhamaṃ vacanatthaṃ tāva niddisitukāmo	2143	
PA_atk-s05_17a:2143_4	kathaṃ virāgo maggotiādimāha. Tattha virajjatīti virattā hoti. Sesāni maggañāṇaniddese	2143	
PA_atk-s05_17a:2143_5	vuttatthāni. Virāgoti yasmā sammādiṭṭhi virajjati, tasmā virāgo nāmāti attho. So	2143	
PA_atk-s05_17a:2143_6	ca virāgo yasmā virāgārammaṇo…pe… virāge patiṭṭhito, tasmā ca virāgoti evaṃ “virāgārammaṇo”tiādīnaṃ	2143	
PA_atk-s05_17a:2143_7	pañcannaṃ vacanānaṃ sambandho veditabbo. Tattha virāgārammaṇoti nibbānārammaṇo. Virāgagocaroti	2143	
PA_atk-s05_17a:2143_8	nibbānavisayo. Virāge samudāgatoti nibbāne samuppanno. Virāge ṭhitoti pavattivasena	2143	
PA_atk-s05_17a:2143_9	nibbāne ṭhito. Virāge patiṭṭhitoti anivattanavasena nibbāne patiṭṭhito.	2143	
PA_atk-s05_17a:2144_0	Nibbānañca virāgoti nibbānaṃ virāgahetuttā virāgo. Nibbānārammaṇatājātāti nibbānārammaṇe	2144	
PA_atk-s05_17a:2144_1	jātā, nibbānārammaṇabhāvena vā jātā. Te maggasampayuttā sabbeva phassādayo dhammā	2144	
PA_atk-s05_17a:2144_2	virajjanaṭṭhena virāgā hontīti virāgā nāma honti. Sahajātānīti sammādiṭṭhisahajātāni	2144	
PA_atk-s05_17a:2144_3	sammāsaṅkappādīni satta maggaṅgāni. Virāgaṃ gacchantīti virāgo maggoti virāgaṃ nibbānaṃ	2144	
PA_atk-s05_17a:2144_4	ārammaṇaṃ katvā gacchantīti virāgārammaṇattā virāgo nāma, magganaṭṭhena maggo nāma	2144	
PA_atk-s05_17a:2144_5	hotīti attho. Ekekampi maggaṅgaṃ maggoti nāmaṃ labhati. Iti ekekassa aṅgassa maggatte	2144	
PA_atk-s05_17a:2144_6	vutte sammādiṭṭhiyāpi maggattaṃ vuttameva hoti. Tasmāyeva ca etena maggenāti aṭṭha	2144	
PA_atk-s05_17a:2144_7	maggaṅgāni gahetvā vuttaṃ. Buddhā cāti paccekabuddhāpi saṅgahitā. Tepi hi “dveme,	2144	
PA_atk-s05_17a:2144_8	bhikkhave, buddhā tathāgato ca arahaṃ sammāsambuddho paccekabuddho cā”ti vuttattā	2144	
PA_atk-s05_17a:2144_9	buddhāyeva. Agatanti anamatagge saṃsāre agatapubbaṃ. Disanti sakalāyapaṭipattiyā	2144	
PA_atk-s05_17a:2144_10	dissati apadissati abhisandahīyatīti disā, sabbabuddhehi vā paramaṃ sukhanti dissati	21441	
PA_atk-s05_17a:2144_11	apadissati kathīyatīti disā, sabbadukkhaṃ vā dissanti vissajjenti ujjhanti etāyāti	21441	
PA_atk-s05_17a:2144_12	disā. Taṃ disaṃ. Aṭṭhaṅgiko maggoti kiṃ vuttaṃ hoti? Yo so aṭṭhaṅgiko dhammasamūho,	21441	
PA_atk-s05_17a:2144_13	so etena nibbānaṃ gacchantīti gamanaṭṭhena maggo nāmāti vuttaṃ hoti. Puthusamaṇabrāhmaṇānaṃ	21441	
PA_atk-s05_17a:2144_14	parappavādānanti visuṃ visuṃ samaṇānaṃ brāhmaṇānañca ito aññaladdhikānaṃ. Aggoti	21441	
PA_atk-s05_17a:2144_15	tesaṃ sesamaggānaṃ visiṭṭho. Seṭṭhoti sesamaggato ativiya pasaṃsanīyo. Mokkhoti mukhe	21441	
PA_atk-s05_17a:2144_16	sādhu, sesamaggānaṃ abhimukhe ayameva sādhūti attho. Uttamoti sesamagge ativiya uttiṇṇo.	21441	
PA_atk-s05_17a:2144_17	Pavaroti sesamaggato nānappakārehi saṃbhajanīyo. Itīti kāraṇatthe nipāto. Tasmā bhagavatā	21441	
PA_atk-s05_17a:2144_18	“maggānaṃ aṭṭhaṅgiko seṭṭho”ti vuttoti adhippāyo. Vuttañhi bhagavatā –	21441	
PA_atk-s05_17a:2145	“Maggānaṭṭhaṅgiko seṭṭho, saccānaṃ caturo padā;	214	
PA_atk-s05_17a:2146	Virāgo seṭṭho dhammānaṃ, dvipadānañca cakkhumā”ti. ;	214	
PA_atk-s05_17a:2147	Taṃ idha vicchinditvā “maggānaṃ aṭṭhaṅgiko seṭṭho”ti vuttaṃ. Sesavāresupi iminā ca nayena heṭṭhā vuttanayena ca attho veditabbo.	214	
PA_atk-s05_17a:2148_0	Dassanavirāgotiādīsu dassanasaṅkhāto virāgo dassanavirāgo. Indriyaṭṭhato balassa	2148	
PA_atk-s05_17a:2148_1	visiṭṭhattā idha indriyato balaṃ paṭhamaṃ vuttanti veditabbaṃ. Ādhipateyyaṭṭhena	2148	
PA_atk-s05_17a:2148_2	indriyānītiādi indriyādīnaṃ atthavibhāvanā, na virāgassa. Tathaṭṭhena saccāti saccañāṇaṃ	2148	
PA_atk-s05_17a:2148_3	veditabbaṃ. Sīlavisuddhīti sammāvācākammantājīvā. Cittavisuddhīti sammāsamādhi. Diṭṭhivisuddhīti	2148	
PA_atk-s05_17a:2148_4	sammādiṭṭhisaṅkappā. Vimuttaṭṭhenāti taṃtaṃmaggavajjhakilesehi muttaṭṭhena. Vijjāti	2148	
PA_atk-s05_17a:2148_5	sammādiṭṭhi. Vimuttīti samucchedavimutti. Amatogadhaṃ nibbānaṃ pariyosānaṭṭhena maggoti	2148	
PA_atk-s05_17a:2148_6	maggaphalapaccavekkhaṇāhi maggīyatīti maggo.	2148	
PA_atk-s05_17a:2149	Imasmiṃ virāganiddese vuttā dhammā sabbepi maggakkhaṇeyeva. Vimuttiniddese phalakkhaṇe. Tasmā chandamanasikārāpi maggaphalasampayuttā.	214	
PA_atk-s05_17a:2150_0	29. Virāganiddese vuttanayeneva vimuttiniddesepi attho veditabbo. Phalaṃ panettha	2150	
PA_atk-s05_17a:2150_1	paṭippassaddhivimuttattā vimutti, nibbānaṃ nissaraṇavimuttattā vimutti. “Sahajātāni	2150	
PA_atk-s05_17a:2150_2	sattaṅgānī”tiādīni vacanāni idha na labbhantīti na vuttāni. Sayaṃ phalavimuttattā	2150	
PA_atk-s05_17a:2150_3	pariccāgaṭṭhena vimuttīti ettakameva vuttaṃ. Sesaṃ vuttanayamevāti.	2150	
PA_atk-s05_17a:2151	Virāgakathāvaṇṇanā niṭṭhitā.	215	
PA_atk-s05_17a:2152	6. Paṭisambhidākathā	215	
PA_atk-s05_17a:2153	1. Dhammacakkapavattanavāravaṇṇanā	215	
PA_atk-s05_17a:2154_0	30. Idāni virāgasaṅkhātamaggavasena siddhaṃ paṭisambhidāpabhedaṃ dassentena kathitāya	2154	
PA_atk-s05_17a:2154_1	dhammacakkappavattanasuttantapubbaṅgamāya paṭisambhidākathāya apubbatthānuvaṇṇanā.	2154	
PA_atk-s05_17a:2154_2	Suttante tāva bārāṇasiyanti bārāṇasā nāma nadī, bārāṇasāya avidūre bhavā nagarī bārāṇasī.	2154	
PA_atk-s05_17a:2154_3	Tassaṃ bārāṇasiyaṃ. Isipatane migadāyeti isīnaṃ patanuppatanavasena evaṃladdhanāme	2154	
PA_atk-s05_17a:2154_4	migānaṃ abhayadānadinnaṭṭhānattā migadāyasaṅkhāte ārāme. Tattha hi uppannuppannā	2154	
PA_atk-s05_17a:2154_5	sabbaññuisayo patanti, dhammacakkappavattanatthaṃ nisīdantīti attho. Nandamūlakapabbhārato	2154	
PA_atk-s05_17a:2154_6	sattāhaccayena nirodhasamāpattito vuṭṭhitā anotattadahe katamukhadhovanakiccā ākāsena	2154	
PA_atk-s05_17a:2154_7	āgantvā paccekabuddhaisayopettha samosaraṇavasena patanti, uposathatthañca anuposathatthañca	2154	
PA_atk-s05_17a:2154_8	sannipatanti, gandhamādanaṃ paṭigacchantā ca tato ca uppatantītipi iminā isīnaṃ patanuppatanavasena	2154	
PA_atk-s05_17a:2154_9	taṃ “isipatana”nti vuccati. “Isipadana”ntipi pāṭho. Pañcavaggiyeti –	2154	
PA_atk-s05_17a:2155	“Koṇḍañño bhaddiyo vappo, mahānāmo ca assaji;	215	
PA_atk-s05_17a:2156	Ete pañca mahātherā, pañcavaggāti vuccare”ti. –	215	
PA_atk-s05_17a:2157_0	Evaṃ vuttānaṃ pañcannaṃ bhikkhūnaṃ vaggo pañcavaggo. Tasmiṃ pañcavagge bhavā taṃpariyāpannattāti	2157	
PA_atk-s05_17a:2157_1	pañcavaggiyā, te pañcavaggiye. Bhikkhū āmantesīti dīpaṅkaradasabalassa pādamūle katābhinīhārato	2157	
PA_atk-s05_17a:2157_2	paṭṭhāya pāramiyo pūrento anupubbena pacchimabhavaṃ patvā pacchimabhave ca katābhinikkhamano	2157	
PA_atk-s05_17a:2157_3	anupubbena bodhimaṇḍaṃ patvā tattha aparājitapallaṅke nisinno mārabalaṃ bhinditvā	2157	
PA_atk-s05_17a:2157_4	paṭhamayāme pubbenivāsaṃ anussaritvā majjhimayāme dibbacakkhuṃ visodhetvā pacchimayāmāvasāne	2157	
PA_atk-s05_17a:2157_5	dasasahassilokadhātuṃ unnādento sampakampento sabbaññutaṃ patvā satta sattāhāni bodhimaṇḍe	2157	
PA_atk-s05_17a:2157_6	vītināmetvā mahābrahmunā āyācitadhammadesanā buddhacakkhunā lokaṃ voloketvā lokānuggahena	2157	
PA_atk-s05_17a:2157_7	bārāṇasiṃ gantvā pañcavaggiye bhikkhū saññāpetvā dhammacakkaṃ pavattetukāmo āmantesi.	2157	
PA_atk-s05_17a:2158_0	Dveme, bhikkhave, antāti dveme, bhikkhave, koṭṭhāsā. Imassa pana vacanassa samudāhārena	2158	
PA_atk-s05_17a:2158_1	samudāhāranigghoso heṭṭhā avīciṃ upari bhavaggaṃ patvā dasasahassiṃ lokadhātuṃ pattharitvā	2158	
PA_atk-s05_17a:2158_2	aṭṭhāsi, tasmiṃyeva samaye aṭṭhārasakoṭisaṅkhā brahmāno samāgacchiṃsu. Pacchimadisāya	2158	
PA_atk-s05_17a:2158_3	sūriyo atthaṅgameti, puratthimāya disāya uttarāsāḷhanakkhattena yutto puṇṇacando	2158	
PA_atk-s05_17a:2158_4	uggacchati. Tasmiṃ samaye bhagavā dhammacakkappavattanasuttantaṃ ārabhanto “dveme,	2158	
PA_atk-s05_17a:2158_5	bhikkhave, antā”tiādimāha.	2158	
PA_atk-s05_17a:2159_0	Tattha pabbajitenāti gihisaṃyojanaṃ vatthukāmaṃ chetvā pabbajitena. Na sevitabbāti	2159	
PA_atk-s05_17a:2159_1	na valañjetabbā. Pabbajitānaṃyeva visesato paṭipattiyā bhājanabhūtattā “pabbajitena	2159	
PA_atk-s05_17a:2159_2	na sevitabbā”ti vuttaṃ. Yo cāyaṃ kāmesu kāmasukhallikānuyogoti yo ca ayaṃ vatthukāmesu	2159	
PA_atk-s05_17a:2159_3	kilesakāmasukhassa, kilesakāmasukhanissayassa vā anuyogo. Hīnoti lāmako. Gammoti	2159	
PA_atk-s05_17a:2159_4	gāmavāsīnaṃ santako. Pothujjanikoti puthujjanena andhabālajanena āciṇṇo. Anariyoti	2159	
PA_atk-s05_17a:2159_5	na ariyo. Atha vā na visuddhānaṃ uttamānaṃ ariyānaṃ santako. Anatthasaṃhitoti na	2159	
PA_atk-s05_17a:2159_6	atthasaṃhito, sukhāvahakāraṇaṃ anissitoti attho. Attakilamathānuyogoti attano kilamathassa	2159	
PA_atk-s05_17a:2159_7	anuyogo, attano dukkhakaraṇanti attho. Dukkhoti kaṇṭakāpassayaseyyādīhi attamāraṇehi	2159	
PA_atk-s05_17a:2159_8	dukkhāvaho. Tapassīhi “uttamaṃ tapo”ti gahitattā tesaṃ cittānurakkhanatthaṃ idha	2159	
PA_atk-s05_17a:2159_9	“hīno”ti na vuttaṃ, pabbajitānaṃ dhammattā “gammo”ti ca, gihīhi asādhāraṇattā “pothujjaniko”ti	2159	
PA_atk-s05_17a:2159_10	ca na vuttaṃ. Tattha pana kehici pabbajitapaṭiññehi diṭṭhadhammanibbānavādehi “yato	21591	
PA_atk-s05_17a:2159_11	kho, bho, ayaṃ attā pañcahi kāmaguṇehi samappito samaṅgibhūto paricāreti, ettāvatā	21591	
PA_atk-s05_17a:2159_12	kho, bho, ayaṃ attā diṭṭhadhammanibbānappatto hotī”ti gahitattā tesaṃ cittānurakkhanatthañca	21591	
PA_atk-s05_17a:2159_13	paccuppanne sukhattā ca tassa dhammasamādānassa “dukkho”ti na vuttaṃ. Kāmasukhallikānuyogo	21591	
PA_atk-s05_17a:2159_14	paccuppanne taṇhādiṭṭhisaṃkiliṭṭhasukhattā āyatiñca dukkhavipākattā tadanuyuttānaṃ	21591	
PA_atk-s05_17a:2159_15	taṇhādiṭṭhibandhanabaddhattā ca na sevitabbo, attakilamathānuyogo paccuppanne diṭṭhisaṃkiliṭṭhadukkhattā	21591	
PA_atk-s05_17a:2159_16	āyatiñca dukkhavipākattā tadanuyuttānaṃ diṭṭhibandhanabaddhattā ca na sevitabbo,	21591	
PA_atk-s05_17a:2159_17	ete khoti te ete. Anupagammāti na upagantvā. Majjhimāti saṃkiliṭṭhasukhadukkhānaṃ	21591	
PA_atk-s05_17a:2159_18	abhāvā majjhe bhavāti majjhimā. Sā eva nibbānaṃ paṭipajjanti etāyāti paṭipadā. Abhisambuddhāti	21591	
PA_atk-s05_17a:2159_19	paṭividdhā. Cakkhukaraṇītiādīsu paññācakkhuṃ karotīti cakkhukaraṇī. Ñāṇakaraṇīti	21591	
PA_atk-s05_17a:2159_20	tasseva vevacanaṃ. Upasamāyāti kilesūpasamāya. Abhiññāyāti catunnaṃ saccānaṃ abhijānanatthāya.	21592	
PA_atk-s05_17a:2159_21	Sambodhāyāti tesaṃyeva sambujjhanatthāya. Nibbānāyāti nibbānasacchikiriyatthāya.	21592	
PA_atk-s05_17a:2159_22	Atha vā dassanamaggañāṇaṃ karotīti cakkhukaraṇī. Bhāvanāmaggañāṇaṃ karotīti ñāṇakaraṇī.	21592	
PA_atk-s05_17a:2159_23	Sabbakilesānaṃ upasamāya. Sabbadhammānaṃ abhiññāya. Arahattaphalasambodhāya. Kilesānañca	21592	
PA_atk-s05_17a:2159_24	khandhānañca nibbānāya. Saccakathā abhiññeyyaniddese vuttā.	21592	
PA_atk-s05_17a:2160_0	Evaṃ bhagavā saccāni pakāsetvā attani katabahumānānaṃ tesaṃ attano paṭivedhakkamaṃ	2160	
PA_atk-s05_17a:2160_1	sutvā paṭipattiyā bahumānāropanena paṭipattiyaṃ ṭhatvā saccappaṭivedhaṃ passanto	2160	
PA_atk-s05_17a:2160_2	idaṃ dukkhaṃ ariyasaccanti me, bhikkhavetiādinā attano paṭivedhakkamaṃ dassesi. Tattha	2160	
PA_atk-s05_17a:2160_3	ananussutesūti na anussutesu, paraṃ anugantvā assutesūti attho. Cakkhūtiādīnaṃ attho	2160	
PA_atk-s05_17a:2160_4	parato āvi bhavissati. Idaṃ dukkhaṃ ariyasaccaṃ, idaṃ dukkhasamudayaṃ, idaṃ dukkhanirodhaṃ,	2160	
PA_atk-s05_17a:2160_5	idaṃ dukkhanirodhagāminī paṭipadā ariyasaccanti catunnaṃ saccānaṃ dassanapaṭivedho	2160	
PA_atk-s05_17a:2160_6	sekhabhūmiyaṃ. Pariññeyyaṃ pahātabbaṃ sacchikātabbaṃ bhāvetabbanti catunnaṃ saccānaṃ	2160	
PA_atk-s05_17a:2160_7	bhāvanāpaṭivedho sekhabhūmiyaṃyeva. Pariññātaṃ pahīnaṃ sacchikataṃ bhāvitanti catunnaṃ	2160	
PA_atk-s05_17a:2160_8	saccānaṃ paccavekkhaṇā asekhabhūmiyaṃ.	2160	
PA_atk-s05_17a:2161_0	Tiparivaṭṭanti saccañāṇakiccañāṇakatañāṇasaṅkhātānaṃ tiṇṇaṃ parivaṭṭānaṃ vasena tayo	2161	
PA_atk-s05_17a:2161_1	parivaṭṭā assāti tiparivaṭṭaṃ. Ettha hi “idaṃ dukkhaṃ, idaṃ dukkhasamudayaṃ, idaṃ	2161	
PA_atk-s05_17a:2161_2	dukkhanirodhaṃ, idaṃ dukkhanirodhagāminī paṭipadā ariyasacca”nti evaṃ catūsu saccesu	2161	
PA_atk-s05_17a:2161_3	yathābhūtañāṇaṃ saccañāṇaṃ nāma. Tesuyeva “pariññeyyaṃ pahātabbaṃ sacchikātabbaṃ	2161	
PA_atk-s05_17a:2161_4	bhāvetabba”nti evaṃ kattabbakiccajānanañāṇaṃ kiccañāṇaṃ nāma. “Pariññātaṃ pahīnaṃ	2161	
PA_atk-s05_17a:2161_5	sacchikataṃ bhāvita”nti evaṃ tassa kiccassa katabhāvajānanañāṇaṃ katañāṇaṃ nāma.	2161	
PA_atk-s05_17a:2161_6	Dvādasākāranti tesaṃyeva ekekasmiṃ sacce tiṇṇaṃ tiṇṇaṃ ākārānaṃ vasena dvādasa ākārā	2161	
PA_atk-s05_17a:2161_7	assāti dvādasākāraṃ. Ñāṇadassananti etesaṃ tiparivaṭṭānaṃ dvādasannaṃ ākārānaṃ vasena	2161	
PA_atk-s05_17a:2161_8	uppannaṃ ñāṇasaṅkhātaṃ dassanaṃ. Attamanāti sakamanā. Sattānañhi sukhakāmattā dukkhapaṭikūlattā	2161	
PA_atk-s05_17a:2161_9	pītisomanassayuttamano sakamano nāma, pītisomanassehi attamanā gahitamanā byāpitamanāti	2161	
PA_atk-s05_17a:2161_10	vā attho. Abhinandunti abhimukhā hutvā nandiṃsu. Veyyākaraṇeti suttante. Niggāthako	21611	
PA_atk-s05_17a:2161_11	hi suttanto kevalaṃ atthassa byākaraṇato veyyākaraṇaṃ nāma. Bhaññamāneti kathiyamāne.	21611	
PA_atk-s05_17a:2161_12	Vattamānasamīpe vattamānavacanaṃ kataṃ, bhaṇiteti attho. Virajanti vigatarāgādirajaṃ.	21611	
PA_atk-s05_17a:2161_13	Vītamalanti vigatarāgādimalaṃ. Rāgādayo hi ajjhottharaṇaṭṭhena rajo nāma, dūsanaṭṭhena	21611	
PA_atk-s05_17a:2161_14	malaṃ nāma. Dhammacakkhunti katthaci paṭhamamaggañāṇaṃ, katthaci ādīni tīṇi maggañāṇāni,	21611	
PA_atk-s05_17a:2161_15	katthaci catutthamaggañāṇampi. Idha pana paṭhamamaggañāṇameva. Yaṃ kiñci samudayadhammaṃ,	21611	
PA_atk-s05_17a:2161_16	sabbaṃ taṃ nirodhadhammanti vipassanāvasena evaṃ pavattassa dhammacakkhuṃ udapādīti attho.	21611	
PA_atk-s05_17a:2162_0	Dhammacakketi paṭivedhañāṇe ca desanāñāṇe ca. Bodhipallaṅke nisinnassa hi bhagavato	2162	
PA_atk-s05_17a:2162_1	catūsu saccesu dvādasākāraṃ paṭivedhañāṇampi isipatane nisinnassa dvādasākārameva	2162	
PA_atk-s05_17a:2162_2	saccadesanāya pavattakadesanāñāṇampi dhammacakkaṃ nāma. Ubhayampi hetaṃ dasabalassa	2162	
PA_atk-s05_17a:2162_3	pavattañāṇameva. Taṃ imāya desanāya pakāsentena bhagavatā dhammacakkaṃ pavattitaṃ	2162	
PA_atk-s05_17a:2162_4	nāma. Taṃ panetaṃ dhammacakkaṃ yāva aññātakoṇḍaññatthero aṭṭhārasahi brahmakoṭīhi	2162	
PA_atk-s05_17a:2162_5	saddhiṃ sotāpattiphale na patiṭṭhāti, tāva bhagavā pavatteti nāma, patiṭṭhite pana	2162	
PA_atk-s05_17a:2162_6	pavattitaṃ nāma. Taṃ sandhāya “pavattite ca bhagavatā dhammacakke”ti vuttaṃ.	2162	
PA_atk-s05_17a:2163_0	Bhummā devāti bhūmaṭṭhakā devā. Saddamanussāvesunti ekappahāreneva sādhukāraṃ datvā	2163	
PA_atk-s05_17a:2163_1	etaṃ bhagavatātiādīni vadantā saddaṃ anussāvayiṃsu. Appaṭivattiyanti “nayidaṃ tathā”ti	2163	
PA_atk-s05_17a:2163_2	paṭilomaṃ vattetuṃ asakkuṇeyyaṃ. Sannipatitā cettha devabrahmāno desanāpariyosāne	2163	
PA_atk-s05_17a:2163_3	ekappahāreneva sādhukāraṃ adaṃsu, sannipātaṃ anāgatā pana bhummadevādayo tesaṃ tesaṃ	2163	
PA_atk-s05_17a:2163_4	saddaṃ sutvā sādhukāramadaṃsūti veditabbaṃ. Tesu pana pabbatarukkhādīsu nibbattā	2163	
PA_atk-s05_17a:2163_5	bhummadevā. Te cātumahārājikapariyāpannā hontāpi idha visuṃ katvā vuttā. Cātumahārājikāti	2163	
PA_atk-s05_17a:2163_6	ca dhataraṭṭhavirūḷhakavirūpakkhakuverasaṅkhātā catumahārājā devatā etesanti cātumahārājikā.	2163	
PA_atk-s05_17a:2163_7	Te sineruvemajjhe honti. Tesu pabbataṭṭhakāpi atthi ākāsaṭṭhakāpi. Tesaṃ paramparā	2163	
PA_atk-s05_17a:2163_8	cakkavāḷapabbataṃ pattā. Khiḍḍāpadosikā manopadosikā sītavalāhakā uṇhavalāhakā candimā	2163	
PA_atk-s05_17a:2163_9	devaputto sūriyo devaputtoti ete sabbepi cātumahārājikadevalokaṭṭhā eva. Tettiṃsa	2163	
PA_atk-s05_17a:2163_10	janā tattha uppannāti tāvatiṃsā. Apica “tāvatiṃsā”ti tesaṃ devānaṃ nāmamevātipi vuttaṃ.	21631	
PA_atk-s05_17a:2163_11	Tepi atthi pabbataṭṭhakā atthi ākāsaṭṭhakā. Tesaṃ paramparā cakkavāḷapabbataṃ pattā,	21631	
PA_atk-s05_17a:2163_12	tathā yāmādīnaṃ. Ekadevalokepi hi devānaṃ paramparā cakkavāḷapabbataṃ appattā nāma	21631	
PA_atk-s05_17a:2163_13	natthi. Dibbaṃ sukhaṃ yātā payātā sampattāti yāmā. Tuṭṭhā pahaṭṭhāti tusitā. Pakatipaṭiyattārammaṇato	21631	
PA_atk-s05_17a:2163_14	atirekena ramitukāmakāle yathārucite bhoge nimminitvā nimminitvā ramantīti nimmānaratī.	21631	
PA_atk-s05_17a:2163_15	Cittācāraṃ ñatvā paranimmitesu bhogesu vasaṃ vattentīti paranimmitavasavattī. Brahmakāye	21631	
PA_atk-s05_17a:2163_16	brahmaghaṭāya niyuttāti brahmakāyikā. Sabbepi pañcavokārabrahmāno gahitā.	21631	
PA_atk-s05_17a:2164_0	Tena khaṇenāti vacanaṃ visesetvā tena muhuttenāti vuttaṃ. Muhuttasaṅkhātena khaṇena,	2164	
PA_atk-s05_17a:2164_1	na paramatthakhaṇenāti vuttaṃ hoti. Yāva brahmalokāti brahmalokaṃ antokatvā. Saddoti	2164	
PA_atk-s05_17a:2164_2	sādhukārasaddo. Dasasahassīti dasasahassacakkavāḷavatī. Saṅkampīti uddhaṃ uggacchantī	2164	
PA_atk-s05_17a:2164_3	suṭṭhu kampi. Sampakampīti uddhaṃ uggacchantī adho okkamantī suṭṭhu pakampi. Sampavedhīti	2164	
PA_atk-s05_17a:2164_4	catudisā gacchantī suṭṭhu pavedhi. Sambuddhabhāvāya mātukucchiṃ okkamante ca bodhisatte	2164	
PA_atk-s05_17a:2164_5	tato nikkhamante ca mahāpathavī puññatejena akampittha, abhisambodhiyaṃ paṭivedhañāṇatejena.	2164	
PA_atk-s05_17a:2164_6	Dhammacakkappavattane desanāñāṇatejena sādhukāraṃ dātukāmā viya pathavī devatānubhāvena	2164	
PA_atk-s05_17a:2164_7	akampittha, āyusaṅkhārossajjane mahāparinibbāne ca kāruññena cittasaṅkhobhaṃ asahamānā	2164	
PA_atk-s05_17a:2164_8	viya pathavī devatānubhāvena akampittha. Appamāṇoti vuddhappamāṇo. Uḷāroti ettha	2164	
PA_atk-s05_17a:2164_9	“uḷārāni uḷārāni khādanīyāni khādantī”tiādīsu madhuraṃ uḷāranti vuttaṃ. “Uḷārāya	2164	
PA_atk-s05_17a:2164_10	vatthabhogāya cittaṃ na namatī”tiādīsu paṇītaṃ uḷāranti vuttaṃ. “Uḷārāya khalu bhavaṃ	21641	
PA_atk-s05_17a:2164_11	vacchāyano samaṇaṃ gotamaṃ pasaṃsāya pasaṃsatī”tiādīsu seṭṭhaṃ uḷāranti vuttaṃ. Idha	21641	
PA_atk-s05_17a:2164_12	pana “vipulo uḷāro”ti vutto. Obhāsoti desanāñāṇānubhāvena ca devatānubhāvena ca jātaobhāso.	21641	
PA_atk-s05_17a:2164_13	Loketi cakkavāḷassa dasasahassiyaṃyeva. Atikkammeva devānaṃ devānubhāvanti devānaṃ	21641	
PA_atk-s05_17a:2164_14	ayamānubhāvo – nivatthavatthappabhā dvādasa yojanāni pharati, tathā sarīrassa alaṅkārassa	21641	
PA_atk-s05_17a:2164_15	vimānassa ca. Taṃ devānaṃ devānubhāvaṃ atikkamitvāyevāti attho. Udānanti somanassañāṇamayikaṃ	21641	
PA_atk-s05_17a:2164_16	udāhāraṃ. Udānesīti udāhari. Aññāsi vata, bho koṇḍaññoti imassapi udānassa udāharaṇaghoso	21641	
PA_atk-s05_17a:2164_17	dasasahassilokadhātuṃ pharitvā aṭṭhāsi. Aññāsikoṇḍaññoti bhusaṃ ñātakoṇḍaññoti attho.	21641	
PA_atk-s05_17a:2165_0	Cakkhuādīnaṃ niddese dassanaṭṭhenātiādīsu ekameva ñāṇaṃ yathāvuttassa neyyassa cakkhu	2165	
PA_atk-s05_17a:2165_1	viya dassanakiccakaraṇena cakkhu. Ñāṇakiccakaraṇena ñāṇaṃ. Nānappakārato jānanakiccakaraṇena	2165	
PA_atk-s05_17a:2165_2	paññā. Anavasesapaṭivedhakaraṇena vijjā. Sabbathā obhāsakiccakaraṇena āloko nāmāti	2165	
PA_atk-s05_17a:2165_3	attho. Cakkhuṃ dhammotiādīsupi ekaṃyeva ñāṇaṃ kiccanānattena pañcadhā vaṇṇitaṃ. Ārammaṇāti	2165	
PA_atk-s05_17a:2165_4	upatthambhanaṭṭhena. Gocarāti visayaṭṭhena. Dassanaṭṭhenātiādīsu ñāṇakiccaṃ pañcadhā	2165	
PA_atk-s05_17a:2165_5	vuttaṃ. Iminā nayena tīsu vāresu ekekasmiṃ pañca pañca katvā pannarasa dhammā, pannarasa	2165	
PA_atk-s05_17a:2165_6	atthā, dvīsu pannarasakesu tiṃsa niruttiyo, pannarasasu dhammesu pannarasasu atthesu	2165	
PA_atk-s05_17a:2165_7	tiṃsāya niruttīsūti saṭṭhi ñāṇāni veditabbāni. Sesaariyasaccesupi eseva nayo. Catūsu	2165	
PA_atk-s05_17a:2165_8	ariyasaccesu ekekasmiṃ ariyasacce pannarasannaṃ pannarasannaṃ dhammānaṃ atthānañca	2165	
PA_atk-s05_17a:2165_9	vasena saṭṭhi dhammā, saṭṭhi atthā, saṭṭhiyā dhammesu saṭṭhiyā atthesu ca vīsasataṃ	2165	
PA_atk-s05_17a:2165_10	niruttiyo, vīsādhikaṃ satanti attho. Saṭṭhiyā dhammesu saṭṭhiyā atthesu vīsuttarasate	21651	
PA_atk-s05_17a:2165_11	niruttīsūti evaṃ cattārīsañca dve ca ñāṇasatāni.	21651	
PA_atk-s05_17a:2166	2-3. Satipaṭṭhānavārādivaṇṇanā	216	
PA_atk-s05_17a:2167	31-32. Satipaṭṭhānasuttantapubbaṅgame iddhipādasuttantapubbaṅgame ca paṭisambhidāniddese imināva nayena attho ca gaṇanā ca veditabbā.	216	
PA_atk-s05_17a:2168	4-8. Sattabodhisattavārādivaṇṇanā	216	
PA_atk-s05_17a:2169_0	33-37. Sattannaṃ bodhisattānaṃ suttantesu ekekasmiṃyeva samudaye cakkhādayo pañca,	2169	
PA_atk-s05_17a:2169_1	nirodhe pañcāti dasa dhammā, samudaye dassanaṭṭhādayo pañca, nirodhe pañcāti dasa	2169	
PA_atk-s05_17a:2169_2	atthā, tesaṃ vasena vīsati niruttiyo cattārīsaṃ ñāṇāni. Satta ekato katvā vuttagaṇanā	2169	
PA_atk-s05_17a:2169_3	suviññeyyā eva. Sabbaññutaññāṇavasena vuttapaṭisambhidāniddese ekekamūlakesu “ñāto	2169	
PA_atk-s05_17a:2169_4	diṭṭho vidito sacchikato phassito paññāyā”ti imesu pañcasu vacanesu ekekasmiṃyeva	2169	
PA_atk-s05_17a:2169_5	cakkhādayo pañca, dassanaṭṭhādayo pañcāti pañcapañcakānaṃ vasena pañcavīsati dhammā,	2169	
PA_atk-s05_17a:2169_6	pañcavīsati atthā, taddiguṇā niruttiyo, taddiguṇāni ñāṇāni ñeyyāni. Pañca ekato katvā	2169	
PA_atk-s05_17a:2169_7	vuttavārepi pañcakkhattuṃ pañca pañcavīsati katvā pañcavīsasataṃ dhammā, pañcavīsasataṃ	2169	
PA_atk-s05_17a:2169_8	atthā, taddiguṇā niruttiyo, taddiguṇāni ñāṇāni ñeyyāni. Aḍḍhateyyānīti cettha dve	2169	
PA_atk-s05_17a:2169_9	satāni ca paññāsañca. Khandhādīsupi eseva nayo. Imināva nayena saccavārapaṭisambhidāvāre	2169	
PA_atk-s05_17a:2169_10	ca dhammādigaṇanā veditabbā.	21691	
PA_atk-s05_17a:2170	9. Chabuddhadhammavāravaṇṇanā	217	
PA_atk-s05_17a:2171_0	38. Buddhadhammavāre diyaḍḍhasatanti chakkhattuṃ pañcavīsati satañca paññāsañca honti,	2171	
PA_atk-s05_17a:2171_1	taddiguṇā niruttiyo taddiguṇāni ñāṇāni. Paṭisambhidādhikaraṇeti paṭisambhidādhikāre.	2171	
PA_atk-s05_17a:2171_2	Aḍḍhanavadhammasatānīti paṭhamaṃ vuttesu catūsu saccesu saṭṭhi, catūsu satipaṭṭhānesu	2171	
PA_atk-s05_17a:2171_3	saṭṭhi, catūsu sammappadhānesu saṭṭhi, sattabodhisattaveyyākaraṇesu sattati, abhiññaṭṭhādīsu	2171	
PA_atk-s05_17a:2171_4	pañcasu pañcavīsasataṃ, khandhaṭṭhādīsu pañcasu pañcavīsasataṃ, puna catūsu ariyasaccesu	2171	
PA_atk-s05_17a:2171_5	sataṃ, catūsu paṭisambhidāsu sataṃ, chasu buddhadhammesu diyaḍḍhasatanti evaṃ aṭṭhasatāni	2171	
PA_atk-s05_17a:2171_6	ca paññāsañca dhammā honti. Evaṃ atthāpi tattakā eva honti. Evameva saccādīsu tīsu	2171	
PA_atk-s05_17a:2171_7	ṭhānesu vīsasataṃ niruttiyo, sattasu veyyākaraṇesu cattārīsasataṃ niruttiyo, abhiññaṭṭhādīsu	2171	
PA_atk-s05_17a:2171_8	khandhaṭṭhādīsu ca aḍḍhateyyāni aḍḍhateyyāni niruttisatāni, ariyasaccesu paṭisambhidāsu	2171	
PA_atk-s05_17a:2171_9	ca dve dve niruttisatāni, buddhadhammesu tīṇi niruttisatānīti evaṃ niruttisahassañca	2171	
PA_atk-s05_17a:2171_10	sattaniruttisatāni ca honti. Evameva saccādīsu tīsu ṭhānesu cattārīsādhikāni dve	21711	
PA_atk-s05_17a:2171_11	dve ñāṇasatāni, sattasu veyyākaraṇesu asītiadhikāni dve ñāṇasatāni, abhiññaṭṭhādīsu	21711	
PA_atk-s05_17a:2171_12	khandhaṭṭhādīsu ca pañcapañcañāṇasatāni, saccesu paṭisambhidāsu ca cattāri cattāri	21711	
PA_atk-s05_17a:2171_13	ñāṇasatāni, buddhadhammesu cha ñāṇasatānīti evaṃ tīṇi ca ñāṇasahassāni cattāri ca ñāṇasatāni hontīti.	21711	
PA_atk-s05_17a:2172	Paṭisambhidākathāvaṇṇanā niṭṭhitā.	217	
PA_atk-s05_17a:2173	7. Dhammacakkakathā	217	
PA_atk-s05_17a:2174	1. Saccavāravaṇṇanā	217	
PA_atk-s05_17a:2175_0	39. Puna dhammacakkappavattanasuttantameva pubbaṅgamaṃ katvā kathitāya dhammacakkakathāya	2175	
PA_atk-s05_17a:2175_1	apubbatthānuvaṇṇanā. Tattha dukkhavatthukāti ekābhisamayavasena dukkhaṃ vatthu etesanti	2175	
PA_atk-s05_17a:2175_2	dukkhavatthukā. Tadeva dukkhaṃ visesetvā saccavatthukātiādimāha. Tattha saccaṃ ārammaṇaṃ	2175	
PA_atk-s05_17a:2175_3	upatthambho etesanti saccārammaṇā. Saccaṃ gocaro visayo etesanti saccagocarā. Saccasaṅgahitāti	2175	
PA_atk-s05_17a:2175_4	maggasaccena saṅgahitā. Saccapariyāpannāti maggasaccāyattā. Sacce samudāgatāti dukkhaparijānanena	2175	
PA_atk-s05_17a:2175_5	dukkhasacce samuppannā. Tathā tattheva ṭhitā patiṭṭhitā ca.	2175	
PA_atk-s05_17a:2176_0	40. Idāni “pavattite ca bhagavatā dhammacakke”ti vuttaṃ dhammacakkaṃ niddisitukāmo	2176	
PA_atk-s05_17a:2176_1	dhammacakkantiādimāha. Tattha duvidhaṃ dhammacakkaṃ paṭivedhadhammacakkaṃ desanādhammacakkañca.	2176	
PA_atk-s05_17a:2176_2	Paṭivedhadhammacakkaṃ bodhipallaṅke, desanādhammacakkaṃ isipatane. Dhammañca pavatteti	2176	
PA_atk-s05_17a:2176_3	cakkañcāti paṭivedhadhammacakkaṃ vuttaṃ, cakkañca pavatteti dhammañcāti desanādhammacakkaṃ.	2176	
PA_atk-s05_17a:2176_4	Kathaṃ? Bhagavā hi bodhipallaṅke nisinno maggakkhaṇe indriyabalabojjhaṅgamaggaṅgādibhedaṃ	2176	
PA_atk-s05_17a:2176_5	dhammañca pavatteti, soyeva ca dhammo kilesasattughātāya pavattanato paharaṇacakkaṃ	2176	
PA_atk-s05_17a:2176_6	viyāti cakkañca. Dhammaṃ pavattentoyeva bhagavā taṃ cakkaṃ pavatteti nāma. Etena	2176	
PA_atk-s05_17a:2176_7	dhammoyeva cakkanti kammadhārayasamāsatā vuttā hoti. Isipatane nisinno bhagavā dhammadesanakkhaṇe	2176	
PA_atk-s05_17a:2176_8	veneyyasantāne kilesasattughātāya pavattanato paharaṇacakkasadisaṃ desanācakkañca	2176	
PA_atk-s05_17a:2176_9	pavatteti, veneyyasantāne indriyabalabojjhaṅgamaggaṅgādibhedaṃ dhammacakkañca pavatteti.	2176	
PA_atk-s05_17a:2176_10	Etena dhammo ca cakkañca dhammacakkanti dvandasamāsatā vuttā hoti. Yasmā pana pavattake	21761	
PA_atk-s05_17a:2176_11	sati pavattanā nāma hoti, tasmā sabbatthāpi “pavattetī”ti vuttaṃ, pavattanaṭṭhena	21761	
PA_atk-s05_17a:2176_12	pana “cakka”nti vuttaṃ hotīti veditabbaṃ. Dhammena pavattetīti dhammacakkantiādīni	21761	
PA_atk-s05_17a:2176_13	desanādhammacakkameva sandhāya vuttānīti veditabbāni.	21761	
PA_atk-s05_17a:2177_0	Tattha dhammena pavattetīti yathāsabhāvattā dhammena pavattaṃ cakkanti dhammacakkanti	2177	
PA_atk-s05_17a:2177_1	vuttaṃ hoti. Dhammacariyāya pavattetīti veneyyasantāne dhammatthāya pavattaṃ cakkanti	2177	
PA_atk-s05_17a:2177_2	dhammacakkanti vuttaṃ hoti. Dhamme ṭhitotiādīhi bhagavato dhammabhūtatā dhammassāmitā	2177	
PA_atk-s05_17a:2177_3	ca vuttā hoti. Yathāha – “so hāvuso, bhagavā jānaṃ jānāti passaṃ passati cakkhubhūto	2177	
PA_atk-s05_17a:2177_4	ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī	2177	
PA_atk-s05_17a:2177_5	tathāgato”ti. Tasmā tehi dhammassa cakkanti dhammacakkanti vuttaṃ hoti. Ṭhitoti visayībhāvena	2177	
PA_atk-s05_17a:2177_6	ṭhito. Patiṭṭhitoti acalabhāvena patiṭṭhito. Vasippattoti issarabhāvaṃ patto. Pāramippattoti	2177	
PA_atk-s05_17a:2177_7	koṭippatto. Vesārajjappattoti visāradabhāvaṃ patto. Dhamme patiṭṭhāpentotiādīhi veneyyasantānamapekkhitvā	2177	
PA_atk-s05_17a:2177_8	vuttehi pana vacanehi dhammassāmitāya ca dhammatthāya cakkanti vuttaṃ hoti. Dhammaṃ	2177	
PA_atk-s05_17a:2177_9	sakkarontotihaādīhi dhammatthāya cakkanti vuttaṃ hoti. Yo hi dhammaṃ sakkārādivasena	2177	
PA_atk-s05_17a:2177_10	pavatteti, so dhammatthaṃ pavatteti. Dhammaṃ sakkarontoti yathā kato so dhammo sukato	21771	
PA_atk-s05_17a:2177_11	hoti, evameva naṃ karonto. Dhammaṃ garuṃ karontoti tasmiṃ gāravuppattiyā taṃ garuṃ	21771	
PA_atk-s05_17a:2177_12	karonto. Dhammaṃ mānentoti dhammaṃ piyañca bhāvanīyañca katvā viharanto. Dhammaṃ	21771	
PA_atk-s05_17a:2177_13	pūjentoti taṃ apadisitvā desanāpaṭipattipūjāya pūjaṃ karonto. Dhammaṃ apacāyamānoti	21771	
PA_atk-s05_17a:2177_14	tasseva dhammassa sakkāragarukārehi nīcavuttitaṃ karonto. Dhammaddhajo dhammaketūti	21771	
PA_atk-s05_17a:2177_15	taṃ dhammaṃ dhajamiva purakkhatvā ketumiva ca ukkhipitvā pavattiyā dhammaddhajo dhammaketu	21771	
PA_atk-s05_17a:2177_16	ca hutvāti attho. Dhammādhipateyyoti dhammādhipatito āgato bhāvanādhammavaseneva	21771	
PA_atk-s05_17a:2177_17	ca sabbakiriyānaṃ karaṇena dhammādhipateyyo hutvā. Taṃ kho pana dhammacakkaṃ appaṭivattiyanti	21771	
PA_atk-s05_17a:2177_18	kenaci nivattetuṃ asakkuṇeyyatāya appaṭihatapavattitā vuttā. Tasmā so dhammo pavattanaṭṭhena	21771	
PA_atk-s05_17a:2177_19	cakkanti vuttaṃ hoti.	21771	
PA_atk-s05_17a:2178_0	Saddhindriyaṃ dhammo, taṃ dhammaṃ pavattetīti veneyyasantāne maggasampayuttasaddhindriyuppādanena	2178	
PA_atk-s05_17a:2178_1	taṃ saddhindriyaṃ dhammaṃ pavattetīti attho. Eseva nayo sesesupi. Saccāti saccañāṇāni.	2178	
PA_atk-s05_17a:2178_2	Vipassanā ca vijjā ca maggañāṇameva. Anuppāde ñāṇanti arahattaphale ñāṇaṃ. Tampi	2178	
PA_atk-s05_17a:2178_3	veneyyasantāne pavattetiyeva, nibbānañca paṭivedhaṃ karonto pavattetiyeva nāma.	2178	
PA_atk-s05_17a:2179	Samudayavārādīsu samudayavatthukā nirodhavatthukā maggavatthukāti visesapadaṃ dassetvā saṅkhittā. Etthāpi vuttasadisaṃ paṭhamaṃ vuttanayeneva veditabbaṃ.	217	
PA_atk-s05_17a:2180	2-3. Satipaṭṭhānavārādivaṇṇanā	218	
PA_atk-s05_17a:2181	41-42. Satipaṭṭhānaiddhipādapubbaṅgamavārāpi maggakkhaṇavasena vuttā. Tepi tattha tattha visesapadaṃ dassetvā saṅkhittāti.	218	
PA_atk-s05_17a:2182	Dhammacakkakathāvaṇṇanā niṭṭhitā.	218	
PA_atk-s05_17a:2183	8. Lokuttarakathā	218	
PA_atk-s05_17a:2184	Lokuttarakathāvaṇṇanā	218	
PA_atk-s05_17a:2185_0	43. Idāni lokuttaradhammavatiyā dhammacakkakathāya anantaraṃ kathitāya lokuttarakathāya	2185	
PA_atk-s05_17a:2185_1	apubbatthānuvaṇṇanā. Tattha lokuttarapadassa attho niddesavāre āvi bhavissati. Cattāro	2185	
PA_atk-s05_17a:2185_2	satipaṭṭhānātiādayo sattatiṃsa bodhipakkhiyadhammā yathāyogaṃ maggaphalasampayuttā.	2185	
PA_atk-s05_17a:2185_3	Te bujjhanaṭṭhena bodhīti evaṃladdhanāmassa ariyassa pakkhe bhavattā bodhipakkhiyā	2185	
PA_atk-s05_17a:2185_4	nāma. Pakkhe bhavattāti upakārabhāve ṭhitattā. Tesu ārammaṇesu okkantitvā pakkhanditvā	2185	
PA_atk-s05_17a:2185_5	upaṭṭhānato upaṭṭhānaṃ, satiyeva upaṭṭhānaṃ satipaṭṭhānaṃ. Kāyavedanācittadhammesu	2185	
PA_atk-s05_17a:2185_6	panassa asubhadukkhāniccānattākāragahaṇavasena subhasukhaniccaattasaññāpahānakiccasādhanavasena	2185	
PA_atk-s05_17a:2185_7	ca pavattito catudhā bhedo hoti. Tasmā cattāro satipaṭṭhānāti vuccati. Padahanti	2185	
PA_atk-s05_17a:2185_8	etenāti padhānaṃ, sobhanaṃ padhānaṃ sammappadhānaṃ, sammā vā padahanti etenāti sammappadhānaṃ,	2185	
PA_atk-s05_17a:2185_9	sobhanaṃ vā taṃ kilesavirūpapavattavirahitato padhānañca hitasukhanipphādakaṭṭhena	2185	
PA_atk-s05_17a:2185_10	seṭṭhabhāvāvahanato padhānabhāvakaraṇato vāti sammappadhānaṃ. Vīriyassetaṃ adhivacanaṃ.	21851	
PA_atk-s05_17a:2185_11	Tayidaṃ uppannānuppannānaṃ akusalānaṃ pahānānuppattikiccaṃ, anuppannuppannānañca	21851	
PA_atk-s05_17a:2185_12	kusalānaṃ uppattiṭṭhitikiccaṃ sādhayatīti catubbidhaṃ hoti. Tasmā cattāro sammappadhānāti	21851	
PA_atk-s05_17a:2185_13	vuccati. Nipphattipariyāyena ijjhanaṭṭhena, ijjhanti etāya sattā iddhā vuddhā ukkaṃsagatā	21851	
PA_atk-s05_17a:2185_14	hontīti iminā vā pariyāyena iddhi, tassā sampayuttāya pubbaṅgamaṭṭhena phalabhūtāya	21851	
PA_atk-s05_17a:2185_15	pubbabhāgakāraṇaṭṭhena ca iddhiyā pādoti iddhipādo. So chandavīriyacittavīmaṃsāvasena	21851	
PA_atk-s05_17a:2185_16	catubbidhova hoti. Tasmā cattāro iddhipādāti vuccati. Assaddhiyakosajjapamādavikkhepasammohānaṃ	21851	
PA_atk-s05_17a:2185_17	abhibhavanato abhibhavanasaṅkhātena adhipatiyaṭṭhena indriyaṃ. Assaddhiyādīhi anabhibhavanīyato	21851	
PA_atk-s05_17a:2185_18	akampiyaṭṭhena balaṃ. Tadubhayampi saddhāvīriyasatisamādhipaññāvasena pañcavidhaṃ	21851	
PA_atk-s05_17a:2185_19	hoti. Tasmā pañcindriyāni pañca balānīti vuccanti. Bujjhanakasattassa pana aṅgabhāvena	21851	
PA_atk-s05_17a:2185_20	satiādayo satta dhammā bojjhaṅgā, niyyānaṭṭhena ca sammādiṭṭhiādayo aṭṭha maggaṅgā	21852	
PA_atk-s05_17a:2185_21	honti. Tena vuccati satta bojjhaṅgā ariyo aṭṭhaṅgiko maggoti.	21852	
PA_atk-s05_17a:2186_0	Iti ime sattatiṃsa bodhipakkhiyā dhammā pubbabhāge lokiyavipassanāya vattamānāya	2186	
PA_atk-s05_17a:2186_1	cuddasavidhena kāyaṃ pariggaṇhato ca kāyānupassanāsatipaṭṭhānaṃ, navavidhena vedanaṃ	2186	
PA_atk-s05_17a:2186_2	pariggaṇhato ca vedanānupassanāsatipaṭṭhānaṃ, soḷasavidhena cittaṃ pariggaṇhato ca	2186	
PA_atk-s05_17a:2186_3	cittānupassanāsatipaṭṭhānaṃ, pañcavidhena dhamme pariggaṇhato ca dhammānupassanāsatipaṭṭhānaṃ.	2186	
PA_atk-s05_17a:2186_4	Iti imasmiṃ attabhāve anuppannapubbaṃ parassa uppannaṃ akusalaṃ disvā “yathā paṭipannassa	2186	
PA_atk-s05_17a:2186_5	tassa taṃ uppannaṃ, na tathā paṭipajjissāmi, evaṃ me etaṃ nuppajjissatī”ti tassa	2186	
PA_atk-s05_17a:2186_6	anuppādāya vāyamanakāle paṭhamaṃ sammappadhānaṃ, attano samudācārappattamakusalaṃ	2186	
PA_atk-s05_17a:2186_7	disvā tassa pahānāya vāyamanakāle dutiyaṃ, imasmiṃ attabhāve anuppannapubbaṃ jhānaṃ	2186	
PA_atk-s05_17a:2186_8	vā vipassanaṃ vā uppādetuṃ vāyamantassa tatiyaṃ, uppannaṃ yathā na parihāyati, evaṃ	2186	
PA_atk-s05_17a:2186_9	punappunaṃ uppādentassa catutthaṃ sammappadhānaṃ. Chandaṃ dhuraṃ katvā kusaluppādanakāle	2186	
PA_atk-s05_17a:2186_10	chandiddhipādo, vīriyaṃ, cittaṃ, vīmaṃsaṃ dhuraṃ katvā kusaluppādanakāle vīmaṃsiddhipādo.	21861	
PA_atk-s05_17a:2186_11	Micchāvācāya viramaṇakāle sammāvācā, micchākammantā, micchājīvā viramaṇakāle sammājīvoti	21861	
PA_atk-s05_17a:2186_12	evaṃ nānācittesu labbhanti. Catumaggakkhaṇe pana ekacitte labbhanti, phalakkhaṇe	21861	
PA_atk-s05_17a:2186_13	ṭhapetvā cattāro sammappadhāne avasesā tettiṃsa labbhanti. Evaṃ ekacitte labbhamānesu	21861	
PA_atk-s05_17a:2186_14	cetesu ekāva nibbānārammaṇā sati kāyādīsu subhasaññādipahānakiccasādhanavasena “cattāro	21861	
PA_atk-s05_17a:2186_15	satipaṭṭhānā”ti vuccati. Ekameva ca vīriyaṃ anuppannuppannānaṃ anuppādādikiccasādhanavasena	21861	
PA_atk-s05_17a:2186_16	“cattāro sammappadhānā”ti vuccati. Sesesu hāpanavaḍḍhanaṃ natthi.	21861	
PA_atk-s05_17a:2187	Apica tesu –	218	
PA_atk-s05_17a:2188	Nava ekavidhā eko, dvedhātha catupañcadhā;	218	
PA_atk-s05_17a:2189	Aṭṭhadhā navadhā ceva, iti chaddhā bhavanti te.	218	
PA_atk-s05_17a:2190_0	Nava ekavidhāti chando cittaṃ pīti passaddhi upekkhā saṅkappo vācā kammanto ājīvoti	2190	
PA_atk-s05_17a:2190_1	ime nava chandiddhipādādivasena ekavidhāva honti, aññakoṭṭhāsaṃ na bhajanti. Eko	2190	
PA_atk-s05_17a:2190_2	dvedhāti saddhā indriyabalavasena dvedhā ṭhitā. Atha catupañcadhāti athañño eko catudhā,	2190	
PA_atk-s05_17a:2190_3	añño pañcadhā ṭhitoti attho. Tattha samādhi eko indriyabalabojjhaṅgamaggaṅgavasena	2190	
PA_atk-s05_17a:2190_4	catudhā ṭhito, paññā tesaṃ catunnaṃ iddhipādakoṭṭhāsassa ca vasena pañcadhā. Aṭṭhadhā	2190	
PA_atk-s05_17a:2190_5	navadhā cevāti aparo eko aṭṭhadhā, eko navadhā ṭhitoti attho. Catusatipaṭṭhānaindriyabalabojjhaṅgamaggaṅgavasena	2190	
PA_atk-s05_17a:2190_6	sati aṭṭhadhā ṭhitā, catusammappadhānaiddhipādaindriyabalabojjhaṅgamaggaṅgavasena	2190	
PA_atk-s05_17a:2190_7	vīriyaṃ navadhāti. Evaṃ –	2190	
PA_atk-s05_17a:2191	Cuddaseva asambhinnā, hontete bodhipakkhiyā;	219	
PA_atk-s05_17a:2192	Koṭṭhāsato sattavidhā, sattatiṃsa pabhedato.	219	
PA_atk-s05_17a:2193	Sakiccanipphādanato, sarūpena ca vuttito;	219	
PA_atk-s05_17a:2194	Sabbeva ariyamaggassa, sambhave sambhavanti te.	219	
PA_atk-s05_17a:2195_0	Evaṃ maggaphalasampayutte sattatiṃsa bodhipakkhiyadhamme dassetvā puna te maggaphalesu	2195	
PA_atk-s05_17a:2195_1	saṅkhipitvā cattāro ariyamaggā cattāri ca sāmaññaphalānīti āha. Samaṇabhāvo sāmaññaṃ,	2195	
PA_atk-s05_17a:2195_2	catunnaṃ ariyamaggānametaṃ nāmaṃ. Sāmaññānaṃ phalāni sāmaññaphalāni. Nibbānaṃ pana	2195	
PA_atk-s05_17a:2195_3	sabbehi asammissameva. Iti vitthārato sattatiṃsabodhipakkhiyacatumaggacatuphalanibbānānaṃ	2195	
PA_atk-s05_17a:2195_4	vasena chacattālīsa lokuttaradhammā, tato saṅkhepena catumaggacatuphalanibbānānaṃ	2195	
PA_atk-s05_17a:2195_5	vasena nava lokuttaradhammā, tatopi saṅkhepena maggaphalanibbānānaṃ vasena tayo lokuttaradhammāti	2195	
PA_atk-s05_17a:2195_6	veditabbaṃ. Satipaṭṭhānādīnaṃ maggaphalānañca lokuttaratte vutte taṃsampayuttānaṃ	2195	
PA_atk-s05_17a:2195_7	phassādīnampi lokuttarattaṃ vuttameva hoti. Padhānadhammavasena pana satipaṭṭhānādayova	2195	
PA_atk-s05_17a:2195_8	vuttā. Abhidhamme ca lokuttaradhammaniddese maggaphalasampayuttānaṃ phassādīnaṃ lokuttarattaṃ vuttamevāti.	2195	
PA_atk-s05_17a:2196_0	Lokaṃ tarantīti lokaṃ atikkamanti. Sabbamidha īdisaṃ vattamānakālavacanaṃ cattāro	2196	
PA_atk-s05_17a:2196_1	ariyamagge sandhāya vuttaṃ. Sotāpattimaggo hi apāyalokaṃ tarati, sakadāgāmimaggo	2196	
PA_atk-s05_17a:2196_2	kāmāvacaralokekadesaṃ tarati, anāgāmimaggo kāmāvacaralokaṃ tarati, arahattamaggo	2196	
PA_atk-s05_17a:2196_3	rūpārūpāvacaralokaṃ tarati. Lokā uttarantīti lokā uggacchanti. Lokatoti ca lokamhāti	2196	
PA_atk-s05_17a:2196_4	ca tadeva nissakkavacanaṃ visesetvā dassitaṃ. Lokaṃ samatikkamantīti paṭhamaṃ vuttatthameva.	2196	
PA_atk-s05_17a:2196_5	Tattha upasaggatthaṃ anapekkhitvā vuttaṃ, idha saha upasaggatthena vuttaṃ. Lokaṃ	2196	
PA_atk-s05_17a:2196_6	samatikkantāti yathāvuttaṃ lokaṃ sammā atikkantā. Sabbamidha īdisaṃ atītakālavacanaṃ	2196	
PA_atk-s05_17a:2196_7	phalanibbānāni sandhāya vuttaṃ, sotāpattiphalādīni hi yathāvuttaṃ lokaṃ atikkamitvā	2196	
PA_atk-s05_17a:2196_8	ṭhitāni, sadā nibbānaṃ sabbalokaṃ atikkamitvā ṭhitaṃ. Lokena atirekāti lokato adhikabhūtā.	2196	
PA_atk-s05_17a:2196_9	Idaṃ sabbepi lokuttaradhamme sandhāya vuttaṃ. Nissarantīti niggacchanti. Nissaṭāti	2196	
PA_atk-s05_17a:2196_10	niggatā. Loke na tiṭṭhantītiādīni aṭṭhārasa vacanāni sabbalokuttaresupi yujjanti.	21961	
PA_atk-s05_17a:2196_11	Na tiṭṭhantīti loke apariyāpannattā vuttaṃ. Loke na limpantīti khandhasantāne vattamānāpi	21961	
PA_atk-s05_17a:2196_12	tasmiṃ na limpantīti attho. Lokena na limpantīti akatapaṭivedhānaṃ kenaci cittena,	21961	
PA_atk-s05_17a:2196_13	katapaṭivedhānaṃ akusalena appamattenapi cittena na limpantīti attho. Asaṃlittā anupalittāti	21961	
PA_atk-s05_17a:2196_14	upasaggena visesitaṃ.	21961	
PA_atk-s05_17a:2197_0	Vippamuttāti alittattameva nānābyañjanena visesitaṃ. Ye keci hi yattha yena vā alittā,	2197	
PA_atk-s05_17a:2197_1	te tattha tena vā vippamuttā honti. Lokā vippamuttātiādīni tīṇi nissakkavasena vuttāni.	2197	
PA_atk-s05_17a:2197_2	Visaññuttāti vippamuttattavisesanaṃ. Ye keci hi yattha yena yato vippamuttā, te tattha	2197	
PA_atk-s05_17a:2197_3	tena tato visaññuttā nāma honti. Lokā sujjhantīti lokamalaṃ dhovitvā lokā sujjhanti.	2197	
PA_atk-s05_17a:2197_4	Visujjhantīti tadeva upasaggena visesitaṃ. Vuṭṭhahantīti uṭṭhitā honti. Vivaṭṭantīti	2197	
PA_atk-s05_17a:2197_5	nivaṭṭanti. Na sajjantīti na lagganti. Na gayhantīti na gaṇhīyanti. Na bajjhantīti	2197	
PA_atk-s05_17a:2197_6	na bādhīyanti. Samucchindantīti appavattiṃ karonti. Yathā ca lokaṃ samucchinnattāti,	2197	
PA_atk-s05_17a:2197_7	tatheva “lokā visuddhattā”tiādi vuttameva hoti. Paṭippassambhentīti nirodhenti. Apathātiādīni	2197	
PA_atk-s05_17a:2197_8	cattāri sabbesupi lokuttaresu yujjanti. Apathāti amaggā. Agatīti appatiṭṭhā. Avisayāti	2197	
PA_atk-s05_17a:2197_9	anāyattā. Asādhāraṇāti asamānā. Vamantīti uggilanti. Na paccāvamantīti vuttapaṭipakkhanayena	2197	
PA_atk-s05_17a:2197_10	vuttaṃ, vantaṃ puna na adantīti attho. Etena vantassa suvantabhāvo vutto hoti. Anantaradukattayepi	21971	
PA_atk-s05_17a:2197_11	eseva nayo. Visīnentīti vikiranti vimuccanti, na bandhantīti attho. Na ussīnentīti	21971	
PA_atk-s05_17a:2197_12	na vikiranti na vimuccanti. “Visinentī”ti “na ussinentī”ti rassaṃ katvā pāṭho sundaro.	21971	
PA_atk-s05_17a:2197_13	Vidhūpentīti nibbāpenti. Na saṃdhūpentīti na ujjalanti. Lokaṃ samatikkamma abhibhuyya	21971	
PA_atk-s05_17a:2197_14	tiṭṭhantīti sabbepi lokuttarā dhammā lokaṃ sammā atikkamitvā abhibhavitvā ca tiṭṭhantīti	21971	
PA_atk-s05_17a:2197_15	lokuttarā. Sabbehipi imehi yathāvuttehi pakārehi lokuttarānaṃ lokato uttarabhāvo	21971	
PA_atk-s05_17a:2197_16	adhikabhāvo ca vutto hotīti.	21971	
PA_atk-s05_17a:2198	Lokuttarakathāvaṇṇanā niṭṭhitā.	219	
PA_atk-s05_17a:2199	9. Balakathā	219	
PA_atk-s05_17a:2200	Balakathāvaṇṇanā	220	
PA_atk-s05_17a:2201_0	44. Idāni lokuttarakathāya anantaraṃ kathitāya lokuttarakathāvatiyā suttantapubbaṅgamāya	2201	
PA_atk-s05_17a:2201_1	balakathāya apubbatthānuvaṇṇanā. Tattha ādito suttantavasena pañca balāni dassetvā	2201	
PA_atk-s05_17a:2201_2	tadaññānipi balāni dassetukāmo apica aṭṭhasaṭṭhi balānītiādimāha. Sabbānipi taṃtaṃpaṭipakkhehi	2201	
PA_atk-s05_17a:2201_3	akampiyaṭṭhena balāni nāma honti. Hiribalantiādīsu pāpato hirīyanti etāyāti hirī,	2201	
PA_atk-s05_17a:2201_4	lajjāyetaṃ nāmaṃ. Pāpato ottappanti etenāti ottappaṃ, pāpato ubbegassetaṃ nāmaṃ.	2201	
PA_atk-s05_17a:2201_5	Ajjhattasamuṭṭhānā hirī, bahiddhāsamuṭṭhānaṃ ottappaṃ. Attādhipati hirī, lokādhipati	2201	
PA_atk-s05_17a:2201_6	ottappaṃ. Lajjāsabhāvasaṇṭhitā hirī, bhayasabhāvasaṇṭhitaṃ ottappaṃ. Sappatissavalakkhaṇā	2201	
PA_atk-s05_17a:2201_7	hirī, vajjabhīrukabhayadassāvilakkhaṇaṃ ottappaṃ. Sā eva hirī ahirikena na kampatīti	2201	
PA_atk-s05_17a:2201_8	hiribalaṃ. Tadeva ottappaṃ anottappena na kampatīti ottappabalaṃ. Appaṭisaṅkhānena	2201	
PA_atk-s05_17a:2201_9	na kampatīti paṭisaṅkhānabalaṃ. Upaparikkhaṇapaññāyetaṃ nāmaṃ. Vīriyasīsena satta	2201	
PA_atk-s05_17a:2201_10	bojjhaṅge bhāventassa uppannabalaṃ bhāvanābalaṃ. Tathāpavattānaṃ catunnaṃ khandhānametaṃ	22011	
PA_atk-s05_17a:2201_11	nāmaṃ. Parisuddhāni sīlādīni anavajjabalaṃ. Cattāri saṅgahavatthūni saṅgahabalaṃ.	22011	
PA_atk-s05_17a:2201_12	Saṅgahe balantipi pāṭho. Dukkhamānaṃ adhivāsanaṃ khantibalaṃ. Dhammakathāya paresaṃ	22011	
PA_atk-s05_17a:2201_13	tosanaṃ paññattibalaṃ. Adhitassa atthassa adhigamāpanaṃ nijjhattibalaṃ. Kusalesu	22011	
PA_atk-s05_17a:2201_14	bahubhāvo issariyabalaṃ. Kusalesu yathāruci patiṭṭhānaṃ adhiṭṭhānabalaṃ. Hiribalādīnaṃ	22011	
PA_atk-s05_17a:2201_15	attho mātikāpadesu byañjanavasena visesato yujjamānaṃ gahetvā vutto. Samathabalaṃ	22011	
PA_atk-s05_17a:2201_16	vipassanābalanti balappattā samathavipassanā eva.	22011	
PA_atk-s05_17a:2202_0	Mātikāniddese assaddhiye na kampatīti saddhābalanti mūlabalaṭṭhaṃ vatvā tameva aparehi	2202	
PA_atk-s05_17a:2202_1	navahi pariyāyehi visesetvā dassesi. Yo hi dhammo akampiyo balappatto hoti, so sahajāte	2202	
PA_atk-s05_17a:2202_2	upatthambheti, attano paṭipakkhe kilese pariyādiyati, paṭivedhassa ādibhūtaṃ sīlaṃ	2202	
PA_atk-s05_17a:2202_3	diṭṭhiñca visodheti, cittaṃ ārammaṇe patiṭṭhāpeti, cittaṃ pabhassaraṃ karonto vodāpeti,	2202	
PA_atk-s05_17a:2202_4	vasiṃ pāpento visesaṃ adhigamāpeti, tato uttariṃ pāpento uttaripaṭivedhaṃ kāreti,	2202	
PA_atk-s05_17a:2202_5	kamena ariyamaggaṃ pāpetvā saccābhisamayaṃ kāreti, phalappattiyā nirodhe patiṭṭhāpeti.	2202	
PA_atk-s05_17a:2202_6	Tasmā navadhā balaṭṭho visesito. Esa nayo vīriyabalādīsu catūsu.	2202	
PA_atk-s05_17a:2203_0	Kāmacchandaṃ hirīyatīti nekkhammayutto yogī nekkhammena kāmacchandato hirīyati. Ottappepi	2203	
PA_atk-s05_17a:2203_1	eseva nayo. Etehi sabbākusalehipi hirīyanā ottappanā vuttāyeva honti. Byāpādantiādīnampi	2203	
PA_atk-s05_17a:2203_2	imināva nayena attho veditabbo. Paṭisaṅkhātīti asammohavasena ādīnavato upaparikkhati.	2203	
PA_atk-s05_17a:2203_3	Bhāvetīti vaḍḍheti. Vajjanti rāgādivajjaṃ. Saṅgaṇhātīti bandhati. Khamatīti tassa	2203	
PA_atk-s05_17a:2203_4	yogissa khamati ruccati. Paññāpetīti toseti. Nijjhāpetīti cintāpeti. Vasaṃ vattetīti	2203	
PA_atk-s05_17a:2203_5	citte pahu hutvā cittaṃ attano vasaṃ katvā pavatteti. Adhiṭṭhātīti vidahati. Bhāvanābalādīni	2203	
PA_atk-s05_17a:2203_6	sabbānipi nekkhammādīniyeva. Mātikāvaṇṇanāya aññathā vutto, attho pana byañjanavaseneva	2203	
PA_atk-s05_17a:2203_7	pākaṭattā idha na vuttoti veditabbaṃ. Samathabalaṃ vipassanābalañca vitthārato niddisitvā	2203	
PA_atk-s05_17a:2203_8	avasāne uddhaccasahagatakilese ca khandhe ca na kampatītiādi ca avijjāsahagatakilese	2203	
PA_atk-s05_17a:2203_9	ca khandhe ca na kampatītiādi ca samathabalavipassanābalānaṃ lakkhaṇadassanatthaṃ vuttaṃ.	2203	
PA_atk-s05_17a:2204_0	Sekhāsekhabalesu sammādiṭṭhiṃ sikkhatīti sekhabalanti sekhapuggalo sammādiṭṭhiṃ sikkhatīti	2204	
PA_atk-s05_17a:2204_1	sekho, sā sammādiṭṭhi tassa sekhassa balanti sekhabalanti attho. Tattha sikkhitattā	2204	
PA_atk-s05_17a:2204_2	asekhabalanti asekhapuggalo tattha sammādiṭṭhiyā sikkhitattā na sikkhatīti asekho,	2204	
PA_atk-s05_17a:2204_3	sāyeva sammādiṭṭhi tassa asekhassa balanti asekhabalaṃ. Eseva nayo sammāsaṅkappādīsu.	2204	
PA_atk-s05_17a:2204_4	Sammāñāṇanti paccavekkhaṇañāṇaṃ. Tampi hi lokikampi hontaṃ sekhassa pavattattā sekhabalaṃ,	2204	
PA_atk-s05_17a:2204_5	asekhassa pavattattā asekhabalanti vuttaṃ. Sammāvimuttīti aṭṭha maggaṅgāni ṭhapetvā	2204	
PA_atk-s05_17a:2204_6	sesā phalasampayuttā dhammā. Keci pana “ṭhapetvā lokuttaravimuttiṃ avasesā vimuttiyo	2204	
PA_atk-s05_17a:2204_7	sammāvimuttī”ti vadanti. Tassa sekhāsekhabalattaṃ vuttanayameva.	2204	
PA_atk-s05_17a:2205_0	Khīṇāsavabalesu sabbānipi ñāṇabalāni. Khīṇāsavassa bhikkhunoti karaṇatthe sāmivacanaṃ,	2205	
PA_atk-s05_17a:2205_1	khīṇāsavena bhikkhunāti attho. Aniccatoti hutvā abhāvākārena aniccato. Yathābhūtanti	2205	
PA_atk-s05_17a:2205_2	yathāsabhāvato. Paññāyāti sahavipassanāya maggapaññāya. Aniccato sudiṭṭhā dukkhato	2205	
PA_atk-s05_17a:2205_3	anattato sudiṭṭhā honti tammūlakattā. Yanti bhāvanapuṃsakavacanaṃ, yena kāraṇenāti	2205	
PA_atk-s05_17a:2205_4	vā attho. Āgammāti paṭicca. Paṭijānātīti sampaṭicchati paṭiññaṃ karoti. Aṅgārakāsūpamāti	2205	
PA_atk-s05_17a:2205_5	mahābhitāpaṭṭhena aṅgārakāsuyā upamitā. Kāmāti vatthukāmā ca kilesakāmā ca.	2205	
PA_atk-s05_17a:2206_0	Vivekaninnanti phalasamāpattivasena upadhivivekasaṅkhātanibbānaninnaṃ. Tayo hi vivekā	2206	
PA_atk-s05_17a:2206_1	– kāyaviveko cittaviveko upadhivivekoti. Kāyaviveko ca vivekaṭṭhakāyānaṃ nekkhammābhiratānaṃ.	2206	
PA_atk-s05_17a:2206_2	Cittaviveko ca adhicittamanuyuttānaṃ. Upadhiviveko ca nirupadhīnaṃ puggalānaṃ visaṅkhāragatānaṃ,	2206	
PA_atk-s05_17a:2206_3	nissaraṇavivekasaṅkhātanibbānaninnaṃ vā. Pañca hi vivekā – vikkhambhanaviveko tadaṅgaviveko	2206	
PA_atk-s05_17a:2206_4	samucchedaviveko paṭippassaddhiviveko nissaraṇavivekoti. Vivekaninnanti viveke ninnaṃ.	2206	
PA_atk-s05_17a:2206_5	Vivekapoṇanti viveke nataṃ. Vivekapabbhāranti vivekasīsabhāraṃ. Dvepi purimasseva	2206	
PA_atk-s05_17a:2206_6	vevacanāni. Vivekaṭṭhanti kilesehi vajjitaṃ, dūrībhūtaṃ vā. Nekkhammābhiratanti nibbāne	2206	
PA_atk-s05_17a:2206_7	abhirataṃ, pabbajjāya abhirataṃ vā. Byantībhūtanti vigatantībhūtaṃ, ekadesenāpi anallīnaṃ	2206	
PA_atk-s05_17a:2206_8	vippamuttaṃ visaṃsaṭṭhaṃ. Sabbasoti sabbathā. Āsavaṭṭhāniyehi dhammehīti saṃyogavasena	2206	
PA_atk-s05_17a:2206_9	āsavānaṃ kāraṇabhūtehi kilesadhammehīti attho. Atha vā byantībhūtanti vigatanikantibhūtaṃ,	2206	
PA_atk-s05_17a:2206_10	nittaṇhanti attho. Kuto? Sabbaso āsavaṭṭhāniyehi dhammehi sabbehi tebhūmakadhammehīti	22061	
PA_atk-s05_17a:2206_11	attho. Idha dasahi khīṇāsavabalehi khīṇāsavassa lokiyalokuttaro maggo kathito. “Aniccato	22061	
PA_atk-s05_17a:2206_12	sabbe saṅkhārā”ti dukkhapariññābalaṃ, “aṅgārakāsūpamā kāmā”ti samudayapahānabalaṃ,	22061	
PA_atk-s05_17a:2206_13	“vivekaninnaṃ cittaṃ hotī”ti nirodhasacchikiriyābalaṃ, “cattāro satipaṭṭhānā”tiādi	22061	
PA_atk-s05_17a:2206_14	sattavidhaṃ maggabhāvanābalantipi vadanti. Dasa iddhibalāni iddhikathāya āvi bhavissanti.	22061	
PA_atk-s05_17a:2207_0	Tathāgatabalaniddese tathāgatabalānīti aññehi asādhāraṇāni tathāgatasseva balāni.	2207	
PA_atk-s05_17a:2207_1	Yathā vā pubbabuddhānaṃ balāni puññussayasampattiyā āgatāni, tathā āgatabalānītipi	2207	
PA_atk-s05_17a:2207_2	attho. Tattha duvidhaṃ tathāgatabalaṃ – kāyabalaṃ ñāṇabalañca. Tesu kāyabalaṃ hatthikulānusārena	2207	
PA_atk-s05_17a:2207_3	veditabbaṃ. Vuttañhetaṃ porāṇehi –	2207	
PA_atk-s05_17a:2208	“Kāḷāvakañca gaṅgeyyaṃ, paṇḍaraṃ tambapiṅgalaṃ;	220	
PA_atk-s05_17a:2209	Gandhamaṅgalahemañca, uposathachaddantime dasā”ti. ;	220	
PA_atk-s05_17a:2210_0	Imāni dasa hatthikulāni. Tattha kāḷāvakanti pakatihatthikulaṃ daṭṭhabbaṃ. Yaṃ dasannaṃ	2210	
PA_atk-s05_17a:2210_1	purisānaṃ kāyabalaṃ, taṃ ekassa kāḷāvakassa hatthino balaṃ. Yaṃ dasannaṃ kāḷāvakānaṃ	2210	
PA_atk-s05_17a:2210_2	balaṃ, taṃ ekassa gaṅgeyyassa balaṃ. Yaṃ dasannaṃ gaṅgeyyānaṃ, taṃ ekassa paṇḍarassa.	2210	
PA_atk-s05_17a:2210_3	Yaṃ dasannaṃ paṇḍarānaṃ, taṃ ekassa tambassa. Yaṃ dasannaṃ tambānaṃ, taṃ ekassa piṅgalassa.	2210	
PA_atk-s05_17a:2210_4	Yaṃ dasannaṃ piṅgalānaṃ, taṃ ekassa gandhahatthino. Yaṃ dasannaṃ gandhahatthīnaṃ,	2210	
PA_atk-s05_17a:2210_5	taṃ ekassa maṅgalahatthino. Yaṃ dasannaṃ maṅgalahatthīnaṃ, taṃ ekassa hemavatassa.	2210	
PA_atk-s05_17a:2210_6	Yaṃ dasannaṃ hemavatānaṃ, taṃ ekassa uposathassa. Yaṃ dasannaṃ uposathānaṃ, taṃ ekassa	2210	
PA_atk-s05_17a:2210_7	chaddantassa. Yaṃ dasannaṃ chaddantānaṃ, taṃ ekassa tathāgatassa balaṃ. Nārāyanasaṅghātabalantipi	2210	
PA_atk-s05_17a:2210_8	idameva vuccati. Tadetaṃ pakatihatthino gaṇanāya hatthīnaṃ koṭisahassassa, purisagaṇanāya	2210	
PA_atk-s05_17a:2210_9	dasannaṃ purisakoṭisahassānaṃ balaṃ hoti. Idaṃ tāva tathāgatassa kāyabalaṃ.	2210	
PA_atk-s05_17a:2211_0	Ñāṇabalaṃ pana idha tāva aññattha ca pāḷiyaṃ āgatameva dasabalañāṇaṃ, majjhime āgataṃ	2211	
PA_atk-s05_17a:2211_1	catuvesārajjañāṇaṃ, aṭṭhasu parisāsu akampanañāṇaṃ, catuyoniparicchedakañāṇaṃ, pañcagatiparicchedakañāṇaṃ,	2211	
PA_atk-s05_17a:2211_2	saṃyuttake āgatāni tesattati ñāṇāni, sattasattati ñāṇānīti evamaññānipi anekāni ñāṇasahassāni.	2211	
PA_atk-s05_17a:2211_3	Etaṃ ñāṇabalaṃ nāma. Idhāpi ñāṇabalameva adhippetaṃ. Ñāṇañhi akampiyaṭṭhena upatthambhanaṭṭhena ca balanti vuttaṃ.	2211	
PA_atk-s05_17a:2212_0	Ṭhānañca ṭhānatoti kāraṇañca kāraṇato. Kāraṇañhi yasmā tattha phalaṃ tiṭṭhati tadāyattavuttitāya	2212	
PA_atk-s05_17a:2212_1	uppajjati ceva pavattati ca, tasmā ṭhānanti vuccati. Taṃ bhagavā ye ye dhammā yesaṃ	2212	
PA_atk-s05_17a:2212_2	yesaṃ dhammānaṃ hetū paccayā uppādāya, taṃ taṃ ṭhānanti, ye ye dhammā yesaṃ yesaṃ	2212	
PA_atk-s05_17a:2212_3	dhammānaṃ na hetū na paccayā uppādāya, taṃ taṃ aṭṭhānanti pajānanto ṭhānañca ṭhānato	2212	
PA_atk-s05_17a:2212_4	aṭṭhānañca aṭṭhānato yathābhūtaṃ pajānāti. Yampīti yena ñāṇena. Idampīti idampi ṭhānāṭṭhānañāṇaṃ,	2212	
PA_atk-s05_17a:2212_5	tathāgatassa tathāgatabalaṃ nāma hotīti attho. Evaṃ sesapadesupi yojanā veditabbā.	2212	
PA_atk-s05_17a:2213_0	Āsabhaṃ ṭhānanti seṭṭhaṭṭhānaṃ uttamaṭṭhānaṃ, āsabhā vā pubbabuddhā, tesaṃ ṭhānanti	2213	
PA_atk-s05_17a:2213_1	attho. Apica gavasatajeṭṭhako usabho, gavasahassajeṭṭhako vasabho, vajasatajeṭṭhako	2213	
PA_atk-s05_17a:2213_2	vā usabho, vajasahassajeṭṭhako vasabho, sabbagavaseṭṭho sabbaparissayasaho seto pāsādiko	2213	
PA_atk-s05_17a:2213_3	mahābhāravaho asanisatasaddehipi asantasanīyo nisabho, so idha usabhoti adhippeto.	2213	
PA_atk-s05_17a:2213_4	Idampi hi tassa pariyāyavacanaṃ. Usabhassa idanti āsabhaṃ. Ṭhānanti catūhi pādehi	2213	
PA_atk-s05_17a:2213_5	pathaviṃ uppīḷetvā avaṭṭhānaṃ. Idaṃ pana āsabhaṃ viyāti āsabhaṃ yatheva hi nisabhasaṅkhāto	2213	
PA_atk-s05_17a:2213_6	usabho usabhabalena samannāgato catūhi pādehi pathaviṃ uppīḷetvā acalaṭṭhānena tiṭṭhati,	2213	
PA_atk-s05_17a:2213_7	evaṃ tathāgatopi dasahi tathāgatabalehi samannāgato catūhi vesārajjapādehi aṭṭhaparisapathaviṃ	2213	
PA_atk-s05_17a:2213_8	uppīḷetvā sadevake loke kenaci paccatthikena paccāmittena akampiyo acalaṭṭhānena	2213	
PA_atk-s05_17a:2213_9	tiṭṭhati, evaṃ tiṭṭhamāno ca taṃ āsabhaṃ ṭhānaṃ paṭijānāti upagacchati na paccakkhāti,	2213	
PA_atk-s05_17a:2213_10	attani āropeti. Tena vuttaṃ – “āsabhaṃ ṭhānaṃ paṭijānātī”ti.	22131	
PA_atk-s05_17a:2214_0	Parisāsūti khattiyabrāhmaṇagahapatisamaṇacātumahārājikatāvatiṃsamārabrahmānaṃ vasena	2214	
PA_atk-s05_17a:2214_1	aṭṭhasu parisāsu. Sīhanādaṃ nadatīti seṭṭhanādaṃ achambhitanādaṃ nadati, sīhanādasadisaṃ	2214	
PA_atk-s05_17a:2214_2	vā nādaṃ nadati. Ayamattho sīhanādasuttena dīpetabbo. Yathā vā sīho sahanato hananato	2214	
PA_atk-s05_17a:2214_3	ca sīhoti vuccati, evaṃ tathāgato lokadhammānaṃ sahanato parappavādānaṃ hananato	2214	
PA_atk-s05_17a:2214_4	sīhoti vuccati. Evaṃ vuttassa sīhassa nādaṃ sīhanādaṃ. Tattha yathā sīho sīhabalena	2214	
PA_atk-s05_17a:2214_5	samannāgato sabbattha visārado vigatalomahaṃso sīhanādaṃ nadati, evaṃ tathāgatasīhopi	2214	
PA_atk-s05_17a:2214_6	tathāgatabalehi samannāgato aṭṭhasu parisāsu visārado vigatalomahaṃso “iti rūpa”ntiādinā	2214	
PA_atk-s05_17a:2214_7	nayena nānāvidhadesanāvilāsasampannaṃ sīhanādaṃ nadati. Tena vuttaṃ – “parisāsu sīhanādaṃ nadatī”ti.	2214	
PA_atk-s05_17a:2215	Brahmacakkaṃ pavattetīti ettha brahmanti seṭṭhaṃ uttamaṃ visuddhaṃ. Cakkasaddo panāyaṃ –	221	
PA_atk-s05_17a:2216	Sampattiyaṃ lakkhaṇe ca, rathaṅge iriyāpathe;	221	
PA_atk-s05_17a:2217	Dāne ratanadhammūra, cakkādīsu ca dissati;	221	
PA_atk-s05_17a:2218	Dhammacakke idha mato, tampi dvedhā vibhāvaye.	221	
PA_atk-s05_17a:2219_0	“Cattārimāni, bhikkhave, cakkāni, yehi samannāgatānaṃ devamanussāna”ntiādīsu hi ayaṃ	2219	
PA_atk-s05_17a:2219_1	sampattiyaṃ dissati. “Heṭṭhā pādatalesu cakkāni jātāni hontī”ti ettha lakkhaṇe. “Cakkaṃva	2219	
PA_atk-s05_17a:2219_2	vahato pada”nti ettha rathaṅge. “Catucakkaṃ navadvāra”nti ettha iriyāpathe. “Dadaṃ	2219	
PA_atk-s05_17a:2219_3	bhuñja mā ca pamādo, cakkaṃ vattaya kosalādhipā”ti ettha dāne. “Dibbaṃ cakkaratanaṃ	2219	
PA_atk-s05_17a:2219_4	pāturahosī”ti ettha ratanacakke. “Mayā pavattitaṃ cakka”nti ettha dhammacakke. “Icchāhatassa	2219	
PA_atk-s05_17a:2219_5	posassa, cakkaṃ bhamati matthake”ti ettha uracakke. “Khurapariyantena cepi cakkenā”ti	2219	
PA_atk-s05_17a:2219_6	ettha paharaṇacakke. “Asanivicakka”nti ettha asanimaṇḍale. Idha panāyaṃ dhammacakke mato.	2219	
PA_atk-s05_17a:2220_0	Taṃ panetaṃ dhammacakkaṃ duvidhaṃ hoti paṭivedhañāṇañca desanāñāṇañca. Tattha paññāpabhāvitaṃ	2220	
PA_atk-s05_17a:2220_1	attano ariyaphalāvahaṃ paṭivedhañāṇaṃ, karuṇāpabhāvitaṃ sāvakānaṃ ariyaphalāvahaṃ	2220	
PA_atk-s05_17a:2220_2	desanāñāṇaṃ. Tattha paṭivedhañāṇaṃ uppajjamānaṃ uppannanti duvidhaṃ. Tañhi abhinikkhamanato	2220	
PA_atk-s05_17a:2220_3	yāva arahattamaggā uppajjamānaṃ nāma, phalakkhaṇe uppannaṃ nāma. Tusitabhavanato	2220	
PA_atk-s05_17a:2220_4	vā yāva bodhipallaṅke arahattamaggā uppajjamānaṃ nāma, phalakkhaṇe uppannaṃ nāma.	2220	
PA_atk-s05_17a:2220_5	Dīpaṅkaradasabalato vā paṭṭhāya yāva arahattamaggā uppajjamānaṃ nāma, phalakkhaṇe	2220	
PA_atk-s05_17a:2220_6	uppannaṃ nāma. Desanāñāṇampi pavattamānaṃ pavattanti duvidhaṃ. Tañhi yāva aññātakoṇḍaññattherassa	2220	
PA_atk-s05_17a:2220_7	arahattamaggā pavattamānaṃ nāma, phalakkhaṇe pavattaṃ nāma. Tattha paṭivedhañāṇaṃ	2220	
PA_atk-s05_17a:2220_8	lokuttaraṃ, desanāñāṇaṃ lokiyaṃ. Ubhayampi panetaṃ aññehi asādhāraṇaṃ, buddhānaṃyeva	2220	
PA_atk-s05_17a:2220_9	orasañāṇaṃ. Tena vuttaṃ – “brahmacakkaṃ pavattetī”ti.	2220	
PA_atk-s05_17a:2221_0	Kammasamādānānanti samādiyitvā katānaṃ kusalākusalakammānaṃ, kammameva vā kammasamādānaṃ.	2221	
PA_atk-s05_17a:2221_1	Ṭhānaso hetusoti paccayato ceva hetuto ca. Tattha gatiupadhikālapayogā vipākassa	2221	
PA_atk-s05_17a:2221_2	ṭhānaṃ. Kammaṃ hetu.	2221	
PA_atk-s05_17a:2222_0	Sabbatthagāmininti sabbagatigāminiñca agatigāminiñca. Paṭipadanti maggaṃ. Yathābhūtaṃ	2222	
PA_atk-s05_17a:2222_1	pajānātīti bahūsupi manussesu ekameva pāṇaṃ ghātentesu imassa cetanā nirayagāminī	2222	
PA_atk-s05_17a:2222_2	bhavissati, imassa tiracchānayonigāminīti iminā nayena ekavatthusmimpi kusalākusalacetanāsaṅkhātānaṃ	2222	
PA_atk-s05_17a:2222_3	paṭipattīnaṃ aviparītato sabhāvaṃ jānāti.	2222	
PA_atk-s05_17a:2223_0	Anekadhātunti cakkhudhātuādīhi, kāmadhātuādīhi vā dhātūhi bahudhātuṃ. Nānādhātunti	2223	
PA_atk-s05_17a:2223_1	tāsaṃyeva dhātūnaṃ vilakkhaṇattā nānappakāradhātuṃ. Lokanti khandhāyatanadhātulokaṃ.	2223	
PA_atk-s05_17a:2223_2	Yathābhūtaṃ pajānātīti tāsaṃ tāsaṃ dhātūnaṃ aviparītato sabhāvaṃ paṭivijjhati.	2223	
PA_atk-s05_17a:2224	Nānādhimuttikatanti hīnapaṇītādiadhimuttīhi nānādhimuttikabhāvaṃ.	222	
PA_atk-s05_17a:2225_0	Parasattānanti padhānasattānaṃ. Parapuggalānanti tato paresaṃ hīnasattānaṃ. Ekatthameva	2225	
PA_atk-s05_17a:2225_1	vā etaṃ padadvayaṃ veneyyavasena bhagavatā dvedhā vuttaṃ. Idhāpi bhagavatā vuttanayeneva	2225	
PA_atk-s05_17a:2225_2	vuttaṃ. Indriyaparopariyattanti saddhādīnaṃ indriyānaṃ parabhāvañca aparabhāvañca,	2225	
PA_atk-s05_17a:2225_3	vuddhiñca hāniñcāti attho.	2225	
PA_atk-s05_17a:2226_0	Jhānavimokkhasamādhisamāpattīnanti paṭhamādīnaṃ catunnaṃ jhānānaṃ, “rūpī rūpāni passatī”tiādīnaṃ	2226	
PA_atk-s05_17a:2226_1	aṭṭhannaṃ vimokkhānaṃ, savitakkasavicārādīnaṃ tiṇṇaṃ samādhīnaṃ, paṭhamajjhānasamāpattiādīnañca	2226	
PA_atk-s05_17a:2226_2	navannaṃ anupubbasamāpattīnaṃ. Saṃkilesanti hānabhāgiyadhammaṃ. Vodānanti visesabhāgiyadhammaṃ.	2226	
PA_atk-s05_17a:2226_3	Vuṭṭhānanti yena kāraṇena jhānādīhi vuṭṭhahanti, taṃ kāraṇaṃ. Taṃ pana “vodānampi	2226	
PA_atk-s05_17a:2226_4	vuṭṭhānaṃ, tamhā tamhā samādhimhā vuṭṭhānampi vuṭṭhāna”nti evaṃ vuttaṃ paguṇajjhānañceva	2226	
PA_atk-s05_17a:2226_5	bhavaṅgaphalasamāpattiyo ca. Heṭṭhimaṃ heṭṭhimañhi paguṇajjhānaṃ uparimassa uparimassa	2226	
PA_atk-s05_17a:2226_6	padaṭṭhānaṃ hoti, tasmā “vodānampi vuṭṭhāna”nti vuttaṃ. Bhavaṅgena pana sabbajjhānehi	2226	
PA_atk-s05_17a:2226_7	vuṭṭhānaṃ hoti, nirodhasamāpattito phalasamāpattiyā vuṭṭhānaṃ hoti. Taṃ sandhāya	2226	
PA_atk-s05_17a:2226_8	“tamhā tamhā samādhimhā vuṭṭhānampi vuṭṭhāna”nti vuttaṃ.	2226	
PA_atk-s05_17a:2227	Pubbenivāsadibbacakkhuāsavakkhayañāṇāni heṭṭhā pakāsitāneva.	222	
PA_atk-s05_17a:2228_0	Tattha āsavānaṃ khayāti arahattamaggena sabbakilesānaṃ khayā. Anāsavanti āsavavirahitaṃ.	2228	
PA_atk-s05_17a:2228_1	Cetovimuttiṃ paññāvimuttinti ettha cetovacanena arahattaphalasampayutto samādhi,	2228	
PA_atk-s05_17a:2228_2	paññāvacanena taṃsampayuttā ca paññā vuttā. Tattha ca samādhi rāgato vimuttattā cetovimutti,	2228	
PA_atk-s05_17a:2228_3	paññā avijjāya vimuttattā paññāvimuttīti veditabbā. Vuttañhetaṃ bhagavatā – “yo hissa,	2228	
PA_atk-s05_17a:2228_4	bhikkhave, samādhi, tadassa samādhindriyaṃ. Yā hissa, bhikkhave, paññā, tadassa paññindriyaṃ.	2228	
PA_atk-s05_17a:2228_5	Iti kho, bhikkhave, rāgavirāgā cetovimutti avijjāvirāgā paññāvimuttī”ti. Apicettha	2228	
PA_atk-s05_17a:2228_6	samathabalaṃ cetovimutti, vipassanābalaṃ paññāvimuttīti veditabbaṃ. Diṭṭheva dhammeti	2228	
PA_atk-s05_17a:2228_7	imasmiṃyeva attabhāve. Sayaṃ abhiññā sacchikatvāti adhikāya paññāya attanāyeva paccakkhaṃ	2228	
PA_atk-s05_17a:2228_8	katvā, aparappaccayena ñatvāti attho. Upasampajjāti adhigantvā, nipphādetvā vā. Imesaṃ	2228	
PA_atk-s05_17a:2228_9	pana dasannaṃ dasabalañāṇānaṃ vitthāro abhidhamme vuttanayena veditabbo.	2228	
PA_atk-s05_17a:2229_0	Tattha paravādikathā hoti – dasabalañāṇaṃ nāma pāṭiyekkaṃ ñāṇaṃ natthi, sabbaññutaññāṇassevāyaṃ	2229	
PA_atk-s05_17a:2229_1	pabhedoti. Na taṃ tathā daṭṭhabbaṃ. Aññameva hi dasabalañāṇaṃ, aññaṃ sabbaññutaññāṇaṃ.	2229	
PA_atk-s05_17a:2229_2	Dasabalañāṇañhi sakasakakiccameva jānāti, sabbaññutaññāṇaṃ tampi, tato avasesampi	2229	
PA_atk-s05_17a:2229_3	jānāti. Dasabalañāṇesu hi paṭhamaṃ kāraṇākāraṇameva jānāti, dutiyaṃ kammantaravipākantarameva,	2229	
PA_atk-s05_17a:2229_4	tatiyaṃ kammaparicchedameva, catutthaṃ dhātunānattakāraṇameva, pañcamaṃ sattānaṃ	2229	
PA_atk-s05_17a:2229_5	ajjhāsayādhimuttimeva, chaṭṭhaṃ indriyānaṃ tikkhamudubhāvameva, sattamaṃ jhānādīhi	2229	
PA_atk-s05_17a:2229_6	saddhiṃ tesaṃ saṃkilesādimeva, aṭṭhamaṃ pubbenivutthakhandhasantatimeva, navamaṃ	2229	
PA_atk-s05_17a:2229_7	sattānaṃ cutipaṭisandhimeva, dasamaṃ saccaparicchedameva. Sabbaññutaññāṇaṃ pana etehi	2229	
PA_atk-s05_17a:2229_8	jānitabbañca, tato uttariñca pajānāti. Etesaṃ pana kiccaṃ na sabbaṃ karoti. Tañhi	2229	
PA_atk-s05_17a:2229_9	jhānaṃ hutvā appetuṃ na sakkoti, iddhi hutvā vikubbituṃ na sakkoti, maggo hutvā kilese	2229	
PA_atk-s05_17a:2229_10	khepetuṃ na sakkoti.	22291	
PA_atk-s05_17a:2230_0	Apica paravādī evaṃ pucchitabbo “dasabalañāṇaṃ nāmetaṃ savitakkasavicāraṃ avitakkavicāramattaṃ	2230	
PA_atk-s05_17a:2230_1	avitakkāvicāraṃ kāmāvacaraṃ rūpāvacaraṃ arūpāvacaraṃ lokiyaṃ lokuttara”nti. Jānanto	2230	
PA_atk-s05_17a:2230_2	“paṭipāṭiyā satta ñāṇāni savitakkasavicārānī”ti vakkhati. “Tato parāni dve avitakkaavicārānī”ti	2230	
PA_atk-s05_17a:2230_3	vakkhati. “Āsavakkhayañāṇaṃ siyā savitakkasavicāraṃ, siyā avitakkavicāramattaṃ, siyā	2230	
PA_atk-s05_17a:2230_4	avitakkaavicāra”nti vakkhati. Tathā “paṭipāṭiyā satta kāmāvacarāni, tato parāni dve	2230	
PA_atk-s05_17a:2230_5	rūpāvacarāni, tato avasāne ekaṃ lokuttara”nti vakkhati. “Sabbaññutaññāṇaṃ pana savitakkasavicārameva	2230	
PA_atk-s05_17a:2230_6	kāmāvacarameva lokiyamevā”ti vakkhati.	2230	
PA_atk-s05_17a:2231_0	Evamettha apubbatthānuvaṇṇanaṃ ñatvā idāni yasmā tathāgato paṭhamaṃyeva ṭhānāṭṭhānañāṇena	2231	
PA_atk-s05_17a:2231_1	veneyyasattānaṃ āsavakkhayādhigamassa ceva anadhigamassa ca ṭhānāṭṭhānabhūtaṃ kilesāvaraṇābhāvaṃ	2231	
PA_atk-s05_17a:2231_2	passati lokiyasammādiṭṭhiṭṭhānadassanato niyatamicchādiṭṭhiṭṭhānābhāvadassanato ca.	2231	
PA_atk-s05_17a:2231_3	Atha nesaṃ kammavipākañāṇena vipākāvaraṇābhāvaṃ passati tihetukapaṭisandhidassanato.	2231	
PA_atk-s05_17a:2231_4	Sabbatthagāminipaṭipadāñāṇena kammāvaraṇābhāvaṃ passati ānantarikakammābhāvadassanato.	2231	
PA_atk-s05_17a:2231_5	Evaṃ anāvaraṇānaṃ anekadhātunānādhātuñāṇena anukūladhammadesanatthaṃ cariyāvisesaṃ	2231	
PA_atk-s05_17a:2231_6	passati dhātuvemattadassanato. Atha nesaṃ nānādhimuttikatāñāṇena adhimuttiṃ passati	2231	
PA_atk-s05_17a:2231_7	payogaṃ anādiyitvāpi adhimuttivasena dhammadesanatthaṃ. Athevaṃ diṭṭhaadhimuttīnaṃ	2231	
PA_atk-s05_17a:2231_8	yathāsatti yathābalaṃ dhammaṃ desetuṃ indriyaparopariyattañāṇena indriyaparopariyattaṃ	2231	
PA_atk-s05_17a:2231_9	passati saddhādīnaṃ tikkhamudubhāvadassanato. Evaṃ pariññātindriyaparopariyattāpi	2231	
PA_atk-s05_17a:2231_10	panete sace dūre honti, atha jhānādiñāṇena jhānādīsu vasībhūtattā iddhivisesena khippaṃ	22311	
PA_atk-s05_17a:2231_11	upagacchati. Upagantvā ca nesaṃ pubbenivāsānussatiñāṇena pubbajātivibhāvanaṃ dibbacakkhānubhāvato	22311	
PA_atk-s05_17a:2231_12	pattabbena cetopariyañāṇena sampati cittavisesaṃ passanto āsavakkhayañāṇānubhāvena	22311	
PA_atk-s05_17a:2231_13	āsavakkhayagāminiyā paṭipadāya vigatasammohattā āsavakkhayāya dhammaṃ deseti. Tasmā	22311	
PA_atk-s05_17a:2231_14	iminānukkamena imāni dasa balāni vuttānīti veditabbānīti.	22311	
PA_atk-s05_17a:2232_0	45. Idāni sabbabalāni lakkhaṇato niddisitukāmo kenaṭṭhena saddhābalantiādinā nayena	2232	
PA_atk-s05_17a:2232_1	pucchaṃ katvā assaddhiye akampiyaṭṭhenātiādinā nayena vissajjanaṃ akāsi. Tattha hirīyatītiādi	2232	
PA_atk-s05_17a:2232_2	puggalādhiṭṭhānā desanā. Bhāvanābalādīsu adhiṭṭhānabalapariyantesu “tatthā”ti ca,	2232	
PA_atk-s05_17a:2232_3	“tenā”ti ca, “ta”nti ca nekkhammādikameva sandhāya vuttanti veditabbaṃ. Tena cittaṃ	2232	
PA_atk-s05_17a:2232_4	ekagganti tena samādhinā cittaṃ ekaggaṃ hotīti vuttaṃ hoti. Tattha jāteti tattha	2232	
PA_atk-s05_17a:2232_5	samathe sampayogavasena jāte, tasmiṃ vā vipassanārammaṇaṃ hutvā jāte. Tattha sikkhatīti	2232	
PA_atk-s05_17a:2232_6	tattha sekhabale sekho sikkhatīti sekhabalanti attho. Tattha sikkhitattāti tattha	2232	
PA_atk-s05_17a:2232_7	asekhabale asekhassa sikkhitattā asekhabalaṃ. Tena āsavā khīṇāti tena lokiyalokuttarena	2232	
PA_atk-s05_17a:2232_8	ñāṇena āsavā khīṇāti taṃ ñāṇaṃ khīṇāsavabalaṃ. Lokiyenāpi hi ñāṇena āsavā khīṇā nāma	2232	
PA_atk-s05_17a:2232_9	vipassanāya abhāve lokuttaramaggābhāvato. Evaṃ khīṇāsavassa balanti khīṇāsavabalaṃ.	2232	
PA_atk-s05_17a:2232_10	Tassa ijjhatīti iddhibalanti tassa iddhimato ijjhatīti iddhiyeva balaṃ iddhibalaṃ.	22321	
PA_atk-s05_17a:2232_11	Appameyyaṭṭhenāti yasmā sāvakā ṭhānāṭṭhānādīni ekadesena jānanti, sabbākārena pajānanaṃyeva	22321	
PA_atk-s05_17a:2232_12	sandhāya “yathābhūtaṃ pajānātī”ti vuttaṃ. Kiñcāpi tīsu vijjāsu “yathābhūtaṃ pajānātī”ti	22321	
PA_atk-s05_17a:2232_13	na vuttaṃ, aññattha pana vuttattā tāsupi vuttameva hoti. Aññatthāti sesesu sattasu	22321	
PA_atk-s05_17a:2232_14	ñāṇabalesu ca abhidhamme ca dasasupi balesu. Indriyaparopariyattañāṇaṃ pana sabbathāpi	22321	
PA_atk-s05_17a:2232_15	sāvakehi asādhāraṇameva. Tasmā dasapi balāni sāvakehi asādhāraṇānīti. Adhimattaṭṭhena	22321	
PA_atk-s05_17a:2232_16	atuliyaṭṭhena appameyyāni, tasmāyeva ca “appameyyaṭṭhena tathāgatabala”nti vuttanti.	22321	
PA_atk-s05_17a:2233	Balakathāvaṇṇanā niṭṭhitā.	223	
PA_atk-s05_17a:2234	10. Suññakathā	223	
PA_atk-s05_17a:2235	Suññakathāvaṇṇanā	223	
PA_atk-s05_17a:2236_0	46. Idāni lokuttarabalapariyosānāya balakathāya anantaraṃ kathitāya lokuttarasuññatāpariyosānāya	2236	
PA_atk-s05_17a:2236_1	suttantapubbaṅgamāya suññatākathāya apubbatthānuvaṇṇanā. Suttante tāva athāti vacanopādāne	2236	
PA_atk-s05_17a:2236_2	nipāto. Etena āyasmātiādivacanassa upādānaṃ kataṃ hoti. Khoti padapūraṇatthe nipāto.	2236	
PA_atk-s05_17a:2236_3	Yena bhagavā tenupasaṅkamīti bhummatthe karaṇavacanaṃ. Tasmā yattha bhagavā, tattha	2236	
PA_atk-s05_17a:2236_4	upasaṅkamīti evamettha attho daṭṭhabbo. Yena vā kāraṇena bhagavā devamanussehi upasaṅkamitabbo,	2236	
PA_atk-s05_17a:2236_5	teneva kāraṇena upasaṅkamīti evamettha attho daṭṭhabbo. Kena ca kāraṇena bhagavā	2236	
PA_atk-s05_17a:2236_6	upasaṅkamitabbo? Nānappakāraguṇavisesādhigamādhippāyena, sāduphalūpabhogādhippāyena	2236	
PA_atk-s05_17a:2236_7	dijagaṇehi niccaphalitamahārukkho viya, tena kāraṇena upasaṅkamīti evamettha attho	2236	
PA_atk-s05_17a:2236_8	daṭṭhabbo. Upasaṅkamīti ca gatoti vuttaṃ hoti. Upasaṅkamitvāti upasaṅkamanapariyosānadīpanaṃ.	2236	
PA_atk-s05_17a:2236_9	Atha vā evañca gato tato āsannataraṃ ṭhānaṃ bhagavato samīpasaṅkhātaṃ gantvātipi vuttaṃ hoti.	2236	
PA_atk-s05_17a:2237_0	Abhivādetvāti pañcapatiṭṭhitena vanditvā. Idāni yenaṭṭhena loke aggapuggalassa upaṭṭhānaṃ	2237	
PA_atk-s05_17a:2237_1	āgato, taṃ pucchitukāmo dasanakhasamodhānasamujjalaṃ añjaliṃ sirasi patiṭṭhapetvā	2237	
PA_atk-s05_17a:2237_2	ekamantaṃ nisīdi. Ekamantanti ca bhāvanapuṃsakaniddeso “visamaṃ candimasūriyā pariharantī”tiādīsu	2237	
PA_atk-s05_17a:2237_3	viya. Tasmā yathā nisinno ekamantaṃ nisinno hoti, tathā nisīdīti evamettha attho	2237	
PA_atk-s05_17a:2237_4	daṭṭhabbo. Bhummatthe vā etaṃ upayogavacanaṃ. Nisīdīti nisajjaṃ kappesi. Paṇḍitā	2237	
PA_atk-s05_17a:2237_5	hi devamanussā garuṭṭhānīyaṃ upasaṅkamitvā āsanakusalatāya ekamantaṃ nisīdanti, ayañca	2237	
PA_atk-s05_17a:2237_6	thero tesaṃ aññataro, tasmā ekamantaṃ nisīdi.	2237	
PA_atk-s05_17a:2238_0	Kathaṃ nisinno pana ekamantaṃ nisinno hotīti? Cha nisajjadose vajjetvā. Seyyathidaṃ	2238	
PA_atk-s05_17a:2238_1	– atidūraṃ accāsannaṃ uparivātaṃ unnatappadesaṃ atisammukhaṃ atipacchāti. Atidūre	2238	
PA_atk-s05_17a:2238_2	nisinno hi sace kathetukāmo hoti, uccāsaddena kathetabbaṃ hoti. Accāsanne nisinno	2238	
PA_atk-s05_17a:2238_3	saṅghaṭṭanaṃ karoti. Uparivāte nisinno sarīragandhena bādhati. Unnatappadese nisinno	2238	
PA_atk-s05_17a:2238_4	agāravaṃ pakāseti. Atisammukhā nisinno sace daṭṭhukāmo hoti, cakkhunā cakkhuṃ āhacca	2238	
PA_atk-s05_17a:2238_5	daṭṭhabbaṃ hoti. Atipacchā nisinno sace daṭṭhukāmo hoti, gīvaṃ pasāretvā daṭṭhabbaṃ	2238	
PA_atk-s05_17a:2238_6	hoti. Tasmā ayampi ete cha nisajjadose vajjetvā nisīdi. Tena vuttaṃ “ekamantaṃ nisīdī”ti.	2238	
PA_atk-s05_17a:2238_7	Etadavocāti etaṃ avoca.	2238	
PA_atk-s05_17a:2239_0	Suñño loko suñño lokoti, bhante, vuccatīti imasmiṃ sāsane paṭipannehi tehi tehi bhikkhūhi	2239	
PA_atk-s05_17a:2239_1	“suñño loko suñño loko”ti kathīyatīti attho. Tahiṃ tahiṃ tādisānaṃ vacanānaṃ bahukattā	2239	
PA_atk-s05_17a:2239_2	tesaṃ sabbesaṃ saṅgaṇhanatthaṃ āmeḍitavacanaṃ kataṃ. Evañhi vutte sabbāni tāni vacanāni	2239	
PA_atk-s05_17a:2239_3	saṅgahitāni honti. Kittāvatāti kittakena parimāṇena. Nu-iti saṃsayatthe nipāto. Suññaṃ	2239	
PA_atk-s05_17a:2239_4	attena vā attaniyena vāti “kārako vedako sayaṃvasī”ti evaṃ lokaparikappitena attanā	2239	
PA_atk-s05_17a:2239_5	ca attābhāvatoyeva attano santakena parikkhārena ca suññaṃ. Sabbaṃ cakkhādi lokiyaṃ	2239	
PA_atk-s05_17a:2239_6	dhammajātaṃ, taṃyeva lujjanapalujjanaṭṭhena loko nāma. Yasmā ca attā ca ettha natthi,	2239	
PA_atk-s05_17a:2239_7	attaniyañca ettha natthi, tasmā suñño lokoti vuccatīti attho. Lokuttaropi ca dhammo	2239	
PA_atk-s05_17a:2239_8	attattaniyehi suñño eva, pucchānurūpena pana lokiyova dhammo vutto. Suññoti ca dhammo	2239	
PA_atk-s05_17a:2239_9	natthīti vuttaṃ na hoti, tasmiṃ dhamme attattaniyasārassa natthibhāvo vutto hoti.	2239	
PA_atk-s05_17a:2239_10	Loke ca “suññaṃ gharaṃ, suñño ghaṭo”ti vutte gharassa ghaṭassa ca natthibhāvo vutto	22391	
PA_atk-s05_17a:2239_11	na hoti, tasmiṃ ghare ghaṭe ca aññassa natthibhāvo vutto hoti. Bhagavatā ca “iti	22391	
PA_atk-s05_17a:2239_12	yañhi kho tattha na hoti, tena taṃ suññaṃ samanupassati. Yaṃ pana tattha avasiṭṭhaṃ	22391	
PA_atk-s05_17a:2239_13	hoti, taṃ santaṃ idamatthīti pajānātī”ti ayameva attho vutto. Tathā ñāyaganthe ca	22391	
PA_atk-s05_17a:2239_14	saddaganthe ca ayameva attho. Iti imasmiṃ suttante anattalakkhaṇameva kathitaṃ.	22391	
PA_atk-s05_17a:2240_0	47. Suttantaniddese suññasuññantiādīni pañcavīsati mātikāpadāni suññasambandhena	2240	
PA_atk-s05_17a:2240_1	uddisitvā tesaṃ niddeso kato. Tattha mātikāya tāva suññasaṅkhātaṃ suññaṃ, na aññena	2240	
PA_atk-s05_17a:2240_2	upapadena visesitanti suññasuññaṃ. Asukanti aniddiṭṭhattā cettha suññattameva vā	2240	
PA_atk-s05_17a:2240_3	apekkhitvā napuṃsakavacanaṃ kataṃ. Evaṃ sesesupi. Saṅkhāroyeva sesasaṅkhārehi suññoti	2240	
PA_atk-s05_17a:2240_4	saṅkhārasuññaṃ. Jarābhaṅgavasena virūpo pariṇāmo vipariṇāmo, tena vipariṇāmena suññaṃ	2240	
PA_atk-s05_17a:2240_5	vipariṇāmasuññaṃ. Aggañca taṃ attattaniyehi, sabbasaṅkhārehi vā suññañcāti aggasuññaṃ.	2240	
PA_atk-s05_17a:2240_6	Lakkhaṇameva sesalakkhaṇehi suññanti lakkhaṇasuññaṃ. Nekkhammādinā vikkhambhanena	2240	
PA_atk-s05_17a:2240_7	suññaṃ. Vikkhambhanasuññaṃ. Tadaṅgasuññādīsupi catūsu eseva nayo. Ajjhattañca taṃ	2240	
PA_atk-s05_17a:2240_8	attattaniyādīhi suññañcāti ajjhattasuññaṃ. Bahiddhā ca taṃ attattaniyādīhi suññañcāti	2240	
PA_atk-s05_17a:2240_9	bahiddhāsuññaṃ. Tadubhayaṃ attattaniyādīhi suññanti dubhatosuññaṃ. Samāno bhāgo etassāti	2240	
PA_atk-s05_17a:2240_10	sabhāgaṃ, sabhāgañca taṃ attattaniyādīhi suññañcāti sabhāgasuññaṃ, sadisasuññanti	22401	
PA_atk-s05_17a:2240_11	attho. Vigataṃ sabhāgaṃ visabhāgaṃ, visabhāgañca taṃ attattaniyādīhi suññañcāti visabhāgasuññaṃ,	22401	
PA_atk-s05_17a:2240_12	visadisasuññanti attho. Kesuci potthakesu sabhāgasuññaṃ visabhāgasuññaṃ nissaraṇasuññānantaraṃ	22401	
PA_atk-s05_17a:2240_13	likhitaṃ. Nekkhammādiesanā kāmacchandādinā suññāti esanāsuññaṃ. Pariggahasuññādīsu	22401	
PA_atk-s05_17a:2240_14	tīsupi eseva nayo. Ekārammaṇe patiṭṭhitattā nānārammaṇavikkhepābhāvato ekattañca	22401	
PA_atk-s05_17a:2240_15	taṃ nānattena suññañcāti ekattasuññaṃ. Tabbiparītena nānattañca taṃ ekattena suññañcāti	22401	
PA_atk-s05_17a:2240_16	nānattasuññaṃ. Nekkhammādikhanti kāmacchandādinā suññāti khantisuññaṃ. Adhiṭṭhānasuññe	22401	
PA_atk-s05_17a:2240_17	pariyogāhanasuññe ca eseva nayo. Pariyogahanasuññantipi pāṭho. Sampajānassāti sampajaññena	22401	
PA_atk-s05_17a:2240_18	samannāgatassa parinibbāyantassa arahato. Pavattapariyādānanti anupādāparinibbānaṃ.	22401	
PA_atk-s05_17a:2240_19	Sabbasuññatānanti sabbasuññānaṃ. Paramatthasuññanti sabbasaṅkhārābhāvato uttamatthabhūtaṃ suññaṃ.	22401	
PA_atk-s05_17a:2241_0	48. Mātikāniddese niccena vāti bhaṅgaṃ atikkamitvā pavattamānassa kassaci niccassa	2241	
PA_atk-s05_17a:2241_1	abhāvato niccena ca suññaṃ. Dhuvena vāti vijjamānakālepi paccayāyattavuttitāya thirassa	2241	
PA_atk-s05_17a:2241_2	kassaci abhāvato dhuvena ca suññaṃ. Sassatena vāti abbocchinnassa sabbakāle vijjamānassa	2241	
PA_atk-s05_17a:2241_3	kassaci abhāvato sassatena ca suññaṃ. Avipariṇāmadhammena vāti jarābhaṅgavasena avipariṇāmapakatikassa	2241	
PA_atk-s05_17a:2241_4	kassaci abhāvato avipariṇāmadhammena ca suññaṃ. Suttante attasuññatāya eva vuttāyapi	2241	
PA_atk-s05_17a:2241_5	niccasuññatañca sukhasuññatañca dassetuṃ idha niccena vātiādīnipi vuttāni. Aniccasseva	2241	
PA_atk-s05_17a:2241_6	hi pīḷāyogena dukkhattā niccasuññatāya vuttāya sukhasuññatāpi vuttāva hoti. Rūpādayo	2241	
PA_atk-s05_17a:2241_7	panettha cha visayā, cakkhuviññāṇādīni cha viññāṇāni, cakkhusamphassādayo cha phassā,	2241	
PA_atk-s05_17a:2241_8	cakkhusamphassajā vedanādayo cha vedanā cha saṅkhittāti veditabbaṃ.	2241	
PA_atk-s05_17a:2242_0	Puññābhisaṅkhārotiādīsu punāti attano kārakaṃ, pūreti cassa ajjhāsayaṃ, pujjañca	2242	
PA_atk-s05_17a:2242_1	bhavaṃ nibbattetīti puññaṃ, abhisaṅkharoti vipākaṃ kaṭattārūpañcāti abhisaṅkhāro,	2242	
PA_atk-s05_17a:2242_2	puññaṃ abhisaṅkhāro puññābhisaṅkhāro. Puññapaṭipakkhato apuññaṃ abhisaṅkhāro apuññābhisaṅkhāro.	2242	
PA_atk-s05_17a:2242_3	Na iñjaṃ aneñjaṃ, aneñjaṃ bhavaṃ abhisaṅkharotīti āneñjābhisaṅkhāro. Puññābhisaṅkhāro	2242	
PA_atk-s05_17a:2242_4	dānasīlabhāvanāvasena pavattā aṭṭha kāmāvacarakusalacetanā, bhāvanāvaseneva pavattā	2242	
PA_atk-s05_17a:2242_5	pañca rūpāvacarakusalacetanāti terasa cetanā honti, apuññābhisaṅkhāro pāṇātipātādivasena	2242	
PA_atk-s05_17a:2242_6	pavattā dvādasa akusalacetanā, āneñjābhisaṅkhāro bhāvanāvaseneva pavattā catasso	2242	
PA_atk-s05_17a:2242_7	arūpāvacaracetanāti tayopi saṅkhārā ekūnatiṃsa cetanā honti. Kāyasaṅkhārotiādīsu	2242	
PA_atk-s05_17a:2242_8	kāyato vā pavatto, kāyassa vā saṅkhāroti kāyasaṅkhāro. Vacīsaṅkhāracittasaṅkhāresupi	2242	
PA_atk-s05_17a:2242_9	eseva nayo. Ayaṃ tiko kammāyūhanakkhaṇe puññābhisaṅkhārādīnaṃ dvārato pavattidassanatthaṃ	2242	
PA_atk-s05_17a:2242_10	vutto. Kāyaviññattiṃ samuṭṭhāpetvā hi kāyadvārato pavattā aṭṭha kāmāvacarakusalacetanā,	22421	
PA_atk-s05_17a:2242_11	dvādasa akusalacetanā, abhiññācetanā cāti ekavīsati cetanā kāyasaṅkhāro nāma, tā	22421	
PA_atk-s05_17a:2242_12	eva ca vacīviññattiṃ samuṭṭhāpetvā vacīdvārato pavattā vacīsaṅkhāro nāma, manodvāre	22421	
PA_atk-s05_17a:2242_13	pavattā pana sabbāpi ekūnatiṃsa cetanā cittasaṅkhāro nāma. Atītā saṅkhārātiādīsu	22421	
PA_atk-s05_17a:2242_14	sabbepi saṅkhatadhammā sakakkhaṇaṃ patvā niruddhā atītā saṅkhārā, sakakkhaṇaṃ appattā	22421	
PA_atk-s05_17a:2242_15	anāgatā saṅkhārā, sakakkhaṇaṃ pattā paccuppannā saṅkhārāti.	22421	
PA_atk-s05_17a:2243_0	Vipariṇāmasuññe paccuppannaṃ dassetvā tassa tassa vipariṇāmo sukhena vattuṃ sakkāti	2243	
PA_atk-s05_17a:2243_1	paṭhamaṃ paccuppannadhammā dassitā. Tattha jātaṃ rūpanti paccuppannaṃ rūpaṃ. Sabhāvena	2243	
PA_atk-s05_17a:2243_2	suññanti ettha sayaṃ bhāvo sabhāvo, sayameva uppādoti attho. Sato vā bhāvo sabhāvo,	2243	
PA_atk-s05_17a:2243_3	attatoyeva uppādoti attho. Paccayāyattavuttittā paccayaṃ vinā sayameva bhāvo, attato	2243	
PA_atk-s05_17a:2243_4	eva vā bhāvo etasmiṃ natthīti sabhāvena suññaṃ, sayameva bhāvena, attato eva vā bhāvena	2243	
PA_atk-s05_17a:2243_5	suññanti vuttaṃ hoti. Atha vā sakassa bhāvo sabhāvo. Pathavīdhātuādīsu hi anekesu	2243	
PA_atk-s05_17a:2243_6	rūpārūpadhammesu ekeko dhammo paraṃ upādāya sako nāma. Bhāvoti ca dhammapariyāyavacanametaṃ.	2243	
PA_atk-s05_17a:2243_7	Ekassa ca dhammassa añño bhāvasaṅkhāto dhammo natthi, tasmā sakassa aññena bhāvena	2243	
PA_atk-s05_17a:2243_8	suññaṃ, sako aññena bhāvena suññoti attho. Tena ekassa dhammassa ekasabhāvatā vuttā	2243	
PA_atk-s05_17a:2243_9	hoti. Atha vā sabhāvena suññanti suññasabhāveneva suññaṃ. Kiṃ vuttaṃ hoti? Suññasuññatāya	2243	
PA_atk-s05_17a:2243_10	eva suññaṃ, na aññāhi pariyāyasuññatāhi suññanti vuttaṃ hoti.	22431	
PA_atk-s05_17a:2244_0	Sace pana keci vadeyyuṃ “sako bhāvo sabhāvo, tena sabhāvena suñña”nti. Kiṃ vuttaṃ	2244	
PA_atk-s05_17a:2244_1	hoti? Bhāvoti dhammo, so paraṃ upādāya sapadena visesito sabhāvo nāma hoti. Dhammassa	2244	
PA_atk-s05_17a:2244_2	kassaci avijjamānattā “jātaṃ rūpaṃ sabhāvena suñña”nti rūpassa avijjamānatā vuttā	2244	
PA_atk-s05_17a:2244_3	hotīti. Evaṃ sati “jātaṃ rūpa”ntivacanena virujjhati. Na hi uppādarahitaṃ jātaṃ nāma	2244	
PA_atk-s05_17a:2244_4	hoti. Nibbānañhi uppādarahitaṃ, taṃ jātaṃ nāma na hoti, jātijarāmaraṇāni ca uppādarahitāni	2244	
PA_atk-s05_17a:2244_5	jātāni nāma na honti. Tenevettha “jātā jāti sabhāvena suññā, jātaṃ jarāmaraṇaṃ sabhāvena	2244	
PA_atk-s05_17a:2244_6	suñña”nti evaṃ anuddharitvā bhavameva avasānaṃ katvā niddiṭṭhaṃ. Yadi uppādarahitassāpi	2244	
PA_atk-s05_17a:2244_7	“jāta”ntivacanaṃ yujjeyya, “jātā jāti, jātaṃ jarāmaraṇa”nti vattabbaṃ bhaveyya. Yasmā	2244	
PA_atk-s05_17a:2244_8	uppādarahitesu jātijarāmaraṇesu “jāta”ntivacanaṃ na vuttaṃ, tasmā “sabhāvena suññaṃ	2244	
PA_atk-s05_17a:2244_9	avijjamāna”nti vacanaṃ avijjamānassa uppādarahitattā “jāta”ntivacanena virujjhati.	2244	
PA_atk-s05_17a:2244_10	Avijjamānassa ca “suñña”ntivacanaṃ heṭṭhā vuttena lokavacanena ca bhagavato vacanena	22441	
PA_atk-s05_17a:2244_11	ca ñāyasaddaganthavacanena ca virujjhati, anekāhi ca yuttīhi virujjhati, tasmā taṃ	22441	
PA_atk-s05_17a:2244_12	vacanaṃ kacavaramiva chaḍḍitabbaṃ. “Yaṃ, bhikkhave, atthisammataṃ loke paṇḍitānaṃ,	22441	
PA_atk-s05_17a:2244_13	ahampi taṃ atthīti vadāmi. Yaṃ, bhikkhave, natthisammataṃ loke paṇḍitānaṃ, ahampi	22441	
PA_atk-s05_17a:2244_14	taṃ natthīti vadāmi. Kiñca, bhikkhave, atthisammataṃ loke paṇḍitānaṃ, yamahaṃ atthīti	22441	
PA_atk-s05_17a:2244_15	vadāmi? Rūpaṃ, bhikkhave, aniccaṃ dukkhaṃ vipariṇāmadhammaṃ atthisammataṃ loke paṇḍitānaṃ,	22441	
PA_atk-s05_17a:2244_16	ahampi taṃ atthīti vadāmī”tiādīhi anekehi buddhavacanappamāṇehi anekāhi ca yuttīhi	22441	
PA_atk-s05_17a:2244_17	dhammā sakakkhaṇe vijjamānā evāti niṭṭhamettha gantabbaṃ.	22441	
PA_atk-s05_17a:2245_0	Vigataṃ rūpanti uppajjitvā bhaṅgaṃ patvā niruddhaṃ atītaṃ rūpaṃ. Vipariṇatañceva	2245	
PA_atk-s05_17a:2245_1	suññañcāti jarābhaṅgavasena virūpaṃ pariṇāmaṃ pattañca vattamānasseva vipariṇāmasabbhāvato	2245	
PA_atk-s05_17a:2245_2	atītassa vipariṇāmābhāvato tena vipariṇāmena suññañcāti attho. Jātā vedanātiādīsupi	2245	
PA_atk-s05_17a:2245_3	eseva nayo. Jātijarāmaraṇaṃ pana anipphannattā sakabhāvena anupalabbhanīyato idha	2245	
PA_atk-s05_17a:2245_4	na yujjati, tasmā “jātā jāti, jātaṃ jarāmaraṇa”ntiādike dve naye pahāya bhavādikameva	2245	
PA_atk-s05_17a:2245_5	nayaṃ pariyosānaṃ katvā ṭhapitaṃ.	2245	
PA_atk-s05_17a:2246_0	Agganti agge bhavaṃ. Seṭṭhanti ativiya pasaṃsanīyaṃ. Visiṭṭhanti atisayabhūtaṃ. Viseṭṭhantipi	2246	
PA_atk-s05_17a:2246_1	pāṭho. Tidhāpi pasatthaṃ nibbānaṃ sammāpaṭipadāya paṭipajjitabbato padaṃ nāma. Yadidanti	2246	
PA_atk-s05_17a:2246_2	yaṃ idaṃ. Idāni vattabbaṃ nibbānaṃ nidasseti. Yasmā nibbānaṃ āgamma sabbasaṅkhārānaṃ	2246	
PA_atk-s05_17a:2246_3	samatho hoti, khandhūpadhikilesūpadhiabhisaṅkhārūpadhikāmaguṇūpadhisaṅkhātānaṃ upadhīnaṃ	2246	
PA_atk-s05_17a:2246_4	paṭinissaggo hoti, taṇhānaṃ khayo virāgo nirodho ca hoti, tasmā sabbasaṅkhārasamatho	2246	
PA_atk-s05_17a:2246_5	sabbūpadhipaṭinissaggo taṇhakkhayo virāgo nirodhoti vuccati. Nibbānanti sabhāvalakkhaṇena nigamitaṃ.	2246	
PA_atk-s05_17a:2247_0	Lakkhaṇesu hi “tīṇimāni, bhikkhave, bālassa bālalakkhaṇāni bālanimittāni bālāpadānāni.	2247	
PA_atk-s05_17a:2247_1	Katamāni tīṇi? Idha, bhikkhave, bālo duccintitacintī ca hoti dubbhāsitabhāsī ca dukkaṭakammakārī	2247	
PA_atk-s05_17a:2247_2	ca. Imāni kho, bhikkhave, tīṇi bālassa bālalakkhaṇāni bālanimittāni bālāpadānānī”ti	2247	
PA_atk-s05_17a:2247_3	vuttaṃ. Paṇḍitehi bālassa bāloti sallakkhaṇato tividhaṃ bālalakkhaṇaṃ. “Tīṇimāni,	2247	
PA_atk-s05_17a:2247_4	bhikkhave, paṇḍitassa paṇḍitalakkhaṇāni paṇḍitanimittāni paṇḍitāpadānāni. Katamāni	2247	
PA_atk-s05_17a:2247_5	tīṇi? Idha, bhikkhave, paṇḍito sucintitacintī ca hoti subhāsitabhāsī ca sukatakammakārī	2247	
PA_atk-s05_17a:2247_6	ca. Imāni kho, bhikkhave, tīṇi paṇḍitassa paṇḍitalakkhaṇāni paṇḍitanimittāni paṇḍitāpadānānī”ti	2247	
PA_atk-s05_17a:2247_7	vuttaṃ. Paṇḍitehi paṇḍitassa paṇḍitoti sallakkhaṇato tividhaṃ paṇḍitalakkhaṇaṃ.	2247	
PA_atk-s05_17a:2248_0	“Tīṇimāni, bhikkhave, saṅkhatassa saṅkhatalakkhaṇāni. Katamāni tīṇi? Uppādo paññāyati,	2248	
PA_atk-s05_17a:2248_1	vayo paññāyati, ṭhitassa aññathattaṃ paññāyati. Imāni kho, bhikkhave, tīṇi saṅkhatassa	2248	
PA_atk-s05_17a:2248_2	saṅkhatalakkhaṇānī”ti vuttaṃ. Uppādo eva saṅkhatamiti lakkhaṇanti saṅkhatalakkhaṇaṃ.	2248	
PA_atk-s05_17a:2248_3	Evamitaradvayepi attho veditabbo. Iminā uppādakkhaṇe sesadvinnaṃ, ṭhitikkhaṇe sesadvinnaṃ,	2248	
PA_atk-s05_17a:2248_4	bhaṅgakkhaṇe ca sesadvinnaṃ abhāvo dassito. Yaṃ panettha peyyālamukhena jātiyā ca	2248	
PA_atk-s05_17a:2248_5	jarāmaraṇassa ca uppādādilakkhaṇaṃ vuttaṃ, taṃ vipariṇāmasuññatāya jātijarāmaraṇāni	2248	
PA_atk-s05_17a:2248_6	hitvā bhavapariyosānasseva nayassa vacanena ca uppādādīnaṃ uppādādiavacanasamayena	2248	
PA_atk-s05_17a:2248_7	ca virujjhati. Lakkhaṇasote patitattā pana sotapatitaṃ katvā likhitanti veditabbaṃ.	2248	
PA_atk-s05_17a:2248_8	Yathā ca abhidhamme ahetukavipākamanodhātumanoviññāṇadhātūnaṃ saṅgahavāre labbhamānampi	2248	
PA_atk-s05_17a:2248_9	jhānaṅgaṃ pañcaviññāṇasote patitvā gatanti na uddhaṭanti vuttaṃ, evamidhāpi sotapatitatā	2248	
PA_atk-s05_17a:2248_10	veditabbā. Atha vā jātijarāmaraṇavantānaṃ saṅkhārānaṃ uppādādayo “jātijarāmaraṇaṃ	22481	
PA_atk-s05_17a:2248_11	aniccato”tiādīsu viya tesaṃ viya katvā vuttanti veditabbaṃ.	22481	
PA_atk-s05_17a:2249_0	Nekkhammena kāmacchando vikkhambhito ceva suñño cāti kāmacchando nekkhammena vikkhambhito	2249	
PA_atk-s05_17a:2249_1	ceva nekkhammassa tattha abhāvato teneva vikkhambhanasaṅkhātena nekkhammena suñño	2249	
PA_atk-s05_17a:2249_2	ca. Evaṃ sesesupi yojanā kātabbā. Tadaṅgappahānasamucchedappahānesupi cettha tadaṅgavasena	2249	
PA_atk-s05_17a:2249_3	ca samucchedavasena ca pahīnaṃ dūrīkatameva hotīti iminā dūrīkaraṇaṭṭhena vikkhambhanaṃ vuttaṃ.	2249	
PA_atk-s05_17a:2250_0	Nekkhammena kāmacchando tadaṅgasuññoti nekkhammena pahīno kāmacchando tena nekkhammasaṅkhātena	2250	
PA_atk-s05_17a:2250_1	aṅgena suñño. Atha vā yo koci kāmacchando nekkhammassa tattha abhāvato nekkhammena	2250	
PA_atk-s05_17a:2250_2	tena aṅgena suñño. Evaṃ sesesupi yojanā kātabbā. Tassa tassa aṅgassa tattha tattha	2250	
PA_atk-s05_17a:2250_3	abhāvamatteneva cettha upacārappanājhānavasena ca vipassanāvasena ca tadaṅgasuññatā	2250	
PA_atk-s05_17a:2250_4	niddiṭṭhā. Pahānadīpakassa vacanassa abhāvena pana vivaṭṭanānupassanaṃyeva pariyosānaṃ	2250	
PA_atk-s05_17a:2250_5	katvā vipassanā niddiṭṭhā, cattāro maggā na niddiṭṭhā. Nekkhammena kāmacchando samucchinno	2250	
PA_atk-s05_17a:2250_6	ceva suñño cātiādīsu vikkhambhane vuttanayeneva attho veditabbo. Tadaṅgavikkhambhanavasena	2250	
PA_atk-s05_17a:2250_7	pahīnānipi cettha samudācārābhāvato samucchinnāni nāma hontīti iminā pariyāyena samucchedo	2250	
PA_atk-s05_17a:2250_8	vutto, taṃtaṃsamucchedakiccasādhanavasena vā maggasampayuttanekkhammādivasena vuttantipi	2250	
PA_atk-s05_17a:2250_9	veditabbaṃ. Paṭippassaddhinissaraṇasuññesu ca idha vuttanayeneva attho veditabbo.	2250	
PA_atk-s05_17a:2250_10	Tadaṅgavikkhambhanasamucchedapahānesu panettha paṭippassaddhimattattaṃ nissaṭamattattañca	22501	
PA_atk-s05_17a:2250_11	gahetvā vuttaṃ. Pañcasupi etesu suññesu nekkhammādīniyeva vikkhambhanatadaṅgasamucchedapaṭippassaddhinissaraṇanāmena	22501	
PA_atk-s05_17a:2250_12	vuttāni. Ajjhattanti ajjhattabhūtaṃ. Bahiddhāti bahiddhābhūtaṃ. Dubhatosuññanti ubhayasuññaṃ.	22501	
PA_atk-s05_17a:2250_13	Paccattādīsupi hi to-itivacanaṃ hotiyeva.	22501	
PA_atk-s05_17a:2251_0	Cha ajjhattikāyatanādīni chaajjhattikāyatanādīnaṃ bhāvena sabhāgāni. Parehi visabhāgāni.	2251	
PA_atk-s05_17a:2251_1	Viññāṇakāyātiādīsu cettha kāyavacanena viññāṇādīniyeva vuttāni. Nekkhammesanādīsu	2251	
PA_atk-s05_17a:2251_2	nekkhammādīniyeva tadatthikehi viññūhi esīyantīti esanā. Atha vā pubbabhāge nekkhammādīnaṃ	2251	
PA_atk-s05_17a:2251_3	esanāpi kāmacchandādīhi suññā, kiṃ pana nekkhammādīnītipi vuttaṃ hoti? Pariggahādīsu	2251	
PA_atk-s05_17a:2251_4	nekkhammādīniyeva pubbabhāge esitāni aparabhāge pariggayhantīti pariggahoti, pariggahitāni	2251	
PA_atk-s05_17a:2251_5	pattivasena paṭilabbhantīti paṭilābhoti, paṭiladdhāni ñāṇavasena paṭivijjhīyantīti	2251	
PA_atk-s05_17a:2251_6	paṭivedhoti ca vuttāni. Ekattasuññañca nānattasuññañca sakiṃyeva pucchitvā ekattasuññaṃ	2251	
PA_atk-s05_17a:2251_7	vissajjetvā nānattasuññaṃ avissajjetvāva sakiṃ nigamanaṃ kataṃ. Kasmā na vissajjitanti	2251	
PA_atk-s05_17a:2251_8	ce? Vuttapariyāyenevettha yojanā ñāyatīti na vissajjitanti veditabbaṃ. Ayaṃ panettha	2251	
PA_atk-s05_17a:2251_9	yojanā – nekkhammaṃ ekattaṃ, kāmacchando nānattaṃ, kāmacchando nānattaṃ, nekkhammekattena	2251	
PA_atk-s05_17a:2251_10	suññanti. Evaṃ sesesupi yojanā veditabbā.	22511	
PA_atk-s05_17a:2252_0	Khantiādīsu nekkhammādīniyeva khamanato ruccanato khantīti, rocitāniyeva pavisitvā	2252	
PA_atk-s05_17a:2252_1	tiṭṭhanato adhiṭṭhānanti, pavisitvā ṭhitānaṃ yathārucimeva sevanato pariyogāhananti	2252	
PA_atk-s05_17a:2252_2	ca vuttāni. Idha sampajānotiādiko paramatthasuññaniddeso parinibbānañāṇaniddese vaṇṇitoyeva.	2252	
PA_atk-s05_17a:2253_0	Imesu ca sabbesu suññesu saṅkhārasuññaṃ vipariṇāmasuññaṃ lakkhaṇasuññañca yathāvuttānaṃ	2253	
PA_atk-s05_17a:2253_1	dhammānaṃ aññamaññaasammissatādassanatthaṃ. Yattha pana akusalapakkhikānaṃ kusalapakkhikena	2253	
PA_atk-s05_17a:2253_2	suññatā vuttā, tena akusale ādīnavadassanatthaṃ. Yattha pana kusalapakkhikānaṃ akusalapakkhikena	2253	
PA_atk-s05_17a:2253_3	suññatā vuttā, tena kusale ānisaṃsadassanatthaṃ. Yattha attattaniyādīhi suññatā vuttā,	2253	
PA_atk-s05_17a:2253_4	taṃ sabbasaṅkhāresu nibbidājananatthaṃ. Aggasuññaṃ paramatthasuññañca nibbāne ussāhajananatthaṃ	2253	
PA_atk-s05_17a:2253_5	vuttanti veditabbaṃ.	2253	
PA_atk-s05_17a:2254_0	Tesu aggasuññañca paramatthasuññañcāti dve suññāni atthato ekameva nibbānaṃ aggaparamatthavasena	2254	
PA_atk-s05_17a:2254_1	saupādisesaanupādisesavasena ca dvidhā katvā vuttaṃ. Tāni dve attattaniyasuññato	2254	
PA_atk-s05_17a:2254_2	saṅkhārasuññato ca sabhāgāni. “Suññasuññaṃ ajjhattasuññaṃ bahiddhāsuññaṃ dubhatosuññaṃ	2254	
PA_atk-s05_17a:2254_3	sabhāgasuññaṃ visabhāgasuñña”nti imāni cha suññāni suññasuññameva hoti. Ajjhattādibhedato	2254	
PA_atk-s05_17a:2254_4	pana chadhā vuttāni. Tāni cha ca attattaniyādisuññato sabhāgāni. Saṅkhāravipariṇāmalakkhaṇasuññāni,	2254	
PA_atk-s05_17a:2254_5	vikkhambhanatadaṅgasamucchedapaṭippassaddhinissaraṇasuññāni, esanāpariggahapaṭilābhapaṭivedhasuññāni,	2254	
PA_atk-s05_17a:2254_6	ekattanānattasuññāni, khantiadhiṭṭhānapariyogāhanasuññāni cāti sattarasa suññāni	2254	
PA_atk-s05_17a:2254_7	attani avijjamānehi tehi tehi dhammehi suññattā avijjamānānaṃ vasena visuṃ visuṃ	2254	
PA_atk-s05_17a:2254_8	vuttāni. Saṅkhāravipariṇāmalakkhaṇasuññāni pana itarena itarena asammissavasena sabhāgāni,	2254	
PA_atk-s05_17a:2254_9	vikkhambhanādīni pañca kusalapakkhena suññattā sabhāgāni, esanādīni cattāri, khantiādīni	2254	
PA_atk-s05_17a:2254_10	ca tīṇi akusalapakkhena suññattā sabhāgāni, ekattanānattasuññāni aññamaññapaṭipakkhavasena sabhāgāni.	22541	
PA_atk-s05_17a:2255	Sabbe dhammā samāsena, tidhā dvedhā tathekadhā;	225	
PA_atk-s05_17a:2256	Suññāti suññatthavidū, vaṇṇayantīdha sāsane.	225	
PA_atk-s05_17a:2257_0	Kathaṃ? Sabbe tāva lokiyā dhammā dhuvasubhasukhaattavirahitattā dhuvasubhasukhaattasuññā.	2257	
PA_atk-s05_17a:2257_1	Maggaphaladhammā dhuvasukhattavirahitattā dhuvasukhattasuññā. Aniccattāyeva sukhena	2257	
PA_atk-s05_17a:2257_2	suññā. Anāsavattā na subhena suññā. Nibbānadhammo attasseva abhāvato attasuñño. Lokiyalokuttarā	2257	
PA_atk-s05_17a:2257_3	pana sabbepi saṅkhatā dhammā sattassa kassaci abhāvato sattasuññā. Asaṅkhato nibbānadhammo	2257	
PA_atk-s05_17a:2257_4	tesaṃ saṅkhārānampi abhāvato saṅkhārasuñño. Saṅkhatāsaṅkhatā pana sabbepi dhammā	2257	
PA_atk-s05_17a:2257_5	attasaṅkhātassa puggalassa abhāvato attasuññāti.	2257	
PA_atk-s05_17a:2258	Saddhammappakāsiniyā paṭisambhidāmaggaaṭṭhakathāya	225	
PA_atk-s05_17a:2259	Suññakathāvaṇṇanā niṭṭhitā.	225	
PA_atk-s05_17a:2260	Yuganaddhavaggavaṇṇanā niṭṭhitā.	226	
PA_atk-s05_17a:2261	Niṭṭhitā ca majjhimavaggassa apubbatthānuvaṇṇanā.	226	
PA_atk-s05_17a:2262	(3) Paññāvaggo	226	
PA_atk-s05_17a:2263	1. Mahāpaññākathā	226	
PA_atk-s05_17a:2264	Mahāpaññākathāvaṇṇanā	226	
PA_atk-s05_17a:2265_0	1. Idāni visesato paññāpadaṭṭhānabhūtāya suññakathāya anantaraṃ kathitāya paññākathāya	2265	
PA_atk-s05_17a:2265_1	apubbatthānuvaṇṇanā. Tattha ādito tāva sattasu anupassanāsu ekekamūlakā satta paññā	2265	
PA_atk-s05_17a:2265_2	pucchāpubbaṅgamaṃ katvā niddiṭṭhā, puna sattānupassanāmūlakā ekekuttaramūlakā ca	2265	
PA_atk-s05_17a:2265_3	tisso paññā pucchaṃ akatvāva niddiṭṭhā, evamādito dasapaññāpāripūrī niddiṭṭhā. Tattha	2265	
PA_atk-s05_17a:2265_4	aniccānupassanā tāva yasmā aniccato diṭṭhesu saṅkhāresu “yadaniccaṃ, taṃ dukkha”nti	2265	
PA_atk-s05_17a:2265_5	dukkhato ca “yaṃ dukkhaṃ, tadanattā”ti anattato ca javati, tasmā sā bhāvitā bahulīkatā	2265	
PA_atk-s05_17a:2265_6	javanapaññaṃ paripūreti. Sā hi sakavisayesu javatīti javanā, javanā ca sā paññā cāti	2265	
PA_atk-s05_17a:2265_7	javanapaññā. Dukkhānupassanā samādhindriyanissitattā balavatī hutvā paṇidhiṃ nibbijjhati	2265	
PA_atk-s05_17a:2265_8	padāleti, tasmā nibbedhikapaññaṃ paripūreti. Sā hi nibbijjhatīti nibbedhikā, nibbedhikā	2265	
PA_atk-s05_17a:2265_9	ca sā paññā cāti nibbedhikapaññā. Anattānupassanā suññatādassanena vuddhippattiyā	2265	
PA_atk-s05_17a:2265_10	mahattappattattā mahāpaññaṃ paripūreti. Sā hi vuddhippattattā mahatī ca sā paññā	22651	
PA_atk-s05_17a:2265_11	cāti mahāpaññā. Nibbidānupassanā yasmā tissannaṃyeva anupassanānaṃ purimatopi āsevanāya	22651	
PA_atk-s05_17a:2265_12	balappattāvatthattā sabbasaṅkhāresu nibbindanasamatthā hutvā tikkhā hoti, tasmā tikkhapaññaṃ	22651	
PA_atk-s05_17a:2265_13	paripūreti. Virāgānupassanāpi yasmā tissannaṃyeva anupassanānaṃ purimatopi āsevanābalappattānaṃ	22651	
PA_atk-s05_17a:2265_14	vuddhatarāvatthattā sabbasaṅkhārehi virajjanasamatthā hutvā vipulā hoti, tasmā vipulapaññaṃ paripūreti.	22651	
PA_atk-s05_17a:2266_0	Nirodhānupassanāpi yasmā tissannaṃyeva anupassanānaṃ purimatopi āsevanābalappattānaṃ	2266	
PA_atk-s05_17a:2266_1	vuddhatarāvatthattā vayalakkhaṇavasena sabbasaṅkhārānaṃ nirodhadassanasamatthā hutvā	2266	
PA_atk-s05_17a:2266_2	gambhīrā hoti, tasmā gambhīrapaññaṃ paripūreti. Nirodho hi uttānapaññehi alabbhaneyyapatiṭṭhattā	2266	
PA_atk-s05_17a:2266_3	gambhīro, tasmiṃ gambhīre gādhappattā paññāpi gambhīrā. Paṭinissaggānupassanāpi yasmā	2266	
PA_atk-s05_17a:2266_4	tissannaṃyeva anupassanānaṃ purimatopi āsevanābalappattānaṃ vuddhatarāvatthattā vayalakkhaṇavasena	2266	
PA_atk-s05_17a:2266_5	sabbasaṅkhārapaṭinissajjanasamatthā hutvā asāmantā hoti, vuddhipariyantappattattā	2266	
PA_atk-s05_17a:2266_6	chahi paññāhi dūre hotīti attho. Tasmā sayaṃ asāmantattā asāmantapaññaṃ paripūreti.	2266	
PA_atk-s05_17a:2266_7	Sā hi heṭṭhimapaññāhi dūrattā asāmantā, asamīpā vā paññāti asāmantapaññā. Paṇḍiccaṃ	2266	
PA_atk-s05_17a:2266_8	paripūrentīti paṇḍitabhāvaṃ paripūrenti. Yasmā yathāvuttā satta paññā paripuṇṇā bhāvetvā	2266	
PA_atk-s05_17a:2266_9	paṇḍitalakkhaṇappatto sikhappattavuṭṭhānagāminivipassanāsaṅkhātehi saṅkhārupekkhānulomagotrabhuñāṇehi	2266	
PA_atk-s05_17a:2266_10	paṇḍito hutvā paṇḍiccena samannāgato hoti, tasmā “paṇḍiccaṃ paripūrentī”ti vuttaṃ.	22661	
PA_atk-s05_17a:2267_0	Aṭṭha paññāti paṇḍiccasaṅkhātāya paññāya saha sabbā aṭṭha paññā. Puthupaññaṃ paripūrentīti	2267	
PA_atk-s05_17a:2267_1	yasmā tena paṇḍiccena samannāgato hutvā so paṇḍito gotrabhuñāṇānantaraṃ nibbānaṃ	2267	
PA_atk-s05_17a:2267_2	ārammaṇaṃ katvā lokuttarabhāvappattiyā lokiyato puthubhūtattā visuṃbhūtattā puthupaññātisaṅkhātaṃ	2267	
PA_atk-s05_17a:2267_3	maggaphalapaññaṃ pāpuṇāti, tasmā “aṭṭha paññā puthupaññaṃ paripūrentī”ti vuttaṃ.	2267	
PA_atk-s05_17a:2268_0	Imā nava paññātiādīsu tasseva kamena adhigatamaggaphalassa ariyapuggalassa paṇītalokuttaradhammopayogena	2268	
PA_atk-s05_17a:2268_1	paṇītacittasantānattā pahaṭṭhākāreneva ca pavattamānacittasantānassa phalānantaraṃ	2268	
PA_atk-s05_17a:2268_2	otiṇṇabhavaṅgato vuṭṭhitassa maggapaccavekkhaṇā, tato ca bhavaṅgaṃ otaritvā vuṭṭhitassa	2268	
PA_atk-s05_17a:2268_3	phalapaccavekkhaṇā, imināva nayena pahīnakilesapaccavekkhaṇā, avasiṭṭhakilesapaccavekkhaṇā,	2268	
PA_atk-s05_17a:2268_4	nibbānapaccavekkhaṇāti pañca paccavekkhaṇā pavattanti. Tāsu paccavekkhaṇāsu maggapaccavekkhaṇā	2268	
PA_atk-s05_17a:2268_5	phalapaccavekkhaṇā ca paṭibhānapaṭisambhidā hoti. Kathaṃ? “Yaṃkiñci paccayasambhūtaṃ	2268	
PA_atk-s05_17a:2268_6	nibbānaṃ bhāsitattho vipāko kiriyāti ime pañca dhammā attho”ti abhidhamme pāḷiṃ anugantvā	2268	
PA_atk-s05_17a:2268_7	tadaṭṭhakathāyaṃ vuttaṃ. Nibbānassa ca atthattā tadārammaṇaṃ maggaphalañāṇaṃ “atthesu	2268	
PA_atk-s05_17a:2268_8	ñāṇaṃ atthapaṭisambhidā”ti vacanato atthapaṭisambhidā hoti. Tassa atthapaṭisambhidābhūtassa	2268	
PA_atk-s05_17a:2268_9	maggaphalañāṇassa paccavekkhaṇañāṇaṃ “ñāṇesu ñāṇaṃ paṭibhānapaṭisambhidā”ti vacanato	2268	
PA_atk-s05_17a:2268_10	paṭibhānapaṭisambhidā hoti. Sā ca paccavekkhaṇapaññā hāsākārena pavattamānacittasantānassa	22681	
PA_atk-s05_17a:2268_11	hāsapaññā nāma hoti. Tasmā nava paññā hāsapaññaṃ paripūrentīti ca hāsapaññā paṭibhānapaṭisambhidāti	22681	
PA_atk-s05_17a:2268_12	ca vuttaṃ. Sabbappakārāpi paññā tassa tassa atthassa pākaṭakaraṇasaṅkhātena paññāpanaṭṭhena	22681	
PA_atk-s05_17a:2268_13	paññā, tena tena vā pakārena dhamme jānātīti paññā.	22681	
PA_atk-s05_17a:2269_0	Tassāti tassa vuttappakārassa ariyapuggalassa. Karaṇatthe sāmivacanaṃ. Atthavavatthānatoti	2269	
PA_atk-s05_17a:2269_1	yathāvuttassa pañcavidhassa atthassa vavatthāpanavasena. Vuttampi cetaṃ samaṇakaraṇīyakathāyaṃ	2269	
PA_atk-s05_17a:2269_2	“hetuphalaṃ nibbānaṃ vacanattho atha vipākaṃ kiriyāti atthe pañca pabhede paṭhamantapabhedagataṃ	2269	
PA_atk-s05_17a:2269_3	ñāṇa”nti. Adhigatā hotīti paṭiladdhā hoti. Sāyeva paṭilābhasacchikiriyāya sacchikatā.	2269	
PA_atk-s05_17a:2269_4	Paṭilābhaphasseneva phassitā paññāya. Dhammavavatthānatoti “yo koci phalanibbattako	2269	
PA_atk-s05_17a:2269_5	hetu ariyamaggo bhāsitaṃ kusalaṃ akusalanti ime pañca dhammā dhammo”ti abhidhamme	2269	
PA_atk-s05_17a:2269_6	pāḷiyānusārena vuttānaṃ pañcannaṃ dhammānaṃ vavatthāpanavasena. Vuttampi cetaṃ samaṇakaraṇīyakathāyaṃ	2269	
PA_atk-s05_17a:2269_7	“hetu ariyamaggo vacanaṃ kusalañca akusalañcāti dhamme pañca pabhede dutiyantapabhedagataṃ	2269	
PA_atk-s05_17a:2269_8	ñāṇa”nti. Niruttivavatthānatoti tesaṃ tesaṃ atthadhammānaṃ anurūpaniruttīnaṃ vavatthāpanavasena.	2269	
PA_atk-s05_17a:2269_9	Paṭibhānavavatthānatoti paṭibhānasaṅkhātānaṃ tiṇṇaṃ paṭisambhidāñāṇānaṃ vavatthāpanavasena.	2269	
PA_atk-s05_17a:2269_10	Tassimāti nigamanavacanametaṃ.	22691	
PA_atk-s05_17a:2270_0	2. Evaṃ sabbasaṅgāhakavasena anupassanānaṃ visesaṃ dassetvā idāni vatthubhedavasena	2270	
PA_atk-s05_17a:2270_1	dassento rūpe aniccānupassanātiādimāha. Taṃ heṭṭhā vuttatthameva. Puna rūpādīsuyeva	2270	
PA_atk-s05_17a:2270_2	atītānāgatapaccuppannavasena javanapaññaṃ dassetukāmo kevalaṃ rūpādivasena ca atītānāgatapaccuppannarūpādivasena	2270	
PA_atk-s05_17a:2270_3	ca pucchaṃ katvā pucchākameneva vissajjanaṃ akāsi. Tattha suddharūpādivissajjanesu	2270	
PA_atk-s05_17a:2270_4	paṭhamaṃ niddiṭṭhā eva paññā atītānāgatapaccuppannamūlakesu sabbavissajjanesu tesu	2270	
PA_atk-s05_17a:2270_5	atītādīsu javanavasena javanapaññāti niddiṭṭhā.	2270	
PA_atk-s05_17a:2271_0	3. Puna anekasuttantapubbaṅgamaṃ paññāpabhedaṃ dassetukāmo paṭhamaṃ tāva suttante	2271	
PA_atk-s05_17a:2271_1	uddisi. Tattha sappurisasaṃsevoti heṭṭhā vuttappakārānaṃ sappurisānaṃ bhajanaṃ. Saddhammassavananti	2271	
PA_atk-s05_17a:2271_2	tesaṃ sappurisānaṃ santike sīlādipaṭipattidīpakassa saddhammavacanassa savanaṃ. Yonisomanasikāroti	2271	
PA_atk-s05_17a:2271_3	sutānaṃ dhammānaṃ atthūpaparikkhaṇavasena upāyena manasikāro. Dhammānudhammapaṭipattīti	2271	
PA_atk-s05_17a:2271_4	lokuttaradhamme anugatassa sīlādipaṭipadādhammassa paṭipajjanaṃ. Paññāpaṭilābhāya	2271	
PA_atk-s05_17a:2271_5	paññāvuddhiyā paññāvepullāya paññābāhullāyāti imāni cattāri paññāvasena bhāvavacanāni.	2271	
PA_atk-s05_17a:2271_6	Sesāni dvādasa puggalavasena bhāvavacanāni.	2271	
PA_atk-s05_17a:2272	1. Soḷasapaññāniddesavaṇṇanā	227	
PA_atk-s05_17a:2273_0	4. Suttantaniddese channaṃ abhiññāñāṇānanti iddhividhadibbasotacetopariyapubbenivāsadibbacakkhuāsavānaṃ	2273	
PA_atk-s05_17a:2273_1	khayañāṇānaṃ. Tesattatīnaṃ ñāṇānanti ñāṇakathāya niddiṭṭhānaṃ sāvakasādhāraṇānaṃ	2273	
PA_atk-s05_17a:2273_2	ñāṇānaṃ. Sattasattatīnaṃ ñāṇānanti ettha –	2273	
PA_atk-s05_17a:2274_0	“Sattasattari vo, bhikkhave, ñāṇavatthūni desessāmi, taṃ suṇātha sādhukaṃ manasi	2274	
PA_atk-s05_17a:2274_1	karotha, bhāsissāmīti. Katamāni, bhikkhave, sattasattari ñāṇavatthūni? Jātipaccayā	2274	
PA_atk-s05_17a:2274_2	jarāmaraṇanti ñāṇaṃ, asati jātiyā natthi jarāmaraṇanti ñāṇaṃ. Atītampi addhānaṃ jātipaccayā	2274	
PA_atk-s05_17a:2274_3	jarāmaraṇanti ñāṇaṃ, asati jātiyā natthi jarāmaraṇanti ñāṇaṃ, anāgatampi addhānaṃ	2274	
PA_atk-s05_17a:2274_4	jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ. Yampissa	2274	
PA_atk-s05_17a:2274_5	taṃ dhammaṭṭhitiñāṇaṃ, tampi khayadhammaṃ vayadhammaṃ virāgadhammaṃ nirodhadhammanti	2274	
PA_atk-s05_17a:2274_6	ñāṇaṃ. Bhavapaccayā jātīti ñāṇaṃ…pe… upādānapaccayā bhavoti ñāṇaṃ… taṇhāpaccayā upādānanti	2274	
PA_atk-s05_17a:2274_7	ñāṇaṃ… vedanāpaccayā taṇhāti ñāṇaṃ… phassapaccayā vedanāti ñāṇaṃ… saḷāyatanapaccayā	2274	
PA_atk-s05_17a:2274_8	phassoti ñāṇaṃ… nāmarūpapaccayā saḷāyatananti ñāṇaṃ… viññāṇapaccayā nāmarūpanti ñāṇaṃ…	2274	
PA_atk-s05_17a:2274_9	saṅkhārapaccayā viññāṇanti ñāṇaṃ… avijjāpaccayā saṅkhārāti ñāṇaṃ, asati avijjāya	2274	
PA_atk-s05_17a:2274_10	natthi saṅkhārāti ñāṇaṃ. Atītampi addhānaṃ avijjāpaccayā saṅkhārāti ñāṇaṃ, asati	22741	
PA_atk-s05_17a:2274_11	avijjāya natthi saṅkhārāti ñāṇaṃ, anāgatampi addhānaṃ avijjāpaccayā saṅkhārāti ñāṇaṃ,	22741	
PA_atk-s05_17a:2274_12	asati avijjāya natthi saṅkhārāti ñāṇaṃ. Yampissa taṃ dhammaṭṭhitiñāṇaṃ, tampi khayadhammaṃ	22741	
PA_atk-s05_17a:2274_13	vayadhammaṃ virāgadhammaṃ nirodhadhammanti ñāṇaṃ. Imāni vuccanti, bhikkhave, sattasattari ñāṇavatthūnī”ti –	22741	
PA_atk-s05_17a:2275_0	Evaṃ bhagavatā nidānavagge vuttāni sattasattati ñāṇāni. “Jarāmaraṇe ñāṇaṃ, jarāmaraṇasamudaye	2275	
PA_atk-s05_17a:2275_1	ñāṇaṃ, jarāmaraṇanirodhe ñāṇaṃ, jarāmaraṇanirodhagāminiyā paṭipadāya ñāṇa”nti iminā	2275	
PA_atk-s05_17a:2275_2	nayena ekādasasu aṅgesu cattāri cattāri katvā vuttāni catucattārīsa ñāṇavatthūni	2275	
PA_atk-s05_17a:2275_3	pana idha na gahitāni. Ubhayattha ca ñāṇāniyeva hitasukhassa vatthūnīti ñāṇavatthūni.	2275	
PA_atk-s05_17a:2275_4	Lābhotiādīsu lābhoyeva upasaggena visesetvā paṭilābhoti vutto. Puna tasseva atthavivaraṇavasena	2275	
PA_atk-s05_17a:2275_5	patti sampattīti vuttaṃ. Phassanāti adhigamavasena phusanā. Sacchikiriyāti paṭilābhasacchikiriyā.	2275	
PA_atk-s05_17a:2275_6	Upasampadāti nipphādanā.	2275	
PA_atk-s05_17a:2276_0	Sattannañca sekkhānanti tisso sikkhā sikkhantīti sekkhasaññitānaṃ sotāpattimaggaṭṭhādīnaṃ	2276	
PA_atk-s05_17a:2276_1	sattannaṃ. Puthujjanakalyāṇakassa cāti nibbānagāminiyā paṭipadāya yuttattā sundaraṭṭhena	2276	
PA_atk-s05_17a:2276_2	kalyāṇasaññitassa puthujjanassa. Vaḍḍhitaṃ vaḍḍhanaṃ etāyāti vaḍḍhitavaḍḍhanā. Yathāvuttānaṃ	2276	
PA_atk-s05_17a:2276_3	aṭṭhannampi paññānaṃ vasena visesato ca arahato paññāvasena paññāvuddhiyā. Tathā	2276	
PA_atk-s05_17a:2276_4	paññāvepullāya. Mahante atthe pariggaṇhātītiādīsu paṭisambhidappatto ariyasāvako	2276	
PA_atk-s05_17a:2276_5	atthādayo ārammaṇakaraṇena pariggaṇhāti. Sabbāpi mahāpaññā ariyasāvakānaṃyeva. Tassā	2276	
PA_atk-s05_17a:2276_6	ca paññāya visayā heṭṭhā vuttatthā eva.	2276	
PA_atk-s05_17a:2277_0	Puthunānākhandhesūtiādīsu nānāsaddo puthusaddassa atthavacanaṃ. Ñāṇaṃ pavattatīti	2277	
PA_atk-s05_17a:2277_1	puthupaññāti tesu tathāvuttesu khandhādīsu ñāṇaṃ pavattatīti katvā taṃ ñāṇaṃ puthupaññā	2277	
PA_atk-s05_17a:2277_2	nāmāti attho. Nānāpaṭiccasamuppādesūti paṭiccasamuppannānaṃ dhammānaṃ vasena paccayabahuttā	2277	
PA_atk-s05_17a:2277_3	vuttaṃ. Nānāsuññatamanupalabbhesūti upalabbhanaṃ upalabbho, gahaṇanti attho. Na upalabbho	2277	
PA_atk-s05_17a:2277_4	anupalabbho, anupalabbhānaṃ bahuttā bahuvacanena anupalabbhā, pañcavīsatisuññatāvasena	2277	
PA_atk-s05_17a:2277_5	vā nānāsuññatāsu attattaniyādīnaṃ anupalabbhā nānāsuññatānupalabbhā, tesu. “Nānāsuññatānupalabbhesū”ti	2277	
PA_atk-s05_17a:2277_6	vattabbe “adukkhamasukhā”tiādīsu viya ma-kāro padasandhivasena vutto. Imā pañca paññā	2277	
PA_atk-s05_17a:2277_7	kalyāṇaputhujjanehi sādhāraṇā, nānāatthādīsu paññā ariyānaṃyeva. Puthujjanasādhāraṇe	2277	
PA_atk-s05_17a:2277_8	dhammeti lokiyadhamme. Iminā avasānapariyāyena lokiyato puthubhūtanibbānārammaṇattā	2277	
PA_atk-s05_17a:2277_9	puthubhūtā visuṃbhūtā paññāti puthupaññā nāmāti vuttaṃ hoti.	2277	
PA_atk-s05_17a:2278_0	Vipulapaññā mahāpaññānayena veditabbā. Yathāvutte dhamme pariggaṇhantassa guṇamahantatāya	2278	
PA_atk-s05_17a:2278_1	tesaṃ dhammānaṃ pariggāhikāya ca paññāya mahantatā, tesaṃ dhammānaṃ sayameva mahantattā	2278	
PA_atk-s05_17a:2278_2	uḷārattā dhammānañca paññāya ca vipulatā veditabbā. Gambhīrapaññā puthupaññānayena	2278	
PA_atk-s05_17a:2278_3	veditabbā. Te ca dhammā te ca anupalabbhā sā ca paññā pakatijanena alabbhaneyyapatiṭṭhattā gambhīrā.	2278	
PA_atk-s05_17a:2279_0	Yassa puggalassāti ariyapuggalasseva. Añño kocīti puthujjano. Abhisambhavitunti sampāpuṇituṃ.	2279	
PA_atk-s05_17a:2279_1	Anabhisambhavanīyoti sampāpuṇituṃ asakkuṇeyyo. Aññehīti puthujjaneheva. Aṭṭhamakassāti	2279	
PA_atk-s05_17a:2279_2	arahattaphalaṭṭhato paṭṭhāya gaṇiyamāne aṭṭhamabhūtassa sotāpattimaggaṭṭhassa. Dūreti	2279	
PA_atk-s05_17a:2279_3	vippakaṭṭhe. Vidūreti visesena vippakaṭṭhe. Suvidūreti suṭṭhu visesena vippakaṭṭhe.	2279	
PA_atk-s05_17a:2279_4	Na santiketi na samīpe. Na sāmantāti na samīpabhāge. Imāni dve paṭisedhasahitāni	2279	
PA_atk-s05_17a:2279_5	vacanāni dūrabhāvasseva niyamanāni. Upādāyāti paṭicca. Sotāpannassāti sotāpattiphalaṭṭhassa.	2279	
PA_atk-s05_17a:2279_6	Eteneva taṃtaṃmaggapaññā taṃtaṃphalapaññāya dūreti vuttaṃ hoti. Paccekasambuddhoti	2279	
PA_atk-s05_17a:2279_7	upasaggena visesitaṃ. Itaradvayaṃ pana suddhameva āgataṃ.	2279	
PA_atk-s05_17a:2280_0	5. “Paccekabuddhassa sadevakassa ca lokassa paññā tathāgatassa paññāya dūre”tiādīni	2280	
PA_atk-s05_17a:2280_1	vatvā tameva dūraṭṭhaṃ anekappakārato dassetukāmo paññāpabhedakusalotiādimāha. Tattha	2280	
PA_atk-s05_17a:2280_2	paññāpabhedakusaloti attano anantavikappe paññāpabhede cheko. Pabhinnañāṇoti anantappabhedapattañāṇo.	2280	
PA_atk-s05_17a:2280_3	Etena paññāpabhedakusalattepi sati tāsaṃ paññānaṃ anantabhedattaṃ dasseti. Adhigatapaṭisambhidoti	2280	
PA_atk-s05_17a:2280_4	paṭiladdhaaggacatupaṭisambhidāñāṇo. Catuvesārajjappattoti cattāri visāradabhāvasaṅkhātāni	2280	
PA_atk-s05_17a:2280_5	ñāṇāni patto. Yathāha –	2280	
PA_atk-s05_17a:2281_0	“Sammāsambuddhassa te paṭijānato ‘ime dhammā anabhisambuddhā’ti, tatra vata maṃ samaṇo	2281	
PA_atk-s05_17a:2281_1	vā brāhmaṇo vā devo vā māro vā brahmā vā koci vā lokasmiṃ saha dhammena paṭicodessatīti	2281	
PA_atk-s05_17a:2281_2	nimittametaṃ, bhikkhave, na samanupassāmi, etamahaṃ, bhikkhave, nimittaṃ asamanupassanto	2281	
PA_atk-s05_17a:2281_3	khemappatto abhayappatto vesārajjappatto viharāmi. Khīṇāsavassa te paṭijānato ‘ime	2281	
PA_atk-s05_17a:2281_4	āsavā aparikkhīṇā’ti, ‘ye kho pana te antarāyikā dhammā vuttā, te paṭisevato nālaṃ	2281	
PA_atk-s05_17a:2281_5	antarāyāyā’ti, ‘yassa kho pana te atthāya dhammo desito, so na niyyāti takkarassa	2281	
PA_atk-s05_17a:2281_6	sammā dukkhakkhayāyā’ti, tatra vata maṃ samaṇo vā brāhmaṇo vā devo vā māro vā brahmā	2281	
PA_atk-s05_17a:2281_7	vā koci vā lokasmiṃ saha dhammena paṭicodessatīti nimittametaṃ, bhikkhave, na samanupassāmi,	2281	
PA_atk-s05_17a:2281_8	etamahaṃ, bhikkhave, nimittaṃ asamanupassanto khemappatto abhayappatto vesārajjappatto viharāmī”ti.	2281	
PA_atk-s05_17a:2282_0	Dasabalabaladhārīti dasa balāni etesanti dasabalā, dasabalānaṃ balāni dasabalabalāni,	2282	
PA_atk-s05_17a:2282_1	tāni dasabalabalāni dhārayatīti dasabalabaladhārī, dasabalañāṇabaladhārīti attho.	2282	
PA_atk-s05_17a:2282_2	Etehi tīhi vacanehi anantappabhedānaṃ neyyānaṃ pabhedamukhamattaṃ dassitaṃ. Soyeva	2282	
PA_atk-s05_17a:2282_3	paññāpayogavasena abhimaṅgalasammataṭṭhena purisāsabho. Asantāsaṭṭhena purisasīho.	2282	
PA_atk-s05_17a:2282_4	Mahantaṭṭhena purisanāgo. Pajānanaṭṭhena purisājañño. Lokakiccadhuravahanaṭṭhena purisadhorayho.	2282	
PA_atk-s05_17a:2283_0	Atha tejādikaṃ anantañāṇato laddhaṃ guṇavisesaṃ dassetukāmo tesaṃ tejādīnaṃ anantañāṇamūlakabhāvaṃ	2283	
PA_atk-s05_17a:2283_1	dassento anantañāṇoti vatvā anantatejotiādimāha. Tattha anantañāṇoti gaṇanavasena	2283	
PA_atk-s05_17a:2283_2	ca pabhāvavasena ca antavirahitañāṇo. Anantatejoti veneyyasantāne mohatamavidhamanena	2283	
PA_atk-s05_17a:2283_3	anantañāṇatejo. Anantayasoti paññāguṇeheva lokattayavitthatānantakittighoso. Aḍḍhoti	2283	
PA_atk-s05_17a:2283_4	paññādhanasamiddhiyā samiddho. Mahaddhanoti paññādhanavaḍḍhattepi pabhāvamahattena	2283	
PA_atk-s05_17a:2283_5	mahantaṃ paññādhanamassāti mahaddhano. Mahādhanotipi pāṭho. Dhanavāti pasaṃsitabbapaññādhanavattā	2283	
PA_atk-s05_17a:2283_6	niccayuttapaññādhanavattā atisayabhūtapaññādhanavattā dhanavā. Etesupi hi tīsu atthesu	2283	
PA_atk-s05_17a:2283_7	idaṃ vacanaṃ saddavidū icchanti.	2283	
PA_atk-s05_17a:2284_0	Evaṃ paññāguṇena bhagavato attasampattisiddhiṃ dassetvā puna paññāguṇeneva lokahitasampattisiddhiṃ	2284	
PA_atk-s05_17a:2284_1	dassento netātiādimāha. Tattha veneyye saṃsārasaṅkhātabhayaṭṭhānato nibbānasaṅkhātakhemaṭṭhānaṃ	2284	
PA_atk-s05_17a:2284_2	netā. Tattha nayanakāle eva saṃvaravinayapahānavinayavasena veneyye vinetā. Dhammadesanākāle	2284	
PA_atk-s05_17a:2284_3	eva saṃsayacchedanena anunetā. Saṃsayaṃ chinditvā paññāpetabbaṃ atthaṃ paññāpetā.	2284	
PA_atk-s05_17a:2284_4	Tathā paññāpitānaṃ nicchayakaraṇena nijjhāpetā. Tathā nijjhāyitassa atthassa paṭipattipayojanavasena	2284	
PA_atk-s05_17a:2284_5	pekkhetā. Tathāpaṭipanne paṭipattiphalena pasādetā. So hi bhagavāti ettha hi-kāro	2284	
PA_atk-s05_17a:2284_6	anantaraṃ vuttassa atthassa kāraṇopadese nipāto. Anuppannassa maggassa uppādetāti	2284	
PA_atk-s05_17a:2284_7	sakasantāne na uppannapubbassa chaasādhāraṇañāṇahetubhūtassa ariyamaggassa bodhimūle	2284	
PA_atk-s05_17a:2284_8	lokahitatthaṃ sakasantāne uppādetā. Asañjātassa maggassa sañjanetāti veneyyasantāne	2284	
PA_atk-s05_17a:2284_9	asañjātapubbassa sāvakapāramiñāṇahetubhūtassa ariyamaggassa dhammacakkappavattanato	2284	
PA_atk-s05_17a:2284_10	pabhuti yāvajjakālā veneyyasantāne sañjanetā. Sāvakaveneyyānampi hi santāne bhagavato	22841	
PA_atk-s05_17a:2284_11	vuttavacaneneva ariyamaggassa sañjananato bhagavā sañjanetā nāma hoti. Anakkhātassa	22841	
PA_atk-s05_17a:2284_12	maggassa akkhātāti aṭṭhadhammasamannāgatānaṃ buddhabhāvāya katābhinīhārānaṃ bodhisattānaṃ	22841	
PA_atk-s05_17a:2284_13	buddhabhāvāya byākaraṇaṃ datvā anakkhātapubbassa pāramitāmaggassa, “buddho bhavissatī”ti	22841	
PA_atk-s05_17a:2284_14	byākaraṇamatteneva vā bodhimūle uppajjitabbassa ariyamaggassa akkhātā. Ayaṃ nayo	22841	
PA_atk-s05_17a:2284_15	paccekabodhisattabyākaraṇepi labbhatiyeva.	22841	
PA_atk-s05_17a:2285_0	Maggaññūti paccavekkhaṇāvasena attanā uppāditaariyamaggassa ñātā. Maggavidūti veneyyasantāne	2285	
PA_atk-s05_17a:2285_1	janetabbassa ariyamaggassa kusalo. Maggakovidoti bodhisattānaṃ akkhātabbamagge vicakkhaṇo.	2285	
PA_atk-s05_17a:2285_2	Atha vā abhisambodhipaṭipattimaggaññū, paccekabodhipaṭipattimaggavidū, sāvakabodhipaṭipattimaggakovido.	2285	
PA_atk-s05_17a:2285_3	Atha vā “etena maggena ataṃsu pubbe, tarissantiyeva taranti ogha”nti vacanato yathāyogaṃ	2285	
PA_atk-s05_17a:2285_4	atītānāgatapaccuppannabuddhapaccekabuddhasāvakānaṃ maggavasena ca suññatānimittaappaṇihitamaggavasena	2285	
PA_atk-s05_17a:2285_5	ca ugghaṭitaññūvipañcitaññūneyyapuggalānaṃ maggavasena ca yathākkamenatthayojanaṃ	2285	
PA_atk-s05_17a:2285_6	karonti. Maggānugāmī ca panāti bhagavatā gatamaggānugāmino hutvā. Ettha ca-saddo	2285	
PA_atk-s05_17a:2285_7	hetuatthe nipāto. Etena ca bhagavato magguppādanādiguṇādhigamāya hetu vutto hoti.	2285	
PA_atk-s05_17a:2285_8	Pana-saddo katatthe nipāto. Tena bhagavatā katamaggakaraṇaṃ vuttaṃ hoti. Pacchā samannāgatāti	2285	
PA_atk-s05_17a:2285_9	paṭhamaṃ gatassa bhagavato pacchāgatasīlādiguṇena samannāgatā. Iti thero “anuppannassa	2285	
PA_atk-s05_17a:2285_10	maggassa uppādetā”tiādīhi yasmā sabbepi bhagavato sīlādayo guṇā arahattamaggameva	22851	
PA_atk-s05_17a:2285_11	nissāya āgatā, tasmā arahattamaggameva nissāya guṇaṃ kathesi.	22851	
PA_atk-s05_17a:2286_0	Jānaṃ jānātīti jānitabbaṃ jānāti, sabbaññutāya yaṃkiñci paññāya jānitabbaṃ nāma atthi,	2286	
PA_atk-s05_17a:2286_1	taṃ sabbaṃ pañcaneyyapathabhūtaṃ paññāya jānātīti attho. Passaṃ passatīti passitabbaṃ	2286	
PA_atk-s05_17a:2286_2	passati, sabbadassāvitāya taṃyeva neyyapathaṃ cakkhunā diṭṭhaṃ viya karonto paññācakkhunā	2286	
PA_atk-s05_17a:2286_3	passatīti attho. Yathā vā ekacco viparītaṃ gaṇhanto jānantopi na jānāti, passantopi	2286	
PA_atk-s05_17a:2286_4	na passati, na evaṃ bhagavā. Bhagavā pana yathāsabhāvaṃ gaṇhanto jānanto jānātiyeva,	2286	
PA_atk-s05_17a:2286_5	passanto passatiyeva. Svāyaṃ dassanapariṇāyakaṭṭhena cakkhubhūto. Viditatādiatthena	2286	
PA_atk-s05_17a:2286_6	ñāṇabhūto. Aviparītasabhāvaṭṭhena vā pariyattidhammapavattanato hadayena cintetvā	2286	
PA_atk-s05_17a:2286_7	vācāya nicchāritadhammamayoti vā dhammabhūto. Seṭṭhaṭṭhena brahmabhūto. Atha vā cakkhu	2286	
PA_atk-s05_17a:2286_8	viya bhūtoti cakkhubhūto. Ñāṇaṃ viya bhūtoti ñāṇabhūto. Dhammo viya bhūtoti dhammabhūto.	2286	
PA_atk-s05_17a:2286_9	Brahmā viya bhūtoti brahmabhūto. Svāyaṃ dhammassa vacanato, vattanato vā vattā. Nānappakārehi	2286	
PA_atk-s05_17a:2286_10	vacanato, vattanato vā pavattā. Atthaṃ nīharitvā nīharitvā nayanato atthassa ninnetā.	22861	
PA_atk-s05_17a:2286_11	Amatādhigamāya paṭipattidesanato, amatappakāsanāya vā dhammadesanāya amatassa adhigamāpanato	22861	
PA_atk-s05_17a:2286_12	amatassa dātā. Lokuttaradhammassa uppāditattā veneyyānurūpena yathāsukhaṃ lokuttaradhammassa	22861	
PA_atk-s05_17a:2286_13	dānena ca, dhammesu ca issaroti dhammassāmī. Tathāgatapadaṃ heṭṭhā vuttatthaṃ.	22861	
PA_atk-s05_17a:2287_0	Idāni “jānaṃ jānātī”tiādīhi vuttaṃ guṇaṃ sabbaññutāya visesetvā dassetukāmo sabbaññutaṃ	2287	
PA_atk-s05_17a:2287_1	sādhento natthītiādimāha. Evaṃbhūtassa hi tassa bhagavato pāramitāpuññabalappabhāvanipphannena	2287	
PA_atk-s05_17a:2287_2	arahattamaggañāṇena sabbadhammesu savāsanassa sammohassa vihatattā asacchikataṃ nāma	2287	
PA_atk-s05_17a:2287_3	natthi. Asammohato sabbadhammānaṃ ñātattā aññātaṃ nāma natthi. Tatheva ca sabbadhammānaṃ	2287	
PA_atk-s05_17a:2287_4	cakkhunā viya ñāṇacakkhunā diṭṭhattā adiṭṭhaṃ nāma natthi. Ñāṇena pana pattattā aviditaṃ	2287	
PA_atk-s05_17a:2287_5	nāma natthi. Asammohasacchikiriyāya sacchikatattā asacchikataṃ nāma natthi. Asammohapaññāya	2287	
PA_atk-s05_17a:2287_6	phuṭṭhattā paññāya aphassitaṃ nāma natthi. Paccuppannanti paccuppannaṃ kālaṃ vā dhammaṃ	2287	
PA_atk-s05_17a:2287_7	vā. Upādāyāti ādāya, antokatvāti attho. “Upādāyā”ti vacaneneva kālavinimuttaṃ nibbānampi	2287	
PA_atk-s05_17a:2287_8	gahitameva hoti. “Atītā”divacanāni ca “natthī”tiādivacaneneva ghaṭīyanti, “sabbe”tiādivacanena	2287	
PA_atk-s05_17a:2287_9	vā. Sabbe dhammāti sabbasaṅkhatāsaṅkhatadhammapariyādānaṃ. Sabbākārenāti sabbadhammesu	2287	
PA_atk-s05_17a:2287_10	ekekasseva dhammassa aniccākārādisabbākārapariyādānaṃ. Ñāṇamukheti ñāṇābhimukhe.	22871	
PA_atk-s05_17a:2287_11	Āpāthaṃ āgacchantīti osaraṇaṃ upenti. “Jānitabba”ntipadaṃ “neyya”ntipadassa atthavivaraṇatthaṃ vuttaṃ.	22871	
PA_atk-s05_17a:2288_0	Attattho vātiādīsu vā-saddo samuccayattho. Attatthoti attano attho. Paratthoti paresaṃ	2288	
PA_atk-s05_17a:2288_1	tiṇṇaṃ lokānaṃ attho. Ubhayatthoti attano ca paresañcāti sakiṃyeva ubhinnaṃ attho.	2288	
PA_atk-s05_17a:2288_2	Diṭṭhadhammikoti diṭṭhadhamme niyutto, diṭṭhadhammappayojano vā attho. Samparāye	2288	
PA_atk-s05_17a:2288_3	niyutto, samparāyappayojano vā samparāyiko. Uttānotiādīsu vohāravasena vattabbo sukhapatiṭṭhattā	2288	
PA_atk-s05_17a:2288_4	uttāno. Vohāraṃ atikkamitvā vattabbo suññatāpaṭisaṃyutto dukkhapatiṭṭhattā gambhīro.	2288	
PA_atk-s05_17a:2288_5	Lokuttaro accantatirokkhattā gūḷho. Aniccatādiko ghanādīhi paṭicchannattā paṭicchanno.	2288	
PA_atk-s05_17a:2288_6	Appacuravohārena vattabbo yathārutaṃ aggahetvā adhippāyassa netabbattā neyyo. Pacuravohārena	2288	
PA_atk-s05_17a:2288_7	vattabbo vacanamattena adhippāyassa nītattā nīto. Suparisuddhasīlasamādhivipassanattho	2288	
PA_atk-s05_17a:2288_8	tadaṅgavikkhambhanavasena vajjavirahitattā anavajjo. Kilesasamucchedanato ariyamaggattho	2288	
PA_atk-s05_17a:2288_9	nikkileso. Kilesapaṭippassaddhattā ariyaphalattho vodāno. Saṅkhatāsaṅkhatesu aggadhammattā	2288	
PA_atk-s05_17a:2288_10	nibbānaṃ paramattho. Parivattatīti buddhañāṇassa visayabhāvato abahibhūtattā antobuddhañāṇe	22881	
PA_atk-s05_17a:2288_11	byāpitvā vā samantā vā āliṅgitvā vā visesena vā vattati.	22881	
PA_atk-s05_17a:2289_0	Sabbaṃ kāyakammantiādīhi bhagavato ñāṇamayataṃ dasseti. Ñāṇānuparivattatīti ñāṇaṃ	2289	
PA_atk-s05_17a:2289_1	anuparivattati, ñāṇavirahitaṃ na hotīti attho. Appaṭihatanti nirāvaraṇataṃ dasseti.	2289	
PA_atk-s05_17a:2289_2	Puna sabbaññutaṃ upamāya sādhetukāmo yāvatakantiādimāha. Tattha jānitabbanti neyyaṃ,	2289	
PA_atk-s05_17a:2289_3	neyyapariyanto neyyāvasānamassa atthīti neyyapariyantikaṃ. Asabbaññūnaṃ pana neyyāvasānameva	2289	
PA_atk-s05_17a:2289_4	natthi. Ñāṇapariyantikepi eseva nayo. Purimayamake vuttatthameva iminā yamakena visesetvā	2289	
PA_atk-s05_17a:2289_5	dasseti, tatiyayamakena paṭisedhavasena niyamitvā dasseti. Ettha ca neyyaṃ ñāṇassa	2289	
PA_atk-s05_17a:2289_6	pathattā neyyapatho. Aññamaññapariyantaṭṭhāyinoti neyyañca ñāṇañca khepetvā ṭhānato	2289	
PA_atk-s05_17a:2289_7	aññamaññassa pariyante ṭhānasīlā. Āvajjanappaṭibaddhāti manodvārāvajjanāyattā, āvajjitānantarameva	2289	
PA_atk-s05_17a:2289_8	jānātīti attho. Ākaṅkhappaṭibaddhāti ruciāyattā, āvajjanānantaraṃ javanañāṇena jānātīti	2289	
PA_atk-s05_17a:2289_9	attho. Itarāni dve padāni imesaṃ dvinnaṃ padānaṃ yathākkamena atthappakāsanatthaṃ	2289	
PA_atk-s05_17a:2289_10	vuttāni. Buddho āsayaṃ jānātītiādīni ñāṇakathāyaṃ vaṇṇitāni. Mahāniddese pana “bhagavā	22891	
PA_atk-s05_17a:2289_11	āsayaṃ jānātī”ti āgataṃ. Tattha “buddhassa bhagavato”ti āgataṭṭhāne ca idha katthaci	22891	
PA_atk-s05_17a:2289_12	“buddhassā”ti āgataṃ.	22891	
PA_atk-s05_17a:2290_0	Antamasoti uparimantena. Timitimiṅgalanti ettha timi nāma ekā macchajāti, timiṃ gilituṃ	2290	
PA_atk-s05_17a:2290_1	samatthā tato mahantasarīrā timiṅgalā nāma ekā macchajāti, timiṅgalampi gilituṃ samatthā	2290	
PA_atk-s05_17a:2290_2	pañcayojanasatikasarīrā timitimiṅgalā nāma ekā macchajāti. Idha jātiggahaṇena ekavacanaṃ	2290	
PA_atk-s05_17a:2290_3	katanti veditabbaṃ. Garuḷaṃ venateyyanti ettha garuḷoti jātivasena nāmaṃ, venateyyoti	2290	
PA_atk-s05_17a:2290_4	gottavasena. Padeseti ekadese. Sāriputtasamāti sabbabuddhānaṃ dhammasenāpatitthere	2290	
PA_atk-s05_17a:2290_5	gahetvā vuttanti veditabbaṃ. Sesasāvakā hi paññāya dhammasenāpatittherena samā nāma	2290	
PA_atk-s05_17a:2290_6	natthi. Yathāha – “etadaggaṃ, bhikkhave, mama sāvakānaṃ bhikkhūnaṃ mahāpaññānaṃ yadidaṃ	2290	
PA_atk-s05_17a:2290_7	sāriputto”ti. Aṭṭhakathāyañca vuttaṃ –	2290	
PA_atk-s05_17a:2291	“Lokanāthaṃ ṭhapetvāna, ye caññe santi pāṇino;	229	
PA_atk-s05_17a:2292	Paññāya sāriputtassa, kalaṃ nāgghanti soḷasi”nti. ;	229	
PA_atk-s05_17a:2293_0	Pharitvāti buddhañāṇaṃ sabbadevamanussānampi paññaṃ pāpuṇitvā ṭhānato tesaṃ paññaṃ	2293	
PA_atk-s05_17a:2293_1	pharitvā byāpitvā tiṭṭhati. Atighaṃsitvāti buddhañāṇaṃ sabbadevamanussānampi paññaṃ	2293	
PA_atk-s05_17a:2293_2	atikkamitvā tesaṃ avisayabhūtampi sabbaṃ neyyaṃ ghaṃsitvā bhañjitvā tiṭṭhati. Mahāniddese	2293	
PA_atk-s05_17a:2293_3	pana “abhibhavitvā”ti pāṭho, madditvātipi attho. Yepi tetiādīhi evaṃ pharitvā atighaṃsitvā	2293	
PA_atk-s05_17a:2293_4	ṭhānassa paccakkhakāraṇaṃ dasseti. Tattha paṇḍitāti paṇḍiccena samannāgatā. Nipuṇāti	2293	
PA_atk-s05_17a:2293_5	saṇhasukhumabuddhino sukhume atthantare paṭivijjhanasamatthā. Kataparappavādāti ñātaparappavādā	2293	
PA_atk-s05_17a:2293_6	ceva parehi saddhiṃ katavādaparicayā ca. Vālavedhirūpāti vālavedhidhanuggahasadisā.	2293	
PA_atk-s05_17a:2293_7	Vobhindantā maññe caranti paññāgatena diṭṭhigatānīti vālavedhī viya vālaṃ sukhumānipi	2293	
PA_atk-s05_17a:2293_8	paresaṃ diṭṭhigamanāni attano paññāgamanena bhindantā viya carantīti attho. Atha	2293	
PA_atk-s05_17a:2293_9	vā “gūthagataṃ muttagata”ntiādīsu viya paññā eva paññāgatāni, diṭṭhiyo eva diṭṭhigatāni.	2293	
PA_atk-s05_17a:2294_0	Pañhaṃ abhisaṅkharitvāti dvipadampi tipadampi catuppadampi pucchaṃ racayitvā. Tesaṃ	2294	
PA_atk-s05_17a:2294_1	pañhānaṃ atibahukattā sabbasaṅgahatthaṃ dvikkhattuṃ vuttaṃ. Gūḷhāni ca paṭicchannāni	2294	
PA_atk-s05_17a:2294_2	atthajātānīti pāṭhaseso. Tesaṃ tathā vinayaṃ disvā “attanā abhisaṅkhatapañhaṃ pucchatū”ti	2294	
PA_atk-s05_17a:2294_3	evaṃ bhagavatā adhippetattā pañhaṃ pucchanti. Aññesaṃ pana pucchāya okāsameva adatvā	2294	
PA_atk-s05_17a:2294_4	bhagavā upasaṅkamantānaṃ dhammaṃ deseti. Yathāha –	2294	
PA_atk-s05_17a:2295_0	“Te pañhaṃ abhisaṅkharonti ‘imaṃ mayaṃ pañhaṃ samaṇaṃ gotamaṃ upasaṅkamitvā pucchissāma,	2295	
PA_atk-s05_17a:2295_1	sace no samaṇo gotamo evaṃ puṭṭho evaṃ byākarissati, evamassa mayaṃ vādaṃ āropessāma.	2295	
PA_atk-s05_17a:2295_2	Evaṃ cepi no puṭṭho evaṃ byākarissati, evaṃpissa mayaṃ vādaṃ āropessāmā’ti. Te yena	2295	
PA_atk-s05_17a:2295_3	samaṇo gotamo, tenupasaṅkamanti, te samaṇo gotamo dhammiyā kathāya sandasseti samādapeti	2295	
PA_atk-s05_17a:2295_4	samuttejeti sampahaṃseti. Te samaṇena gotamena dhammiyā kathāya sandassitā samādapitā	2295	
PA_atk-s05_17a:2295_5	samuttejitā sampahaṃsitā na ceva samaṇaṃ gotamaṃ pañhaṃ pucchanti, kutossa vādaṃ	2295	
PA_atk-s05_17a:2295_6	āropessanti? Aññadatthu samaṇasseva gotamassa sāvakā sampajjantī”ti.	2295	
PA_atk-s05_17a:2296_0	Kasmā pañhaṃ na pucchantīti ce? Bhagavā kira parisamajjhe dhammaṃ desento parisāya	2296	
PA_atk-s05_17a:2296_1	ajjhāsayaṃ oloketi. Tato passati “ime paṇḍitā gūḷhaṃ rahassaṃ pañhaṃ ovaṭṭikasāraṃ	2296	
PA_atk-s05_17a:2296_2	katvā āgatā”ti. So tehi apuṭṭhoyeva “pañhapucchāya ettakā dosā, vissajjane ettakā,	2296	
PA_atk-s05_17a:2296_3	atthe pade akkhare ettakāti ime pañhe pucchanto evaṃ puccheyya, vissajjento evaṃ	2296	
PA_atk-s05_17a:2296_4	vissajjeyyā”ti iti ovaṭṭikasāraṃ katvā ānīte pañhe dhammakathāya antare pakkhipitvā	2296	
PA_atk-s05_17a:2296_5	vidaṃseti. Te paṇḍitā “seyyā vata no, ye mayaṃ ime pañhe na pucchimha. Sacepi mayaṃ	2296	
PA_atk-s05_17a:2296_6	puccheyyāma, appatiṭṭhite no katvā samaṇo gotamo khipeyyā”ti attamanā bhavanti. Apica	2296	
PA_atk-s05_17a:2296_7	buddhā nāma dhammaṃ desentā parisaṃ mettāya pharanti. Mettāya ca pharaṇena dasabalesu	2296	
PA_atk-s05_17a:2296_8	mahājanassa cittaṃ pasīdati. Buddhā nāma rūpaggappattā honti dassanasampannā madhurassarā	2296	
PA_atk-s05_17a:2296_9	mudujivhā suphusitadantāvaraṇā amatena hadayaṃ siñcantā viya dhammaṃ kathenti. Tatra	2296	
PA_atk-s05_17a:2296_10	nesaṃ mettāpharaṇena pasannacittānaṃ evaṃ hoti – evarūpaṃ advejjhakathaṃ amoghakathaṃ	22961	
PA_atk-s05_17a:2296_11	niyyānikakathaṃ kathentena bhagavatā saddhiṃ na sakkhissāma paccanīkaggāhaṃ gaṇhitunti	22961	
PA_atk-s05_17a:2296_12	attano pasannabhāveneva pañhaṃ na pucchantīti.	22961	
PA_atk-s05_17a:2297_0	Kathitā visajjitā cāti evaṃ tumhe pucchathāti pucchitapañhānaṃ uccāraṇena te pañhā	2297	
PA_atk-s05_17a:2297_1	bhagavatā kathitā eva honti. Yathā ca te visajjetabbā, tathā visajjitā eva honti.	2297	
PA_atk-s05_17a:2297_2	Niddiṭṭhakāraṇāti iminā kāraṇena iminā hetunā evaṃ hotīti evaṃ sahetukaṃ katvā visajjanena	2297	
PA_atk-s05_17a:2297_3	bhagavatā niddiṭṭhakāraṇā eva honti te pañhā. Upakkhittakā ca te bhagavato sampajjantīti	2297	
PA_atk-s05_17a:2297_4	te khattiyapaṇḍitādayo bhagavato pañhavisajjaneneva bhagavato samīpe khittakā pādakhittakā	2297	
PA_atk-s05_17a:2297_5	sampajjanti, sāvakā vā sampajjanti upāsakā vāti attho, sāvakasampattiṃ vā pāpuṇanti	2297	
PA_atk-s05_17a:2297_6	upāsakasampattiṃ vāti vuttaṃ hoti. Athāti anantaratthe, tesaṃ upakkhittakasampattisamanantaramevāti	2297	
PA_atk-s05_17a:2297_7	attho. Tatthāti tasmiṃ ṭhāne, tasmiṃ adhikāre vā. Atirocatīti ativiya joteti pakāsati.	2297	
PA_atk-s05_17a:2297_8	Yadidaṃ paññāyāti yāyaṃ bhagavato paññā, tāya paññāya bhagavāva atirocatīti attho.	2297	
PA_atk-s05_17a:2297_9	Itisaddo kāraṇatthe, iminā kāraṇena aggo asāmantapaññoti attho.	2297	
PA_atk-s05_17a:2298_0	6. Rāgaṃ abhibhuyyatīti bhūripaññāti sā sā maggapaññā attanā vajjhaṃ rāgaṃ abhibhuyyati	2298	
PA_atk-s05_17a:2298_1	abhibhavati maddatīti bhūripaññā. Bhūrīti hi phuṭaṭṭho visadattho. Yā ca phuṭā, sā	2298	
PA_atk-s05_17a:2298_2	paṭipakkhaṃ abhibhavati na aphuṭā, tasmā bhūripaññāya abhibhavanattho vutto. Abhibhavitāti	2298	
PA_atk-s05_17a:2298_3	sā sā phalapaññā taṃ taṃ rāgaṃ abhibhavitavatī madditavatīti bhūripaññā. Abhibhavatāti	2298	
PA_atk-s05_17a:2298_4	vā pāṭho. Sesesupi eseva nayo. Rāgādīsu pana rajjanalakkhaṇo rāgo. Dussanalakkhaṇo	2298	
PA_atk-s05_17a:2298_5	doso. Muyhanalakkhaṇo moho. Kujjhanalakkhaṇo kodho. Upanandhanalakkhaṇo upanāho.	2298	
PA_atk-s05_17a:2298_6	Pubbakālaṃ kodho, aparakālaṃ upanāho. Paraguṇamakkhanalakkhaṇo makkho. Yugaggāhalakkhaṇo	2298	
PA_atk-s05_17a:2298_7	paḷāso. Parasampattikhīyanalakkhaṇā issā. Attano sampattinigūhaṇalakkhaṇaṃ macchariyaṃ.	2298	
PA_atk-s05_17a:2298_8	Attanā katapāpapaṭicchādanalakkhaṇā māyā. Attano avijjamānaguṇappakāsanalakkhaṇaṃ	2298	
PA_atk-s05_17a:2298_9	sāṭheyyaṃ. Cittassa uddhumātabhāvalakkhaṇo thambho. Karaṇuttariyalakkhaṇo sārambho.	2298	
PA_atk-s05_17a:2298_10	Unnatilakkhaṇo māno. Abbhunnatilakkhaṇo atimāno. Mattabhāvalakkhaṇo mado. Pañcasu	22981	
PA_atk-s05_17a:2298_11	kāmaguṇesu cittavosaggalakkhaṇo pamādo.	22981	
PA_atk-s05_17a:2299_0	Rāgo ari, taṃ ariṃ maddanipaññātiādīhi kiṃ vuttaṃ hoti? Rāgādiko kileso cittasantāne	2299	
PA_atk-s05_17a:2299_1	bhūto arīti bhū-ari, padasandhivasena a-kāra lopaṃ katvā bhūrīti vutto. Tassa bhūrissa	2299	
PA_atk-s05_17a:2299_2	maddanī paññā bhūrimaddanipaññāti vattabbe maddani sadda lopaṃ katvā “bhūripaññā”ti	2299	
PA_atk-s05_17a:2299_3	vuttanti veditabbaṃ. Taṃ ariṃ maddanīti ca tesaṃ arīnaṃ maddanīti padacchedo kātabbo.	2299	
PA_atk-s05_17a:2299_4	Pathavīsamāyāti vitthatavipulaṭṭheneva pathavīsamāya. Vitthatāyāti pajānitabbe visaye	2299	
PA_atk-s05_17a:2299_5	patthaṭāya, na ekadese vattamānāya. Vipulāyāti oḷārikabhūtāya. Mahāniddese pana “vipulāya	2299	
PA_atk-s05_17a:2299_6	vitthatāyā”ti āgataṃ. Samannāgatoti puggalo. Itisaddo kāraṇatthe, iminā kāraṇena	2299	
PA_atk-s05_17a:2299_7	puggalassa bhūripaññāya samannāgatattā tassa paññā bhūripaññā nāmāti bhūte atthe	2299	
PA_atk-s05_17a:2299_8	ramatīti attho. Bhūripaññassa paññā bhūripaññapaññāti vattabbe ekassa paññāsaddassa	2299	
PA_atk-s05_17a:2299_9	lopaṃ katvā “bhūripaññā”ti vuttaṃ. Bhūrisamā paññāti vā bhūripaññā. Apicāti aññapariyāyadassanatthaṃ	2299	
PA_atk-s05_17a:2299_10	vuttaṃ. Paññāyametanti paññāya etaṃ. Adhivacananti adhikavacanaṃ. Bhūrīti bhūte atthe	22991	
PA_atk-s05_17a:2299_11	ramatīti bhūri. Medhāti asani viya siluccaye kilese medhati hiṃsatīti medhā, khippaṃ	22991	
PA_atk-s05_17a:2299_12	gahaṇadhāraṇaṭṭhena vā medhā. Pariṇāyikāti yassuppajjati, taṃ sattaṃ hitapaṭipattiyaṃ	22991	
PA_atk-s05_17a:2299_13	sampayuttadhamme ca yāthāvalakkhaṇapaṭivedhe ca parinetīti pariṇāyikā. Imeheva aññānipi	22991	
PA_atk-s05_17a:2299_14	paññāpariyāyavacanāni vuttāni honti.	22991	
PA_atk-s05_17a:2300_0	Paññābāhullanti paññā bahulā assāti paññābahulo, tassa bhāvo paññābāhullaṃ. Tañca	2300	
PA_atk-s05_17a:2300_1	bahulaṃ pavattamānā paññā eva. Idhekaccotiādīsu puthujjanakalyāṇako vā ariyo vā.	2300	
PA_atk-s05_17a:2300_2	Paññā garukā assāti paññāgaruko. Paññā caritaṃ pavattaṃ assāti paññācarito. Paññā	2300	
PA_atk-s05_17a:2300_3	āsayo assāti paññāsayo. Paññāya adhimuttoti paññādhimutto. Paññā eva dhajabhūtā assāti	2300	
PA_atk-s05_17a:2300_4	paññādhajo. Paññā eva ketubhūtā assāti paññāketu. Paññā eva adhipati paññādhipati,	2300	
PA_atk-s05_17a:2300_5	paññādhipatito āgatattā paññādhipateyyo. Dhammasabhāvavicinanaṃ bahulamassāti vicayabahulo.	2300	
PA_atk-s05_17a:2300_6	Nānappakārena dhammasabhāvavicinanaṃ bahulamassāti pavicayabahulo. Paññāya ogāhetvā	2300	
PA_atk-s05_17a:2300_7	tassa tassa dhammassa khāyanaṃ pākaṭakaraṇaṃ okkhāyanaṃ, okkhāyanaṃ bahulamassāti	2300	
PA_atk-s05_17a:2300_8	okkhāyanabahulo. Paññāya tassa tassa dhammassa sammā pekkhaṇā sampekkhā, sampekkhāya	2300	
PA_atk-s05_17a:2300_9	ayanaṃ pavattanaṃ sampekkhāyanaṃ, sampekkhāyanaṃ dhammo pakati assāti sampekkhāyanadhammo.	2300	
PA_atk-s05_17a:2300_10	Taṃ taṃ dhammaṃ vibhūtaṃ pākaṭaṃ katvā viharatīti vibhūtavihārī, vibhūto vihāro vā	23001	
PA_atk-s05_17a:2300_11	assa atthīti vibhūtavihārī. Sā paññā caritaṃ, garukā, bahulā assāti taccarito taggaruko	23001	
PA_atk-s05_17a:2300_12	tabbahulo. Tassaṃ paññāyaṃ ninno, poṇo, pabbhāro, adhimuttoti tanninno tappoṇo tappabbhāro	23001	
PA_atk-s05_17a:2300_13	tadadhimutto. Sā paññā adhipati tadadhipati, tato āgato tadadhipateyyo. “Paññāgaruko”tiādīni	23001	
PA_atk-s05_17a:2300_14	“kāmaṃ sevantaṃyeva jānāti ayaṃ puggalo kāmagaruko”tiādīsu viya purimajātito pabhuti	23001	
PA_atk-s05_17a:2300_15	vuttāni. “Taccarito”tiādīni imissā jātiyā vuttāni.	23001	
PA_atk-s05_17a:2301_0	Sīghapaññā ca lahupaññā ca hāsapaññā ca javanapaññā ca lokiyalokuttaramissakā. Khippaṭṭhena	2301	
PA_atk-s05_17a:2301_1	sīghapaññā. Lahukaṭṭhena lahupaññā. Hāsabahulaṭṭhena hāsapaññā. Vipassanūpagasaṅkhāresu	2301	
PA_atk-s05_17a:2301_2	ca visaṅkhāre ca javanaṭṭhena javanapaññā. Sīghaṃ sīghanti bahunnaṃ sīlādīnaṃ saṅgahatthaṃ	2301	
PA_atk-s05_17a:2301_3	dvikkhattuṃ vuttaṃ. Sīlānīti cārittavārittavasena paññattāni pātimokkhasaṃvarasīlāni.	2301	
PA_atk-s05_17a:2301_4	Indriyasaṃvaranti cakkhādīnaṃ channaṃ indriyānaṃ rāgapaṭighappavesaṃ akatvā satikavāṭena	2301	
PA_atk-s05_17a:2301_5	vāraṇaṃ thakanaṃ. Bhojane mattaññutanti paccavekkhitaparibhogavasena bhojane pamāṇaññubhāvaṃ.	2301	
PA_atk-s05_17a:2301_6	Jāgariyānuyoganti divasassa tīsu koṭṭhāsesu, rattiyā paṭhamapacchimakoṭṭhāsesu ca	2301	
PA_atk-s05_17a:2301_7	jāgarati na niddāyati, samaṇadhammameva ca karotīti jāgaro, jāgarassa bhāvo, kammaṃ	2301	
PA_atk-s05_17a:2301_8	vā jāgariyaṃ, jāgariyassa anuyogo jāgariyānuyogo. Taṃ jāgariyānuyogaṃ. Sīlakkhandhanti	2301	
PA_atk-s05_17a:2301_9	sekkhaṃ asekkhaṃ vā sīlakkhandhaṃ. Evamitarepi khandhā veditabbā. Paññākkhandhanti	2301	
PA_atk-s05_17a:2301_10	maggapaññañca sekkhāsekkhānaṃ lokiyapaññañca. Vimuttikkhandhanti phalavimuttiṃ. Vimuttiñāṇadassanakkhandhanti paccavekkhaṇañāṇaṃ.	23011	
PA_atk-s05_17a:2302_0	Hāsabahuloti mūlapadaṃ. Vedabahuloti tassā eva pītiyā sampayuttasomanassavedanāvasena	2302	
PA_atk-s05_17a:2302_1	niddesapadaṃ. Tuṭṭhibahuloti nātibalavapītiyā tuṭṭhākāravasena. Pāmojjabahuloti balavapītiyā	2302	
PA_atk-s05_17a:2302_2	pamuditabhāvavasena.	2302	
PA_atk-s05_17a:2303_0	7. Yaṃ kiñci rūpantiādi sammasanañāṇaniddese vuttatthaṃ. Tulayitvāti kalāpasammasanavasena	2303	
PA_atk-s05_17a:2303_1	tuletvā. Tīrayitvāti udayabbayānupassanāvasena tīrayitvā. Vibhāvayitvāti bhaṅgānupassanādivasena	2303	
PA_atk-s05_17a:2303_2	pākaṭaṃ katvā. Vibhūtaṃ katvāti saṅkhārupekkhānulomavasena phuṭaṃ katvā. Tikkhapaññā	2303	
PA_atk-s05_17a:2303_3	lokuttarā eva. Uppannanti samathavipassanāvasena vikkhambhanatadaṅgavasena pahīnampi	2303	
PA_atk-s05_17a:2303_4	ariyamaggena asamūhatattā uppattidhammataṃ anatītatāya asamūhatuppannanti vuccati,	2303	
PA_atk-s05_17a:2303_5	taṃ idha adhippetaṃ. Nādhivāsetīti santānaṃ āropetvā na vāseti. Pajahatīti samucchedavasena	2303	
PA_atk-s05_17a:2303_6	pajahati. Vinodetīti khipati. Byantīkarotīti vigatantaṃ karoti. Anabhāvaṃ gametīti	2303	
PA_atk-s05_17a:2303_7	anu abhāvaṃ gameti, vipassanānukkamena ariyamaggaṃ patvā samucchedavaseneva abhāvaṃ	2303	
PA_atk-s05_17a:2303_8	gamayatīti attho. Ettha ca kāmapaṭisaṃyutto vitakko kāmavitakko. “Ime sattā marantū”ti	2303	
PA_atk-s05_17a:2303_9	paresaṃ maraṇapaṭisaṃyutto vitakko byāpādavitakko. “Ime sattā vihiṃsīyantū”ti paresaṃ	2303	
PA_atk-s05_17a:2303_10	vihiṃsāpaṭisaṃyutto vitakko vihiṃsāvitakko. Pāpaketi lāmake. Akusale dhammeti akosallasambhūte dhamme.	23031	
PA_atk-s05_17a:2304_0	Nibbedhikapaññāti nibbidābahulassa puggalassa uppannamaggapaññā eva. Ubbegabahuloti	2304	
PA_atk-s05_17a:2304_1	ñāṇabhayavasena bhayabahulo. Uttāsabahuloti balavabhayabahulo. Idaṃ purimasseva atthavivaraṇaṃ.	2304	
PA_atk-s05_17a:2304_2	Ukkaṇṭhanabahuloti saṅkhārato uddhaṃ visaṅkhārābhimukhatāya ukkaṇṭhanabahulo. Anabhiratibahuloti	2304	
PA_atk-s05_17a:2304_3	ukkaṇṭhanavaseneva abhiratiabhāvaṃ dīpeti. Idānipi tamatthaṃ dvīhi vacanehi vivarati.	2304	
PA_atk-s05_17a:2304_4	Tattha bahimukhoti saṅkhārato bahibhūtanibbānābhimukho. Na ramatīti nābhiramati.	2304	
PA_atk-s05_17a:2304_5	Anibbiddhapubbanti anamatagge saṃsāre antaṃ pāpetvā anibbiddhapubbaṃ. Appadālitapubbanti	2304	
PA_atk-s05_17a:2304_6	tasseva atthavacanaṃ, antakaraṇeneva apadālitapubbanti attho. Lobhakkhandhanti lobharāsiṃ,	2304	
PA_atk-s05_17a:2304_7	lobhakoṭṭhāsaṃ vā. Imāhi soḷasahi paññāhi samannāgatoti ukkaṭṭhaparicchedena arahāyeva	2304	
PA_atk-s05_17a:2304_8	vutto. Upari “eko sekkhapaṭisambhidappatto”ti vuttattā sotāpannasakadāgāmianāgāminopi labbhantiyeva.	2304	
PA_atk-s05_17a:2305	2. Puggalavisesaniddesavaṇṇanā	230	
PA_atk-s05_17a:2306_0	8. Dve puggalātiādīhi paṭisambhidappattapuggalavisesapaṭipāṭiṃ dasseti. Tattha pubbayogoti	2306	
PA_atk-s05_17a:2306_1	atītajātīsu paṭisambhidappattihetubhūto puññapayogo. Tenāti tena pubbayogakāraṇena.	2306	
PA_atk-s05_17a:2306_2	Evaṃ sesesupi. Atireko hotīti atiritto hoti, atirekayogato vā “atireko”ti vutto.	2306	
PA_atk-s05_17a:2306_3	Adhiko hotīti aggo hoti. Viseso hotīti visiṭṭho hoti, visesayogato vā viseso. Ñāṇaṃ	2306	
PA_atk-s05_17a:2306_4	pabhijjatīti paṭisambhidāñāṇappabhedaṃ pāpuṇāti.	2306	
PA_atk-s05_17a:2307_0	Bahussutoti buddhavacanavasena. Desanābahuloti dhammadesanāvasena. Garūpanissitoti	2307	
PA_atk-s05_17a:2307_1	paññāya adhikaṃ garuṃ upanissito. Vihārabahuloti vipassanāvihārabahulo, phalasamāpattivihārabahulo	2307	
PA_atk-s05_17a:2307_2	vā. Paccavekkhaṇābahuloti vipassanāvihāre sati vipassanāpaccavekkhaṇābahulo, phalasamāpattivihāre	2307	
PA_atk-s05_17a:2307_3	sati phalasamāpattipaccavekkhaṇābahulo. Sekhapaṭisambhidappattoti sekho hutvā paṭisambhidappatto.	2307	
PA_atk-s05_17a:2307_4	Evaṃ asekhapaṭisambhidappatto. Sāvakapāramippattoti ettha mahāpaññānaṃ aggassa mahāsāvakassa	2307	
PA_atk-s05_17a:2307_5	sattasaṭṭhiyā sāvakañāṇānaṃ pāragamanaṃ pāramī, sāvakassa pāramī sāvakapāramī, taṃ	2307	
PA_atk-s05_17a:2307_6	sāvakapāramiṃ pattoti sāvakapāramippatto. Sāvakapāramitāppattoti vā pāṭho. Sattasaṭṭhiyā	2307	
PA_atk-s05_17a:2307_7	sāvakañāṇānaṃ pālako pūrako ca so mahāsāvako paramo, tassa paramassa ayaṃ sattasaṭṭhibhedā	2307	
PA_atk-s05_17a:2307_8	ñāṇakiriyā paramassa bhāvo, kammaṃ vāti pāramī, tassa sāvakassa pāramī sāvakapāramī,	2307	
PA_atk-s05_17a:2307_9	taṃ pattoti sāvakapāramippatto. Sāvakapāramippattoti mahāmoggallānattherādiko yo	2307	
PA_atk-s05_17a:2307_10	koci sāvako. Sāvakapāramippattasāvakato atirekassa aññassa sāvakassa abhāvā eko paccekasambuddhoti	23071	
PA_atk-s05_17a:2307_11	āha. Puna paññāpabhedakusalotiādīhi vuttatthameva nigametvā dassesīti. Ñāṇakathāya	23071	
PA_atk-s05_17a:2307_12	yebhuyyena anekāni ñāṇāni niddiṭṭhāni. Paññākathāya yebhuyyena ekāpi paññā nānākāravasena	23071	
PA_atk-s05_17a:2307_13	nānākatvā vuttāti ayaṃ viseso.	23071	
PA_atk-s05_17a:2308	Mahāpaññākathāvaṇṇanā niṭṭhitā.	230	
PA_atk-s05_17a:2309	2. Iddhikathā	230	
PA_atk-s05_17a:2310	Iddhikathāvaṇṇanā	231	
PA_atk-s05_17a:2311_0	9. Idāni paññākathāya anantaraṃ paññānubhāvaṃ dassentena kathitāya iddhikathāya apubbatthānuvaṇṇanā.	2311	
PA_atk-s05_17a:2311_1	Tattha pucchāsu tāva kā iddhīti sabhāvapucchā. Kati iddhiyoti pabhedapucchā. Kati	2311	
PA_atk-s05_17a:2311_2	bhūmiyoti sambhārapucchā. Kati pādāti patiṭṭhapucchā. Kati padānīti āsannakāraṇapucchā.	2311	
PA_atk-s05_17a:2311_3	Kati mūlānīti ādikāraṇapucchā. Visajjanesu ijjhanaṭṭhena iddhīti nipphattiatthena	2311	
PA_atk-s05_17a:2311_4	paṭilābhaṭṭhena cāti attho. Yañhi nipphajjati paṭilabbhati ca, taṃ ijjhatīti vuccati.	2311	
PA_atk-s05_17a:2311_5	Yathāha – “kāmaṃ kāmayamānassa, tassa cetaṃ samijjhatī”ti. “Nekkhammaṃ ijjhatīti	2311	
PA_atk-s05_17a:2311_6	iddhi, paṭiharatīti pāṭihāriya”ntiādi. Aparo nayo – ijjhanaṭṭhena iddhi, upāyasampadāyetaṃ	2311	
PA_atk-s05_17a:2311_7	adhivacanaṃ. Upāyasampadā hi ijjhati adhippetaphalappasavanato. Yathāha – “ayaṃ kho,	2311	
PA_atk-s05_17a:2311_8	citto gahapati, sīlavā kalyāṇadhammo, sace paṇidahissati ‘anāgatamaddhānaṃ rājā assaṃ	2311	
PA_atk-s05_17a:2311_9	cakkavattī’ti. Ijjhissati hi sīlavato cetopaṇidhi visuddhattā”ti. Aparo nayo – etāya	2311	
PA_atk-s05_17a:2311_10	sattā ijjhantīti iddhi. Ijjhantīti iddhā vuddhā ukkaṃsagatā hontīti vuttaṃ hoti.	23111	
PA_atk-s05_17a:2312_0	10. Dasasu iddhīsu adhiṭṭhānavasena nipphannattā adhiṭṭhānā iddhi. Pakativaṇṇavijahanavikāravasena	2312	
PA_atk-s05_17a:2312_1	pavattattā vikubbanā iddhi. Sarīrabbhantare aññassa manomayassa sarīrassa nipphattivasena	2312	
PA_atk-s05_17a:2312_2	pavattattā manomayā iddhi. Ñāṇappavattito pubbe vā pacchā vā taṃkhaṇe vā ñāṇānubhāvanibbatto	2312	
PA_atk-s05_17a:2312_3	viseso ñāṇavipphārā iddhi. Samādhito pubbe vā pacchā vā taṃkhaṇe vā samathānubhāvanibbatto	2312	
PA_atk-s05_17a:2312_4	viseso samādhivipphārā iddhi. Cetovasippattānaṃ ariyānaṃyeva sambhavato ariyā iddhi.	2312	
PA_atk-s05_17a:2312_5	Kammavipākavasena jāto viseso kammavipākajā iddhi. Pubbe katapuññassa jāto viseso	2312	
PA_atk-s05_17a:2312_6	puññavato iddhi. Vijjāya jāto viseso vijjāmayā iddhi. Tena tena sammāpayogena tassa	2312	
PA_atk-s05_17a:2312_7	tassa kammassa ijjhanaṃ tattha tattha sammāpayogapaccayā ijjhanaṭṭhena iddhi.	2312	
PA_atk-s05_17a:2313_0	Iddhiyā catasso bhūmiyoti avisesetvā vuttepi yathālābhavasena adhiṭṭhānavikubbanamanomayiddhiyā	2313	
PA_atk-s05_17a:2313_1	eva bhūmiyo, na sesānaṃ. Vivekajā bhūmīti vivekato vā viveke vā jātā vivekajā bhūmi.	2313	
PA_atk-s05_17a:2313_2	Pītisukhabhūmīti pītisukhayuttā bhūmi. Upekkhāsukhabhūmīti tatramajjhattupekkhāya	2313	
PA_atk-s05_17a:2313_3	ca sukhena ca yuttā bhūmi. Adukkhamasukhābhūmīti adukkhamasukhavedanāyuttā bhūmi.	2313	
PA_atk-s05_17a:2313_4	Tesu paṭhamadutiyāni jhānāni pītipharaṇatā, tīṇi jhānāni sukhapharaṇatā, catutthajjhānaṃ	2313	
PA_atk-s05_17a:2313_5	cetopharaṇatā. Ettha ca purimāni tīṇi jhānāni yasmā pītipharaṇena ca sukhapharaṇena	2313	
PA_atk-s05_17a:2313_6	ca sukhasaññañca lahusaññañca okkamitvā lahumudukammaññakāyo hutvā iddhiṃ pāpuṇāti,	2313	
PA_atk-s05_17a:2313_7	tasmā iminā pariyāyena iddhilābhāya saṃvattanato sambhārabhūmiyoti veditabbāni. Catutthajjhānaṃ	2313	
PA_atk-s05_17a:2313_8	pana iddhilābhāya pakatibhūmiyeva. Iddhilābhāyāti attano santāne pātubhāvavasena	2313	
PA_atk-s05_17a:2313_9	iddhīnaṃ lābhāya. Iddhipaṭilābhāyāti parihīnānaṃ vā iddhīnaṃ vīriyārambhavasena puna	2313	
PA_atk-s05_17a:2313_10	lābhāya, upasaggavasena vā padaṃ vaḍḍhitaṃ. Iddhivikubbanatāyāti iddhiyā vividhakaraṇabhāvāya.	23131	
PA_atk-s05_17a:2313_11	Iddhivisavitāyāti vividhaṃ visesaṃ savati janeti pavattetīti visavī, vividhaṃ savanaṃ	23131	
PA_atk-s05_17a:2313_12	vā assa atthīti visavī, tassa bhāvo visavitā. Tassā visavitāya, iddhiyā vividhavisesapavattanabhāvāyāti	23131	
PA_atk-s05_17a:2313_13	attho. Iddhivasībhāvāyāti iddhiyā issarabhāvāya. Iddhivesārajjāyāti iddhivisāradabhāvāya.	23131	
PA_atk-s05_17a:2313_14	Iddhipādā ñāṇakathāyaṃ vuttatthā.	23131	
PA_atk-s05_17a:2314_0	Chandaṃ ce bhikkhu nissāyāti yadi bhikkhu chandaṃ nissāya chandaṃ adhipatiṃ karitvā.	2314	
PA_atk-s05_17a:2314_1	Labhati samādhinti samādhiṃ paṭilabhati nibbatteti. Sesesupi eseva nayo. Tattha chandavīriyacittavīmaṃsā	2314	
PA_atk-s05_17a:2314_2	cattāri padāni, taṃsampayuttā cattāro samādhī cattāri padānīti evaṃ aṭṭha padāni.	2314	
PA_atk-s05_17a:2314_3	Yasmā pana iddhimuppādetukāmatāchando samādhinā ekato niyuttova iddhilābhāya saṃvattati,	2314	
PA_atk-s05_17a:2314_4	tathā vīriyādayo, tasmā imāni aṭṭha padāni vuttānīti veditabbāni.	2314	
PA_atk-s05_17a:2315_0	Yaṃ taṃ bhagavatā abhiññā uppādetukāmassa yogino kattabbayogavidhiṃ dassentena “so	2315	
PA_atk-s05_17a:2315_1	evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye	2315	
PA_atk-s05_17a:2315_2	ṭhite āneñjappatte”ti cittassa āneñjaṃ vuttaṃ, taṃ thero soḷasadhā dassento soḷasamūlānītiādimāha.	2315	
PA_atk-s05_17a:2315_3	Tattha anonatanti kosajjavasena anonataṃ, asallīnanti attho. Anunnatanti uddhaccavasena	2315	
PA_atk-s05_17a:2315_4	uddhaṃ na āruḷhaṃ, anuddhatanti attho. Anabhinatanti lobhavasena na abhinataṃ, anallīnanti	2315	
PA_atk-s05_17a:2315_5	attho. Abhikāmatāya nataṃ abhinatanti, idaṃ tādisaṃ na hotīti vuttaṃ hoti. Rāgeti	2315	
PA_atk-s05_17a:2315_6	saṅkhāravatthukena lobhena. Anapanatanti dosavasena na apanataṃ, na ghaṭṭananti attho.	2315	
PA_atk-s05_17a:2315_7	“Nataṃ natī”ti atthato ekaṃ. Apagatanatanti apanataṃ, idaṃ tādisaṃ na hotīti vuttaṃ	2315	
PA_atk-s05_17a:2315_8	hoti. Anissitanti anattato diṭṭhattā diṭṭhivasena “attā”ti vā “attaniya”nti vā kiñci	2315	
PA_atk-s05_17a:2315_9	na nissitaṃ. Appaṭibaddhanti paccupakārāsāvasena nappaṭibaddhaṃ. Chandarāgeti sattavatthukena	2315	
PA_atk-s05_17a:2315_10	lobhena. Vippamuttanti vikkhambhanavimuttivasena kāmarāgato vippamuttaṃ. Atha vā	23151	
PA_atk-s05_17a:2315_11	pañcavimuttivasena kāmarāgato vippamuttaṃ. Atha vā pañcavimuttivasena tato tato paṭipakkhato	23151	
PA_atk-s05_17a:2315_12	vippamuttaṃ. Idaṃ puthujjanasekhāsekhānampi abhiññāya uppādanato nirodhasamāpattiñāṇe	23151	
PA_atk-s05_17a:2315_13	“soḷasahi ñāṇacariyāhī”ti vuttanayena ukkaṭṭhaparicchedena vuttaṃ, yathālābhavasena	23151	
PA_atk-s05_17a:2315_14	pana gahetabbaṃ. Kāmarāgeti methunarāgena. Visaññuttanti vikkhambhanato sesakilesehi	23151	
PA_atk-s05_17a:2315_15	visaṃyuttaṃ, ukkaṭṭhanayena samucchedato vā vippayuttaṃ. Kileseti sesakilesena. Vimariyādikatanti	23151	
PA_atk-s05_17a:2315_16	vikkhambhitabbamariyādavasena vigatakilesamariyādaṃ kataṃ, tena tena maggena pahātabbamariyādavasena	23151	
PA_atk-s05_17a:2315_17	vā vigatakilesamariyādaṃ kataṃ. Kilesamariyādeti tena tena pahīnena kilesamariyādena.	23151	
PA_atk-s05_17a:2315_18	Liṅgavipallāso cettha daṭṭhabbo. Ekattagatanti ekārammaṇagataṃ. Nānattakilesehīti	23151	
PA_atk-s05_17a:2315_19	nānārammaṇe pavattamānehi kilesehi. Idaṃ ārammaṇamapekkhitvā vuttaṃ, “anonata”ntiādi	23151	
PA_atk-s05_17a:2315_20	pana kilese eva apekkhitvā. Obhāsagatanti paññāya visadappavattivasena paññobhāsaṃ	23152	
PA_atk-s05_17a:2315_21	gataṃ. Avijjandhakāreti balavaavijjāya. Catasso ca bhūmiyo soḷasa ca mūlāni iddhiyā	23152	
PA_atk-s05_17a:2315_22	pubbabhāgavasena vuttāni, cattāro ca pādā aṭṭha ca padāni pubbabhāgavasena ca sampayogavasena ca vuttānīti.	23152	
PA_atk-s05_17a:2316_0	10. Evaṃ iddhiyā bhūmipādapadamūlabhūte dhamme dassetvā idāni tā iddhiyo dassento	2316	
PA_atk-s05_17a:2316_1	katamā adhiṭṭhānā iddhītiādimāha. Tattha uddesapadānaṃ attho iddhividhañāṇaniddese	2316	
PA_atk-s05_17a:2316_2	vuttoyeva. Idha bhikkhūti imasmiṃ sāsane bhikkhu. Tena sabbapakāravasena iddhividhakārakassa	2316	
PA_atk-s05_17a:2316_3	aññattha abhāvaṃ dīpeti. Imesaṃ dvinnaṃ padānaṃ niddeso heṭṭhā vuttattho. Teneva	2316	
PA_atk-s05_17a:2316_4	ca iddhiyā bhūmipādapadamūlabhūtehi dhammehi samannāgato visuddhimagge vuttehi cuddasahi	2316	
PA_atk-s05_17a:2316_5	pannarasahi vā ākārehi paridamitacittatā ca chandādiekekādhipatisamāpajjanavasena	2316	
PA_atk-s05_17a:2316_6	āvajjanādivasībhāvavasena ca mudukammaññakatacittatā ca vuttā hoti. Balavapubbayogasampanno	2316	
PA_atk-s05_17a:2316_7	pubbayogasampattiyā arahattapaṭilābheneva paṭiladdhābhiññādiguṇo bhikkhu bhūmiādīhi	2316	
PA_atk-s05_17a:2316_8	dhammehi samannāgato hotīti katvā sopi vuttova hoti.	2316	
PA_atk-s05_17a:2317_0	Bahukaṃ āvajjatīti pathavīkasiṇārammaṇaṃ abhiññāpādakaṃ catutthajjhānaṃ samāpajjitvā	2317	
PA_atk-s05_17a:2317_1	vuṭṭhāya sace sataṃ icchati, “sataṃ homi, sataṃ homī”ti parikammakaraṇavasena āvajjati.	2317	
PA_atk-s05_17a:2317_2	Āvajjitvā ñāṇena adhiṭṭhātīti evaṃ parikammaṃ katvā abhiññāñāṇena adhiṭṭhāti. Ettha	2317	
PA_atk-s05_17a:2317_3	parikammaṃ katvā puna pādakajjhānasamāpajjanaṃ na vuttaṃ. Kiñcāpi na vuttaṃ, atha	2317	
PA_atk-s05_17a:2317_4	kho aṭṭhakathāyaṃ “āvajjatīti parikammavaseneva vuttaṃ, āvajjitvā ñāṇena adhiṭṭhātīti	2317	
PA_atk-s05_17a:2317_5	abhiññāñāṇavasena vuttaṃ, tasmā bahukaṃ āvajjati, tato tesaṃ parikammacittānaṃ avasāne	2317	
PA_atk-s05_17a:2317_6	samāpajjati, samāpattito vuṭṭhahitvā puna ‘bahuko homī’ti āvajjitvā tato paraṃ pavattānaṃ	2317	
PA_atk-s05_17a:2317_7	tiṇṇaṃ catunnaṃ vā pubbabhāgacittānaṃ anantarā uppannena sanniṭṭhāpanavasena adhiṭṭhānanti	2317	
PA_atk-s05_17a:2317_8	laddhanāmena ekeneva abhiññāñāṇena adhiṭṭhātīti evamettha attho daṭṭhabbo”ti vuttattā	2317	
PA_atk-s05_17a:2317_9	evameva daṭṭhabbaṃ. Yathā “bhuñjitvā sayatī”ti vutte pānīyaṃ apivitvā hatthadhovanādīni	2317	
PA_atk-s05_17a:2317_10	akatvā bhuttānantarameva sayatīti attho na hotīti antarā santesupi aññesu kiccesu	23171	
PA_atk-s05_17a:2317_11	“bhutvā sayatī”ti vuccati, evamidhāpīti daṭṭhabbaṃ. Paṭhamaṃ pādakajjhānasamāpajjanampi	23171	
PA_atk-s05_17a:2317_12	hi pāḷiyaṃ avuttamevāti. Tena pana adhiṭṭhānañāṇena saheva sataṃ hoti. Sahassepi	23171	
PA_atk-s05_17a:2317_13	satasahassepi eseva nayo. Sace evaṃ na ijjhati, puna parikammaṃ katvā dutiyampi samāpajjitvā	23171	
PA_atk-s05_17a:2317_14	vuṭṭhāya adhiṭṭhātabbaṃ. Saṃyuttaṭṭhakathāyañhi “ekavāraṃ dvivāraṃ samāpajjituṃ vaṭṭatī”ti	23171	
PA_atk-s05_17a:2317_15	vuttaṃ. Tattha pādakajjhānacittaṃ nimittārammaṇaṃ, parikammacittāni satārammaṇāni	23171	
PA_atk-s05_17a:2317_16	vā sahassārammaṇāni vā. Tāni ca kho vaṇṇavasena, na paṇṇattivasena. Adhiṭṭhānacittampi	23171	
PA_atk-s05_17a:2317_17	tatheva satārammaṇaṃ vā sahassārammaṇaṃ vā. Taṃ pubbe vuttaappanācittamiva gotrabhuanantaraṃ	23171	
PA_atk-s05_17a:2317_18	ekameva uppajjati rūpāvacaracatutthajjhānikaṃ.	23171	
PA_atk-s05_17a:2318_0	Yathāyasmā cūḷapanthako ekopi hutvā bahudhā hotīti bahudhābhāvassa kāyasakkhidassanatthaṃ	2318	
PA_atk-s05_17a:2318_1	vuttaṃ. Vattamānavacanaṃ panettha therassa tathākaraṇapakatikattā tassa dharamānakālattā	2318	
PA_atk-s05_17a:2318_2	ca katanti veditabbaṃ. Eko hotīti vārepi eseva nayo.	2318	
PA_atk-s05_17a:2319_0	Tatridaṃ vatthu – te dve bhātaro kira therā panthe jātattā “panthakā”ti nāmaṃ labhiṃsu.	2319	
PA_atk-s05_17a:2319_1	Tesu jeṭṭho mahāpanthako pabbajitvā saha paṭisambhidāhi arahattaṃ pāpuṇi. So arahā	2319	
PA_atk-s05_17a:2319_2	hutvā cūḷapanthakaṃ pabbājetvā –	2319	
PA_atk-s05_17a:2320	“Padumaṃ yathā kokanadaṃ sugandhaṃ, pāto siyā phullamavītagandhaṃ;	232	
PA_atk-s05_17a:2321	Aṅgīrasaṃ passa virocamānaṃ, tapantamādiccamivantalikkhe”ti. –	232	
PA_atk-s05_17a:2322_0	Imaṃ gāthaṃ adāsi. So taṃ catūhi māsehi paguṇaṃ kātuṃ nāsakkhi. Atha naṃ thero “abhabbo	2322	
PA_atk-s05_17a:2322_1	tvaṃ imasmiṃ sāsane, nikkhama ito”ti āha. Tasmiñca kāle thero bhattuddesako hoti.	2322	
PA_atk-s05_17a:2322_2	Jīvako komārabhacco bahuṃ mālāgandhavilepanaṃ ādāya attano ambavanaṃ gantvā satthāraṃ	2322	
PA_atk-s05_17a:2322_3	pūjetvā dhammaṃ sutvā dasabalaṃ vanditvā theraṃ upasaṅkamitvā “sve, bhante, buddhappamukhāni	2322	
PA_atk-s05_17a:2322_4	pañca bhikkhusatāni ādāya amhākaṃ nivesane bhikkhaṃ gaṇhathā”ti āha. Theropi “ṭhapetvā	2322	
PA_atk-s05_17a:2322_5	cūḷapanthakaṃ sesānaṃ adhivāsemī”ti āha. Taṃ sutvā cūḷapanthako bhiyyoso mattāya	2322	
PA_atk-s05_17a:2322_6	domanassappatto hutvā punadivase pātova vihārā nikkhamitvā sāsane sāpekkhatāya vihāradvārakoṭṭhake rodamāno aṭṭhāsi.	2322	
PA_atk-s05_17a:2323_0	Bhagavā tassa upanissayaṃ disvā taṃ upasaṅkamitvā “kasmā rodasī”ti āha. So taṃ pavattiṃ	2323	
PA_atk-s05_17a:2323_1	ācikkhi. Bhagavā “na sajjhāyaṃ kātuṃ asakkonto mama sāsane abhabbo nāma hoti, mā	2323	
PA_atk-s05_17a:2323_2	soci, panthakā”ti cakkacittatalena pāṇinā tassa sīsaṃ parāmasitvā taṃ bāhāyaṃ gahetvā	2323	
PA_atk-s05_17a:2323_3	vihāraṃ pavisitvā gandhakuṭipamukhe nisīdāpetvā iddhiyā abhisaṅkhataṃ parisuddhaṃ	2323	
PA_atk-s05_17a:2323_4	pilotikakhaṇḍaṃ “imaṃ pilotikaṃ ‘rajoharaṇaṃ rajoharaṇa’nti hatthena parimajjanto	2323	
PA_atk-s05_17a:2323_5	nisīda, panthakā”ti vatvā tassa pilotikakhaṇḍaṃ datvā kāle ārocite bhikkhusaṅghaparivuto	2323	
PA_atk-s05_17a:2323_6	jīvakassa gehaṃ gantvā paññattāsane nisīdi. Tassa taṃ pilotikakhaṇḍaṃ tathāparimajjantassa	2323	
PA_atk-s05_17a:2323_7	kiliṭṭhaṃ hutvā kamena kāḷavaṇṇaṃ ahosi. So “idaṃ parisuddhaṃ pilotikakhaṇḍaṃ, natthettha	2323	
PA_atk-s05_17a:2323_8	doso, attabhāvaṃ nissāya panāyaṃ doso”ti saññaṃ paṭilabhitvā pañcasu khandhesu ñāṇaṃ	2323	
PA_atk-s05_17a:2323_9	otāretvā vipassanaṃ vaḍḍhesi. Athassa bhagavā obhāsaṃ vissajjetvā purato nisinno	2323	
PA_atk-s05_17a:2323_10	viya paññāyamānarūpo hutvā imā obhāsagāthā abhāsi –	23231	
PA_atk-s05_17a:2324	“Rāgo rajo na ca pana reṇu vuccati, rāgassetaṃ adhivacanaṃ rajoti;	232	
PA_atk-s05_17a:2325	Etaṃ rajaṃ vippajahitva bhikkhavo, viharanti te vigatarajassa sāsane.	232	
PA_atk-s05_17a:2326	“Doso…pe… sāsane.	232	
PA_atk-s05_17a:2327	“Moho rajo na ca pana reṇu vuccati, mohassetaṃ adhivacanaṃ rajoti;	232	
PA_atk-s05_17a:2328	Etaṃ rajaṃ vippajahitva bhikkhavo, viharanti te vigatarajassa sāsane. ;	232	
PA_atk-s05_17a:2329	“Adhicetaso appamajjato, munino monapathesu sikkhato;	232	
PA_atk-s05_17a:2330	Sokā na bhavanti tādino, upasantassa sadā satīmato”ti. ;	233	
PA_atk-s05_17a:2331_0	Gāthāpariyosāne thero saha paṭisambhidāhi arahattaṃ pāpuṇi. So manomayajjhānalābhī	2331	
PA_atk-s05_17a:2331_1	hutvā eko hutvā bahudhā, bahudhā hutvā eko bhavituṃ samattho ahosi. Arahattamaggenevassa	2331	
PA_atk-s05_17a:2331_2	tīṇi piṭakāni cha ca abhiññā āgamiṃsu.	2331	
PA_atk-s05_17a:2332_0	Jīvakopi kho dasabalassa dakkhiṇodakaṃ upanāmesi. Satthā pattaṃ hatthena pidahitvā	2332	
PA_atk-s05_17a:2332_1	“kiṃ bhante”ti puṭṭho “vihāre eko bhikkhu atthi, jīvakā”ti āha. So purisaṃ pesesi	2332	
PA_atk-s05_17a:2332_2	“gaccha ayyaṃ gahetvā sīghaṃ ehī”ti. Cūḷapanthakatthero tassa purisassa pure āgamanāyeva	2332	
PA_atk-s05_17a:2332_3	bhātaraṃ attano pattavisesaṃ ñāpetukāmo bhikkhusahassaṃ nimminitvā ekampi ekena asadisaṃ,	2332	
PA_atk-s05_17a:2332_4	ekassāpi ca cīvaravicāraṇādisāmaṇakakammaṃ aññena asadisaṃ akāsi. Puriso gantvā vihāre	2332	
PA_atk-s05_17a:2332_5	bahū bhikkhū disvā paccāgantvā “bahū, bhante, vihāre bhikkhū, pakkositabbaṃ ayyaṃ	2332	
PA_atk-s05_17a:2332_6	na passāmī”ti jīvakassa kathesi. Jīvako satthāraṃ pucchitvā tassa nāmaṃ vatvā puna	2332	
PA_atk-s05_17a:2332_7	taṃ pesesi. So gantvā “cūḷapanthako nāma kataro bhante”ti pucchi. “Ahaṃ cūḷapanthako,	2332	
PA_atk-s05_17a:2332_8	ahaṃ cūḷapanthako”ti sakiṃyeva mukhasahassaṃ kathesi. So puna gantvā “sabbepi kira	2332	
PA_atk-s05_17a:2332_9	cūḷapanthakā, ahaṃ pakkositabbaṃ na jānāmī”ti āha. Jīvako paṭividdhasaccatāya “iddhimā	2332	
PA_atk-s05_17a:2332_10	bhikkhū”ti nayato aññāsi. Bhagavā āha – “gaccha, yaṃ paṭhamaṃ passasi, taṃ cīvarakaṇṇe	23321	
PA_atk-s05_17a:2332_11	gahetvā satthā taṃ āmantetīti vatvā ānehī”ti. So gantvā tathā akāsi. Tāvadeva sabbepi	23321	
PA_atk-s05_17a:2332_12	nimmitā antaradhāyiṃsu. Thero taṃ uyyojetvā mukhadhovanādisarīrakiccaṃ niṭṭhapetvā	23321	
PA_atk-s05_17a:2332_13	paṭhamataraṃ gantvā paññattāsane nisīdi. Tasmiṃ khaṇe satthā dakkhiṇodakaṃ gaṇhitvā	23321	
PA_atk-s05_17a:2332_14	bhattakiccaṃ katvā cūḷapanthakatthereneva bhattānumodanaṃ dhammakathaṃ kathāpesi.	23321	
PA_atk-s05_17a:2332_15	Thero dīghamajjhimāgamappamāṇaṃ dhammakathaṃ kathesīti.	23321	
PA_atk-s05_17a:2333_0	Aññe bhikkhū adhiṭṭhānena manomayaṃ kāyaṃ abhinimminitvā tayo vā cattāro vā abhinimminanti,	2333	
PA_atk-s05_17a:2333_1	bahuke ekasadiseyeva ca katvā nimminanti ekavidhameva kammaṃ kurumāne. Cūḷapanthakatthero	2333	
PA_atk-s05_17a:2333_2	pana ekāvajjaneneva bhikkhusahassaṃ māpesi. Dvepi jane na ekasadise akāsi, na ekavidhaṃ	2333	
PA_atk-s05_17a:2333_3	kammaṃ kurumāne. Tasmā manomayaṃ kāyaṃ abhinimminantānaṃ aggo nāma jāto. Aññe pana	2333	
PA_atk-s05_17a:2333_4	bahū aniyametvā nimmitā iddhimatā sadisāva honti. Ṭhānanisajjādīsu ca bhāsitatuṇhībhāvādīsu	2333	
PA_atk-s05_17a:2333_5	ca yaṃ yaṃ iddhimā karoti, taṃ tadeva karonti. Sace pana nānāvaṇṇaṃ kātukāmo hoti	2333	
PA_atk-s05_17a:2333_6	keci paṭhamavaye keci majjhimavaye keci pacchimavaye, tathā dīghakese upaḍḍhamuṇḍe	2333	
PA_atk-s05_17a:2333_7	muṇḍe missakakese upaḍḍharattacīvare paṇḍukacīvare padabhāṇadhammakathāsarabhaññapañhāpucchanapañhāvisajjanarajanapacanacīvarasibbanadhovanādīni	2333	
PA_atk-s05_17a:2333_8	karonte aparepi vā nānappakārake kātukāmo hoti, tena pādakajjhānato vuṭṭhāya “ettakā	2333	
PA_atk-s05_17a:2333_9	bhikkhū paṭhamavayā hontū”tiādinā nayena parikammaṃ katvā puna samāpajjitvā vuṭṭhāya	2333	
PA_atk-s05_17a:2333_10	adhiṭṭhātabbaṃ, adhiṭṭhānacittena saddhiṃ icchiticchitappakārāyeva hontīti. Eseva	23331	
PA_atk-s05_17a:2333_11	nayo bahudhāpi hutvā eko hotītiādīsu.	23331	
PA_atk-s05_17a:2334_0	Ayaṃ pana viseso – pakatiyā bahukoti nimmitakālabbhantare nimmitapakatiyā bahuko.	2334	
PA_atk-s05_17a:2334_1	Iminā ca bhikkhunā evaṃ bahubhāvaṃ nimminitvā puna “ekova hutvā caṅkamissāmi, sajjhāyaṃ	2334	
PA_atk-s05_17a:2334_2	karissāmi, pañhaṃ pucchissāmī”ti cintetvā vā, “ayaṃ vihāro appabhikkhuko, sace keci	2334	
PA_atk-s05_17a:2334_3	āgamissanti ‘kuto ime ettakā ekasadisā bhikkhū, addhā therassa esa ānubhāvo’ti maṃ	2334	
PA_atk-s05_17a:2334_4	jānissantī”ti appicchatāya vā antarāva “eko homī”ti icchantena pādakajjhānaṃ samāpajjitvā	2334	
PA_atk-s05_17a:2334_5	vuṭṭhāya “eko homī”ti parikammaṃ katvā puna samāpajjitvā vuṭṭhāya “eko homī”ti adhiṭṭhātabbaṃ.	2334	
PA_atk-s05_17a:2334_6	Adhiṭṭhānacittena saddhiṃyeva eko hoti. Evaṃ akaronto pana yathāparicchinnakālavasena sayameva eko hoti.	2334	
PA_atk-s05_17a:2335_0	11. Āvibhāvanti padaṃ nikkhipitvā kenaci anāvaṭaṃ hotīti vuttattā kenaci anāvaṭapadena	2335	
PA_atk-s05_17a:2335_1	āvibhāvapadassa pākaṭabhāvattho vutto. “Hotī”ti padena “karotī”ti pāṭhaseso vutto	2335	
PA_atk-s05_17a:2335_2	hoti. Pākaṭaṃ hontañhi āvibhāve kate hoti. Kenaci anāvaṭanti kuṭṭādinā yena kenaci	2335	
PA_atk-s05_17a:2335_3	anāvaṭaṃ āvaraṇavirahitaṃ. Appaṭicchannanti uparito acchāditaṃ. Tadeva anāvaṭattā	2335	
PA_atk-s05_17a:2335_4	vivaṭaṃ. Appaṭicchannattā pākaṭaṃ. Tirobhāvanti antaritabhāvaṃ karoti. Āvaṭaṃyeva	2335	
PA_atk-s05_17a:2335_5	tena āvaraṇena pihitaṃ. Paṭicchannaṃyeva tena paṭicchādanena paṭikujjitaṃ.	2335	
PA_atk-s05_17a:2336_0	Ākāsakasiṇasamāpattiyāti paricchedākāsakasiṇe uppāditāya catutthajjhānasamāpattiyā.	2336	
PA_atk-s05_17a:2336_1	Lābhīti lābho assa atthīti lābhī. Aparikkhitteti kenaci samantato aparikkhitte padese.	2336	
PA_atk-s05_17a:2336_2	Idha ākāsakasiṇasseva vuttattā tattha bhāvitameva jhānaṃ ākāsakaraṇassa paccayo hoti,	2336	
PA_atk-s05_17a:2336_3	na aññanti daṭṭhabbaṃ. Upariāpokasiṇādīsupi tadārammaṇameva jhānaṃ daṭṭhabbaṃ, na	2336	
PA_atk-s05_17a:2336_4	aññaṃ. Pathaviṃ āvajjati, udakaṃ āvajjati, ākāsaṃ āvajjatīti pakatipathavīudakaākāse	2336	
PA_atk-s05_17a:2336_5	āvajjati. Antalikkheti tassa ākāsassa pathavito dūrākāsabhāvaṃ dīpeti.	2336	
PA_atk-s05_17a:2337_0	12. Candimasūriyaparimajjane kasiṇaniyamaṃ akatvā “iddhimā cetovasippatto”ti avisesena	2337	
PA_atk-s05_17a:2337_1	vuttattā natthettha kasiṇasamāpattiniyamoti veditabbaṃ. Nisinnako vā nipannako vāti	2337	
PA_atk-s05_17a:2337_2	nisinno vā nipanno vā. Imeheva itarairiyāpathadvayampi vuttameva hoti. Hatthapāse	2337	
PA_atk-s05_17a:2337_3	hotūti hatthasamīpe hotu. Hatthapasse hotūtipi pāṭho. Idaṃ tathā kātukāmassa vasena	2337	
PA_atk-s05_17a:2337_4	vuttaṃ. Ayaṃ pana tattha gantvāpi hatthaṃ vaḍḍhetvāpi āmasati. Āmasatīti īsakaṃ phusati.	2337	
PA_atk-s05_17a:2337_5	Parāmasatīti bāḷhaṃ phusati. Parimajjatīti samantato phusati. Rūpagatanti hatthapāse ṭhitarūpameva.	2337	
PA_atk-s05_17a:2338_0	Dūrepi santike adhiṭṭhātīti pādakajjhānato vuṭṭhāya dūre devalokaṃ vā brahmalokaṃ	2338	
PA_atk-s05_17a:2338_1	vā āvajjati “santike hotū”ti. Āvajjitvā parikammaṃ katvā puna samāpajjitvā vuṭṭhāya	2338	
PA_atk-s05_17a:2338_2	ñāṇena adhiṭṭhāti “santike hotū”ti. Santike hoti. Esa nayo sesapadesupi. Brahmalokaṃ	2338	
PA_atk-s05_17a:2338_3	pana gantukāmassa dūrassa santikakaraṇaṃ vatvā brahmalokagamanassa anupakārampi imāya	2338	
PA_atk-s05_17a:2338_4	iddhiyā ijjhamānavisesaṃ dassento santikepītiādimāha. Tattha na kevalaṃ thokakaraṇabahukaraṇameva,	2338	
PA_atk-s05_17a:2338_5	“amadhuraṃ madhura”ntiādīsupi yaṃ yaṃ icchati, taṃ sabbaṃ iddhimato ijjhati. Aparo	2338	
PA_atk-s05_17a:2338_6	nayo – dūrepi santike adhiṭṭhātīti dūre brahmalokaṃ vā manussalokassa santike adhiṭṭhāti.	2338	
PA_atk-s05_17a:2338_7	Santikepi dūre adhiṭṭhātīti santike manussalokaṃ vā dūre brahmaloke adhiṭṭhāti. Bahukampi	2338	
PA_atk-s05_17a:2338_8	thokaṃ adhiṭṭhātīti sace brahmāno bahū sannipatitā honti, mahāattabhāvattā dassanūpacāraṃ	2338	
PA_atk-s05_17a:2338_9	savanūpacāraṃ pajahanti, dassanūpacāre ca savanūpacāre ca ekajjhaṃ saṅkhipitvā bahukampi	2338	
PA_atk-s05_17a:2338_10	thokanti adhiṭṭhāti. Thokampi bahukaṃ adhiṭṭhātīti sace mahāparivārena gantukāmo	23381	
PA_atk-s05_17a:2338_11	hoti, ekakattā thokaṃ attānaṃ bahukaṃ adhiṭṭhahitvā mahāparivāro gacchatīti evamettha	23381	
PA_atk-s05_17a:2338_12	attho daṭṭhabbo. Evaṃ sati catubbidhampi taṃ brahmalokagamane upakāro hoti.	23381	
PA_atk-s05_17a:2339_0	Dibbena cakkhunā tassa brahmuno rūpaṃ passatīti idha ṭhito ālokaṃ vaḍḍhetvā yassa	2339	
PA_atk-s05_17a:2339_1	brahmuno rūpaṃ daṭṭhukāmo, dibbena cakkhunā tassa brahmuno rūpaṃ passati. Idheva	2339	
PA_atk-s05_17a:2339_2	ṭhito dibbāya sotadhātuyā tassa brahmuno bhāsamānassa saddaṃ suṇāti. Cetopariyañāṇena	2339	
PA_atk-s05_17a:2339_3	tassa brahmuno cittaṃ pajānāti. Dissamānenāti cakkhunā pekkhiyamānena. Kāyavasena	2339	
PA_atk-s05_17a:2339_4	cittaṃ pariṇāmetīti rūpakāyassa vasena cittaṃ pariṇāmeti. Pādakajjhānacittaṃ gahetvā	2339	
PA_atk-s05_17a:2339_5	kāye āropeti, kāyānugatikaṃ karoti dandhagamanaṃ. Kāyagamanañhi dandhaṃ hoti. Adhiṭṭhātīti	2339	
PA_atk-s05_17a:2339_6	tasseva vevacanaṃ, sanniṭṭhāpetīti attho. Sukhasaññañca lahusaññañca okkamitvāti	2339	
PA_atk-s05_17a:2339_7	pādakajjhānārammaṇena iddhicittena sahajātaṃ sukhasaññañca lahusaññañca okkamitvā	2339	
PA_atk-s05_17a:2339_8	pavisitvā phusitvā pāpuṇitvā. Sukhasaññā ca nāma upekkhāsampayuttasaññā. Upekkhā	2339	
PA_atk-s05_17a:2339_9	hi santaṃ sukhanti vuttā, sāyeva saññā nīvaraṇehi ceva vitakkādipaccanīkehi ca vimuttattā	2339	
PA_atk-s05_17a:2339_10	lahusaññātipi veditabbā. Taṃ okkantassa panassa karajakāyopi tūlapicu viya sallahuko	23391	
PA_atk-s05_17a:2339_11	hoti. So evaṃ vātakkhittatūlapicunā viya sallahukena dissamānena kāyena brahmalokaṃ	23391	
PA_atk-s05_17a:2339_12	gacchati. Evaṃ gacchanto ca sace icchati, pathavīkasiṇavasena ākāse maggaṃ nimminitvā	23391	
PA_atk-s05_17a:2339_13	padasā gacchati. Sace icchati, ākāse pathavīkasiṇavaseneva pade pade padumaṃ nimminitvā	23391	
PA_atk-s05_17a:2339_14	padume padume padaṃ nikkhipanto padasā gacchati. Sace icchati, vāyokasiṇavasena vātaṃ	23391	
PA_atk-s05_17a:2339_15	adhiṭṭhahitvā tūlapicu viya vāyunā gacchati. Apica gantukāmatāva ettha pamāṇaṃ. Sati	23391	
PA_atk-s05_17a:2339_16	hi gantukāmatāya evaṃkatacittādhiṭṭhāno adhiṭṭhānavegakkhittova so jiyāvegakkhitto	23391	
PA_atk-s05_17a:2339_17	saro viya dissamāno gacchati.	23391	
PA_atk-s05_17a:2340_0	Cittavasena kāyaṃ pariṇāmetīti karajakāyaṃ gahetvā pādakajjhānacitte āropeti, cittānugatikaṃ	2340	
PA_atk-s05_17a:2340_1	karoti sīghagamanaṃ. Cittagamanañhi sīghaṃ hoti. Sukhasaññañca lahusaññañca okkamitvāti	2340	
PA_atk-s05_17a:2340_2	rūpakāyārammaṇena iddhicittena sahajātaṃ sukhasaññañca lahusaññañca. Sesaṃ vuttanayeneva	2340	
PA_atk-s05_17a:2340_3	veditabbaṃ. Idaṃ pana cittagamanameva hoti. Evaṃ adissamānena kāyena gacchanto panāyaṃ	2340	
PA_atk-s05_17a:2340_4	kiṃ tassādhiṭṭhānacittassa uppādakkhaṇe gacchati? Udāhu ṭhitikkhaṇe bhaṅgakkhaṇe	2340	
PA_atk-s05_17a:2340_5	vāti vutte “tīsupi khaṇesu gacchatī”ti thero āha. Kiṃ pana so sayaṃ gacchati, nimmitaṃ	2340	
PA_atk-s05_17a:2340_6	pesetīti? Yathāruci karoti. Idha panassa sayaṃ gamanameva āgataṃ.	2340	
PA_atk-s05_17a:2341_0	Manomayanti adhiṭṭhānamanena nimmitattā manomayaṃ. Sabbaṅgapaccaṅganti sabbaaṅgapaccaṅgavantaṃ.	2341	
PA_atk-s05_17a:2341_1	Ahīnindriyanti idaṃ cakkhusotādīnaṃ saṇṭhānavasena vuttaṃ, nimmitarūpe pana pasādo	2341	
PA_atk-s05_17a:2341_2	nāma natthi. Sace so iddhimā caṅkamati, nimmitopi tattha caṅkamatītiādi sabbaṃ sāvakanimmitaṃ	2341	
PA_atk-s05_17a:2341_3	sandhāya vuttaṃ. Buddhanimmitā pana yaṃ yaṃ bhagavā karoti, taṃ tampi karonti, bhagavato	2341	
PA_atk-s05_17a:2341_4	cittavasena aññampi karontīti. Dhūmāyati pajjalatīti tejokasiṇavasena. Dhammaṃ bhāsatītiādīni	2341	
PA_atk-s05_17a:2341_5	tīṇi aniyametvā vuttāni. Santiṭṭhatīti saṅgamma tiṭṭhati. Sallapatīti saṅgamma lapati.	2341	
PA_atk-s05_17a:2341_6	Sākacchaṃ samāpajjatīti aññamaññassa uttarapaccuttaradānavasena saṃkathaṃ karoti.	2341	
PA_atk-s05_17a:2341_7	Ettha ca yaṃ so iddhimā idheva ṭhito dibbena cakkhunā rūpaṃ passati, dibbāya sotadhātuyā	2341	
PA_atk-s05_17a:2341_8	saddaṃ suṇāti, cetopariyañāṇena cittaṃ pajānāti, yampi so idheva ṭhito tena brahmunā	2341	
PA_atk-s05_17a:2341_9	saddhiṃ santiṭṭhati, sallapati, sākacchaṃ samāpajjati, yampissa “dūrepi santike adhiṭṭhātī”tiādikaṃ	2341	
PA_atk-s05_17a:2341_10	adhiṭṭhānaṃ, yampi so dissamānena vā adissamānena vā kāyena brahmalokaṃ gacchati,	23411	
PA_atk-s05_17a:2341_11	ettāvatā na kāyena vasaṃ vatteti. Yañca kho “so tassa brahmuno purato rūpiṃ abhinimminātī”tiādinā	23411	
PA_atk-s05_17a:2341_12	nayena vuttavidhānaṃ āpajjati, ettāvatā kāyena vasaṃ vatteti nāma. Sesaṃ pana kāyena	23411	
PA_atk-s05_17a:2341_13	vasavattanāya pubbabhāgadassanatthaṃ vuttanti. Ayaṃ tāva adhiṭṭhānā iddhi.	23411	
PA_atk-s05_17a:2342_0	13. Vikubbaniddhiniddese sikhissa bhagavato sāvakanidassanaṃ vikubbaniddhiyā kāyasakkhipuggaladassanatthaṃ	2342	
PA_atk-s05_17a:2342_1	vuttaṃ. Tampi dassento paṭhamaṃ tāva brahmaloke ṭhito sahassilokadhātuṃ sarena viññāpesīti	2342	
PA_atk-s05_17a:2342_2	ativiya acchariyaabbhutabhūtaṃ sahassilokadhātuyā saddasavanaṃ adhiṭṭhāniddhiṃ dassesi.	2342	
PA_atk-s05_17a:2342_3	Idāni tassa vatthussa paridīpanatthamidaṃ vuccati – imasmā hi kappā ekatiṃse kappe	2342	
PA_atk-s05_17a:2342_4	sikhī bhagavā anantarajātiyā tusitapurato cavitvā aruṇavatīnagare aruṇavato rañño	2342	
PA_atk-s05_17a:2342_5	pabhāvatiyā nāma mahesiyā kucchismiṃ nibbattitvā paripakkañāṇo mahābhinikkhamanaṃ	2342	
PA_atk-s05_17a:2342_6	nikkhamitvā bodhimaṇḍe sabbaññutaññāṇaṃ paṭivijjhitvā pavattavaradhammacakko aruṇavatiṃ	2342	
PA_atk-s05_17a:2342_7	nissāya viharanto ekadivasaṃ pātova sarīrapaṭijagganaṃ katvā mahābhikkhusaṅghaparivāro	2342	
PA_atk-s05_17a:2342_8	“aruṇavatiṃ piṇḍāya pavisissāmī”ti nikkhamitvā vihāradvārakoṭṭhakasamīpe ṭhito abhibhuṃ	2342	
PA_atk-s05_17a:2342_9	nāma aggasāvakaṃ āmantesi – “atippago kho, bhikkhu, aruṇavatiṃ piṇḍāya pavisituṃ.	2342	
PA_atk-s05_17a:2342_10	Yena aññataro brahmaloko tenupasaṅkamissāmā”ti. Yathāha –	23421	
PA_atk-s05_17a:2343_0	“Atha kho, bhikkhave, sikhī bhagavā arahaṃ sammāsambuddho abhibhuṃ bhikkhuṃ āmantesi	2343	
PA_atk-s05_17a:2343_1	– ‘āyāma, brāhmaṇa, yena aññataro brahmaloko, tenupasaṅkamissāma yāva bhattassa kālo	2343	
PA_atk-s05_17a:2343_2	bhavissatī’ti. ‘Evaṃ bhante’ti kho, bhikkhave, abhibhū bhikkhu sikhissa bhagavato	2343	
PA_atk-s05_17a:2343_3	arahato sammāsambuddhassa paccassosi. Atha kho, bhikkhave, sikhī ca bhagavā abhibhū	2343	
PA_atk-s05_17a:2343_4	ca bhikkhu yena aññataro brahmaloko, tenupasaṅkamiṃsū”ti.	2343	
PA_atk-s05_17a:2344_0	Tattha mahābrahmā sammāsambuddhaṃ disvā attamano paccuggamanaṃ katvā brahmāsanaṃ	2344	
PA_atk-s05_17a:2344_1	paññāpetvā adāsi. Therassāpi anucchavikaṃ āsanaṃ paññāpayiṃsu. Nisīdi bhagavā paññatte	2344	
PA_atk-s05_17a:2344_2	āsane, theropi attano pattāsane nisīdi. Mahābrahmāpi dasabalaṃ vanditvā ekamantaṃ	2344	
PA_atk-s05_17a:2344_3	nisīdi. Tenāha – atha kho, bhikkhave, sikhī bhagavā arahaṃ sammāsambuddho abhibhuṃ	2344	
PA_atk-s05_17a:2344_4	bhikkhuṃ āmantesi – “paṭibhātu, brāhmaṇa, taṃ brahmuno ca brahmaparisāya ca brahmapārisajjānañca	2344	
PA_atk-s05_17a:2344_5	dhammī kathā”ti. “Evaṃ, bhante”ti kho, bhikkhave, abhibhū bhikkhu sikhissa bhagavato	2344	
PA_atk-s05_17a:2344_6	arahato sammāsambuddhassa paṭissuṇitvā brahmuno ca brahmaparisāya ca brahmapārisajjānañca	2344	
PA_atk-s05_17a:2344_7	dhammakathaṃ kathesi. There dhammakathaṃ kathente brahmāno ujjhāyiṃsu “cirassañca	2344	
PA_atk-s05_17a:2344_8	mayaṃ satthu brahmalokāgamanaṃ labhimhā, ayañca bhikkhu ṭhapetvā satthāraṃ sayaṃ	2344	
PA_atk-s05_17a:2344_9	dhammakathaṃ ārabhī”ti. Satthā tesaṃ anattamanabhāvaṃ ñatvā abhibhuṃ bhikkhuṃ etadavoca	2344	
PA_atk-s05_17a:2344_10	– “ujjhāyanti kho te, brāhmaṇa, brahmā ca brahmaparisā ca brahmapārisajjā ca. Tena	23441	
PA_atk-s05_17a:2344_11	hi, tvaṃ brāhmaṇa, bhiyyoso mattāya saṃvejehī”ti. Thero satthu vacanaṃ sampaṭicchitvā	23441	
PA_atk-s05_17a:2344_12	anekavihitaṃ iddhivikubbanaṃ katvā sahassilokadhātuṃ sarena viññāpento –	23441	
PA_atk-s05_17a:2345	“Ārambhatha nikkamatha, yuñjatha buddhasāsane;	234	
PA_atk-s05_17a:2346	Dhunātha maccuno senaṃ, naḷāgāraṃva kuñjaro.	234	
PA_atk-s05_17a:2347	“Yo imasmiṃ dhammavinaye, appamatto vihassati;	234	
PA_atk-s05_17a:2348	Pahāya jātisaṃsāraṃ, dukkhassantaṃ karissatī”ti. –	234	
PA_atk-s05_17a:2349	Imaṃ gāthādvayaṃ abhāsi.	234	
PA_atk-s05_17a:2350_0	Kiṃ pana katvā thero sahassilokadhātuṃ sarena viññāpesīti? Nīlakasiṇaṃ tāva samāpajjitvā	2350	
PA_atk-s05_17a:2350_1	vuṭṭhāya abhiññāñāṇena cakkavāḷasahasse sabbattha andhakāraṃ phari. Tato “kimidaṃ	2350	
PA_atk-s05_17a:2350_2	andhakāra”nti sattānaṃ ābhoge uppanne ālokakasiṇaṃ samāpajjitvā vuṭṭhāya ālokaṃ dassesi.	2350	
PA_atk-s05_17a:2350_3	“Kiṃ āloko aya”nti vicinantānaṃ attānaṃ dassesi. Cakkavāḷasahasse ca devamanussā	2350	
PA_atk-s05_17a:2350_4	añjaliṃ paggaṇhitvā theraṃyeva namassamānā aṭṭhaṃsu. Thero “mahājano mayhaṃ dhammaṃ	2350	
PA_atk-s05_17a:2350_5	desentassa saddaṃ suṇātū”ti imā gāthā abhāsi. Sabbe osaṭāya parisāya majjhe nisīditvā	2350	
PA_atk-s05_17a:2350_6	dhammaṃ desentassa viya saddaṃ assosuṃ. Atthopi tesaṃ pākaṭo ahosi. Taṃ viññāpanaṃ	2350	
PA_atk-s05_17a:2350_7	sandhāya “sarena viññāpesī”ti vuttaṃ. Tena kataṃ anekavihitaṃ iddhivikubbanaṃ sandhāya	2350	
PA_atk-s05_17a:2350_8	puna so dissamānenapītiādi vuttaṃ. Tattha dhammaṃ desesīti paṭhamaṃ vuttappakāraṃ	2350	
PA_atk-s05_17a:2350_9	iddhivikubbanaṃ dassento dhammaṃ desesi, tato yathāvuttakkamena dve gāthā bhāsanto	2350	
PA_atk-s05_17a:2350_10	sarena viññāpesīti veditabbaṃ. Dissamānenapi kāyenātiādīsu ca itthaṃbhūtalakkhaṇe	23501	
PA_atk-s05_17a:2350_11	karaṇavacanaṃ, evaṃbhūtakāyo hutvāti attho.	23501	
PA_atk-s05_17a:2351_0	Idāni taṃ vatthuṃ dassetvā aññassāpi iddhimato vikubbaniddhikaraṇavidhānaṃ dassento	2351	
PA_atk-s05_17a:2351_1	so pakativaṇṇaṃ vijahitvātiādimāha. Tattha soti heṭṭhā vuttavidhānena mudukammaññakatacitto	2351	
PA_atk-s05_17a:2351_2	so iddhimā bhikkhu. Sace vikubbaniddhiṃ kātukāmo hoti, attano pakativaṇṇaṃ pakatisaṇṭhānaṃ	2351	
PA_atk-s05_17a:2351_3	vijahitvā kumārakavaṇṇaṃ vā dasseti. Kathaṃ? Pathavīkasiṇārammaṇābhiññāpādakacatutthajjhānato	2351	
PA_atk-s05_17a:2351_4	vuṭṭhāya “evarūpo kumārako homī”ti nimminitabbaṃ kumārakavaṇṇaṃ āvajjitvā kataparikammāvasāne	2351	
PA_atk-s05_17a:2351_5	puna samāpajjitvā vuṭṭhāya “evarūpo nāma kumārako homī”ti abhiññāñāṇena adhiṭṭhāti,	2351	
PA_atk-s05_17a:2351_6	saha adhiṭṭhānena kumārako hotīti. Visuddhimagge kasiṇaniddese “pathavīkasiṇavasena	2351	
PA_atk-s05_17a:2351_7	ekopi hutvā bahudhā hotītiādibhāvo…pe… evamādīni ijjhantī”ti vacanena idha pathavīkasiṇārammaṇaṃ	2351	
PA_atk-s05_17a:2351_8	pādakajjhānaṃ yujjati. Tattheva pana abhiññāniddese vikubbaniddhiyā “pathavīkasiṇādīsu	2351	
PA_atk-s05_17a:2351_9	aññatarārammaṇato abhiññāpādakajjhānato vuṭṭhāyā”ti vuttaṃ, tattheva ca “attano kumārakavaṇṇo	2351	
PA_atk-s05_17a:2351_10	āvajjitabbo”ti vuttaṃ, taṃ nāgādinimmāne na yujjati viya. Nāgavaṇṇādinimmānepi eseva nayo.	23511	
PA_atk-s05_17a:2352_0	Tattha nāgavaṇṇanti sappasaṇṭhānaṃ. Supaṇṇavaṇṇanti garuḷasaṇṭhānaṃ. Indavaṇṇanti	2352	
PA_atk-s05_17a:2352_1	sakkasaṇṭhānaṃ. Devavaṇṇanti sesadevasaṇṭhānaṃ. Samuddavaṇṇaṃ pana āpokasiṇavasena	2352	
PA_atk-s05_17a:2352_2	ijjhati. Pattinti padātiṃ. Vividhampi senābyūhanti hatthiādīnaṃ vasena anekavihitaṃ	2352	
PA_atk-s05_17a:2352_3	senāsamūhaṃ. Visuddhimagge pana “hatthimpi dassetītiādi panettha bahiddhāpi hatthiādidassanavasena	2352	
PA_atk-s05_17a:2352_4	vuttaṃ. Tattha ‘hatthī homī’ti anadhiṭṭhahitvā ‘hatthī hotū’ti adhiṭṭhātabbaṃ. Assādīsupi	2352	
PA_atk-s05_17a:2352_5	eseva nayo”ti vuttaṃ, taṃ “pakativaṇṇaṃ vijahitvā”ti vuttamūlapadena ca vikubbaniddhibhāvena	2352	
PA_atk-s05_17a:2352_6	ca virujjhati. Pāḷiyaṃ vuttakkamena hi pakativaṇṇaṃ avijahitvā adhiṭṭhānavasena aññassa	2352	
PA_atk-s05_17a:2352_7	dassanaṃ adhiṭṭhāniddhi nāma, pakativaṇṇaṃ vijahitvā adhiṭṭhānavasena attano aññathādassanaṃ vikubbaniddhi nāma.	2352	
PA_atk-s05_17a:2353_0	14. Manomayiddhiñāṇaniddese imamhā kāyā aññaṃ kāyaṃ abhinimminātītiādīsu iddhimā	2353	
PA_atk-s05_17a:2353_1	bhikkhu manomayiddhiṃ kātukāmo ākāsakasiṇārammaṇapādakajjhānato vuṭṭhāya attano rūpakāyaṃ	2353	
PA_atk-s05_17a:2353_2	tāva āvajjitvā vuttanayeneva “susiro hotū”ti adhiṭṭhāti, susiro hoti. Atha tassa	2353	
PA_atk-s05_17a:2353_3	abbhantare pathavīkasiṇavasena aññaṃ kāyaṃ āvajjitvā parikammaṃ katvā vuttanayeneva	2353	
PA_atk-s05_17a:2353_4	adhiṭṭhāti, tassa abbhantare añño kāyo hoti. So taṃ mukhato abbūhitvā bahi ṭhapeti.	2353	
PA_atk-s05_17a:2353_5	Idāni tamatthaṃ upamāhi pakāsento seyyathāpītiādimāha. Tattha muñjamhāti muñjatiṇamhā.	2353	
PA_atk-s05_17a:2353_6	Īsikaṃ pavāheyyāti kaḷīraṃ luñceyya. Kosiyāti kosakato. Karaṇḍāti karaṇḍāya, purāṇatacakañcukatoti	2353	
PA_atk-s05_17a:2353_7	attho. Tattha ca uddhareyyāti cittenevassa uddharaṇaṃ veditabbaṃ. Ayañhi ahi nāma	2353	
PA_atk-s05_17a:2353_8	sajātiyaṃ ṭhito, kaṭṭhantaraṃ vā rukkhantaraṃ vā nissāya, tacato sarīraṃ nikkaḍḍhanapayogasaṅkhātena	2353	
PA_atk-s05_17a:2353_9	thāmena, sarīraṃ khādayamānaṃ viya purāṇatacaṃ jigucchanto imehi catūhi kāraṇehi	2353	
PA_atk-s05_17a:2353_10	sayameva kañcukaṃ pajahāti.	23531	
PA_atk-s05_17a:2354_0	Ettha ca yathā īsikādayo muñjādīhi sadisā honti, evamidaṃ manomayaṃ rūpaṃ iddhimatā	2354	
PA_atk-s05_17a:2354_1	sabbākārehi sadisameva hotīti dassanatthaṃ imā upamā vuttāti. “Manomayena kāyena,	2354	
PA_atk-s05_17a:2354_2	iddhiyā upasaṅkamī”ti ettha abhiññāmanena katakāyo manomayakāyo nāma. “Aññataraṃ	2354	
PA_atk-s05_17a:2354_3	manomayaṃ kāyaṃ upapajjatī”ti ettha jhānamanena nibbittitakāyo tena manena katattā	2354	
PA_atk-s05_17a:2354_4	manomayakāyo nāma. Idha pana abhiññāmanena uppāditakāyo tena manena katattā manomayakāyo	2354	
PA_atk-s05_17a:2354_5	nāma. Evaṃ sati adhiṭṭhāniddhiyā vikubbaniddhiyā ca kato manomayakāyo nāma hotīti	2354	
PA_atk-s05_17a:2354_6	ce? Hotiyeva. Idha pana tāsaṃ visuṃ visuṃ visesena visesetvā adhiṭṭhāniddhi vikubbaniddhīti	2354	
PA_atk-s05_17a:2354_7	ca vuttattā abbhantarato nimmānameva manomayiddhi nāma.	2354	
PA_atk-s05_17a:2355	15. Ñāṇavipphāriddhiniddese ñāṇassa vipphāro vego assā atthīti ñāṇavipphārā. Ettha ca sattaanupassanāvaseneva iddhiṃ dassetvā sesā yāva arahattamaggā saṅkhittāti veditabbā.	235	
PA_atk-s05_17a:2356_0	Āyasmato bākulassa ñāṇavipphārā iddhītiādīsu bākulatthero tāva dvīsu kulesu vaḍḍhitattā	2356	
PA_atk-s05_17a:2356_1	evaṃladdhanāmo pubbabuddhesu katādhikāro puññasampadāya sampanno thero. So hi mahāsampattiṃ	2356	
PA_atk-s05_17a:2356_2	anubhavamāno devamanussesu saṃsaranto amhākaṃ dasabalassa nibbattito puretarameva	2356	
PA_atk-s05_17a:2356_3	kosambiyaṃ seṭṭhikule nibbatti. Taṃ jātakāle maṅgalatthāya mahāparivārena yamunaṃ	2356	
PA_atk-s05_17a:2356_4	netvā saparivārā dhātī nimujjanummujjanavasena kīḷāpentī nhāpeti. Eko mahāmaccho	2356	
PA_atk-s05_17a:2356_5	“bhakkho me aya”nti maññamāno mukhaṃ vivaritvā upagato. Dhātī dārakaṃ chaḍḍetvā palātā.	2356	
PA_atk-s05_17a:2356_6	Mahāmaccho taṃ gili. Puññavā satto sayanagabbhaṃ pavisitvā nipanno viya na kiñci	2356	
PA_atk-s05_17a:2356_7	dukkhaṃ pāpuṇi. Maccho dārakassa tejena tattakaṃ phālaṃ gilitvā viya dayhamāno vegena	2356	
PA_atk-s05_17a:2356_8	tiṃsayojanaṃ gantvā bārāṇasivāsino macchabandhassa jālaṃ pāvisi. So dārakassa tejena	2356	
PA_atk-s05_17a:2356_9	jālato nīhaṭamattova mato. Macchabandhā taṃ sakalameva antarakājena ādāya “sahassena	2356	
PA_atk-s05_17a:2356_10	demā”ti nagare carantā asītikoṭidhanassa aputtakassa seṭṭhissa gharadvāraṃ gantvā	23561	
PA_atk-s05_17a:2356_11	seṭṭhibhariyāya ekena kahāpaṇena adaṃsu. Sā taṃ sayameva phalake ṭhapetvā piṭṭhito	23561	
PA_atk-s05_17a:2356_12	phālentī macchakucchiyaṃ suvaṇṇavaṇṇaṃ dārakaṃ disvā “macchakucchiyaṃ me putto laddho”ti	23561	
PA_atk-s05_17a:2356_13	nādaṃ naditvā dārakaṃ ādāya sāmikaṃ upagacchi. Seṭṭhi tāvadeva bheriṃ carāpetvā dārakaṃ	23561	
PA_atk-s05_17a:2356_14	ādāya rañño santikaṃ ānetvā tamatthaṃ ārocesi. Rājā “puññavā dārako, posehi na”nti	23561	
PA_atk-s05_17a:2356_15	āha. Itarampi seṭṭhikulaṃ taṃ pavattiṃ sutvā tattha gantvā “amhākaṃ putto”ti taṃ	23561	
PA_atk-s05_17a:2356_16	dārakaṃ gaṇhituṃ vivadi. Ubhopi rājakulaṃ agamaṃsu. Rājā “dvinnampi aputtakaṃ kātuṃ	23561	
PA_atk-s05_17a:2356_17	na sakkā, dvinnampi dāyādo hotū”ti āha. Tato paṭṭhāya dvepi kulāni lābhaggayasaggappattāni	23561	
PA_atk-s05_17a:2356_18	ahesuṃ. Tassa dvīhi kulehi vaḍḍhitattā “bākulakumāro”ti nāmaṃ akaṃsu. Tassa viññutaṃ	23561	
PA_atk-s05_17a:2356_19	pattassa dvīsupi nagaresu tayo tayo pāsāde kāretvā nāṭakāni paccupaṭṭhapesuṃ. Ekekasmiṃ	23561	
PA_atk-s05_17a:2356_20	nagare cattāro cattāro māse vasi. Tahiṃ ekasmiṃ nagare cattāro māse vuṭṭhassa saṅghāṭanāvāsu	23562	
PA_atk-s05_17a:2356_21	maṇḍapaṃ kāretvā tattha naṃ nāṭakehi saddhiṃ āropetvā mahāsampattiṃ anubhavamānaṃ	23562	
PA_atk-s05_17a:2356_22	dvīhi māsehi itaraṃ nagaraṃ upaḍḍhapathaṃ nenti. Itaranagaravāsino nāṭakāpi “dvīhi	23562	
PA_atk-s05_17a:2356_23	māsehi upaḍḍhapathaṃ āgato bhavissatī”ti tatheva paccuggantvā dvīhi māsehi attano	23562	
PA_atk-s05_17a:2356_24	nagaraṃ ānenti. Itaranāṭakā majjhe nivattitvā attano nagarameva gacchanti. Tattha	23562	
PA_atk-s05_17a:2356_25	cattāro māse vasitvā teneva niyāmena puna itaranagaraṃ gacchati. Evamassa sampattiṃ	23562	
PA_atk-s05_17a:2356_26	anubhavantassa asīti vassāni paripuṇṇāni.	23562	
PA_atk-s05_17a:2357_0	Tasmiṃ samaye amhākaṃ bodhisatto sabbaññutaṃ pāpuṇitvā pavattavaradhammacakko anukkamena	2357	
PA_atk-s05_17a:2357_1	cārikaṃ caranto kosambiṃ pāpuṇi. “Bārāṇasi”nti majjhimabhāṇakā. Bākulaseṭṭhipi kho	2357	
PA_atk-s05_17a:2357_2	“dasabalo āgato”ti sutvā bahuṃ gandhamālaṃ ādāya satthu santikaṃ gantvā dhammakathaṃ	2357	
PA_atk-s05_17a:2357_3	sutvā paṭiladdhasaddho pabbaji. So sattāhameva puthujjano hutvā aṭṭhame aruṇe saha	2357	
PA_atk-s05_17a:2357_4	paṭisambhidāhi arahattaṃ pāpuṇi. Athassa dvīsu nagaresu paricitamātugāmā attano kulagharāni	2357	
PA_atk-s05_17a:2357_5	āgantvā tattheva vasamānā cīvarāni karitvā pahiṇiṃsu. Thero ekaṃ aḍḍhamāsaṃ kosambivāsīhi	2357	
PA_atk-s05_17a:2357_6	pahitaṃ cīvaraṃ paribhuñjati, ekaṃ aḍḍhamāsaṃ bārāṇasivāsīhīti eteneva niyāmena dvīsu	2357	
PA_atk-s05_17a:2357_7	nagaresu yaṃ yaṃ uttamaṃ, taṃ taṃ therasseva āharīyati. Pabbajitassāpissa sukheneva	2357	
PA_atk-s05_17a:2357_8	asīti vassāni agamaṃsu. Ubhayatthāpissa muhuttamattampi appamattakopi ābādho na uppannapubbo.	2357	
PA_atk-s05_17a:2357_9	So pacchime kāle bākulasuttaṃ kathetvā parinibbāyīti. Evaṃ macchakucchiyaṃ arogabhāvo	2357	
PA_atk-s05_17a:2357_10	āyasmato bākulassa pacchimabhavikassa tena attabhāvena paṭilabhitabbaarahattañāṇānubhāvena	23571	
PA_atk-s05_17a:2357_11	nibbattattā ñāṇavipphārā iddhi nāma. Sucaritakammaphalappattassa paṭisambhidāñāṇassa	23571	
PA_atk-s05_17a:2357_12	ānubhāvenātipi vadanti.	23571	
PA_atk-s05_17a:2358_0	Saṃkiccattheropi pubbe katapuñño dhammasenāpatittherassa upaṭṭhākassa sāvatthiyaṃ	2358	
PA_atk-s05_17a:2358_1	aḍḍhakulassa dhītu kucchismiṃ nibbatti. Sā tasmiṃ kucchigate ekena byādhinā taṃ khaṇaṃyeva	2358	
PA_atk-s05_17a:2358_2	kālamakāsi, tassā sarīre jhāpiyamāne ṭhapetvā gabbhamaṃsaṃ sesamaṃsaṃ jhāpayi. Athassā	2358	
PA_atk-s05_17a:2358_3	gabbhamaṃsaṃ citakato otāretvā dvīsu tīsu ṭhānesu sūlehi vijjhiṃsu. Sūlakoṭi dārakassa	2358	
PA_atk-s05_17a:2358_4	akkhikoṭiṃ phusi. Evaṃ gabbhamaṃsaṃ vijjhitvā aṅgārarāsimhi pakkhipitvā aṅgāreheva	2358	
PA_atk-s05_17a:2358_5	paṭicchādetvā pakkamiṃsu. Gabbhamaṃsaṃ jhāyi, aṅgāramatthake pana suvaṇṇabimbasadiso	2358	
PA_atk-s05_17a:2358_6	dārako padumagabbhe nipanno viya ahosi. Pacchimabhavikasattassa hi sinerunā otthariyamānassāpi	2358	
PA_atk-s05_17a:2358_7	arahattaṃ appatvā jīvitakkhayo nāma natthi. Punadivase “citakaṃ nibbāpessāmā”ti āgatā	2358	
PA_atk-s05_17a:2358_8	tathā nipannaṃ dārakaṃ disvā acchariyabbhutacittajātā dārakaṃ ādāya nagaraṃ gantvā	2358	
PA_atk-s05_17a:2358_9	nemittake pucchiṃsu. Nemittakā “sace ayaṃ dārako agāraṃ ajjhāvasissati, yāva sattamā	2358	
PA_atk-s05_17a:2358_10	kulaparivaṭṭā ñātakā duggatā bhavissanti. Sace pabbajissati, pañcahi samaṇasatehi	23581	
PA_atk-s05_17a:2358_11	parivuto carissatī”ti āhaṃsu. Ayyakā taṃ dārakaṃ vaḍḍhesi. Ñātakāpi vaḍḍhitakāle	23581	
PA_atk-s05_17a:2358_12	“amhākaṃ ayyassa santike pabbājessāmā”ti posayiṃsu. So sattavassikakāle “tava kucchiyā	23581	
PA_atk-s05_17a:2358_13	vasanakāle mātā te kālamakāsi, tassā sarīre jhāpiyamānepi tvaṃ na jhāyī”ti kumārakānaṃ	23581	
PA_atk-s05_17a:2358_14	kathaṃ sutvā “ahaṃ kira evarūpā bhayā mutto, kiṃ me gharāvāsena pabbajissāmī”ti ñātakānaṃ	23581	
PA_atk-s05_17a:2358_15	ārocesi. Te “sādhu, tātā”ti taṃ dhammasenāpatittherassa santikaṃ netvā “bhante, imaṃ	23581	
PA_atk-s05_17a:2358_16	pabbājethā”ti adaṃsu. Thero tacapañcakakammaṭṭhānaṃ datvā pabbājesi. So khuraggeyeva	23581	
PA_atk-s05_17a:2358_17	saha paṭisambhidāhi arahattaṃ pāpuṇi. Paripuṇṇavasso ca upasampadaṃ labhitvā dasavasso	23581	
PA_atk-s05_17a:2358_18	hutvā pañcasatabhikkhuparivāro vicarīti. Evaṃ vuttanayeneva dārucitakāya arogabhāvo	23581	
PA_atk-s05_17a:2358_19	āyasmato saṃkiccassa ñāṇavipphārā iddhi nāma.	23581	
PA_atk-s05_17a:2359_0	Bhūtapālattheropi pubbahetusampanno. Tassa pitā rājagahe daliddamanusso. So taṃ dārakaṃ	2359	
PA_atk-s05_17a:2359_1	gahetvā dārūnaṃ atthāya sakaṭena aṭaviṃ gantvā dārubhāraṃ katvā sāyaṃ nagaradvārasamīpaṃ	2359	
PA_atk-s05_17a:2359_2	patto. Athassa goṇā yugaṃ ossajitvā nagaraṃ pavisiṃsu. So sakaṭamūle puttakaṃ nisīdāpetvā	2359	
PA_atk-s05_17a:2359_3	goṇānaṃ anupadaṃ gacchanto nagarameva pāvisi. Tassa anikkhantasseva dvāraṃ pidahi.	2359	
PA_atk-s05_17a:2359_4	Dārako sakalarattiṃ sakaṭassa heṭṭhā nipajjitvā niddaṃ okkami. Rājagahaṃ pakatiyāpi	2359	
PA_atk-s05_17a:2359_5	amanussabahulaṃ, idaṃ pana susānasamīpaṭṭhānaṃ. Na ca koci yakkho tassa pacchimabhavikassa	2359	
PA_atk-s05_17a:2359_6	dārakassa upaddavaṃ kātumasakkhi. So aparena samayena pabbajitvā arahattaṃ pāpuṇitvā	2359	
PA_atk-s05_17a:2359_7	bhūtapālatthero nāma ahosīti. Evaṃ vāḷayakkhānucaritepi padese vuttanayeneva arogabhāvo	2359	
PA_atk-s05_17a:2359_8	āyasmato bhūtapālassa ñāṇavipphārā iddhi nāma.	2359	
PA_atk-s05_17a:2360_0	16. Samādhivipphāriddhiniddese āyasmato sāriputtassa samādhivipphārā iddhītiādīsu	2360	
PA_atk-s05_17a:2360_1	āyasmato sāriputtassa mahāmoggallānattherena saddhiṃ kapotakandarāyaṃ viharato juṇhāya	2360	
PA_atk-s05_17a:2360_2	rattiyā navoropitehi kesehi ajjhokāse nisinnassa eko duṭṭhayakkho sahāyakena yakkhena	2360	
PA_atk-s05_17a:2360_3	vāriyamānopi sīse pahāraṃ adāsi. Yassa meghassa viya gajjato saddo ahosi, thero tassa	2360	
PA_atk-s05_17a:2360_4	paharaṇasamaye samāpattiṃ appetvā nisinno hoti. Athassa tena pahārena na koci ābādho	2360	
PA_atk-s05_17a:2360_5	ahosi. Ayaṃ tassa āyasmato samādhivipphārā iddhi. Yathāha –	2360	
PA_atk-s05_17a:2361_0	“Evaṃ me sutaṃ – ekaṃ samayaṃ bhagavā rājagahe viharati veḷuvane kalandakanivāpe.	2361	
PA_atk-s05_17a:2361_1	Tena kho pana samayena āyasmā ca sāriputto āyasmā ca mahāmoggallāno kapotakandarāyaṃ	2361	
PA_atk-s05_17a:2361_2	viharanti. Tena kho pana samayena āyasmā sāriputto juṇhāya rattiyā navoropitehi kesehi	2361	
PA_atk-s05_17a:2361_3	abbhokāse nisinno hoti aññataraṃ samādhiṃ samāpajjitvā.	2361	
PA_atk-s05_17a:2362_0	“Tena kho pana samayena dve yakkhā sahāyakā uttarāya disāya dakkhiṇaṃ disaṃ gacchanti	2362	
PA_atk-s05_17a:2362_1	kenacideva karaṇīyena. Addasaṃsu kho te yakkhā āyasmantaṃ sāriputtaṃ juṇhāya rattiyā	2362	
PA_atk-s05_17a:2362_2	navoropitehi kesehi abbhokāse nisinnaṃ, disvāna eko yakkho dutiyaṃ yakkhaṃ etadavoca	2362	
PA_atk-s05_17a:2362_3	– ‘paṭibhāti maṃ, samma, imassa samaṇassa sīse pahāraṃ dātu’nti. Evaṃ vutte so yakkho	2362	
PA_atk-s05_17a:2362_4	taṃ yakkhaṃ etadavoca – ‘alaṃ, samma, mā samaṇaṃ āsādesi, uḷāro so, samma, samaṇo	2362	
PA_atk-s05_17a:2362_5	mahiddhiko mahānubhāvo’ti.	2362	
PA_atk-s05_17a:2363_0	“Dutiyampi kho…pe… tatiyampi kho so yakkho taṃ yakkhaṃ etadavoca – ‘paṭibhāti maṃ,	2363	
PA_atk-s05_17a:2363_1	samma, imassa samaṇassa sīse pahāraṃ dātu’nti. Tatiyampi kho so yakkho taṃ yakkhaṃ	2363	
PA_atk-s05_17a:2363_2	etadavoca – ‘alaṃ, samma, mā samaṇaṃ āsādesi, uḷāro so, samma, samaṇo mahiddhiko mahānubhāvo’ti.	2363	
PA_atk-s05_17a:2364_0	“Atha kho so yakkho taṃ yakkhaṃ anādiyitvā āyasmato sāriputtassa sīse pahāraṃ adāsi.	2364	
PA_atk-s05_17a:2364_1	Tāva mahāpahāro ahosi, api tena pahārena sattaratanaṃ vā aḍḍhaṭṭhamaratanaṃ vā nāgaṃ	2364	
PA_atk-s05_17a:2364_2	osāreyya, mahantaṃ vā pabbatakūṭaṃ padāleyya. Atha ca pana so yakkho ‘dayhāmi dayhāmī’ti	2364	
PA_atk-s05_17a:2364_3	tattheva mahānirayaṃ apatāsi.	2364	
PA_atk-s05_17a:2365_0	“Addasā kho āyasmā mahāmoggallāno dibbena cakkhunā visuddhena atikkantamānusakena	2365	
PA_atk-s05_17a:2365_1	tena yakkhena āyasmato sāriputtassa sīse pahāraṃ dīyamānaṃ, disvā yena āyasmā sāriputto	2365	
PA_atk-s05_17a:2365_2	tenupasaṅkami, upasaṅkamitvā āyasmantaṃ sāriputtaṃ etadavoca – ‘kacci te, āvuso sāriputta,	2365	
PA_atk-s05_17a:2365_3	khamanīyaṃ, kacci yāpanīyaṃ, kacci na kiñci dukkha’nti. ‘Khamanīyaṃ me, āvuso moggallāna,	2365	
PA_atk-s05_17a:2365_4	yāpanīyaṃ me, āvuso moggallāna, api ca me sīsaṃ thokaṃ dukkha’nti.	2365	
PA_atk-s05_17a:2366_0	“Acchariyaṃ, āvuso sāriputta, abbhutaṃ, āvuso sāriputta, yāva mahiddhiko āyasmā sāriputto	2366	
PA_atk-s05_17a:2366_1	mahānubhāvo. Idha te, āvuso sāriputta, aññataro yakkho sīse pahāraṃ adāsi. Tāva mahā	2366	
PA_atk-s05_17a:2366_2	pahāro ahosi, api tena pahārena sattaratanaṃ vā aḍḍhaṭṭhamaratanaṃ vā nāgaṃ osāreyya,	2366	
PA_atk-s05_17a:2366_3	mahantaṃ vā pabbatakūṭaṃ padāleyya. Atha ca panāyasmā sāriputto evamāha – ‘khamanīyaṃ	2366	
PA_atk-s05_17a:2366_4	me, āvuso moggallāna, yāpanīyaṃ me, āvuso moggallāna, api ca me sīsaṃ thokaṃ dukkha’nti.	2366	
PA_atk-s05_17a:2367_0	“Acchariyaṃ, āvuso moggallāna, abbhutaṃ, āvuso moggallāna, yāva mahiddhiko āyasmā	2367	
PA_atk-s05_17a:2367_1	mahāmoggallāno mahānubhāvo, yatra hi nāma yakkhampi passissati, mayaṃ panetarahi	2367	
PA_atk-s05_17a:2367_2	paṃsupisācakampi na passāmāti.	2367	
PA_atk-s05_17a:2368	“Assosi kho bhagavā dibbāya sotadhātuyā visuddhāya atikkantamānusikāya tesaṃ ubhinnaṃ mahānāgānaṃ imaṃ evarūpaṃ kathāsallāpaṃ.	236	
PA_atk-s05_17a:2369	Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi –	236	
PA_atk-s05_17a:2370	“Yassa selūpamaṃ cittaṃ, ṭhitaṃ nānupakampati;	237	
PA_atk-s05_17a:2371	Virattaṃ rajanīyesu, kopanīye na kuppati;	237	
PA_atk-s05_17a:2372	Yassevaṃ bhāvitaṃ cittaṃ, kuto taṃ dukkhamessatī”ti. ;	237	
PA_atk-s05_17a:2373_0	Ettha ca “kuto taṃ dukkhamessatī”ti bhagavatā vuttavacanena “tena pahārena na koci	2373	
PA_atk-s05_17a:2373_1	ābādho ahosī”ti aṭṭhakathāvacanaṃ ativiya sameti. Tasmā “apica me sīsaṃ thokaṃ dukkha”nti	2373	
PA_atk-s05_17a:2373_2	vacanena dukkhavedanā na hoti, sīsassa pana akammaññabhāvaṃ sandhāya “dukkha”nti	2373	
PA_atk-s05_17a:2373_3	vuttaṃ. Lokepi hi akicchena pariharituṃ sakkuṇeyyo sukhasīlo, kicchena pariharituṃ	2373	
PA_atk-s05_17a:2373_4	sakkuṇeyyo dukkhasīloti vuccati. Tampi kho akammaññataṃ samāpattito vuṭṭhitasamayattā	2373	
PA_atk-s05_17a:2373_5	ahosīti veditabbo. Samāpattiappitasamaye hi tampi na bhaveyyāti. “Etarahi paṃsupisācakampi	2373	
PA_atk-s05_17a:2373_6	na passāmā”ti daṭṭhuṃ asamatthatāya na vuttaṃ, abhiññāsu byāpārābhāvena vuttaṃ. Thero	2373	
PA_atk-s05_17a:2373_7	kira “pacchimā janatā pothujjanikāya iddhiyā sārasaññā māhesu”nti pacchimaṃ janataṃ	2373	
PA_atk-s05_17a:2373_8	anukampamāno yebhuyyena iddhiṃ na valañjesi. Theragāthāya ca –	2373	
PA_atk-s05_17a:2374	“Neva pubbenivāsāya, napi dibbassa cakkhuno;	237	
PA_atk-s05_17a:2375	Cetopariyāya iddhiyā, cutiyā upapattiyā;	237	
PA_atk-s05_17a:2376	Sotadhātuvisuddhiyā, paṇidhi me na vijjatī”ti. –	237	
PA_atk-s05_17a:2377	Therena sayameva abhiññāsu patthanābhāvo vutto. Thero pana sattasaṭṭhiyā sāvakapāramīñāṇesu pāramippattoti.	237	
PA_atk-s05_17a:2378_0	Sañjīvattheraṃ pana kakusandhassa bhagavato dutiyaaggasāvakaṃ nirodhasamāpannaṃ “kālaṅkato”ti	2378	
PA_atk-s05_17a:2378_1	sallakkhetvā gopālakādayo tiṇakaṭṭhādīni saṃkaḍḍhitvā aggiṃ adaṃsu. Therassa cīvare	2378	
PA_atk-s05_17a:2378_2	aṃsumattampi na jhāyittha. Ayamassāyasmato anupubbasamāpattivasena pavattasamathānubhāvanibbattattā	2378	
PA_atk-s05_17a:2378_3	samādhivipphārā iddhi. Yathāha –	2378	
PA_atk-s05_17a:2379_0	“Tena kho pana, pāpima, samayena kakusandho bhagavā arahaṃ sammāsambuddho loke uppanno	2379	
PA_atk-s05_17a:2379_1	hoti. Kakusandhassa kho pana, pāpima, bhagavato arahato sammāsambuddhassa vidhurasañjīvaṃ	2379	
PA_atk-s05_17a:2379_2	nāma sāvakayugaṃ ahosi aggaṃ bhaddayugaṃ. Yāvatā pana, pāpima, kakusandhassa bhagavato	2379	
PA_atk-s05_17a:2379_3	arahato sammāsambuddhassa sāvakā. Tesu na ca koci āyasmatā vidhurena samasamo hoti	2379	
PA_atk-s05_17a:2379_4	yadidaṃ dhammadesanāya. Iminā kho etaṃ, pāpima, pariyāyena āyasmato vidhurassa vidhuroteva	2379	
PA_atk-s05_17a:2379_5	samaññā udapādi. Āyasmā pana, pāpima, sañjīvo araññagatopi rukkhamūlagatopi suññāgāragatopi	2379	
PA_atk-s05_17a:2379_6	appakasireneva saññāvedayitanirodhaṃ samāpajjati.	2379	
PA_atk-s05_17a:2380_0	“Bhūtapubbaṃ, pāpima, āyasmā sañjīvo aññatarasmiṃ rukkhamūle saññāvedayitanirodhaṃ	2380	
PA_atk-s05_17a:2380_1	samāpanno nisinno hoti. Addasaṃsu kho, pāpima, gopālakā pasupālakā kassakā pathāvino	2380	
PA_atk-s05_17a:2380_2	āyasmantaṃ sañjīvaṃ aññatarasmiṃ rukkhamūle saññāvedayitanirodhaṃ samāpannaṃ, disvāna	2380	
PA_atk-s05_17a:2380_3	tesaṃ etadahosi – ‘acchariyaṃ vata bho, abbhutaṃ vata bho, ayaṃ samaṇo nisinnako	2380	
PA_atk-s05_17a:2380_4	kālaṅkato, handa naṃ dahāmā’ti.	2380	
PA_atk-s05_17a:2381_0	“Atha kho te, pāpima, gopālakā pasupālakā kassakā pathāvino tiṇañca kaṭṭhañca gomayañca	2381	
PA_atk-s05_17a:2381_1	saṃkaḍḍhitvā āyasmato sañjīvassa kāye upacinitvā aggiṃ datvā pakkamiṃsu. Atha kho,	2381	
PA_atk-s05_17a:2381_2	pāpima, āyasmā sañjīvo tassā rattiyā accayena tāya samāpattiyā vuṭṭhahitvā cīvarāni	2381	
PA_atk-s05_17a:2381_3	papphoṭetvā pubbaṇhasamayaṃ nivāsetvā pattacīvaramādāya gāmaṃ piṇḍāya pāvisi. Addasaṃsu	2381	
PA_atk-s05_17a:2381_4	kho te, pāpima, gopālakā pasupālakā kassakā pathāvino āyasmantaṃ sañjīvaṃ piṇḍāya	2381	
PA_atk-s05_17a:2381_5	carantaṃ, disvāna nesaṃ etadahosi – ‘acchariyaṃ vata bho, abbhutaṃ vata bho, ayaṃ	2381	
PA_atk-s05_17a:2381_6	samaṇo nisinnakova kālaṅkato, svāyaṃ paṭisañjīvito’ti. Iminā kho evaṃ, pāpima, pariyāyena	2381	
PA_atk-s05_17a:2381_7	āyasmato sañjīvassa sañjīvoteva samaññā udapādī”ti.	2381	
PA_atk-s05_17a:2382_0	Khāṇukoṇḍaññatthero pana pakatiyāva samāpattibahulo, so aññatarasmiṃ araññe rattiṃ	2382	
PA_atk-s05_17a:2382_1	samāpattiṃ appetvā nisīdi, pañcasatā corā bhaṇḍakaṃ thenetvā gacchantā “idāni amhākaṃ	2382	
PA_atk-s05_17a:2382_2	anupadaṃ gacchantā natthī”ti vissamitukāmā bhaṇḍakaṃ oropayamānā “khāṇuko aya”nti	2382	
PA_atk-s05_17a:2382_3	maññamānā therasseva upari sabbabhaṇḍakāni ṭhapesuṃ. Tesaṃ vissamitvā gacchantānaṃ	2382	
PA_atk-s05_17a:2382_4	paṭhamaṃ ṭhapitabhaṇḍakassa gahaṇakāle kālaparicchedavasena thero vuṭṭhāsi. Te therassa	2382	
PA_atk-s05_17a:2382_5	calanākāraṃ disvā bhītā viraviṃsu. Thero “mā bhāyatha, upāsakā, bhikkhu aha”nti āha.	2382	
PA_atk-s05_17a:2382_6	Te āgantvā vanditvā theragatena pasādena pabbajitvā saha paṭisambhidāhi arahattaṃ	2382	
PA_atk-s05_17a:2382_7	pāpuṇiṃsu. Tato pabhuti ca thero khāṇukoṇḍaññatthero nāma ahosi. Ayamettha pañcahi	2382	
PA_atk-s05_17a:2382_8	bhaṇḍakasatehi ajjhotthaṭassa tassāyasmato ābādhābhāvo samādhivipphārā iddhi.	2382	
PA_atk-s05_17a:2383_0	Uttarā pana upāsikā rājagahe mahādhanassa puṇṇassa seṭṭhino dhītā, kumārikakāleyeva	2383	
PA_atk-s05_17a:2383_1	saddhiṃ mātāpitūhi sotāpattiphalaṃ pattā, sā vayappattā rājagahaseṭṭhino mahatā nibandhena	2383	
PA_atk-s05_17a:2383_2	tassa puttassa micchādiṭṭhikassa dinnā. Sā buddhadassanāya dhammassavanāya buddhappamukhassa	2383	
PA_atk-s05_17a:2383_3	bhikkhusaṅghassa dānañca dātuṃ dhammañca sotuṃ okāsaṃ alabhamānā upaddutā hutvā tasmiṃyeva	2383	
PA_atk-s05_17a:2383_4	nagare sirimaṃ nāma gaṇikaṃ pakkosāpetvā okāsakaraṇatthameva pitu gharāva ānītāni	2383	
PA_atk-s05_17a:2383_5	pañcadasakahāpaṇasahassāni tassā datvā “ime kahāpaṇe gahetvā imaṃ aḍḍhamāsaṃ seṭṭhiputtaṃ	2383	
PA_atk-s05_17a:2383_6	paricarāhī”ti taṃ sāmikassa appetvā sayaṃ uposathaṅgāni adhiṭṭhāya “imaṃ aḍḍhamāsaṃ	2383	
PA_atk-s05_17a:2383_7	buddhadassanādīni labhissāmī”ti tuṭṭhamānasā yāva pavāraṇāya buddhappamukhaṃ bhikkhusaṅghaṃ	2383	
PA_atk-s05_17a:2383_8	nimantāpetvā aḍḍhamāsaṃ mahādānaṃ adāsi, pacchābhattaṃ mahānase khajjabhojjādīni	2383	
PA_atk-s05_17a:2383_9	saṃvidahāpeti. Tassā sāmiko “sve pavāraṇā”ti sirimāya saha vātapāne ṭhatvā bahi olokento	2383	
PA_atk-s05_17a:2383_10	taṃ tathāvicarantiṃ sedakilinnaṃ chārikāya okiṇṇaṃ aṅgāramasimakkhitaṃ disvā “attano	23831	
PA_atk-s05_17a:2383_11	sampattiṃ abhuñjitvā kusalaṃ nāma karoti bālā”ti hasi. Uttarāpi taṃ oloketvā “samparāyatthaṃ	23831	
PA_atk-s05_17a:2383_12	kusalaṃ na karoti bālo”ti hasi.	23831	
PA_atk-s05_17a:2384_0	Sirimā ubhinnampi taṃ kiriyaṃ disvā “ahaṃ gharasāminī”ti maññamānā issāpakatā uttarāya	2384	
PA_atk-s05_17a:2384_1	kujjhitvā “dukkhaṃ uppādessāmī”ti pāsādā otarati. Uttarā taṃ ñatvā pīṭhake nisīditvā	2384	
PA_atk-s05_17a:2384_2	taṃ mettena cittena phari. Sirimā pāsādā oruyha mahānasaṃ pavisitvā pūvapacanato	2384	
PA_atk-s05_17a:2384_3	uḷuṅkapūraṃ pakkuthitaṃ sappiṃ gahetvā tassā matthake okiri. Taṃ paduminipaṇṇe sītūdakaṃ	2384	
PA_atk-s05_17a:2384_4	viya vinivaṭṭetvā agamāsi. Dāsiyo sirimaṃ hatthehi pādehi pothetvā bhūmiyaṃ pātesuṃ.	2384	
PA_atk-s05_17a:2384_5	Uttarā mettājhānato vuṭṭhāya dāsiyo vāresi. Sirimā uttaraṃ khamāpesi. Uttarā “sve	2384	
PA_atk-s05_17a:2384_6	satthu purato khamāpehī”ti vatvā tāya kāyaveyyāvaṭikaṃ yācitāya byañjanasampādanaṃ	2384	
PA_atk-s05_17a:2384_7	ācikkhi. Sā taṃ sampādetvā attano parivārā pañcasatā gaṇikāyo sasaṅghaṃ satthāraṃ	2384	
PA_atk-s05_17a:2384_8	parivisitvā “khamāpanasahāyikā hothā”ti vatvā punadivase tathā tāhi gaṇikāhi saddhiṃ	2384	
PA_atk-s05_17a:2384_9	satthu bhattakiccāvasāne satthāraṃ vanditvā “ahaṃ bhagavā uttarāya aparajjhiṃ, khamatu	2384	
PA_atk-s05_17a:2384_10	me uttarā”ti āha. Satthā “khama, uttare”ti vatvā “khamāmi, bhagavā”ti vutte “akkodhena	23841	
PA_atk-s05_17a:2384_11	jine kodha”ntiādikaṃ dhammaṃ desesi. Uttarā puretarameva sāmikañca sassusasure ca	23841	
PA_atk-s05_17a:2384_12	satthu santike upanesi. Desanāvasāne te ca tayo janā, sabbā ca gaṇikāyo sotāpattiphale	23841	
PA_atk-s05_17a:2384_13	patiṭṭhahiṃsūti. Evaṃ uttarāya upāsikāya pakkuthitasappinā pīḷābhāvo samādhivipphārā iddhi.	23841	
PA_atk-s05_17a:2385_0	Sāmāvatī upāsikā nāma kosambiyaṃ udenassa rañño aggamahesī. Tassa hi rañño pañcasatapañcasataitthiparivārā	2385	
PA_atk-s05_17a:2385_1	tisso aggamahesiyo ahesuṃ. Tāsaṃ sāmāvatī bhaddiyanagare bhaddiyaseṭṭhino dhītā.	2385	
PA_atk-s05_17a:2385_2	Pitari kālaṅkate pitu sahāyakassa kosambiyaṃ ghositaseṭṭhino ghare pañcasataitthiparivāravaḍḍhitaṃ	2385	
PA_atk-s05_17a:2385_3	vayappattaṃ rājā disvā sañjātasineho saparivāramattano gharaṃ netvā abhisekaṭṭhānaṃ	2385	
PA_atk-s05_17a:2385_4	adāsi. Caṇḍapajjotassa rañño dhītā vāsuladattā nāma ekā mahesī. Māgaṇḍiyabrāhmaṇassa	2385	
PA_atk-s05_17a:2385_5	dhītā bhagavato pādaparicārikaṃ katvā pitarā diyyamānā –	2385	
PA_atk-s05_17a:2386	“Disvāna taṇhaṃ aratiṃ ragañca, nāhosi chando api methunasmiṃ;	238	
PA_atk-s05_17a:2387	Kimevidaṃ muttakarīsapuṇṇaṃ, pādāpi naṃ samphusituṃ na icche”ti. –	238	
PA_atk-s05_17a:2388_0	Bhagavatā bhāsitaṃ gāthaṃ sutvā bhagavati āghātaṃ bandhi. Tassā mātāpitaro māgaṇḍiyasuttadesanāvasāne	2388	
PA_atk-s05_17a:2388_1	anāgāmiphalaṃ patvā pabbajitvā arahattaṃ pāpuṇiṃsu. Tassā cūḷapitā māgaṇḍiyo taṃ	2388	
PA_atk-s05_17a:2388_2	kosambiṃ netvā rañño adāsi. Sā rañño ekā mahesī.	2388	
PA_atk-s05_17a:2389_0	Atha kho ghositaseṭṭhi kukkuṭaseṭṭhi pāvārikaseṭṭhīti tayo seṭṭhino loke tathāgatuppādaṃ	2389	
PA_atk-s05_17a:2389_1	sutvā jetavanaṃ satthu santikaṃ gantvā dhammaṃ sutvā sotāpattiphalaṃ patvā aḍḍhamāsaṃ	2389	
PA_atk-s05_17a:2389_2	buddhappamukhassa bhikkhusaṅghassa mahādānaṃ datvā satthu kosambigamanaṃ āyācitvā	2389	
PA_atk-s05_17a:2389_3	kosambiṃ gantvā ghositārāmo kukkuṭārāmo pāvārikārāmoti tayo janā tayo ārāme kārāpetvā	2389	
PA_atk-s05_17a:2389_4	anupubbena tattha āgataṃ satthāraṃ paṭipāṭiyā ekekasmiṃ divase ekekasmiṃ vihāre vasāpetvā	2389	
PA_atk-s05_17a:2389_5	ekeko sasaṅghassa bhagavato mahādānamadāsi. Athekadivasaṃ tesaṃ upaṭṭhāko sumano	2389	
PA_atk-s05_17a:2389_6	nāma mālākāro seṭṭhino āyācitvā sasaṅghaṃ satthāraṃ bhojetuṃ attano ghare nisīdāpesi.	2389	
PA_atk-s05_17a:2389_7	Tasmiṃ khaṇe sāmāvatiyā paricārikā khujjuttarā nāma dāsī aṭṭha kahāpaṇe gahetvā tassa	2389	
PA_atk-s05_17a:2389_8	gharaṃ agamāsi. So “sasaṅghassa tāva satthuno parivesanasahāyā hohī”ti āha. Sā tathā	2389	
PA_atk-s05_17a:2389_9	katvā satthu bhattakiccāvasāne dhammadesanaṃ sutvā sotāpannā hutvā aññadā cattāro	2389	
PA_atk-s05_17a:2389_10	kahāpaṇe attano ādiyantī adinnaṃ ādiyituṃ abhabbattā aṭṭhahi kahāpaṇehi pupphāni	23891	
PA_atk-s05_17a:2389_11	ādāya sāmāvatiyā upanāmesi. Tāya pupphānaṃ bahubhāvakāraṇaṃ puṭṭhā musā bhaṇituṃ	23891	
PA_atk-s05_17a:2389_12	abhabbattā yathāsabhāvaṃ āha. “Ajja kasmā na gaṇhī”ti vuttā “sammāsambuddhassa dhammaṃ	23891	
PA_atk-s05_17a:2389_13	sutvā amataṃ sacchākāsi”nti āha. “Amma uttare, taṃ dhammaṃ amhākampi kathehī”ti.	23891	
PA_atk-s05_17a:2389_14	“Tena hi maṃ nhāpetvā suddhaṃ vatthayugaṃ datvā ucce āsane nisīdāpetvā sabbā nīcāsanesu	23891	
PA_atk-s05_17a:2389_15	nisīdathā”ti āha. Tā sabbāpi tathā kariṃsu. Sā sekhapaṭisambhidappattā ariyasāvikā	23891	
PA_atk-s05_17a:2389_16	ekaṃ vatthaṃ nivāsetvā ekaṃ uttarāsaṅgaṃ katvā bījaniṃ gahetvā tāsaṃ dhammaṃ desesi.	23891	
PA_atk-s05_17a:2389_17	Sāmāvatī ca pañcasatā ca itthiyo sotāpattiphalaṃ pāpuṇiṃsu. Tā sabbāpi khujjuttaraṃ	23891	
PA_atk-s05_17a:2389_18	vanditvā “amma, ajjato paṭṭhāya veyyāvaccaṃ akatvā amhākaṃ mātuṭṭhāne ācariyaṭṭhāne	23891	
PA_atk-s05_17a:2389_19	ca ṭhatvā satthārā desitadesitaṃ dhammaṃ sutvā amhākaṃ kathehī”ti āhaṃsu. Sā tathā	23891	
PA_atk-s05_17a:2389_20	karontī aparabhāge tipiṭakadharā hutvā satthārā bahussutānaṃ upāsikānaṃ aggaṭṭhāne	23892	
PA_atk-s05_17a:2389_21	ṭhapitā aggaṭṭhānaṃ labhi. Sāmāvatimissikā buddhassa dassanaṃ pihenti, dasabale antaravīthiṃ	23892	
PA_atk-s05_17a:2389_22	paṭipanne vātapānesu appahontesu bhittiṃ bhinditvā satthāraṃ olokenti, vandanapūjanañca karonti.	23892	
PA_atk-s05_17a:2390_0	Māgaṇḍiyā tattha gatā tāni chiddāni disvā tattha kāraṇaṃ pucchantī satthu āgatabhāvaṃ	2390	
PA_atk-s05_17a:2390_1	ñatvā bhagavati āghātena tāsampi kujjhitvā “mahārāja, sāmāvatimissikānaṃ bahiddhā	2390	
PA_atk-s05_17a:2390_2	patthanā atthi, bhittiṃ bhinditvā samaṇaṃ gotamaṃ olokenti, katipāhena taṃ māressantī”ti	2390	
PA_atk-s05_17a:2390_3	rājānaṃ āha. Rājā chiddāni disvāpi tassā vacanaṃ na saddahi, uddhacchiddakavātapānāni	2390	
PA_atk-s05_17a:2390_4	kārāpesi. Puna māgaṇḍiyā rājānaṃ tāsu bhinditukāmā aṭṭha sajīvakukkuṭe āharāpetvā	2390	
PA_atk-s05_17a:2390_5	“mahārāja, tāsaṃ vīmaṃsanatthaṃ ime kukkuṭe māretvā ‘mamatthāya pacāhī’ti pesehī”ti	2390	
PA_atk-s05_17a:2390_6	āha. Rājā tathā pesesi. Tāya “pāṇātipātaṃ na karomā”ti vutte puna “tassa samaṇassa	2390	
PA_atk-s05_17a:2390_7	gotamassa pacitvā pesehī”ti āha. Raññā tathā pesite māgaṇḍiyā aṭṭha māritakukkuṭe	2390	
PA_atk-s05_17a:2390_8	tathā vatvā pesesi. Sāmāvatī pacitvā dasabalassa pāhesi. Māgaṇḍiyā tenapi rājānaṃ kopetuṃ nāsakkhi.	2390	
PA_atk-s05_17a:2391_0	Rājā pana tīsu mahesīsu ekekissā vasanaṭṭhāne satta satta divasāni vasati. Rājā attano	2391	
PA_atk-s05_17a:2391_1	gamanaṭṭhānaṃ hatthikantavīṇaṃ ādāya gacchati. Māgaṇḍiyā rañño sāmāvatiyā pāsādagamanakāle	2391	
PA_atk-s05_17a:2391_2	dāṭhā agadena dhovāpetvā veḷupabbe pakkhipāpetvā ekaṃ kaṇhasappapotakaṃ āharāpetvā	2391	
PA_atk-s05_17a:2391_3	antovīṇāya pakkhipitvā mālāguḷakena chiddaṃ pidahi. Taṃ rañño tattha gatakāle aparāparaṃ	2391	
PA_atk-s05_17a:2391_4	vicarantī viya hutvā vīṇāchiddato mālāguḷakaṃ apanesi. Sappo nikkhamitvā passasanto	2391	
PA_atk-s05_17a:2391_5	phaṇaṃ katvā sayanapiṭṭhe nipajji. Sā āha – “dhī sappo”ti mahāsaddamakāsi. Rājā sappaṃ	2391	
PA_atk-s05_17a:2391_6	disvā kujjhi. Sāmāvatī rañño kuddhabhāvaṃ ñatvā pañcannaṃ itthisatānaṃ saññamadāsi	2391	
PA_atk-s05_17a:2391_7	“ajja odhisakamettāpharaṇena rājānaṃ pharathā”ti. Sayampi tathā akāsi. Rājā sahassathāmadhanuṃ	2391	
PA_atk-s05_17a:2391_8	ādāya jiyaṃ poṭhetvā sāmāvatiṃ dhure katvā sabbā tā itthiyo paṭipāṭiyā ṭhapāpetvā	2391	
PA_atk-s05_17a:2391_9	visapītaṃ khurappaṃ sannayhitvā dhanuṃ pūretvā aṭṭhāsi. Khurappaṃ neva khipituṃ,	2391	
PA_atk-s05_17a:2391_10	na oropituṃ sakkoti, gattehi sedā muccanti, sarīraṃ vedhati, mukhato kheḷo patati,	23911	
PA_atk-s05_17a:2391_11	gaṇhitabbagahaṇaṃ na passati, atha naṃ sāmāvatī “kiṃ, mahārāja, kilamasī”ti āha.	23911	
PA_atk-s05_17a:2391_12	“Āma, devi, kilamāmi, avassayo me hohī”ti. “Sādhu, mahārāja, khurappaṃ pathavīmukhaṃ	23911	
PA_atk-s05_17a:2391_13	karohī”ti. Rājā tathā akāsi. Sā “rañño hatthato khurappaṃ muccatū”ti adhiṭṭhāsi.	23911	
PA_atk-s05_17a:2391_14	Tasmiṃ khaṇe khurappaṃ mucci. Rājā taṃkhaṇaññeva udake nimujjitvā allavattho allakeso	23911	
PA_atk-s05_17a:2391_15	sāmāvatiyā pādesu nipatitvā “khama, devi, mayhaṃ –	23911	
PA_atk-s05_17a:2392	‘Sammuyhāmi pamuyhāmi, sabbā muyhanti me disā;	239	
PA_atk-s05_17a:2393	Sāmāvatī maṃ tāyassu, tvañca me saraṇaṃ bhavā”’ti. – āha;	239	
PA_atk-s05_17a:2394	Sāmāvatī –	239	
PA_atk-s05_17a:2395	“Mā maṃ tvaṃ saraṇaṃ gaccha, yamahaṃ saraṇaṃ gatā;	239	
PA_atk-s05_17a:2396	Saraṇaṃ gaccha taṃ buddhaṃ, tvañca me saraṇaṃ bhavā”ti. –	239	
PA_atk-s05_17a:2397_0	Āha. Rājā “tena hi taṃ saraṇaṃ gacchāmi satthārañca, varañca te dammī”ti āha. Sā	2397	
PA_atk-s05_17a:2397_1	“varo gahito hotu, mahārājā”ti āha. Rājā satthāraṃ upasaṅkamitvā saraṇaṃ gantvā nimantetvā	2397	
PA_atk-s05_17a:2397_2	buddhappamukhassa saṅghassa sattāhaṃ mahādānaṃ datvā “sāmāvatiṃ varaṃ gaṇhāhī”ti	2397	
PA_atk-s05_17a:2397_3	āha. “Sādhu, mahārāja, imaṃ me varaṃ dehi, satthā pañcahi bhikkhusatehi saddhiṃ idhāgacchatu,	2397	
PA_atk-s05_17a:2397_4	dhammaṃ sossāmī”ti āha. Rājā satthāraṃ vanditvā “bhante, pañcahi bhikkhusatehi saddhiṃ	2397	
PA_atk-s05_17a:2397_5	nibaddhaṃ idhāgacchatha, sāmāvatimissikā ‘dhammaṃ sossāmā’ti vadantī”ti āha. Satthā	2397	
PA_atk-s05_17a:2397_6	“mahārāja, buddhānaṃ nāma ekaṭṭhānaṃ nibaddhaṃ gantuṃ na vaṭṭati, mahājanopi paccāsīsatī”ti	2397	
PA_atk-s05_17a:2397_7	āha. “Tena hi, bhante, bhikkhū āṇāpethā”ti. Satthā ānandattheraṃ āṇāpesi. Thero pañca	2397	
PA_atk-s05_17a:2397_8	bhikkhusatāni ādāya nibaddhaṃ rājakulaṃ gacchati. Tāpi devīpamukhā itthiyo theraṃ	2397	
PA_atk-s05_17a:2397_9	bhojetvā dhammaṃ suṇiṃsu. Sāmāvatiñca satthā mettāvihārīnaṃ upāsikānaṃ aggaṭṭhāne	2397	
PA_atk-s05_17a:2397_10	ṭhapesīti. Evaṃ rañño khurappaṃ muñcituṃ avisahanabhāvo sāmāvatiyā upāsikāya samādhivipphārā	23971	
PA_atk-s05_17a:2397_11	iddhīti. Ettha ca aveccappasādena vā okappanapasādena vā ratanattayasaraṇagamanena	23971	
PA_atk-s05_17a:2397_12	vā ratanattayaṃ upāsatīti upāsikāti vuccatīti.	23971	
PA_atk-s05_17a:2398_0	17. Ariyiddhiniddese ariyā iddhīti cetovasippattānaṃ khīṇāsavaariyānaṃyeva sambhavato	2398	
PA_atk-s05_17a:2398_1	ariyā iddhīti vuccatīti. Idha bhikkhūti imasmiṃ sāsane khīṇāsavo bhikkhu. Aniṭṭhe	2398	
PA_atk-s05_17a:2398_2	vatthusminti ārammaṇapakatiyā amanāpe vatthusmiṃ satte vā saṅkhāre vā. Mettāya vā	2398	
PA_atk-s05_17a:2398_3	pharatīti satto ce hoti, mettābhāvanāya pharati. Dhātuto vā upasaṃharatīti saṅkhāro	2398	
PA_atk-s05_17a:2398_4	ce hoti, “dhātumatta”nti dhātumanasikāraṃ upasaṃharati. Sattepi dhātūpasaṃhāro vaṭṭati.	2398	
PA_atk-s05_17a:2398_5	Asubhāya vā pharatīti satto ce, asubhabhāvanāya pharati. Aniccato vā upasaṃharatīti	2398	
PA_atk-s05_17a:2398_6	saṅkhāro ce, “anicca”nti manasikāraṃ upasaṃharati. Tadubhayanti taṃ ubhayaṃ. Upekkhakoti	2398	
PA_atk-s05_17a:2398_7	chaḷaṅgupekkhāya upekkhako. Satoti sativepullappattattā. Sampajānoti paññāya sampajānakārittā.	2398	
PA_atk-s05_17a:2398_8	Cakkhunā rūpaṃ disvāti kāraṇavasena cakkhūti laddhavohārena rūpadassanasamatthena	2398	
PA_atk-s05_17a:2398_9	cakkhuviññāṇena rūpaṃ disvā. Porāṇā panāhu – “cakkhu rūpaṃ na passati acittakattā,	2398	
PA_atk-s05_17a:2398_10	cittaṃ na passati acakkhukattā, dvārārammaṇasaṅghaṭṭane pana pasādavatthukena cittena	23981	
PA_atk-s05_17a:2398_11	passati. Īdisī panesā ‘dhanunā vijjhatī’tiādīsu viya sasambhārakathā nāma hoti. Tasmā	23981	
PA_atk-s05_17a:2398_12	cakkhuviññāṇena rūpaṃ disvāti ayamettha attho”ti. Atha vā cakkhunā karaṇabhūtena	23981	
PA_atk-s05_17a:2398_13	rūpaṃ disvāti attho. Neva sumano hotīti gehasitasomanassapaṭikkhepo, na kiriyabhūtāya	23981	
PA_atk-s05_17a:2398_14	somanassavedanāya. Na dummanoti sabbadomanassapaṭikkhepo. Upekkhako viharatīti iṭṭhāniṭṭhārammaṇāpāthe	23981	
PA_atk-s05_17a:2398_15	parisuddhapakatibhāvāvijahanākārabhūtāya chasu dvāresu pavattanato “chaḷaṅgupekkhā”ti	23981	
PA_atk-s05_17a:2398_16	laddhanāmāya tatramajjhattupekkhāya upekkhako viharati. Sotena saddaṃ sutvātiādīsupi eseva nayo.	23981	
PA_atk-s05_17a:2399_0	18. Kammavipākajiddhiniddese sabbesaṃ pakkhīnanti sabbesaṃ pakkhijātānaṃ jhānābhiññā	2399	
PA_atk-s05_17a:2399_1	vināyeva ākāsena gamanaṃ. Tathā sabbesaṃ devānaṃ ākāsagamanaṃ dassanādīni ca. Ekaccānaṃ	2399	
PA_atk-s05_17a:2399_2	manussānanti paṭhamakappikānaṃ manussānaṃ. Ekaccānaṃ vinipātikānanti piyaṅkaramātā	2399	
PA_atk-s05_17a:2399_3	punabbasumātā phussamittā dhammaguttātievamādīnaṃ sukhasamussayato vinipatitattā	2399	
PA_atk-s05_17a:2399_4	vinipātikānaṃ aññesañca petānaṃ nāgasupaṇṇānañca ākāsagamanādikaṃ kammavipākajā iddhi.	2399	
PA_atk-s05_17a:2400_0	Puññavato iddhiniddese rājāti dhammena paresaṃ rañjanato rājā. Ratanacakkaṃ vattetīti	2400	
PA_atk-s05_17a:2400_1	cakkavattī. Vehāsaṃ gacchatīti accantasaṃyogatthe upayogavacanaṃ. Caturaṅginiyāti	2400	
PA_atk-s05_17a:2400_2	hatthiassarathapattisaṅkhātacatuaṅgavatiyā. Senāti tesaṃ samūhamattameva. Antamasoti	2400	
PA_atk-s05_17a:2400_3	heṭṭhimantato. Assabandhā nāma assānaṃ rakkhakā. Gopurisā nāma gunnaṃ rakkhakā. Upādāyāti	2400	
PA_atk-s05_17a:2400_4	avissajjetvā. Evaṃ tesaṃ vehāsagamanañca puññavato iddhīti attho.	2400	
PA_atk-s05_17a:2401_0	Jotikassa gahapatissa puññavato iddhīti jotiko nāma pubbe paccekabuddhesu katādhikāro	2401	
PA_atk-s05_17a:2401_1	rājagahanagare seṭṭhi. Tassa kira jātadivase sakalanagare sabbāvudhāni jaliṃsu, sabbesaṃ	2401	
PA_atk-s05_17a:2401_2	kāyāruḷhāni ābharaṇānipi pajjalitāni viya obhāsaṃ muñciṃsu, nagaraṃ ekapajjotaṃ ahosi.	2401	
PA_atk-s05_17a:2401_3	Athassa nāmaggahaṇadivase sakalanagarassa ekajotibhūtattā jotikoti nāmaṃ kariṃsu.	2401	
PA_atk-s05_17a:2401_4	Athassa vayappattakāle gehakaraṇatthāya bhūmitale sodhiyamāne sakko devarājā āgantvā	2401	
PA_atk-s05_17a:2401_5	soḷasakarīsamatte ṭhāne pathaviṃ bhinditvā sattaratanamayaṃ sattabhūmikaṃ pāsādaṃ	2401	
PA_atk-s05_17a:2401_6	uṭṭhāpesi, pāsādaṃ parikkhipitvā sattaratanamaye sattadvārakoṭṭhakayutte sattapākāre	2401	
PA_atk-s05_17a:2401_7	uṭṭhāpesi, pākārapariyante catusaṭṭhi kapparukkhe uṭṭhāpesi, pāsādassa catūsu kaṇṇesu	2401	
PA_atk-s05_17a:2401_8	yojanikatigāvutikadvigāvutikaekagāvutikā catasso nidhikumbhiyo uṭṭhāpesi. Pāsādassa	2401	
PA_atk-s05_17a:2401_9	catūsu kaṇṇesu taruṇatālakkhandhappamāṇā catasso suvaṇṇamayā ucchuyaṭṭhiyo nibbattiṃsu.	2401	
PA_atk-s05_17a:2401_10	Tāsaṃ maṇimayāni pattāni suvaṇṇamayāni pabbāni ahesuṃ. Sattasu dvārakoṭṭhakesu ekekasmiṃ	24011	
PA_atk-s05_17a:2401_11	ekadviticatupañcachasattayakkhasahassaparivārā satta yakkhā ārakkhaṃ gaṇhiṃsu.	24011	
PA_atk-s05_17a:2402_0	Bimbisāramahārājā pāsādādīnaṃ uṭṭhānaṃ sutvā seṭṭhichattaṃ pahiṇi. So jotikaseṭṭhīti	2402	
PA_atk-s05_17a:2402_1	sakalajambudīpe pākaṭo hutvā uttarakuruto devatāhi ānetvā sirigabbhe nisīdāpitāya	2402	
PA_atk-s05_17a:2402_2	ekañca taṇḍulanāḷiṃ tayo ca jotipāsāṇe gahetvā āgatāya bhariyāya saddhiṃ tasmiṃ pāsāde	2402	
PA_atk-s05_17a:2402_3	mahāsampattiṃ anubhavanto vasi. Tesaṃ yāvajīvaṃ tāya ekataṇḍulanāḷiyā bhattaṃ pahosi.	2402	
PA_atk-s05_17a:2402_4	Sace kira te sakaṭasatampi taṇḍulānaṃ pūretukāmā honti, sā taṇḍulanāḷiyeva hutvā	2402	
PA_atk-s05_17a:2402_5	tiṭṭhati. Bhattapacanakāle taṇḍule ukkhaliyaṃ pakkhipitvā tesaṃ pāsāṇānaṃ upari ṭhapenti.	2402	
PA_atk-s05_17a:2402_6	Pāsāṇā tāvadeva pajjalitvā bhatte pakkamatte nibbāyanti. Teneva saññāṇena bhattassa	2402	
PA_atk-s05_17a:2402_7	pakkabhāvaṃ jānanti. Sūpeyyādipacanakālepi eseva nayo. Evaṃ tesaṃ jotipāsāṇehi āhāro	2402	
PA_atk-s05_17a:2402_8	paccati, maṇiālokena vasanti. Aggissa vā dīpassa vā obhāsameva na jāniṃsu. Jotikassa	2402	
PA_atk-s05_17a:2402_9	kira evarūpā sampattīti sakalajambudīpe pākaṭo ahosi. Mahājano yānādīhi dassanatthāya	2402	
PA_atk-s05_17a:2402_10	āgacchati. Jotikaseṭṭhi āgatāgatānaṃ uttarakurutaṇḍulānaṃ bhattaṃ dāpeti, “kapparukkhehi	24021	
PA_atk-s05_17a:2402_11	vatthābharaṇāni gaṇhantū”ti āṇāpeti, “gāvutikanidhikumbhiyā mukhaṃ vivarāpetvā yāpanamattaṃ	24021	
PA_atk-s05_17a:2402_12	gaṇhantū”ti āṇāpeti. Sakalajambudīpavāsikesu dhanaṃ gahetvā gacchantesu nidhikumbhiyā	24021	
PA_atk-s05_17a:2402_13	aṅgulamattampi ūnaṃ nāhosīti ayamassa puññavato iddhi.	24021	
PA_atk-s05_17a:2403_0	Jaṭilassa gahapatissa puññavato iddhīti jaṭilo nāma kassapassa bhagavato dhātucetiye	2403	
PA_atk-s05_17a:2403_1	katādhikāro takkasilāyaṃ seṭṭhi. Tassa kira mātā bārāṇasiyaṃ seṭṭhidhītā abhirūpā	2403	
PA_atk-s05_17a:2403_2	ahosi. Taṃ pannarasasoḷasavassuddesikakāle ārakkhanatthāya sattabhūmikassa pāsādassa	2403	
PA_atk-s05_17a:2403_3	uparitale vāsayiṃsu. Taṃ ekadivasaṃ vātapānaṃ vivaritvā bahi olokiyamānaṃ ākāsena	2403	
PA_atk-s05_17a:2403_4	gacchanto vijjādharo disvā uppannasineho vātapānena pavisitvā tāya saddhiṃ santhavamakāsi.	2403	
PA_atk-s05_17a:2403_5	Sā tena gabbhaṃ gaṇhi. Atha naṃ dāsī disvā “amma, kiṃ ida”nti vatvā “hotu, kassaci	2403	
PA_atk-s05_17a:2403_6	mā ācikkhī”ti vuttā bhayena tuṇhī ahosi. Sāpi dasame māse puttaṃ vijāyitvā navabhājanaṃ	2403	
PA_atk-s05_17a:2403_7	āharāpetvā tattha taṃ dārakaṃ nipajjāpetvā taṃ bhājanaṃ pidahitvā upari pupphadāmāni	2403	
PA_atk-s05_17a:2403_8	ṭhapetvā “imaṃ sīsena ukkhipitvā gantvā gaṅgāya vissajjehi, ‘kiṃ ida’nti ca puṭṭhā	2403	
PA_atk-s05_17a:2403_9	‘ayyāya me balikamma’nti vadeyyāsī”ti dāsiṃ āṇāpesi. Sā tathā akāsi. Heṭṭhāgaṅgāyapi	2403	
PA_atk-s05_17a:2403_10	dve itthiyo nhāyamānā taṃ bhājanaṃ udakena āhariyamānaṃ disvā ekā “mayhetaṃ bhājana”nti	24031	
PA_atk-s05_17a:2403_11	āha. Ekā “yaṃ etassa anto, taṃ mayha”nti vatvā bhājane sampatte taṃ ādāya thale ṭhapetvā	24031	
PA_atk-s05_17a:2403_12	vivaritvā dārakaṃ disvā ekā “mama bhājana”nti vuttattā “dārako mameva hotī”ti āha.	24031	
PA_atk-s05_17a:2403_13	Ekā “yaṃ bhājanassa anto, taṃ mamā”ti vuttattā “mama dārako”ti āha. Tā vivadamānā	24031	
PA_atk-s05_17a:2403_14	vinicchayaṃ gantvā amaccesu vinicchituṃ asakkontesu rañño santikaṃ agamaṃsu. Rājā	24031	
PA_atk-s05_17a:2403_15	tāsaṃ vacanaṃ sutvā “tvaṃ dārakaṃ gaṇha, tvaṃ bhājana”nti āha. Yāya pana dārako laddho,	24031	
PA_atk-s05_17a:2403_16	sā mahākaccāyanattherassa upaṭṭhāyikā hoti. Sā taṃ dārakaṃ “therassa santike pabbājessāmī”ti	24031	
PA_atk-s05_17a:2403_17	posesi. Tassa jātadivase gabbhamalassa dhovitvā anapanītattā kesā jaṭitā hutvā aṭṭhaṃsu.	24031	
PA_atk-s05_17a:2403_18	Tenassa jaṭiloteva nāmaṃ akaṃsu.	24031	
PA_atk-s05_17a:2404_0	Tassa padasā vicaraṇakāle thero taṃ gehaṃ piṇḍāya pāvisi. Upāsikā theraṃ nisīdāpetvā	2404	
PA_atk-s05_17a:2404_1	āhāramadāsi. Thero dārakaṃ disvā “upāsike, dārako te laddho”ti pucchi. “Āma, bhante,	2404	
PA_atk-s05_17a:2404_2	imāhaṃ tumhākaṃ santike pabbājessanti posesi”nti āha. Thero “sādhū”ti taṃ ādāya gacchanto	2404	
PA_atk-s05_17a:2404_3	“atthi nu kho imassa gihisampattiṃ anubhavituṃ puññakamma”nti olokento “mahāpuñño	2404	
PA_atk-s05_17a:2404_4	satto mahāsampattiṃ anubhavissati, daharo eva ca tāva, ñāṇampi tāvassa paripākaṃ	2404	
PA_atk-s05_17a:2404_5	na gacchatī”ti cintetvā taṃ ādāya takkasilāyaṃ ekassa upaṭṭhākassa gehaṃ agamāsi.	2404	
PA_atk-s05_17a:2404_6	So theraṃ vanditvā ṭhito dārakaṃ disvā “dārako, bhante, laddho”ti pucchi. “Āma, upāsaka,	2404	
PA_atk-s05_17a:2404_7	pabbajissati, daharo tāva tava santike hotū”ti. So “sādhu, bhante”ti taṃ puttaṭṭhāne	2404	
PA_atk-s05_17a:2404_8	ṭhapetvā paṭijaggi. Tassa pana gehe dvādasa vassāni bhaṇḍakaṃ ussannaṃ hoti. So gāmantaraṃ	2404	
PA_atk-s05_17a:2404_9	gacchanto sabbampi taṃ bhaṇḍakaṃ āpaṇaṃ āharitvā tassa tassa bhaṇḍakassa mūlaṃ ācikkhitvā	2404	
PA_atk-s05_17a:2404_10	“idañcidañca ettakaṃ nāma dhanaṃ gahetvā dadeyyāsī”ti vatvā pakkāmi.	24041	
PA_atk-s05_17a:2405_0	Taṃ divasaṃ nagarapariggāhikā devatā antamaso jīrakamaricamattakenāpi atthike tasseva	2405	
PA_atk-s05_17a:2405_1	āpaṇābhimukhe kariṃsu. So dvādasa vassāni ussannabhaṇḍakaṃ ekadivaseneva vikkiṇi.	2405	
PA_atk-s05_17a:2405_2	Kuṭumbiko āgantvā āpaṇe kiñci adisvā “sabbaṃ te, tāta, bhaṇḍakaṃ nāsita”nti āha.	2405	
PA_atk-s05_17a:2405_3	“Na nāsitaṃ, tāta, sabbaṃ tumhehi vuttanayena vikkiṇitaṃ, idaṃ asukassa mūlaṃ, idaṃ	2405	
PA_atk-s05_17a:2405_4	asukassa mūla”nti sabbamūlaṃ tasseva appesi. Kuṭumbiko pasīditvā “anaggho puriso	2405	
PA_atk-s05_17a:2405_5	yattha katthaci jīvituṃ samattho”ti attano vayappattaṃ dhītaraṃ tassa datvā “gehamassa	2405	
PA_atk-s05_17a:2405_6	karothā”ti purise āṇāpetvā niṭṭhite gehe “gacchatha tumhe, attano gehe vasathā”ti	2405	
PA_atk-s05_17a:2405_7	āha. Athassa gehapavisanakāle ekena pādena ummāre akkantamatte gehassa pacchimabhāge	2405	
PA_atk-s05_17a:2405_8	bhūmiṭṭhāne asītihattho suvaṇṇapabbato uṭṭhahi. Rājā kira jaṭilassa gehe bhūmiṃ bhinditvā	2405	
PA_atk-s05_17a:2405_9	suvaṇṇapabbato uṭṭhitoti sutvā tassa seṭṭhichattaṃ pesesi. So jaṭilaseṭṭhi nāma ahosīti	2405	
PA_atk-s05_17a:2405_10	ayamassa puññavato iddhi.	24051	
PA_atk-s05_17a:2406_0	Meṇḍakassa seṭṭhissa puññavato iddhīti meṇḍako nāma vipassimhi bhagavati katādhikāro	2406	
PA_atk-s05_17a:2406_1	magadharaṭṭhe bhaddiyanagare seṭṭhi. Tassa kira pacchimagehe aṭṭhakarīsamatte ṭhāne	2406	
PA_atk-s05_17a:2406_2	hatthiassausabhappamāṇā suvaṇṇameṇḍakā pathaviṃ bhinditvā piṭṭhiyā piṭṭhiṃ paharamānā	2406	
PA_atk-s05_17a:2406_3	uṭṭhahiṃsu, tesaṃ mukhesu pañcavaṇṇānaṃ suttānaṃ geṇḍukā pakkhittā honti. Sappitelamadhuphāṇitādīhi	2406	
PA_atk-s05_17a:2406_4	ca vatthacchādanahiraññasuvaṇṇādīhi ca atthe sati tesaṃ mukhato geṇḍukaṃ apanenti.	2406	
PA_atk-s05_17a:2406_5	Ekassapi meṇḍakassa mukhato sakalajambudīpavāsīnaṃ pahonakaṃ sappitelamadhuphāṇitavatthacchādanahiraññasuvaṇṇaṃ	2406	
PA_atk-s05_17a:2406_6	nikkhamati. Tato paṭṭhāyesa meṇḍakaseṭṭhīti paññāyīti ayamassa puññavato iddhi.	2406	
PA_atk-s05_17a:2407_0	Ghositassa gahapatissa puññavato iddhīti ghosito nāma paccekasambuddhe katādhikāro	2407	
PA_atk-s05_17a:2407_1	sakkaraṭṭhe kosambiyaṃ seṭṭhi. So kira devalokato cavitvā kosambiyaṃ nagarasobhiniyā	2407	
PA_atk-s05_17a:2407_2	kucchismiṃ nibbatti. Sā taṃ vijātadivase suppe sayāpetvā saṅkārakūṭe chaḍḍāpesi.	2407	
PA_atk-s05_17a:2407_3	Dārakaṃ kākasunakhā parivāretvā nisīdiṃsu. Eko puriso taṃ disvāva puttasaññaṃ paṭilabhitvā	2407	
PA_atk-s05_17a:2407_4	“putto me laddho”ti gehaṃ nesi. Tadā kosambikaseṭṭhi purohitaṃ disvā “kiṃ, ācariya,	2407	
PA_atk-s05_17a:2407_5	ajja te tithikaraṇanakkhattādayo olokitā”ti pucchitvā “āma, mahāseṭṭhī”ti vutte “janapadassa	2407	
PA_atk-s05_17a:2407_6	kiṃ bhavissatī”ti pucchi. “Imasmiṃ nagare ajja jātadārako jeṭṭhaseṭṭhi bhavissatī”ti	2407	
PA_atk-s05_17a:2407_7	āha. Tadā seṭṭhino bhariyā garugabbhā hoti, tasmā so sīghaṃ gehaṃ pesesi “gaccha,	2407	
PA_atk-s05_17a:2407_8	jānāhi naṃ vijātā vā, na vā”ti. “Na vijātā”ti sutvā gehaṃ gantvā kāḷiṃ nāma dāsiṃ	2407	
PA_atk-s05_17a:2407_9	pakkositvā sahassaṃ datvā “gaccha, imasmiṃ nagare upadhāretvā ajja jātadārakaṃ gaṇhitvā	2407	
PA_atk-s05_17a:2407_10	ehī”ti āha. Sā upadhārentī taṃ gehaṃ gantvā taṃ dārakaṃ taṃ divasaṃ jātaṃ ñatvā sahassaṃ	24071	
PA_atk-s05_17a:2407_11	datvā ānetvā seṭṭhino dassesi. Seṭṭhi “sace me dhītā jāyissati, tāya naṃ saddhiṃ	24071	
PA_atk-s05_17a:2407_12	nivāsetvā seṭṭhiṭṭhānassa sāmikaṃ karissāmi. Sace putto jāyissati, ghātessāmi na”nti	24071	
PA_atk-s05_17a:2407_13	cintetvā taṃ gehe vaḍḍhāpesi.	24071	
PA_atk-s05_17a:2408_0	Athassa bhariyā katipāhaccayena puttaṃ vijāyi. Seṭṭhi “imasmiṃ asati mama putto seṭṭhiṭṭhānaṃ	2408	
PA_atk-s05_17a:2408_1	labhissati. Idāneva naṃ māretuṃ vaṭṭatī”ti kāḷiṃ āmantetvā “gaccha je, vajato gunnaṃ	2408	
PA_atk-s05_17a:2408_2	nikkhamanavelāya vajadvāramajjhe imaṃ tiriyaṃ nipajjāpehi, gāviyo naṃ madditvā māressanti,	2408	
PA_atk-s05_17a:2408_3	madditāmadditabhāvaṃ panassa ñatvā ehī”ti āha. Sā gantvā gopālakena vajadvāre vivaṭamatteyeva	2408	
PA_atk-s05_17a:2408_4	taṃ tathā nipajjāpesi. Gogaṇajeṭṭhako usabho aññasmiṃ kāle sabbapacchā nikkhamantopi	2408	
PA_atk-s05_17a:2408_5	taṃdivasaṃ sabbapaṭhamaṃ nikkhamitvā dārakaṃ catunnaṃ pādānaṃ antare katvā aṭṭhāsi.	2408	
PA_atk-s05_17a:2408_6	Anekasatā gāvo usabhassa dve passāni ghaṃsantiyo nikkhamiṃsu. Gopālakopi “ayaṃ usabho	2408	
PA_atk-s05_17a:2408_7	pubbe sabbapacchā nikkhamati, ajja pana paṭhamaṃ nikkhamitvā dvāramajjhe niccalova	2408	
PA_atk-s05_17a:2408_8	ṭhito, kiṃ nu kho eta”nti cintetvā gantvā tassa heṭṭhā nipannaṃ dārakaṃ disvā puttasinehaṃ	2408	
PA_atk-s05_17a:2408_9	paṭilabhitvā “putto me laddho”ti gehaṃ nesi.	2408	
PA_atk-s05_17a:2409_0	Kāḷī gantvā seṭṭhinā pucchitā tamatthaṃ ārocetvā “gaccha, naṃ puna imaṃ sahassaṃ	2409	
PA_atk-s05_17a:2409_1	datvā ānehī”ti vuttā puna ānetvā adāsi. Atha naṃ seṭṭhi āha – “amma kāḷi, imasmiṃ	2409	
PA_atk-s05_17a:2409_2	nagare pañcasakaṭasatāni paccūsakāle uṭṭhāya vāṇijjāya gacchanti, tvaṃ imaṃ netvā	2409	
PA_atk-s05_17a:2409_3	cakkamagge nipajjāpehi, goṇā vā naṃ maddissanti, cakkaṃ vā chindissati, pavattiñcassa	2409	
PA_atk-s05_17a:2409_4	ñatvā āgaccheyyāsī”ti. Sā gantvā cakkamagge nipajjāpesi. Sākaṭikajeṭṭhako purato	2409	
PA_atk-s05_17a:2409_5	ahosi. Athassa goṇā taṃ ṭhānaṃ patvā dhuraṃ chaḍḍesuṃ, punappunaṃ āropetvā pājiyamānāpi	2409	
PA_atk-s05_17a:2409_6	purato na gacchiṃsu. Evaṃ tassa tehi saddhiṃ vāyamantasseva aruṇaṃ uṭṭhahi. So “kiṃ	2409	
PA_atk-s05_17a:2409_7	nāma goṇā kariṃsū”ti maggaṃ olokento dārakaṃ disvā “bhāriyaṃ vata kamma”nti cintetvā	2409	
PA_atk-s05_17a:2409_8	“putto me laddho”ti tuṭṭhamānaso taṃ gehaṃ nesi.	2409	
PA_atk-s05_17a:2410_0	Kāḷīpi gantvā seṭṭhinā pucchitā taṃ pavattiṃ ācikkhitvā “gaccha, naṃ puna sahassaṃ	2410	
PA_atk-s05_17a:2410_1	datvā ānehī”ti vuttā tathā akāsi. Atha naṃ seṭṭhi āha – “idāni naṃ āmakasusānaṃ netvā	2410	
PA_atk-s05_17a:2410_2	gacchantare nipajjāpehi, tattha sunakhādīhi khādito, amanussena vā pahaṭo marissati,	2410	
PA_atk-s05_17a:2410_3	matāmatabhāvañcassa jānitvā āgaccheyyāsī”ti. Sā taṃ netvā tattha nipajjāpetvā ekamante	2410	
PA_atk-s05_17a:2410_4	aṭṭhāsi. Taṃ sunakhādayo vā amanusso vā upasaṅkamituṃ nāsakkhiṃsu. Atheko ajapālo	2410	
PA_atk-s05_17a:2410_5	ajā gocaraṃ nento susānapassena gacchati. Ekā ajā paṇṇāni khādamānā gacchantaraṃ	2410	
PA_atk-s05_17a:2410_6	pavisitvā dārakaṃ disvā jaṇṇukehi ṭhatvā dārakassa thanaṃ adāsi. Ajapālakena “he	2410	
PA_atk-s05_17a:2410_7	he”ti sadde katepi na nikkhami. So “yaṭṭhiyā naṃ paharitvā nīharissāmī”ti gacchantaraṃ	2410	
PA_atk-s05_17a:2410_8	paviṭṭho jaṇṇukehi ṭhatvā dārakaṃ khīraṃ pāyantiṃ disvā dārake puttasinehaṃ paṭilabhitvā	2410	
PA_atk-s05_17a:2410_9	“putto me laddho”ti ādāya pakkāmi.	2410	
PA_atk-s05_17a:2411_0	Kāḷī gantvā seṭṭhinā pucchitā taṃ pavattiṃ ācikkhitvā “gaccha, naṃ puna sahassaṃ	2411	
PA_atk-s05_17a:2411_1	datvā ānehī”ti vuttā tathā akāsi. Aya naṃ seṭṭhi āha – “amma, imaṃ ādāya corapapātapabbataṃ	2411	
PA_atk-s05_17a:2411_2	abhiruhitvā papāte khipa, pabbatakucchiyaṃ paṭihaññamāno khaṇḍākhaṇḍiko hutvā bhūmiyaṃ	2411	
PA_atk-s05_17a:2411_3	patissati, matāmatabhāvañcassa ñatvā āgaccheyyāsī”ti. Sā taṃ tathā netvā pabbatamatthake	2411	
PA_atk-s05_17a:2411_4	ṭhatvā khipi. Taṃ kho pana pabbatakucchiṃ nissāya mahāveḷugumbo pabbatānusāreneva	2411	
PA_atk-s05_17a:2411_5	vaḍḍhi, tassa matthakaṃ ghanajāto jiñjukagumbo avatthari. Dārako patanto kojave viya	2411	
PA_atk-s05_17a:2411_6	tasmiṃ pati. Taṃ divasañca naḷakārajeṭṭhakassa veṇubali patto hoti. So puttena saddhiṃ	2411	
PA_atk-s05_17a:2411_7	gantvā taṃ veḷugumbaṃ chindituṃ ārabhi. Tasmiṃ calite dārako saddamakāsi. So dārakasaddo	2411	
PA_atk-s05_17a:2411_8	viyāti ekena passena abhiruhitvā taṃ disvā “putto me laddho”ti tuṭṭhacitto ādāya	2411	
PA_atk-s05_17a:2411_9	gato. Kāḷī gantvā seṭṭhinā pucchitā taṃ pavattiṃ ācikkhitvā “gaccha, naṃ puna sahassaṃ	2411	
PA_atk-s05_17a:2411_10	datvā ānehī”ti vuttā tathā akāsi.	24111	
PA_atk-s05_17a:2412_0	Seṭṭhino idañcidañca karontasseva dārako vaḍḍhito. Mahāghosavacanattā cassa ghositoteva	2412	
PA_atk-s05_17a:2412_1	nāmaṃ ahosi. So seṭṭhino akkhimhi kaṇṭako viya khāyi, ujukaṃ oloketumpi na visahi.	2412	
PA_atk-s05_17a:2412_2	Athassa maraṇūpāyaṃ cintento attano kumbhakārassa santikaṃ gantvā tassa “kadā āvāpaṃ	2412	
PA_atk-s05_17a:2412_3	ālimpessasī”ti pucchitvā “sve”ti vutte “tena hi idaṃ sahassaṃ gaṇhitvā mamekaṃ kammaṃ	2412	
PA_atk-s05_17a:2412_4	karohī”ti āha. “Kiṃ sāmī”ti? “Eko me avajātaputto atthi, taṃ tava santikaṃ pesissāmi,	2412	
PA_atk-s05_17a:2412_5	atha naṃ gabbhaṃ pavesetvā tiṇhāya vāsiyā khaṇḍākhaṇḍikaṃ chinditvā cāṭiyaṃ pakkhipitvā	2412	
PA_atk-s05_17a:2412_6	āvāpe paveseyyāsīti. Idaṃ te sahassaṃ saccakārasadisaṃ, uttariṃ pana te kattabbayuttakaṃ	2412	
PA_atk-s05_17a:2412_7	pacchā karissāmī”ti. Kumbhakāro “sādhū”ti sampaṭicchi.	2412	
PA_atk-s05_17a:2413_0	Seṭṭhi punadivase ghositaṃ pakkositvā “hiyyo mayā kumbhakāro ekaṃ kammaṃ āṇatto,	2413	
PA_atk-s05_17a:2413_1	ehi, tvaṃ tāta, tassa santikaṃ gantvā evaṃ vadehi ‘hiyyo kira me pitarā āṇattaṃ kammaṃ	2413	
PA_atk-s05_17a:2413_2	nipphādehī”’ti pahiṇi. So “sādhū”ti agamāsi. Taṃ tattha gacchantaṃ itaro seṭṭhino	2413	
PA_atk-s05_17a:2413_3	putto dārakehi saddhiṃ guḷakakīḷaṃ kīḷanto disvā pakkositvā “kuhiṃ gacchasī”ti pucchitvā	2413	
PA_atk-s05_17a:2413_4	pitu sāsanaṃ gahetvā “kumbhakārassa santika”nti vutte “ahaṃ tattha gamissāmi, ime	2413	
PA_atk-s05_17a:2413_5	maṃ dārakā bahulakkhaṃ jiniṃsu, taṃ me paṭijinitvā dehī”ti āha. “Ahaṃ pitu bhāyāmī”ti.	2413	
PA_atk-s05_17a:2413_6	“Mā bhāyi, bhātika, ahaṃ taṃ sāsanaṃ harissāmī”ti. “Bahūhi jito yāvāhaṃ āgacchāmi,	2413	
PA_atk-s05_17a:2413_7	tāva me lakkhaṃ paṭijināhī”ti. Ghosito kira guḷakakīḷāyaṃ cheko, tena naṃ evaṃ nibandhi.	2413	
PA_atk-s05_17a:2413_8	Sopi taṃ “tena hi gantvā kumbhakāraṃ vadehi ‘pitarā kira me hiyyo ekaṃ kammaṃ āṇattaṃ,	2413	
PA_atk-s05_17a:2413_9	taṃ nipphādehī”’ti uyyojesi. So tassa santikaṃ gantvā tathā avaca. Atha naṃ kumbhakāro	2413	
PA_atk-s05_17a:2413_10	seṭṭhinā vuttaniyāmena māretvā āvāpe khipi. Ghositopi divasabhāgaṃ kīḷitvā sāyanhasamayeva	24131	
PA_atk-s05_17a:2413_11	gehaṃ gantvā “kiṃ, tāta, na gatosī”ti vutte attano agatakāraṇañca kaniṭṭhassa gatakāraṇañca	24131	
PA_atk-s05_17a:2413_12	ārocesi. Seṭṭhi “dhī dhī”ti mahāviravaṃ viravitvā sakalasarīre pakkuthitalohito viya	24131	
PA_atk-s05_17a:2413_13	hutvā “ambho kumbhakāra, mā nāsayi, mā nāsayī”ti bāhā paggayha kandanto tassa santikaṃ	24131	
PA_atk-s05_17a:2413_14	agamāsi. Kumbhakāro taṃ tathā āgacchantaṃ disvā “sāmi, mā saddaṃ kari, kammaṃ nipphanna”nti	24131	
PA_atk-s05_17a:2413_15	āha. So pabbatena viya mahantena sokena avatthaṭo hutvā anappakaṃ domanassaṃ paṭisaṃvedesi.	24131	
PA_atk-s05_17a:2414_0	Evaṃ santepi pana seṭṭhi taṃ ujukaṃ oloketuṃ na sakkoti. “Kinti naṃ māreyya”nti cintento	2414	
PA_atk-s05_17a:2414_1	“mama gāmasate āyuttakassa santikaṃ pesetvā mārāpessāmī”ti upāyaṃ disvā “ayaṃ me	2414	
PA_atk-s05_17a:2414_2	avajātaputto, imaṃ māretvā vaccakūpe khipatu, evañca kate ahaṃ mātulassa kattabbayuttakaṃ	2414	
PA_atk-s05_17a:2414_3	jānissāmī”ti tassa paṇṇaṃ likhitvā “tāta ghosita, amhākaṃ gāmasate āyuttako atthi,	2414	
PA_atk-s05_17a:2414_4	imaṃ paṇṇaṃ haritvā tassa dehī”ti vatvā paṇṇaṃ tassa dussante bandhi. So pana akkharasamayaṃ	2414	
PA_atk-s05_17a:2414_5	na jānāti. Daharakālato paṭṭhāya hi taṃ mārāpentova seṭṭhi māretuṃ nāsakkhi, kiṃ	2414	
PA_atk-s05_17a:2414_6	akkharasamayaṃ sikkhāpessati. So attano maraṇapaṇṇameva dussante bandhitvā nikkhamanto	2414	
PA_atk-s05_17a:2414_7	āha – “pātheyyaṃ me, tāta, natthī”ti. “Pātheyyena kammaṃ natthi, antarāmagge asukagāme	2414	
PA_atk-s05_17a:2414_8	nāma mama sahāyako seṭṭhi atthi, tassa ghare pātarāsaṃ katvā purato gacchā”ti. So	2414	
PA_atk-s05_17a:2414_9	“sādhū”ti pitaraṃ vanditvā nikkhanto taṃ gāmaṃ patvā seṭṭhigharaṃ pucchitvā gantvā	2414	
PA_atk-s05_17a:2414_10	seṭṭhijāyaṃ passi. “Kuto āgatosī”ti ca vutte “antonagarato”ti āha. “Kassa puttosī”ti?	24141	
PA_atk-s05_17a:2414_11	“Tumhākaṃ sahāyaseṭṭhino, ammā”ti. “Tvaṃsi ghosito nāmā”ti? “Āma, ammā”ti. Tassā	24141	
PA_atk-s05_17a:2414_12	saha dassaneneva tasmiṃ puttasineho uppajji. Seṭṭhino panekā dhītā atthi pannarasasoḷasavassuddesikā	24141	
PA_atk-s05_17a:2414_13	abhirūpā pāsādikā, taṃ rakkhituṃ ekameva pesanakārikaṃ dāsiṃ datvā sattabhūmikassa	24141	
PA_atk-s05_17a:2414_14	pāsādassa uparimatale sirigabbhe vasāpenti. Seṭṭhidhītā tasmiṃ khaṇe taṃ dāsiṃ antarāpaṇaṃ	24141	
PA_atk-s05_17a:2414_15	pesesi. Atha naṃ seṭṭhijāyā disvā “kuhiṃ gacchasī”ti pucchitvā “ayyadhītāya pesanenā”ti	24141	
PA_atk-s05_17a:2414_16	vutte “ito tāva ehi, tiṭṭhatu pesanaṃ, puttassa me pīṭhakaṃ attharitvā udakaṃ āharitvā	24141	
PA_atk-s05_17a:2414_17	pāde dhovitvā telaṃ makkhitvā sayanaṃ attharitvā dehi, pacchā pesanaṃ karissasī”ti	24141	
PA_atk-s05_17a:2414_18	āha. Sā tathā akāsi.	24141	
PA_atk-s05_17a:2415_0	Atha naṃ cirenāgataṃ seṭṭhidhītā santajjesi. Atha naṃ sā āha – “mā me kujjhi, seṭṭhiputto	2415	
PA_atk-s05_17a:2415_1	ghosito āgato, tassa idañcidañca katvā tattha gantvā āgatāmhī”ti. Seṭṭhidhītāya “seṭṭhiputto	2415	
PA_atk-s05_17a:2415_2	ghosito”ti nāmaṃ sutvāva pubbasannivāsavasena pemaṃ chaviādīni chinditvā aṭṭhimiñjaṃ	2415	
PA_atk-s05_17a:2415_3	āhacca ṭhitaṃ. Atha naṃ pucchi “kuhiṃ so ammā”ti? “Sayane nipanno niddāyatī”ti. “Atthi	2415	
PA_atk-s05_17a:2415_4	panassa hatthe kiñcī”ti? “Dussante paṇṇaṃ atthī”ti. Sā “kiṃ paṇṇaṃ nu kho eta”nti	2415	
PA_atk-s05_17a:2415_5	tasmiṃ niddāyante mātāpitūnaṃ aññavihitatāya apassantānaṃ otaritvā tassa santikaṃ	2415	
PA_atk-s05_17a:2415_6	gantvā taṃ paṇṇaṃ mocetvā ādāya attano gabbhaṃ pavisitvā dvāraṃ pidhāya vātapānaṃ	2415	
PA_atk-s05_17a:2415_7	vivaritvā akkharasamaye kusalatāya taṃ paṇṇaṃ vācetvā “aho vata bālo attano maraṇapaṇṇaṃ	2415	
PA_atk-s05_17a:2415_8	dussante bandhitvā vicarati, sace mayā na diṭṭhaṃ assa, natthi tassa jīvita”nti.	2415	
PA_atk-s05_17a:2415_9	Taṃ paṇṇaṃ phāletvā nāsetvā seṭṭhissa vacanena aparaṃ paṇṇaṃ likhi – “ayaṃ mama putto	2415	
PA_atk-s05_17a:2415_10	ghosito nāma, gāmasatato paṇṇākāraṃ āharāpetvā imassa janapadaseṭṭhino dhītarā saddhiṃ	24151	
PA_atk-s05_17a:2415_11	maṅgalaṃ katvā attano vasanagāmassa majjhe dvibhūmikaṃ gehaṃ kāretvā pākāraparikkhepena	24151	
PA_atk-s05_17a:2415_12	ceva purisaguttīhi ca susaṃvihitārakkhaṃ karotu, mayhaṃ idañcidañca mayā katanti	24151	
PA_atk-s05_17a:2415_13	sāsanaṃ pesetu. Evaṃ kate ahaṃ mātulassa kattabbayuttakaṃ jānissāmī”ti likhitvā ca	24151	
PA_atk-s05_17a:2415_14	paṇṇaṃ saṅgharitvā dussanteyevassa bandhi.	24151	
PA_atk-s05_17a:2416_0	So divasabhāgaṃ niddāyitvā uṭṭhāya bhuñjitvā pakkāmi, punadivase pātova taṃ gāmaṃ	2416	
PA_atk-s05_17a:2416_1	gantvā āyuttakaṃ gāmakiccaṃ karontameva passi. So taṃ disvā “kiṃ tātā”ti pucchitvā	2416	
PA_atk-s05_17a:2416_2	“pitarā me tumhākaṃ paṇṇaṃ pesita”nti vutte paṇṇaṃ gahetvā vācetvā tuṭṭhamānaso “passatha,	2416	
PA_atk-s05_17a:2416_3	bho, mama sāmino mayi sinehaṃ katvā jeṭṭhaputtassa maṅgalaṃ karotū”ti mama santikaṃ	2416	
PA_atk-s05_17a:2416_4	pahiṇi. “Sīghaṃ dāruādīni āharathā”ti gahapatike āṇāpetvā gāmamajjhe vuttappakāraṃ	2416	
PA_atk-s05_17a:2416_5	gehaṃ kārāpetvā gāmasatato paṇṇākāraṃ āharāpetvā janapadaseṭṭhino dhītaraṃ ānetvā	2416	
PA_atk-s05_17a:2416_6	maṅgalaṃ katvā seṭṭhissa sāsanaṃ pahiṇi “idañcidañca mayā kata”nti.	2416	
PA_atk-s05_17a:2417_0	Taṃ sutvā seṭṭhino “yaṃ kāremi, taṃ na hoti. Yaṃ na kāremi, taṃ hotī”ti mahantaṃ	2417	
PA_atk-s05_17a:2417_1	domanassaṃ uppajji. Puttasokena saddhiṃ so soko ekato hutvā kucchidāhaṃ uppādetvā	2417	
PA_atk-s05_17a:2417_2	atisāraṃ janesi. Seṭṭhidhītāpi “sace koci seṭṭhino santikā āgacchati, mama akathetvā	2417	
PA_atk-s05_17a:2417_3	seṭṭhiputtassa paṭhamataraṃ mā kathethā”ti āṇāpesi. Seṭṭhipi kho “na dāni duṭṭhaputtaṃ	2417	
PA_atk-s05_17a:2417_4	mama sāpateyyassa sāmikaṃ karissāmī”ti cintetvā ekaṃ āyuttakaṃ āha – “mātula, puttaṃ	2417	
PA_atk-s05_17a:2417_5	me daṭṭhukāmomhi, ekaṃ pādamūlikaṃ pesetvā ekaṃ paṇṇaṃ likhitvā pesetvā mama puttaṃ	2417	
PA_atk-s05_17a:2417_6	pakkosāpehī”ti. So “sādhū”ti paṇṇaṃ datvā ekaṃ purisaṃ pesesi. Seṭṭhidhītā seṭṭhissa	2417	
PA_atk-s05_17a:2417_7	balavagilānakāle ghositakumāraṃ ādāya agamāsi. Seṭṭhi kālamakāsi. Rājā pitari kālaṅkate	2417	
PA_atk-s05_17a:2417_8	pitarā bhuttabhogaṃ datvā sabbasatena seṭṭhiṭṭhānaṃ adāsi. Ghositaseṭṭhi nāma hutvā	2417	
PA_atk-s05_17a:2417_9	mahāsampattiyaṃ ṭhito seṭṭhidhītāya kāḷiyā vacanena ādito paṭṭhāya sattasu ṭhānesu	2417	
PA_atk-s05_17a:2417_10	attano maraṇamuttabhāvaṃ ñatvā devasikaṃ satasahassaṃ vissajjetvā dānaṃ paṭṭhapesīti.	24171	
PA_atk-s05_17a:2417_11	Evamassa sattasu ṭhānesu arogabhāvo puññavato iddhi. Tattha gahanti gehaṃ vuccati,	24171	
PA_atk-s05_17a:2417_12	gahe pati gahapati. Mahāsālakule adhipatissetaṃ nāmaṃ. Kesuci potthakesu ghositānantaraṃ meṇḍako likhito.	24171	
PA_atk-s05_17a:2418_0	Pañcannaṃ mahāpuññānaṃ puññavato iddhīti ettha puññiddhi pañcannaṃ mahāpuññānaṃ daṭṭhabbāti	2418	
PA_atk-s05_17a:2418_1	attho. Pañca mahāpuññā nāma meṇḍakaseṭṭhi, tassa bhariyā candapadumā, putto dhanañcayaseṭṭhi,	2418	
PA_atk-s05_17a:2418_2	suṇisā sumanadevī, doso puṇṇo nāmāti ime pañca janā paccekasambuddhe katādhikārā.	2418	
PA_atk-s05_17a:2418_3	Tesu meṇḍakaseṭṭhi aḍḍhaterasāni koṭṭhasatāni sodhāpetvā sīsaṃ nhāto dvāre nisīditvā	2418	
PA_atk-s05_17a:2418_4	uddhaṃ ulloketi, ākāsato rattasālidhārā opatitvā sabbakoṭṭhe pūreti. Tassa bhariyā	2418	
PA_atk-s05_17a:2418_5	taṇḍulaṃ ekanāḷimattaṃ gahetvā bhattaṃ pacāpetvā ekasmiṃ sūpabyañjanake sūpaṃ kāretvā	2418	
PA_atk-s05_17a:2418_6	sabbālaṅkārapaṭimaṇḍitā dvārakoṭṭhake paññattāsane nisīditvā “sabbe bhattena atthikā	2418	
PA_atk-s05_17a:2418_7	āgacchantū”ti ghosāpetvā pakkosāpetvā suvaṇṇakaṭacchuṃ ādāya āgatāgatānaṃ upanītabhājanāni	2418	
PA_atk-s05_17a:2418_8	pūretvā deti, sakaladivasampi dentiyā kaṭacchunā sakiṃ gahitaṭṭhānamattameva paññāyati.	2418	
PA_atk-s05_17a:2418_9	Tassa putto sīsaṃ nhāto sahassatthavikaṃ ādāya “kahāpaṇehi atthikā āgacchantū”ti	2418	
PA_atk-s05_17a:2418_10	ghosāpetvā āgatāgatānaṃ gahitabhājanāni pūretvā deti. Thavikāya kahāpaṇasahassameva	24181	
PA_atk-s05_17a:2418_11	hoti. Tassa suṇisā sabbālaṅkārapaṭimaṇḍitā catudoṇikaṃ vīhipiṭakaṃ ādāya āsane nisinnā	24181	
PA_atk-s05_17a:2418_12	“bījabhattena atthikā āgacchantū”ti ghosāpetvā āgatāgatānaṃ gahitabhājanāni pūretvā	24181	
PA_atk-s05_17a:2418_13	deti, piṭakaṃ yathāpūritameva hoti. Tassa dāso sabbālaṅkārapaṭimaṇḍito suvaṇṇayuge	24181	
PA_atk-s05_17a:2418_14	suvaṇṇayottehi goṇe yojetvā suvaṇṇapatodayaṭṭhiṃ ādāya goṇānaṃ gandhapañcaṅgulikāni	24181	
PA_atk-s05_17a:2418_15	datvā visāṇesu suvaṇṇakosake paṭimuñcitvā khettaṃ gantvā pājeti, ito tisso, ito tisso,	24181	
PA_atk-s05_17a:2418_16	majjhe ekāti satta sītāyo bhijjitvā gacchanti. Jambudīpavāsino bhattabījahiraññasuvaṇṇādīsu	24181	
PA_atk-s05_17a:2418_17	yathārucitaṃ seṭṭhigehatoyeva gaṇhiṃsu. Anukkamena pana bhaddiyanagaraṃ anuppatte	24181	
PA_atk-s05_17a:2418_18	bhagavati bhagavato dhammadesanāya pañca mahāpuññā ca dhanañcayaseṭṭhissa dhītā visākhā	24181	
PA_atk-s05_17a:2418_19	ca sotāpattiphalaṃ pāpuṇiṃsu. Ayaṃ pana nesaṃ pañcannaṃ mahāpuññānaṃ puññavato iddhi.	24181	
PA_atk-s05_17a:2418_20	Saṅkhepena pana paripākagate puññasambhāre ijjhanakaviseso puññavato iddhi.	24182	
PA_atk-s05_17a:2419_0	Vijjāmayiddhiniddese ijjhanākāraṃ gandhārivijjaṃ vā upacārasiddhaṃ patthitasiddhaṃ	2419	
PA_atk-s05_17a:2419_1	aññaṃ vā vijjaṃ dhārentīti vijjādharā. Vijjaṃ parijappetvāti yathopacāraṃ vijjaṃ	2419	
PA_atk-s05_17a:2419_2	mukhena parivattetvā. Sesaṃ vuttatthamevāti.	2419	
PA_atk-s05_17a:2420_0	Sammāpayogiddhiniddese ijjhanākāramattaṃ pucchitvā aññassa visesassa abhāvato “katamā”ti	2420	
PA_atk-s05_17a:2420_1	apucchitvā pakāramattameva pucchantena “katha”nti pucchā katā, tatheva “eva”nti nigamanaṃ	2420	
PA_atk-s05_17a:2420_2	kataṃ. Ettha ca paṭipattisaṅkhātasseva sammāpayogassa dīpanavasena purimapāḷisadisāva	2420	
PA_atk-s05_17a:2420_3	pāḷi āgatā. Aṭṭhakathāyaṃ pana sakaṭabyūhādikaraṇavasena yaṃkiñci saṃvidahanaṃ yaṃkiñci	2420	
PA_atk-s05_17a:2420_4	sippakammaṃ yaṃkiñci vejjakammaṃ tiṇṇaṃ vedānaṃ uggahaṇaṃ tiṇṇaṃ piṭakānaṃ uggahaṇaṃ,	2420	
PA_atk-s05_17a:2420_5	antamaso kasanavapanādīni upādāya taṃ taṃ kammaṃ katvā nibbattaviseso tattha tattha	2420	
PA_atk-s05_17a:2420_6	sammāpayogapaccayā ijjhanaṭṭhena iddhīti āgatāti.	2420	
PA_atk-s05_17a:2421	Iddhikathāvaṇṇanā niṭṭhitā.	242	
PA_atk-s05_17a:2422	3. Abhisamayakathā	242	
PA_atk-s05_17a:2423	Abhisamayakathāvaṇṇanā	242	
PA_atk-s05_17a:2425_0	Idāni iddhikathānantaraṃ paramiddhibhūtaṃ abhisamayaṃ dassentena kathitāya abhisamayakathāya	2425	
PA_atk-s05_17a:2425_1	apubbatthānuvaṇṇanā. Tattha abhisamayoti saccānaṃ abhimukhena samāgamo, paṭivedhoti	2425	
PA_atk-s05_17a:2425_2	attho. Kena abhisametīti kiṃ vuttaṃ hoti? “Evaṃ mahatthiyo kho, bhikkhave, dhammābhisamayo”tiādīsu	2425	
PA_atk-s05_17a:2425_3	suttapadesu yo so abhisamayoti vutto, tasmiṃ abhisamaye vattamāne abhisametā puggalo	2425	
PA_atk-s05_17a:2425_4	kena dhammena saccāni abhisameti, abhimukho hutvā samāgacchati, paṭivijjhatīti vuttaṃ	2425	
PA_atk-s05_17a:2425_5	hotīti. Ayaṃ tāva codakassa pucchā. Cittena abhisametīti cittaṃ vinā abhisamayābhāvato	2425	
PA_atk-s05_17a:2425_6	tathā vissajjanaṃ. Hañcītiādi puna codanā. Hañci yadīti attho. “Cittenā”ti vuttattā	2425	
PA_atk-s05_17a:2425_7	tena hi aññāṇī abhisametīti āha. Na aññāṇī abhisametīti cittamatteneva abhisamayābhāvato	2425	
PA_atk-s05_17a:2425_8	paṭikkhepo. Ñāṇena abhisametīti paṭiññā. Puna hañcītiādi “ñāṇenā”ti vuttattā aññāṇī	2425	
PA_atk-s05_17a:2425_9	acittakoti codanā. Na acittako abhisametīti acittakassa abhisamayābhāvato paṭikkhepo.	2425	
PA_atk-s05_17a:2425_10	Cittena cātiādi paṭiññā. Puna hañcītiādi sabbacittañāṇasādhāraṇavasena codanā. Sesacodanāvissajjanesupi eseva nayo.	24251	
PA_atk-s05_17a:2426_0	Parato pana kammassakatacittena ca ñāṇena cāti kammassakā sattāti evaṃ kammassakatāya	2426	
PA_atk-s05_17a:2426_1	pavattacittena ca ñāṇena ca. Saccānulomikacittena ca ñāṇena cāti saccapaṭivedhassa	2426	
PA_atk-s05_17a:2426_2	anukūlattā saccānulomikasaṅkhātena vipassanāsampayuttacittena ca vipassanāñāṇena	2426	
PA_atk-s05_17a:2426_3	ca. Kathanti yathā abhisamayo hoti, tathā kathetukamyatā pucchā. Uppādādhipateyyanti	2426	
PA_atk-s05_17a:2426_4	yasmā cittassa uppāde asati cetasikānaṃ uppādo natthi. Ārammaṇaggahaṇañhi cittaṃ	2426	
PA_atk-s05_17a:2426_5	tena saha uppajjamānā cetasikā kathaṃ ārammaṇe aggahite uppajjissanti. Abhidhammepi	2426	
PA_atk-s05_17a:2426_6	cittuppādeneva cetasikā vibhattā, tasmā maggañāṇassa uppāde adhipatibhūtaṃ cittanti	2426	
PA_atk-s05_17a:2426_7	attho. Ñāṇassāti maggañāṇassa. Hetu paccayo cāti janako ca upatthambhako ca. Taṃsampayuttanti	2426	
PA_atk-s05_17a:2426_8	tena ñāṇena sampayuttaṃ. Nirodhagocaranti nibbānārammaṇaṃ. Dassanādhipateyyanti sesānaṃ	2426	
PA_atk-s05_17a:2426_9	dassanakiccābhāvā nibbānadassane adhipatibhūtaṃ. Cittassāti maggasampayuttacittassa.	2426	
PA_atk-s05_17a:2426_10	Taṃsampayuttanti tena cittena sampayuttaṃ.	24261	
PA_atk-s05_17a:2428_0	Yasmā etampi pariyāyaṃ, na kevalaṃ cittañāṇehiyeva abhisamayo, atha kho sabbepi maggasampayuttacittacetasikā	2428	
PA_atk-s05_17a:2428_1	dhammā saccābhisamayakiccasādhanavasena abhisamayo nāma honti, tasmā tampi pariyāyaṃ	2428	
PA_atk-s05_17a:2428_2	dassetukāmo kiṃ nu ettakoyeva abhisamayoti pucchitvā na hīti taṃ vacanaṃ paṭikkhipitvā	2428	
PA_atk-s05_17a:2428_3	lokuttaramaggakkhaṇetiādimāha. Dassanābhisamayoti dassanabhūto abhisamayo. Esa nayo	2428	
PA_atk-s05_17a:2428_4	sesesupi. Saccāti saccañāṇāni. Maggañāṇameva nibbānānupassanaṭṭhena vipassanā. Vimokkhoti	2428	
PA_atk-s05_17a:2428_5	maggavimokkho. Vijjāti maggañāṇameva. Vimuttīti samucchedavimutti. Nibbānaṃ abhisamīyatīti	2428	
PA_atk-s05_17a:2428_6	abhisamayo, sesā abhisamenti etehīti abhisamayā.	2428	
PA_atk-s05_17a:2430_0	Puna maggaphalavasena abhisamayaṃ bhinditvā dassetuṃ kiṃ nūtiādimāha. Phalakkhaṇe	2430	
PA_atk-s05_17a:2430_1	panettha yasmā samucchedanaṭṭhena khaye ñāṇaṃ na labbhati, tasmā paṭippassaddhaṭṭhena	2430	
PA_atk-s05_17a:2430_2	anuppāde ñāṇanti vuttaṃ. Sesaṃ pana yathānurūpaṃ veditabbanti. Idāni yasmā kilesappahāne	2430	
PA_atk-s05_17a:2430_3	sati abhisamayo hoti, abhisamaye ca sati kilesappahānaṃ hoti, tasmā codanāpubbaṅgamaṃ	2430	
PA_atk-s05_17a:2430_4	kilesappahānaṃ dassetukāmo yvāyantiādimāha. Tattha yvāyanti yo ayaṃ maggaṭṭho ariyapuggalo.	2430	
PA_atk-s05_17a:2430_5	Evamādikāni panettha cattāri vacanāni codakassa pucchā. Puna atīte kilese pajahatīti	2430	
PA_atk-s05_17a:2430_6	idaṃ codanāya okāsadānatthaṃ vissajjanaṃ. Khīṇanti bhaṅgavasena khīṇaṃ. Niruddhanti	2430	
PA_atk-s05_17a:2430_7	santānavasena punappunaṃ anuppattiyā niruddhaṃ. Vigatanti vattamānakkhaṇato apagataṃ.	2430	
PA_atk-s05_17a:2430_8	Vigametīti apagamayati. Atthaṅgatanti abhāvaṃ gataṃ. Atthaṅgametīti abhāvaṃ gamayati.	2430	
PA_atk-s05_17a:2430_9	Tattha dosaṃ dassetvā na atīte kilese pajahatīti paṭikkhittaṃ. Anāgatacodanāya ajātanti	2430	
PA_atk-s05_17a:2430_10	jātiṃ appattaṃ. Anibbattanti sabhāvaṃ appattaṃ. Anuppannanti uppādato pabhuti uddhaṃ	24301	
PA_atk-s05_17a:2430_11	na paṭipannaṃ. Apātubhūtanti paccuppannabhāvena cittassa apātubhūtaṃ. Atītānāgate	24301	
PA_atk-s05_17a:2430_12	pajahato pahātabbānaṃ natthitāya aphalo vāyāmo āpajjatīti tadubhayampi paṭikkhittaṃ.	24301	
PA_atk-s05_17a:2430_13	Ratto rāgaṃ pajahatīti vattamānena rāgena ratto tameva rāgaṃ pajahati. Vattamānakilesesupi	24301	
PA_atk-s05_17a:2430_14	eseva nayo. Thāmagatoti thirasabhāvaṃ gato. Kaṇhasukkāti akusalā ca kusalā ca dhammā	24301	
PA_atk-s05_17a:2430_15	yuganaddhā samameva vattantīti āpajjatīti attho. Saṃkilesikāti evaṃ saṃkilesānaṃ	24301	
PA_atk-s05_17a:2430_16	sampayuttabhāve sati saṃkilese niyuttā maggabhāvanā hotīti āpajjatīti attho. Evaṃ	24301	
PA_atk-s05_17a:2430_17	paccuppanne pajahato vāyāmena saddhiṃ pahātabbānaṃ atthitāya saṃkilesikā ca maggabhāvanā	24301	
PA_atk-s05_17a:2430_18	hoti, vāyāmo ca aphalo hoti. Na hi paccuppannānaṃ kilesānaṃ cittavippayuttatā nāma atthīti.	24301	
PA_atk-s05_17a:2431_0	Na hīti catudhā vuttassa vacanassa paṭikkhepo. Atthīti paṭijānanaṃ. Yathā kathaṃ	2431	
PA_atk-s05_17a:2431_1	viyāti atthibhāvassa udāharaṇadassanatthaṃ pucchā. Yathā atthi, taṃ kena pakārena	2431	
PA_atk-s05_17a:2431_2	viya atthi, kiṃ viya atthīti attho. Seyyathāpīti yathā nāma. Taruṇarukkhoti phaladāyakabhāvadīpanatthaṃ	2431	
PA_atk-s05_17a:2431_3	taruṇaggahaṇaṃ. Ajātaphaloti phaladāyakattepi sati phalaggahaṇato purekālaggahaṇaṃ.	2431	
PA_atk-s05_17a:2431_4	Tamenanti taṃ rukkhaṃ. Enanti nipātamattaṃ, taṃ etanti vā attho. Mūlaṃ chindeyyāti	2431	
PA_atk-s05_17a:2431_5	mūlato chindeyya. Ajātaphalāti ajātāni phalāni. Evamevanti evaṃ evaṃ. Uppādo pavattaṃ	2431	
PA_atk-s05_17a:2431_6	nimittaṃ āyūhanāti catūhipi paccuppannakhandhasantānameva vuttaṃ. Yasmiñhi khandhasantāne	2431	
PA_atk-s05_17a:2431_7	yaṃ yaṃ maggañāṇaṃ uppajjati, tena tena maggañāṇena pahātabbānaṃ kilesānaṃ taṃ khandhasantānaṃ	2431	
PA_atk-s05_17a:2431_8	abījaṃ hoti, tassa abījabhūtattā tappaccayā te te kilesā anuppannā eva na uppajjanti.	2431	
PA_atk-s05_17a:2431_9	Ādīnavaṃ disvāti aniccādito ādīnavaṃ disvā. Anuppādotiādīhi catūhi nibbānameva vuttaṃ.	2431	
PA_atk-s05_17a:2431_10	Cittaṃ pakkhandatīti maggasampayuttaṃ cittaṃ pakkhandati. Hetunirodhā dukkhanirodhoti	24311	
PA_atk-s05_17a:2431_11	kilesānaṃ bījabhūtassa santānassa anuppādanirodhā anāgatakkhandhabhūtassa dukkhassa	24311	
PA_atk-s05_17a:2431_12	hetubhūtānaṃ kilesānaṃ anuppādanirodho hoti. Evaṃ dukkhassa hetubhūtakilesānaṃ anuppādanirodhā	24311	
PA_atk-s05_17a:2431_13	dukkhassa anuppādanirodho hoti. Evaṃ kilesappahānayuttisabbhāvato eva atthi maggabhāvanātiādimāha.	24311	
PA_atk-s05_17a:2431_14	Aṭṭhakathāyaṃ pana “etena kiṃ dīpitaṃ hoti? Bhūmiladdhānaṃ kilesānaṃ pahānaṃ dīpitaṃ	24311	
PA_atk-s05_17a:2431_15	hoti. Bhūmiladdhā pana kiṃ atītā anāgatā, udāhu paccuppannāti? Bhūmiladdhuppannāyeva	24311	
PA_atk-s05_17a:2431_16	nāmā”ti vatvā kathitakilesappahānassa vitthārakathā sutamayañāṇakathāya maggasaccaniddesavaṇṇanāyaṃ	24311	
PA_atk-s05_17a:2431_17	vuttanayeneva veditabbā, idha pana maggañāṇena pahātabbā kilesāyeva adhippetāti.	24311	
PA_atk-s05_17a:2432	Abhisamayakathāvaṇṇanā niṭṭhitā.	243	
PA_atk-s05_17a:2433	4. Vivekakathā	243	
PA_atk-s05_17a:2434	Vivekakathāvaṇṇanā	243	
PA_atk-s05_17a:2435_0	22. Idāni pahānāvasānāya abhisamayakathāya anantaraṃ pahānākāraṃ dassentena kathitāya	2435	
PA_atk-s05_17a:2435_1	suttantapubbaṅgamāya vivekakathāya apubbatthānuvaṇṇanā. Tattha suttante tāva ye kecīti	2435	
PA_atk-s05_17a:2435_2	anavasesapariyādānaṃ. Balakaraṇīyāti ūrubalena bāhubalena kattabbā. Kammantāti dhāvanalaṅghanakasanavapanādīni	2435	
PA_atk-s05_17a:2435_3	kammāni. Karīyantīti balavantehi karīyanti. Sīlaṃ nissāyāti catupārisuddhisīlaṃ nissayaṃ	2435	
PA_atk-s05_17a:2435_4	katvā. Bhāvetīti bhinnasīlassa bhāvanābhāvato idha pana lokiyalokuttarā maggabhāvanā	2435	
PA_atk-s05_17a:2435_5	adhippetāti. Vivekanissitanti tadaṅgavivekaṃ samucchedavivekaṃ nissaraṇavivekaṃ nissitaṃ.	2435	
PA_atk-s05_17a:2435_6	Vivekoti vivittatā. Ayañhi ariyamaggabhāvanānuyutto yogī vipassanākkhaṇe kiccato	2435	
PA_atk-s05_17a:2435_7	tadaṅgavivekanissitaṃ, ajjhāsayato nissaraṇavivekanissitaṃ, maggakkhaṇe kiccato samucchedavivekanissitaṃ,	2435	
PA_atk-s05_17a:2435_8	ārammaṇato nissaraṇavivekanissitaṃ bhāveti. Esa nayo virāganissitādīsu. Vivekoyeva	2435	
PA_atk-s05_17a:2435_9	hi virajjanaṭṭhena virāgo, nirodhaṭṭhena nirodho, vosajjanaṭṭhena vosaggo. Atha vā	2435	
PA_atk-s05_17a:2435_10	kilesehi vivittattā viveko, kilesehi virattattā virāgo, kilesānaṃ niruddhattā nirodho,	24351	
PA_atk-s05_17a:2435_11	kilesānañca pariccattattā vissaṭṭhattā, nibbānecattassa ca vissaṭṭhattā vosaggo.	24351	
PA_atk-s05_17a:2435_12	Vosaggo pana duvidho pariccāgavosaggo ca pakkhandanavosaggo ca. Tattha pariccāgavosaggoti	24351	
PA_atk-s05_17a:2435_13	vipassanākkhaṇe tadaṅgavasena, maggakkhaṇe samucchedavasena kilesappahānaṃ. Pakkhandanavosaggoti	24351	
PA_atk-s05_17a:2435_14	vipassanākkhaṇe tanninnabhāvena, maggakkhaṇe ārammaṇakaraṇena nibbānapakkhandanaṃ.	24351	
PA_atk-s05_17a:2435_15	Tadubhayampi imasmiṃ lokiyalokuttaramissake atthavaṇṇanānaye vaṭṭati. Tathā hi ayaṃ	24351	
PA_atk-s05_17a:2435_16	sammādiṭṭhiādīsu ekeko dhammo yathāvuttena pakārena kilese ca pariccajati, nibbānañca	24351	
PA_atk-s05_17a:2435_17	pakkhandati. Vosaggapariṇāminti iminā pana sakalena vacanena vosaggatthaṃ pariṇāmitaṃ	24351	
PA_atk-s05_17a:2435_18	pariṇataṃ, paripaccitaṃ paripakkañcāti vuttaṃ hoti. Ayampi ariyamaggabhāvanānuyutto	24351	
PA_atk-s05_17a:2435_19	bhikkhu yathā sammādiṭṭhiādīsu ekeko dhammo kilesapariccāgavosaggatthañca nibbānapakkhandanavosaggatthañca	24351	
PA_atk-s05_17a:2435_20	paripaccati, yathā ca paripakko hoti, tathā naṃ bhāveti.	24352	
PA_atk-s05_17a:2436_0	23. Bījagāmabhūtagāmāti ettha mūlabījaṃ khandhabījaṃ aggabījaṃ phaḷubījaṃ bījabījanti	2436	
PA_atk-s05_17a:2436_1	pañcavidhaṃ bījaṃ, bījagāmo nāma bījasamūhoti attho. Tadeva pana sampannanīlaṅkurapātubhāvato	2436	
PA_atk-s05_17a:2436_2	paṭṭhāya bhūtagāmo nāma, bhūtānaṃ jātānaṃ nibbattamūlanīlaṅkurānaṃ samūhoti attho.	2436	
PA_atk-s05_17a:2436_3	Devatāpariggahe sati nīlaṅkurakālato pabhuti hotīti tesaṃ devatāsaṅkhātānaṃ bhūtānaṃ	2436	
PA_atk-s05_17a:2436_4	gāmotipi bhūtagāmoti vadanti. Vuddhinti aṅkurādivasena. Viruḷhinti khandhādivasena.	2436	
PA_atk-s05_17a:2436_5	Vepullanti pupphādivasena. Dhammesu pana vuddhinti apubbadhammappavattivasena. Viruḷinti	2436	
PA_atk-s05_17a:2436_6	sakiccakaraṇasādhanavasena. Vepullanti kiccanipphattivasena vipulabhāvanti attho.	2436	
PA_atk-s05_17a:2436_7	Vipulattantipi pāṭho. Atha vā etāni tīṇi padāni sīlasamādhipaññāhipi yojenti.	2436	
PA_atk-s05_17a:2437	Maggaṅganiddesavaṇṇanā	243	
PA_atk-s05_17a:2438_0	24. Suttantaniddese sammādiṭṭhiyāti sāmivacanaṃ. Jhānavipassanāmaggaphalanibbānesu	2438	
PA_atk-s05_17a:2438_1	lokiyaviratisampayuttacitte ca yathāyogaṃ sampayogato ca ārammaṇato ca vattamānāya	2438	
PA_atk-s05_17a:2438_2	sammādiṭṭhiyā sāmaññalakkhaṇato ekībhūtāya sammādiṭṭhiyā. Vikkhambhanavivekoti vikkhambhanavasena	2438	
PA_atk-s05_17a:2438_3	dūrīkaraṇavasena viveko. Kesaṃ? Nīvaraṇānaṃ. Tassa paṭhamaṃ jhānaṃ bhāvayatotiādi	2438	
PA_atk-s05_17a:2438_4	vikkhambhanavasena paṭhamajjhānameva vuttaṃ. Tasmiṃ vutte sesajjhānānipi vuttāneva	2438	
PA_atk-s05_17a:2438_5	honti. Jhānesupi sammādiṭṭhiyā vijjamānattā sammādiṭṭhiyā viveko nāma hoti. Tadaṅgavivekoti	2438	
PA_atk-s05_17a:2438_6	tena tena vipassanāñāṇaṅgena viveko. Diṭṭhigatānanti diṭṭhivivekassa dukkarattā padhānattā	2438	
PA_atk-s05_17a:2438_7	ca diṭṭhivivekova vutto. Tasmiṃ vutte niccasaññādivivekopi vuttova hoti. Nibbedhabhāgiyaṃ	2438	
PA_atk-s05_17a:2438_8	samādhinti vipassanāsampayuttasamādhiṃ. Samucchedavivekoti kilesānaṃ samucchedena	2438	
PA_atk-s05_17a:2438_9	viveko. Lokuttaraṃ khayagāmimagganti khayasaṅkhātanibbānagāmilokuttaramaggaṃ. Paṭippassaddhivivekoti	2438	
PA_atk-s05_17a:2438_10	kilesānaṃ paṭippassaddhiyā viveko. Nissaraṇavivekoti sabbasaṅkhatanissaraṇabhūto	24381	
PA_atk-s05_17a:2438_11	saṅkhāraviveko. Chandajāto hotīti pubbabhāge jātadhammachando hoti. Saddhādhimuttoti	24381	
PA_atk-s05_17a:2438_12	pubbabhāgeyeva saddhāya adhimutto hoti. Cittañcassa svādhiṭṭhitanti pubbabhāgeyeva	24381	
PA_atk-s05_17a:2438_13	cittañca assa yogissa suadhiṭṭhitaṃ suṭṭhu patiṭṭhitaṃ hoti. Iti chando saddhā cittanti	24381	
PA_atk-s05_17a:2438_14	ime tayo dhammā pubbabhāge uppannavivekānaṃ upanissayattā nissayā nāma. Keci pana	24381	
PA_atk-s05_17a:2438_15	“cittañcassa svādhiṭṭhitanti samādhi vutto”ti vadanti. Virāgādīsupi eseva nayo.	24381	
PA_atk-s05_17a:2439_0	Nirodhavāre pana nirodhasaddato aññaṃ pariyāyavacanaṃ dassentena amatā dhātūti vuttaṃ,	2439	
PA_atk-s05_17a:2439_1	sesesu nirodho nibbānanti ubhayatthāpi nibbānameva. Dvādasa nissayāti chandasaddhācittāniyeva	2439	
PA_atk-s05_17a:2439_2	vivekādīsu catūsu ekekasmiṃ tayo tayo katvā dvādasa nissayā honti.	2439	
PA_atk-s05_17a:2440_0	25. Sammāsaṅkappavāyāmasatisamādhīnampi imināva nayena atthayojanā veditabbā. Sammāvācākammantā	2440	
PA_atk-s05_17a:2440_1	jīvānaṃ pana jhānakkhaṇe vipassanākkhaṇe ca abhāvā jhānavipassanānaṃ pubbabhāgaparabhāgavasena	2440	
PA_atk-s05_17a:2440_2	vattamānā viratiyo jhānavipassanā sannissitā katvā vuttāti veditabbaṃ. Nīvaraṇānaṃ	2440	
PA_atk-s05_17a:2440_3	diṭṭhigatānañca vivekavirāganirodhapaṭinissaggā tathā pavattamānānaṃ viratīnaṃ vivekādayo	2440	
PA_atk-s05_17a:2440_4	nāmāti veditabbaṃ. Yathā aṭṭhakanipāte “tato, tvaṃ bhikkhu, imaṃ samādhiṃ savitakkaṃ	2440	
PA_atk-s05_17a:2440_5	savicārampi bhāveyyāsi, avitakkavicāramattampi bhāveyyāsi, avitakkaṃ avicārampi bhāveyyāsi,	2440	
PA_atk-s05_17a:2440_6	sappītikampi bhāveyyāsi, nippītikampi bhāveyyāsi, sātasahagatampi bhāveyyāsi, upekkhāsahagatampi	2440	
PA_atk-s05_17a:2440_7	bhāveyyāsī”ti mettādayo kāyānupassanādayo ca niyakajjhattamūlasamādhivasena catukkapañcakajjhānikā	2440	
PA_atk-s05_17a:2440_8	viya vuttā, evamidhāpi pubbabhāgaparabhāgavasena viratiyo vuttāti veditabbaṃ. Byañjanacchāyamattaṃ	2440	
PA_atk-s05_17a:2440_9	gahetvā na bhagavā abbhācikkhitabbo. Gambhīrañhi buddhavacanaṃ, ācariye payirupāsitvā	2440	
PA_atk-s05_17a:2440_10	adhippāyato gahetabbaṃ.	24401	
PA_atk-s05_17a:2441	26-27. Bojjhaṅgabalaindriyavāresupi imināva nayena attho veditabboti.	244	
PA_atk-s05_17a:2442	Vivekakathāvaṇṇanā niṭṭhitā.	244	
PA_atk-s05_17a:2443	5. Cariyākathā	244	
PA_atk-s05_17a:2444	Cariyākathāvaṇṇanā	244	
PA_atk-s05_17a:2445_0	28-29. Idāni vivekakathānantaraṃ paramavivekabhūtassa nissaraṇavivekasaṅkhātassa	2445	
PA_atk-s05_17a:2445_1	nibbānassa sacchikaraṇīyassa sacchikiriyopāyadassanatthaṃ, tathā sacchikatanirodhassa	2445	
PA_atk-s05_17a:2445_2	lokahitasukhakiriyākaraṇadassanatthañca indriyakathāya niddiṭṭhāpi cariyākathā puna	2445	
PA_atk-s05_17a:2445_3	kathitā. Tassā atthavaṇṇanā indriyakathāya kathitāyevāti.	2445	
PA_atk-s05_17a:2446	Cariyākathāvaṇṇanā niṭṭhitā.	244	
PA_atk-s05_17a:2447	6. Pāṭihāriyakathā	244	
PA_atk-s05_17a:2448	Pāṭihāriyakathāvaṇṇanā	244	
PA_atk-s05_17a:2449_0	30. Idāni lokatthacariyāpariyosānāya cariyākathāya anantaraṃ lokatthānusāsanapariyosānaṃ	2449	
PA_atk-s05_17a:2449_1	pāṭihāriyaṃ dassentena kathitāya suttantapubbaṅgamāya pāṭihāriyakathāya apubbatthānuvaṇṇanā.	2449	
PA_atk-s05_17a:2449_2	Tattha suttante tāva pāṭihāriyānīti paccanīkapaṭiharaṇavasena pāṭihāriyāni. Iddhipāṭihāriyanti	2449	
PA_atk-s05_17a:2449_3	ijjhanavasena iddhi, paṭiharaṇavasena pāṭihāriyaṃ, iddhiyeva pāṭihāriyaṃ iddhipāṭihāriyaṃ.	2449	
PA_atk-s05_17a:2449_4	Itaresu pana ādissanavasena ādesanaṃ, anusāsanavasena anusāsanī. Sesaṃ vuttanayameva.	2449	
PA_atk-s05_17a:2450_0	Idhāti imasmiṃ loke. Ekaccoti eko poso. Iddhipāṭihāriyaniddeso heṭṭhā vuttatthoyeva.	2450	
PA_atk-s05_17a:2450_1	Nimittena ādisatīti āgatanimittena vā gatanimittena vā ṭhitanimittena vā katheti.	2450	
PA_atk-s05_17a:2450_2	Evampi te manoti evampi tava mano somanassito vā domanassito vā kāmavitakkādisampayutto	2450	
PA_atk-s05_17a:2450_3	vā. Api-saddo sampiṇḍanattho. Itthampi te manoti somanassitādito ekekavidhepi citte	2450	
PA_atk-s05_17a:2450_4	nānappakāraparidīpanaṃ. Itipi te cittanti itipi tava cittaṃ, imañca imañca atthaṃ	2450	
PA_atk-s05_17a:2450_5	cintayamānaṃ pavattatīti attho. Bahuṃ cepi ādisatīti cittato aññaṃ vā idañca idañca	2450	
PA_atk-s05_17a:2450_6	nāma ahosi bhavati bhavissatīti bahukampi katheti. Tatheva taṃ hoti, no aññathāti	2450	
PA_atk-s05_17a:2450_7	taṃ sabbampi yathā yathā kathitaṃ, tatheva hoti, aññathā na hoti.	2450	
PA_atk-s05_17a:2451_0	Na heva kho nimittena ādisatīti nimittaṃ jānantopi kevalaṃ nimitteneva na katheti.	2451	
PA_atk-s05_17a:2451_1	Apicāti aparapariyāyadassanaṃ. Manussānanti cittaṃ jānanakamanussānaṃ. Amanussānanti	2451	
PA_atk-s05_17a:2451_2	sāvitānaṃ vā assāvitānaṃ vā yakkhapisācādīnaṃ. Devatānanti cātumahārājikādīnaṃ. Saddaṃ	2451	
PA_atk-s05_17a:2451_3	sutvāti aññassa cittaṃ ñatvā kathentānaṃ saddaṃ suṇitvā. Panāti nipāto puna ārambhe.	2451	
PA_atk-s05_17a:2451_4	Vitakkayatoti yaṃ vā taṃ vā vitakkena vitakkentassa. Vicārayatoti vitakkasampayutteneva	2451	
PA_atk-s05_17a:2451_5	vicārena vicārentassa. Vitakkavipphārasaddaṃ sutvāti vitakkavegavasena uppannaṃ vippalapantānaṃ	2451	
PA_atk-s05_17a:2451_6	suttappamattādīnaṃ kūjanasaddaṃ sutvā. Yaṃ vitakkayato so saddo uppanno, tassa vasena	2451	
PA_atk-s05_17a:2451_7	“evampi te mano”tiādīni ādisati.	2451	
PA_atk-s05_17a:2452_0	Avitakkaṃ avicāraṃ samādhinti vitakkavicārakkhobhavirahitasantacittassāpi jānanasamatthataṃ	2452	
PA_atk-s05_17a:2452_1	dassentena vuttaṃ, sesacittajānane pana vattabbameva natthi. Cetasā ceto paricca	2452	
PA_atk-s05_17a:2452_2	pajānātīti cetopariyañāṇalābhī. Bhototi bhavantassa. Manosaṅkhārā paṇihitāti cittasaṅkhārā	2452	
PA_atk-s05_17a:2452_3	ṭhapitā. Amukaṃ nāma vitakkaṃ vitakkayissatīti kusalādivitakkaṃ vitakkayissati pavattayissatīti	2452	
PA_atk-s05_17a:2452_4	pajānāti. Pajānanto ca āgamanena jānāti, pubbabhāgena jānāti, antosamāpattiyaṃ cittaṃ	2452	
PA_atk-s05_17a:2452_5	oloketvā jānāti. Āgamanena jānāti nāma kasiṇaparikammakāleyeva “yenākārenesa kasiṇabhāvanaṃ	2452	
PA_atk-s05_17a:2452_6	āraddho paṭhamajjhānaṃ vā dutiyādijjhānaṃ vā aṭṭha samāpattiyo vā uppādessatī”ti	2452	
PA_atk-s05_17a:2452_7	jānāti. Pubbabhāgena jānāti nāma paṭhamavipassanāya āraddhāya evaṃ jānāti, “yenākārenesa	2452	
PA_atk-s05_17a:2452_8	vipassanaṃ āraddho sotāpattimaggaṃ vā uppādessati…pe… arahattamaggaṃ vā uppādessatī”ti	2452	
PA_atk-s05_17a:2452_9	jānāti. Antosamāpattiyaṃ cittaṃ oloketvā jānāti nāma “yenākārena imassa manosaṅkhārā	2452	
PA_atk-s05_17a:2452_10	ṭhapitā, imassa nāma cittassa anantarā imaṃ nāma vitakkaṃ vitakkessati, ito vuṭṭhitassa	24521	
PA_atk-s05_17a:2452_11	etassa hānabhāgiyo vā samādhi bhavissati, ṭhitibhāgiyo vā visesabhāgiyo vā nibbedhabhāgiyo	24521	
PA_atk-s05_17a:2452_12	vā, abhiññāyo vā uppādessatī”ti jānāti. Bahuṃ cepi ādisatīti cetopariyañāṇassa cittacetasikānaṃyeva	24521	
PA_atk-s05_17a:2452_13	ārammaṇakaraṇato sarāgādisoḷasapabhedavaseneva bahuṃ cepi katheti, na aññavasenāti	24521	
PA_atk-s05_17a:2452_14	veditabbaṃ. Tatheva taṃ hotīti idaṃ ekaṃsena tatheva hoti. Cetopariyañāṇavasena ñātañhi	24521	
PA_atk-s05_17a:2452_15	aññathābhāvī nāma natthi.	24521	
PA_atk-s05_17a:2453_0	Evaṃ vitakkethāti evaṃ nekkhammavitakkādayo pavattentā vitakketha. Mā evaṃ vitakkayitthāti	2453	
PA_atk-s05_17a:2453_1	evaṃ kāmavitakkādayo pavattentā mā vitakkayittha. Evaṃ manasi karothāti evaṃ aniccasaññameva,	2453	
PA_atk-s05_17a:2453_2	dukkhasaññādīsu vā aññataraṃ manasi karotha. Mā evaṃ manasākatthāti evaṃ niccantiādinā	2453	
PA_atk-s05_17a:2453_3	nayena mā manasi akattha. Idaṃ pajahathāti idaṃ pañcakāmaguṇarāgādiṃ pajahatha. Idaṃ	2453	
PA_atk-s05_17a:2453_4	upasampajja viharathāti idaṃ catumaggaphalappabhedaṃ lokuttaradhammameva pāpuṇitvā	2453	
PA_atk-s05_17a:2453_5	nipphādetvā viharatha.	2453	
PA_atk-s05_17a:2454_0	31. Idāni iddhipāṭihāriye aparaṃ pariyāyaṃ visesena dassento nekkhammaṃ ijjhatīti	2454	
PA_atk-s05_17a:2454_1	iddhītiādimāha. Tattha kāmacchandaṃ paṭiharatīti attano paṭipakkhabhūtaṃ kāmacchandaṃ	2454	
PA_atk-s05_17a:2454_2	paṭibalaṃ hutvā harati pajahatīti tadeva nekkhammaṃ pāṭihāriyaṃ nāmāti attho. Ye	2454	
PA_atk-s05_17a:2454_3	tena nekkhammena samannāgatāti evaṃ kāmacchandapaṭihārakena tena nekkhammena ye puggalā	2454	
PA_atk-s05_17a:2454_4	paṭilābhavasena samannāgatā. Visuddhacittāti kāmacchandābhāvato visuddhacittā. Anāvilasaṅkappāti	2454	
PA_atk-s05_17a:2454_5	kāmasaṅkappena anālulitanekkhammasaṅkappā. Iti ādesanāpāṭihāriyanti paracittakusalena	2454	
PA_atk-s05_17a:2454_6	vā aññena vā sammāsambuddhena vā buddhasāvakehi vā evaṃ ādesanā pāṭihāriyanti attho.	2454	
PA_atk-s05_17a:2454_7	Atha vā iti evaṃ ādisanaṃ ādesanāpāṭihāriyanti ādesanasaddo pāṭhasesaṃ katvā payujjitabbo.	2454	
PA_atk-s05_17a:2454_8	Evaṃ āsevitabbanti iminā ca pakārena iminā ca pakārena ādito sevitabbaṃ. Sesattayepi	2454	
PA_atk-s05_17a:2454_9	eseva nayo. Tadanudhammatā sati upaṭṭhapetabbāti tassa nekkhammassa anukūlabhūtā	2454	
PA_atk-s05_17a:2454_10	sati bhusaṃ ṭhapetabbā. Iti anusāsanīpāṭihāriyanti ettha ādesanāpāṭihāriyayojanāya	24541	
PA_atk-s05_17a:2454_11	viya yojanā kātabbā. Abyāpādādīsupi eseva nayo. Pāṭho pana jhānādīni saṅkhipitvā	24541	
PA_atk-s05_17a:2454_12	ante arahattamaggameva dassetvā likhito. Tattha catūsupi maggesu “evaṃ āsevitabbo”tiādi	24541	
PA_atk-s05_17a:2454_13	ekacittakkhaṇikattā maggassa pubbabhāgavasena vuttanti veditabbaṃ. Maggassa hi pubbabhāgabhūtāya	24541	
PA_atk-s05_17a:2454_14	lokiyamaggasaṅkhātāya vuṭṭhānagāminiyā vipassanāya magguppādanatthaṃ āsevanādīsu	24541	
PA_atk-s05_17a:2454_15	katesu tāya uppanno maggopi āsevito bhāvito bahulīkato nāma hotīti veditabbaṃ. Sabbatthikavādācariyā	24541	
PA_atk-s05_17a:2454_16	pana “ekekamaggo soḷasakkhaṇiko”ti vadanti. Tadanudhammatāsatiupaṭṭhāpanaṃ pana pubbabhāge yujjatiyevāti.	24541	
PA_atk-s05_17a:2455_0	32. Puna nekkhammaṃ ijjhatīti iddhītiādīni “iddhipāṭihāriya”ntipadassa kammadhārayasamāsattadīpanatthaṃ	2455	
PA_atk-s05_17a:2455_1	vuttāni. Suttante vuttesu tīsu iddhipāṭihāriyasseva samāsatte vutte sesānaṃ dvinnampi	2455	
PA_atk-s05_17a:2455_2	vuttova hotīti imasmiṃ pariyāye mūlabhūtassa iddhipāṭihāriyasseva samāsattho vuttoti veditabbanti.	2455	
PA_atk-s05_17a:2456	Pāṭihāriyakathāvaṇṇanā niṭṭhitā.	245	
PA_atk-s05_17a:2457	7. Samasīsakathā	245	
PA_atk-s05_17a:2458	Samasīsakathāvaṇṇanā	245	
PA_atk-s05_17a:2459_0	33. Idāni pāṭihāriyakathānantaraṃ ādipāṭihāriyabhūtassa iddhipāṭihāriyasaṅgahitassa	2459	
PA_atk-s05_17a:2459_1	samasīsibhāvassa iddhipāṭihāriyabhāvadīpanatthaṃ ñāṇakathāya niddiṭṭhāpi samasīsakathā	2459	
PA_atk-s05_17a:2459_2	iddhipāṭihāriyasambandhena puna kathitā. Tassā atthavaṇṇanā tattha kathitāyevāti.	2459	
PA_atk-s05_17a:2460	Samasīsakathāvaṇṇanā niṭṭhitā.	246	
PA_atk-s05_17a:2461	8. Satipaṭṭhānakathā	246	
PA_atk-s05_17a:2462	Satipaṭṭhānakathāvaṇṇanā	246	
PA_atk-s05_17a:2463_0	34. Idāni samasīsakathānantaraṃ attanā vuttassa iddhipāṭihāriyassa sādhake satta	2463	
PA_atk-s05_17a:2463_1	anupassanāvisese dassentena kathitāya suttantapubbaṅgamāya satipaṭṭhānakathāya apubbatthānuvaṇṇanā.	2463	
PA_atk-s05_17a:2463_2	Tattha suttante tāva cattāroti gaṇanaparicchedo, tena na tato heṭṭhā, na uddhanti	2463	
PA_atk-s05_17a:2463_3	satipaṭṭhānaparicchedaṃ dīpeti. Imeti niddisitabbanidassanaṃ. Bhikkhaveti dhammapaṭiggāhakapuggalālapanaṃ.	2463	
PA_atk-s05_17a:2463_4	Satipaṭṭhānāti tayo satipaṭṭhānā satigocaropi, tidhā paṭipannesu sāvakesu satthuno	2463	
PA_atk-s05_17a:2463_5	paṭighānunayavītivattatāpi, satipi. “Catunnaṃ, bhikkhave, satipaṭṭhānānaṃ samudayañca	2463	
PA_atk-s05_17a:2463_6	atthaṅgamañca desessāmī”tiādīsu hi satigocaro “satipaṭṭhāna”nti vutto. Tassattho	2463	
PA_atk-s05_17a:2463_7	– patiṭṭhāti tasminti paṭṭhānaṃ. Kā patiṭṭhāti? Sati. Satiyā paṭṭhānaṃ satipaṭṭhānanti.	2463	
PA_atk-s05_17a:2464_0	“Tayo satipaṭṭhānā yadariyo sevati, yadariyo sevamāno satthā gaṇamanusāsitumarahatī”ti	2464	
PA_atk-s05_17a:2464_1	ettha tidhā paṭipannesu sāvakesu satthuno paṭighānunayavītivattatā “satipaṭṭhāna”nti	2464	
PA_atk-s05_17a:2464_2	vuttā. Tassattho – paṭṭhapetabbato paṭṭhānaṃ, pavattayitabbatoti attho. Kena paṭṭhapetabbatoti?	2464	
PA_atk-s05_17a:2464_3	Satiyā. Satiyā paṭṭhānaṃ satipaṭṭhānanti. “Cattāro satipaṭṭhānā bhāvitā bahulīkatā	2464	
PA_atk-s05_17a:2464_4	satta bojjhaṅge paripūrentī”tiādīsu pana satiyeva “satipaṭṭhāna”nti vuttā. Tassattho	2464	
PA_atk-s05_17a:2464_5	– patiṭṭhātīti paṭṭhānaṃ, upaṭṭhāti okkanditvā pakkhanditvā vattatīti attho. Satiyeva	2464	
PA_atk-s05_17a:2464_6	paṭṭhānaṃ satipaṭṭhānaṃ. Atha vā saraṇaṭṭhena sati, upaṭṭhānaṭṭhena upaṭṭhānaṃ. Iti	2464	
PA_atk-s05_17a:2464_7	sati ca sā upaṭṭhānañcātipi satipaṭṭhānaṃ. Idamidha adhippetaṃ. Yadi evaṃ kasmā satipaṭṭhānāti	2464	
PA_atk-s05_17a:2464_8	bahuvacanaṃ katanti? Satibahuttā. Ārammaṇabhedena hi bahukā tā satiyoti.	2464	
PA_atk-s05_17a:2465_0	Katame cattāroti kathetukamyatāpucchā. Idhāti imasmiṃ sāsane. Bhikkhūti saṃsāre bhayaṃ	2465	
PA_atk-s05_17a:2465_1	ikkhatīti bhikkhu. Sesapadānaṃ atthavaṇṇanā panettha sutamayañāṇakathāya maggasaccaniddesavaṇṇanāyaṃ vuttāyevāti.	2465	
PA_atk-s05_17a:2466_0	Kasmā pana bhagavatā cattārova satipaṭṭhānā vuttā anūnā anadhikāti? Veneyyahitattā.	2466	
PA_atk-s05_17a:2466_1	Taṇhācaritadiṭṭhicaritasamathayānikavipassanāyānikesu hi mandatikkhavasena dvedhā	2466	
PA_atk-s05_17a:2466_2	dvedhā pavattesu mandassa taṇhācaritassa oḷārikaṃ kāyānupassanāsatipaṭṭhānaṃ visuddhimaggo,	2466	
PA_atk-s05_17a:2466_3	tikkhassa sukhumaṃ vedanānupassanāsatipaṭṭhānaṃ. Diṭṭhicaritassāpi mandassa nātippabhedagataṃ	2466	
PA_atk-s05_17a:2466_4	cittānupassanāsatipaṭṭhānaṃ visuddhimaggo, tikkhassa atippabhedagataṃ dhammānupassanāsatipaṭṭhānaṃ.	2466	
PA_atk-s05_17a:2466_5	Samathayānikassa ca mandassa akicchena adhigantabbanimittaṃ paṭhamaṃ satipaṭṭhānaṃ	2466	
PA_atk-s05_17a:2466_6	visuddhimaggo, tikkhassa oḷārikārammaṇe asaṇṭhahanato dutiyaṃ. Vipassanāyānikassapi	2466	
PA_atk-s05_17a:2466_7	mandassa nātippabhedagatārammaṇaṃ tatiyaṃ, tikkhassa atippabhedagatārammaṇaṃ catutthaṃ.	2466	
PA_atk-s05_17a:2466_8	Iti cattārova vuttā anūnā anadhikāti.	2466	
PA_atk-s05_17a:2467_0	Subhasukhaniccaattavipallāsappahānatthaṃ vā. Kāyo hi asubho, tattha ca subhavipallāsavipallatthā	2467	
PA_atk-s05_17a:2467_1	sattā. Tesaṃ tattha asubhabhāvadassanena tassa vipallāsassa pahānatthaṃ paṭhamaṃ	2467	
PA_atk-s05_17a:2467_2	satipaṭṭhānaṃ vuttaṃ. Sukhaṃ niccaṃ attāti gahitesupi ca vedanādīsu vedanā dukkhā,	2467	
PA_atk-s05_17a:2467_3	cittaṃ aniccaṃ, dhammā anattā, tesu ca sukhaniccaattavipallāsavipallatthā sattā.	2467	
PA_atk-s05_17a:2467_4	Tesaṃ tattha dukkhādibhāvadassanena tesaṃ vipallāsānaṃ pahānatthaṃ sesāni tīṇi vuttānīti	2467	
PA_atk-s05_17a:2467_5	evaṃ subhasukhaniccaattavipallāsappahānatthaṃ vā cattārova vuttā. Na kevalañca vipallāsappahānatthameva,	2467	
PA_atk-s05_17a:2467_6	caturoghayogāsavaganthaupādānaagatippahānatthampi catubbidhāhārapariññatthampi cattārova vuttāti veditabbaṃ.	2467	
PA_atk-s05_17a:2468_0	35. (Ka) suttantaniddese pathavīkāyanti imasmiṃ rūpakāye pathavīdhātu. Sakalasarīre	2468	
PA_atk-s05_17a:2468_1	pana pathavīdhātūnaṃ bahukattā sabbapathavīdhātusaṅgahatthaṃ samūhatthena kāyaggahaṇaṃ	2468	
PA_atk-s05_17a:2468_2	kataṃ. Āpokāyādīsupi eseva nayo. Kesakāyādīnampi bahukattā kesakāyādigahaṇaṃ kataṃ.	2468	
PA_atk-s05_17a:2468_3	Vakkādīni pana paricchinnattā kāyaggahaṇaṃ nārahantīti tesaṃ gahaṇaṃ na katanti veditabbaṃ.	2468	
PA_atk-s05_17a:2469_0	(Kha) sukhaṃ vedanantiādīsu sukhaṃ vedananti kāyikaṃ vā cetasikaṃ vā sukhaṃ vedanaṃ.	2469	
PA_atk-s05_17a:2469_1	Tathā dukkhaṃ vedanaṃ. Adukkhamasukhaṃ vedananti pana cetasikameva upekkhāvedanaṃ.	2469	
PA_atk-s05_17a:2469_2	Sāmisaṃ sukhaṃ vedananti cha gehasitasomanassavedanā. Nirāmisaṃ sukhaṃ vedananti	2469	
PA_atk-s05_17a:2469_3	cha nekkhammasitasomanassavedanā. Sāmisaṃ dukkhaṃ vedananti cha gehasitadomanassavedanā.	2469	
PA_atk-s05_17a:2469_4	Nirāmisaṃ dukkhaṃ vedananti cha nekkhammasitadomanassavedanā. Sāmisaṃ adukkhamasukhaṃ	2469	
PA_atk-s05_17a:2469_5	vedananti cha gehasitaupekkhāvedanā. Nirāmisaṃ adukkhamasukhaṃ vedananti cha nekkhammasitaupekkhāvedanā.	2469	
PA_atk-s05_17a:2470	(Ga) sarāgaṃ cittantiādīni ñāṇakathāyaṃ vuttatthāni.	247	
PA_atk-s05_17a:2471_0	(Gha) tadavasese dhammeti tehi kāyavedanācittehi avasese tebhūmakadhamme. Sabbattha	2471	
PA_atk-s05_17a:2471_1	tena ñāṇenāti tena sattavidhena anupassanāñāṇena. Yāni panettha antarantarā avuttatthāni,	2471	
PA_atk-s05_17a:2471_2	tāni heṭṭhā tattha tattha vuttatthānevāti.	2471	
PA_atk-s05_17a:2472	Satipaṭṭhānakathāvaṇṇanā niṭṭhitā.	247	
PA_atk-s05_17a:2473	9. Vipassanākathā	247	
PA_atk-s05_17a:2474	Vipassanākathāvaṇṇanā	247	
PA_atk-s05_17a:2475_0	36. Idāni vipassanāpaṭisaṃyuttāya satipaṭṭhānakathāya anantaraṃ vipassanāpabhedaṃ	2475	
PA_atk-s05_17a:2475_1	dassentena kathitāya suttantapubbaṅgamāya vipassanākathāya apubbatthānuvaṇṇanā. Tattha	2475	
PA_atk-s05_17a:2475_2	suttante tāva soiti sabbanāmattā yo vā so vā sabbopi saṅgahito hoti. Vatāti ekaṃsatthe	2475	
PA_atk-s05_17a:2475_3	nipāto. Kañci saṅkhāranti appamattakampi saṅkhāraṃ. Anulomikāya khantiyāti ettha	2475	
PA_atk-s05_17a:2475_4	vipassanāñāṇameva lokuttaramaggaṃ anulometīti anulomikaṃ, tadeva khantimapekkhitvā	2475	
PA_atk-s05_17a:2475_5	anulomikā. Sabbasaṅkhārā tassa aniccato dukkhato anattato khamanti ruccantīti khanti.	2475	
PA_atk-s05_17a:2475_6	Sā mudukā majjhimā tikkhāti tividhā. Kalāpasammasanādikā udayabbayañāṇapariyosānā	2475	
PA_atk-s05_17a:2475_7	mudukānulomikā khanti. Bhaṅgānupassanādikā saṅkhārupekkhāñāṇapariyosānā majjhimānulomikā	2475	
PA_atk-s05_17a:2475_8	khanti. Anulomañāṇaṃ tikkhānulomikā khanti. Samannāgatoti upeto. Netaṃ ṭhānaṃ vijjatīti	2475	
PA_atk-s05_17a:2475_9	yathāvuttaṃ etaṃ ṭhānaṃ etaṃ kāraṇaṃ na vijjati. Sammattaniyāmanti ettha “hitasukhāvaho	2475	
PA_atk-s05_17a:2475_10	me bhavissatī”ti evaṃ āsīsato tatheva sambhavato asubhādīsu ca asubhantiādiaviparītappavattisabbhāvato	24751	
PA_atk-s05_17a:2475_11	ca sammā sabhāvoti sammatto, anantaraphaladānāya arahattuppattiyā ca niyāmabhūtattā	24751	
PA_atk-s05_17a:2475_12	niyāmo, nicchayoti attho. Sammatto ca so niyāmo cāti sammattaniyāmo. Ko so? Lokuttaramaggo,	24751	
PA_atk-s05_17a:2475_13	visesato pana sotāpattimaggo. Tena hi magganiyāmena niyatattā “niyato sambodhiparāyaṇo”ti	24751	
PA_atk-s05_17a:2475_14	vuttaṃ. Taṃ sammattaniyāmaṃ okkamissati pavisissatīti etaṃ aṭṭhānanti attho. Gotrabhuno	24751	
PA_atk-s05_17a:2475_15	pana maggassa āvajjanaṭṭhāniyattā taṃ anādiyitvā anulomikakhantiyā anantaraṃ sammattaniyāmokkamanaṃ	24751	
PA_atk-s05_17a:2475_16	vuttanti veditabbaṃ. Atha vā aṭṭhārasasu mahāvipassanāsu gotrabhu vivaṭṭanānupassanā	24751	
PA_atk-s05_17a:2475_17	hotīti anulomikakhantiyā eva saṅgahitā hoti. Catūsupi suttantesu imināva nayena attho	24751	
PA_atk-s05_17a:2475_18	veditabbo. Etehi anulomikakhantisammattaniyāmacatuariyaphalavasena ca cha dhammāti	24751	
PA_atk-s05_17a:2475_19	chakkanipāte cattāro suttantā vuttā. Kaṇhapakkhasukkapakkhadvayavasena hi cattāro suttantāva hontīti.	24751	
PA_atk-s05_17a:2476_0	37. Katihākārehītiādike pucchāpubbaṅgame suttantaniddese pañcakkhandhe aniccatotiādīsu	2476	
PA_atk-s05_17a:2476_1	nāmarūpañca nāmarūpassa paccaye ca pariggahetvā kalāpasammasanavasena āraddhavipassako	2476	
PA_atk-s05_17a:2476_2	yogāvacaro pañcasu khandhesu ekekaṃ khandhaṃ aniccantikatāya ādiantavatāya ca aniccato	2476	
PA_atk-s05_17a:2476_3	passati. Uppādavayapaṭipīḷanatāya dukkhavatthutāya ca dukkhato. Paccayayāpanīyatāya	2476	
PA_atk-s05_17a:2476_4	rogamūlatāya ca rogato. Dukkhatāsūlayogitāya kilesāsucipaggharaṇatāya uppādajarābhaṅgehi	2476	
PA_atk-s05_17a:2476_5	uddhumātaparipakkapabhinnatāya ca gaṇḍato. Pīḷājanakatāya antotudanatāya dunnīharaṇīyatāya	2476	
PA_atk-s05_17a:2476_6	ca sallato. Vigarahaṇīyatāya avaḍḍhiāvahanatāya aghavatthutāya ca aghato. Aseribhāvajanakatāya	2476	
PA_atk-s05_17a:2476_7	ābādhapadaṭṭhānatāya ca ābādhato. Avasatāya avidheyyatāya ca parato. Byādhijarāmaraṇehi	2476	
PA_atk-s05_17a:2476_8	lujjanapalujjanatāya palokato. Anekabyasanāvahanatāya ītito. Aviditānaṃyeva vipulānaṃ	2476	
PA_atk-s05_17a:2476_9	anatthānaṃ āvahanato sabbūpaddavavatthutāya ca upaddavato. Sabbabhayānaṃ ākaratāya	2476	
PA_atk-s05_17a:2476_10	ca dukkhavūpasamasaṅkhātassa paramassāsassa paṭipakkhabhūtatāya ca bhayato. Anekehi	24761	
PA_atk-s05_17a:2476_11	anatthehi anubaddhatāya dosūpasaṭṭhatāya upasaggo viya anadhivāsanārahatāya ca upasaggato.	24761	
PA_atk-s05_17a:2476_12	Byādhijarāmaraṇehi ceva lobhādīhi ca lokadhammehi pacalitatāya calato. Upakkamena	24761	
PA_atk-s05_17a:2476_13	ceva sarasena ca pabhaṅgupagamanasīlatāya pabhaṅguto. Sabbāvatthanipātitāya thirabhāvassa	24761	
PA_atk-s05_17a:2476_14	ca abhāvatāya addhuvato. Atāyanatāya ceva alabbhaneyyakhematāya ca atāṇato. Allīyituṃ	24761	
PA_atk-s05_17a:2476_15	anarahatāya allīnānampi ca leṇakiccākāritāya aleṇato. Nissitānaṃ bhayasārakattābhāvena	24761	
PA_atk-s05_17a:2476_16	asaraṇato. Yathāparikappitehi dhuvasubhasukhattabhāvehi rittatāya rittato. Rittatāyeva	24761	
PA_atk-s05_17a:2476_17	tucchato, appakattā vā. Appakampi hi loke tucchanti vuccati. Sāminivāsivedakakārakādhiṭṭhāyakavirahitatāya	24761	
PA_atk-s05_17a:2476_18	suññato. Sayañca asāmikabhāvāditāya anattato. Pavattidukkhatāya dukkhassa ca ādīnavatāya	24761	
PA_atk-s05_17a:2476_19	ādīnavato. Atha vā ādīnaṃ vāti gacchati pavattatīti ādīnavo. Kapaṇamanussassetaṃ	24761	
PA_atk-s05_17a:2476_20	adhivacanaṃ, khandhāpi ca kapaṇāyevāti ādīnavasadisatāya ādīnavato. Jarāya ceva maraṇena	24762	
PA_atk-s05_17a:2476_21	cāti dvedhā pariṇāmapakatitāya vipariṇāmadhammato. Dubbalatāya pheggu viya sukhabhañjanīyatāya	24762	
PA_atk-s05_17a:2476_22	ca asārakato. Aghahetutāya aghamūlato. Mittamukhasapatto viya vissāsaghātitāya vadhakato.	24762	
PA_atk-s05_17a:2476_23	Vigatabhavatāya vibhavasambhūtatāya ca vibhavato. Āsavapadaṭṭhānatāya sāsavato. Hetupaccayehi	24762	
PA_atk-s05_17a:2476_24	abhisaṅkhatatāya saṅkhatato. Maccumārakilesamārānaṃ āmisabhūtatāya mārāmisato. Jātijarābyādhimaraṇapakatitāya	24762	
PA_atk-s05_17a:2476_25	jātijarābyādhimaraṇadhammato. Sokaparidevaupāyāsahetutāya sokaparidevaupāyāsadhammato.	24762	
PA_atk-s05_17a:2476_26	Taṇhādiṭṭhiduccaritasaṃkilesānaṃ visayadhammatāya saṃkilesikadhammato passati. Sabbesu	24762	
PA_atk-s05_17a:2476_27	ca imesu “passatī”ti pāṭhaseso daṭṭhabbo.	24762	
PA_atk-s05_17a:2477_0	38. Pañcakkhandheti samūhato vuttepi ekekakhandhavasena atthavaṇṇanā kalāpasammasanañāṇaniddese	2477	
PA_atk-s05_17a:2477_1	visuṃ visuṃ āgatattā pariyosāne ca visuṃ visuṃ khandhānaṃ vasena anupassanānaṃ gaṇitattā	2477	
PA_atk-s05_17a:2477_2	samūhe pavattavacanānaṃ avayavepi pavattisambhavato ca katāti veditabbā, visuṃ visuṃ	2477	
PA_atk-s05_17a:2477_3	pavattasammasanānaṃ ekato saṅkhipitvā vacanavasena vā “pañcakkhandhe”ti vuttanti	2477	
PA_atk-s05_17a:2477_4	veditabbaṃ. “Ekappahārena pañcahi khandhehi vuṭṭhātī”ti aṭṭhakathāvacanasabbhāvato	2477	
PA_atk-s05_17a:2477_5	vā pañcannaṃ khandhānaṃ ekato sammasanaṃ vā yujjatiyevāti. Pañcannaṃ khandhānaṃ nirodho	2477	
PA_atk-s05_17a:2477_6	niccaṃ nibbānanti passantotiādīnavañāṇaniddese vuttanayena vipassanākāle santipadañāṇavasena	2477	
PA_atk-s05_17a:2477_7	niccaṃ nibbānanti passanto. Sammattaniyāmaṃ okkamatīti maggakkhaṇe okkamati, phalakkhaṇe	2477	
PA_atk-s05_17a:2477_8	pana okkanto nāma hoti. Eseva nayo sabbesupi niyāmokkamanapariyāyesu. Ārogyanti ārogyabhūtaṃ.	2477	
PA_atk-s05_17a:2477_9	Visallanti sallavirahitaṃ. Eseva nayo īdisesu. Anābādhanti ābādhavirahitaṃ, ābādhapaṭipakkhabhūtaṃ	2477	
PA_atk-s05_17a:2477_10	vā. Esa nayo īdisesu. Aparappaccayanti aññapaccayavirahitaṃ. Upassaggatoti ca anupassagganti	24771	
PA_atk-s05_17a:2477_11	ca keci saṃyogaṃ katvā paṭhanti. Paramasuññanti sabbasaṅkhārasuññattā uttamattā ca	24771	
PA_atk-s05_17a:2477_12	paramasuññaṃ. Paramatthanti saṅkhatāsaṅkhatānaṃ aggabhūtattā uttamatthaṃ. Liṅgavipallāsavasena	24771	
PA_atk-s05_17a:2477_13	napuṃsakavacanaṃ. Nibbānassa ca suññattā anattattā ca imasmiṃ dvaye paṭilomapariyāyo	24771	
PA_atk-s05_17a:2477_14	na vutto. Anāsavanti āsavavirahitaṃ. Nirāmisanti āmisavirahitaṃ. Ajātanti jātivirahitattā	24771	
PA_atk-s05_17a:2477_15	anuppannaṃ. Amatanti bhaṅgābhāvato maraṇavirahitaṃ. Maraṇampi hi napuṃsakabhāvavacanavasena “mata”nti vuccati.	24771	
PA_atk-s05_17a:2478_0	39. Evamimāya paṭipāṭiyā vuttāsu ākārabhedabhinnāsu cattālīsāya anupassanāsu sabhāvasaṅgahavasena	2478	
PA_atk-s05_17a:2478_1	tīsuyeva anupassanāsu ekasaṅgahaṃ karonto aniccatoti aniccānupassanātiādimāha. Tāsu	2478	
PA_atk-s05_17a:2478_2	yathānurūpaṃ aniccadukkhānattatte yojanā kātabbā. Avasāne panetā visuṃ visuṃ gaṇanavasena	2478	
PA_atk-s05_17a:2478_3	dassitā. Gaṇanāsu ca gaṇanapaṭipāṭivasena paṭhamaṃ anattānupassanā gaṇitā. Tattha	2478	
PA_atk-s05_17a:2478_4	pañcavīsatīti “parato rittato tucchato suññato anattato”ti ekekasmiṃ khandhe pañca	2478	
PA_atk-s05_17a:2478_5	pañca katvā pañcasu khandhesu pañcavīsati anattānupassanā. Paññāsāti “aniccato palokato	2478	
PA_atk-s05_17a:2478_6	calato pabhaṅguto addhuvato vipariṇāmadhammato asārakato vibhavato saṅkhatato maraṇadhammato”ti	2478	
PA_atk-s05_17a:2478_7	ekekasmiṃ khandhe dasa dasa katvā pañcasu khandhesu paññāsaṃ aniccānupassanā. Sataṃ	2478	
PA_atk-s05_17a:2478_8	pañcavīsati cevāti sesā “dukkhato rogato”tiādayo ekekasmiṃ khandhe pañcavīsati pañcavīsati	2478	
PA_atk-s05_17a:2478_9	katvā pañcasu khandhesu pañcavīsatisataṃ dukkhānupassanā. Yāni dukkhe pavuccareti	2478	
PA_atk-s05_17a:2478_10	yā anupassanā dukkhe khandhapañcake gaṇanavasena pavuccanti, tā sataṃ pañcavīsati	24781	
PA_atk-s05_17a:2478_11	cevāti sambandho veditabbo. “Yānī”ti cettha liṅgavipallāso daṭṭhabboti.	24781	
PA_atk-s05_17a:2479	Vipassanākathāvaṇṇanā niṭṭhitā.	247	
PA_atk-s05_17a:2480	10. Mātikākathā	248	
PA_atk-s05_17a:2481	Mātikākathāvaṇṇanā	248	
PA_atk-s05_17a:2482_0	40. Idāni mahāthero vipassanākathānantaraṃ sakale paṭisambhidāmagge niddiṭṭhe samathavipassanāmagganibbānadhamme	2482	
PA_atk-s05_17a:2482_1	ākāranānattavasena nānāpariyāyehi thometukāmo nicchātotiādīni ekūnavīsati mātikāpadāni	2482	
PA_atk-s05_17a:2482_2	uddisitvā tesaṃ niddesavasena mātikākathaṃ nāma kathesi. Tassā ayaṃ apubbatthānuvaṇṇanā.	2482	
PA_atk-s05_17a:2482_3	Mātikāya tāva nicchātoti amilāto. Sabbepi hi kilesā pīḷāyogato milātā, rāgopi tāva	2482	
PA_atk-s05_17a:2482_4	nirantarappavatto sarīraṃ dahati, kiṃ panaññe kilesā. “Tayome, bhikkhave, aggī rāgaggi	2482	
PA_atk-s05_17a:2482_5	dosaggi mohaggī”ti pana kilesanāyakā tayo eva kilesā vuttā, taṃsampayuttāpi pana	2482	
PA_atk-s05_17a:2482_6	dahantiyeva. Evaṃ chātakilesābhāvato nicchāto. Ko so? Vimokkhasambandhena vimokkhoti	2482	
PA_atk-s05_17a:2482_7	daṭṭhabbo. Muccatīti mokkho. Vimuccatīti vimokkhoti attho. Idamekaṃ mātikāpadaṃ.	2482	
PA_atk-s05_17a:2482_8	Vijjāvimuttīti vijjāyeva vimutti. Idamekaṃ mātikāpadaṃ. Jhānavimokkhoti jhānameva	2482	
PA_atk-s05_17a:2482_9	vimokkho. Idamekaṃ mātikāpadaṃ. Sesāni ekekānevāti evaṃ ekūnavīsati mātikāpadāni.	2482	
PA_atk-s05_17a:2483_0	41. Nekkhammena kāmacchandato nicchātoti nekkhammena kāmacchandato apetattā kāmacchandato	2483	
PA_atk-s05_17a:2483_1	nikkileso yogī. Tena paṭiladdhaṃ nekkhammampi nicchāto nikkileso vimokkho. Evaṃ sesesupi.	2483	
PA_atk-s05_17a:2483_2	Nekkhammena kāmacchandato muccatīti vimokkhoti nekkhammena kāmacchandato yogī muccatīti	2483	
PA_atk-s05_17a:2483_3	taṃ nekkhammaṃ vimokkhoti attho. Evaṃ sesesupi. Vijjatīti vijjāti sabhāvato vijjati	2483	
PA_atk-s05_17a:2483_4	atthi upalabbhatīti vijjā nāmāti attho. Atha vā sabhāvajānanatthaṃ paṭipannehi yogīhi	2483	
PA_atk-s05_17a:2483_5	sabhāvaṃ vedīyati jānīyatīti vijjā nāmāti attho. Atha vā visesalābhatthaṃ paṭipannehi	2483	
PA_atk-s05_17a:2483_6	yogīhi vedīyati paṭilābhīyatīti vijjā nāmāti attho. Atha vā attanā vinditabbaṃ bhūmiṃ	2483	
PA_atk-s05_17a:2483_7	vindati labhatīti vijjā nāmāti attho. Atha vā sabhāvadassanahetuttā sabhāvaṃ viditaṃ	2483	
PA_atk-s05_17a:2483_8	karotīti vijjā nāmāti attho. Vijjanto muccati, muccanto vijjatīti yathāvutto dhammo	2483	
PA_atk-s05_17a:2483_9	yathāvuttenatthena vijjamāno yathāvuttato muccati, yathāvuttato muccamāno yathāvuttenatthena	2483	
PA_atk-s05_17a:2483_10	vijjatīti vijjāvimutti nāmāti attho.	24831	
PA_atk-s05_17a:2484_0	Kāmacchandaṃ saṃvaraṭṭhenāti kāmacchandanivāraṇaṭṭhena taṃ nekkhammaṃ sīlavisuddhi	2484	
PA_atk-s05_17a:2484_1	nāmāti attho. Taṃyeva avikkhepahetuttā avikkhepaṭṭhena cittavisuddhi. Dassanahetuttā	2484	
PA_atk-s05_17a:2484_2	dassanaṭṭhena diṭṭhivisuddhi. Sesesupi eseva nayo. Paṭippassambhetīti nekkhammādinā	2484	
PA_atk-s05_17a:2484_3	kāmacchandādikaṃ yogāvacaro paṭippassambhetīti nekkhammādiko dhammo passaddhi nāmāti	2484	
PA_atk-s05_17a:2484_4	attho. Pahīnattāti tena tena pahānena pahīnattā. Ñātaṭṭhena ñāṇanti jhānapaccavekkhaṇāvasena	2484	
PA_atk-s05_17a:2484_5	vipassanāvasena maggapaccavekkhaṇāvasena ñātaṭṭhena nekkhammādikaṃ ñāṇaṃ nāmāti attho.	2484	
PA_atk-s05_17a:2484_6	Diṭṭhattā dassananti etthāpi eseva nayo. Visujjhatīti yogī, nekkhammādikā visuddhi.	2484	
PA_atk-s05_17a:2485_0	Nekkhammaniddese nekkhammaṃ alobhattā kāmarāgato nissaṭanti nissaraṇaṃ. Tato nikkhantanti	2485	
PA_atk-s05_17a:2485_1	nekkhammaṃ. “Rūpānametaṃ nissaraṇaṃ yadidaṃ nekkhamma”nti vuccamāne āruppavisesassa	2485	
PA_atk-s05_17a:2485_2	adissanato visesassa dassanatthaṃ aññattha vuttapāṭhakkameneva yadidaṃ āruppanti	2485	
PA_atk-s05_17a:2485_3	vuttaṃ. Tañca āruppaṃ rūpato nikkhantattā nekkhammaṃ nāmāti adhikāravaseneva vuttaṃ	2485	
PA_atk-s05_17a:2485_4	hoti. Bhūtanti uppādasamāyogadīpanaṃ. Saṅkhatanti paccayabalavisesadassanaṃ. Paṭiccasamuppannanti	2485	
PA_atk-s05_17a:2485_5	paccayasamāyogepi paccayānaṃ abyāpārabhāvadassanaṃ. Nirodho tassa nekkhammanti nibbānaṃ	2485	
PA_atk-s05_17a:2485_6	tato saṅkhatato nikkhantattā tassa saṅkhatassa nekkhammaṃ nāma. Āruppassa ca nirodhassa	2485	
PA_atk-s05_17a:2485_7	ca gahaṇaṃ aññattha pāṭhe vuttakkameneva kataṃ. “Kāmacchandassa nekkhammaṃ nekkhamma”nti	2485	
PA_atk-s05_17a:2485_8	vuccamāne punaruttaṃ hoti. Nekkhammavacaneneva ca tassa nekkhammasiddhīti taṃ avatvā	2485	
PA_atk-s05_17a:2485_9	sesanekkhammameva vuttaṃ. Taṃ ujukameva. Nissaraṇaniddesepi imināva nayena attho	2485	
PA_atk-s05_17a:2485_10	veditabbo. Nissaraṇīyā dhātuyo panettha ujukameva nekkhammanti vuttaṃ. Pavivekoti	24851	
PA_atk-s05_17a:2485_11	pavivittabhāvo nekkhammādikoyeva. Vosajjatīti yogī, nekkhammādayo vosaggo. Nekkhammaṃ	24851	
PA_atk-s05_17a:2485_12	pavattento yogī nekkhammena caratīti vuccati. Taṃ pana nekkhammaṃ cariyā. Esa nayo	24851	
PA_atk-s05_17a:2485_13	sesesupi. Jhānavimokkhaniddese vattabbaṃ vimokkhakathāyaṃ vuttaṃ. Kevalaṃ tattha	24851	
PA_atk-s05_17a:2485_14	“jānātīti jhānavimokkho”ti vuttaṃ, idha pana “jānātīti, jhāyatī”ti puggalādhiṭṭhānāva	24851	
PA_atk-s05_17a:2485_15	desanā katāti ayaṃ viseso.	24851	
PA_atk-s05_17a:2486_0	42. Bhāvanādhiṭṭhānajīvitaniddese ca puggalādhiṭṭhānā desanā katā. Dhammato pana	2486	
PA_atk-s05_17a:2486_1	bhāvanā nāma nekkhammādayova. Adhiṭṭhānaṃ nāma nekkhammādivasena patiṭṭhāpitacittameva.	2486	
PA_atk-s05_17a:2486_2	Jīvitaṃ nāma nekkhammādivasena patiṭṭhāpitacittassa sammāājīvo nāma. Ko so sammāājīvo	2486	
PA_atk-s05_17a:2486_3	nāma? Micchājīvā virati, dhammena samena paccayapariyesanavāyāmo ca. Tattha samaṃ	2486	
PA_atk-s05_17a:2486_4	jīvatīti samaṃ jīvitaṃ jīvati, bhāvanapuṃsakavacanaṃ vā, samena jīvatīti vuttaṃ hoti.	2486	
PA_atk-s05_17a:2486_5	No visamanti “samaṃ jīvatī”ti vuttasseva atthassa paṭisedhavasena avadhāraṇaṃ kataṃ.	2486	
PA_atk-s05_17a:2486_6	Sammā jīvatīti ākāranidassanaṃ. No micchāti tasseva niyamanaṃ. Visuddhaṃ jīvatīti	2486	
PA_atk-s05_17a:2486_7	sabhāvavisuddhiyā visuddhaṃ jīvitaṃ jīvati. No kiliṭṭhanti tasseva niyamanaṃ. Yaññadevātiādīhi	2486	
PA_atk-s05_17a:2486_8	yathāvuttānaṃ tissannaṃ sampadānaṃ ānisaṃsaṃ dasseti. Tattha yaññadevāti yaṃ yaṃ	2486	
PA_atk-s05_17a:2486_9	eva. Khattiyaparisanti khattiyānaṃ sannipātaṃ. So hi samantato sīdanti ettha akatabuddhinoti	2486	
PA_atk-s05_17a:2486_10	parisāti vuccati. Eseva nayo itarattaye. Khattiyādīnaṃyeva āgamanasampattiyā ñāṇasampattiyā	24861	
PA_atk-s05_17a:2486_11	ca samannāgatattā tāsaṃyeva catassannaṃ gahaṇaṃ, na suddaparisāya. Visāradoti tīhi	24861	
PA_atk-s05_17a:2486_12	sampadāhi sampanno vigatasārajjo, nibbhayoti attho. Amaṅkubhūtoti asaṅkucito na nittejabhūto.	24861	
PA_atk-s05_17a:2486_13	Taṃ kissa hetūti taṃ visāradattaṃ kena hetunā kena kāraṇena hotīti ceti attho. Idāni	24861	
PA_atk-s05_17a:2486_14	tathā hīti tassa kāraṇavacanaṃ. Yasmā evaṃ tisampadāsampanno, tasmā “visārado hotī”ti	24861	
PA_atk-s05_17a:2486_15	visāradabhāvassa kāraṇaṃ dassetvā niṭṭhapesīti.	24861	
PA_atk-s05_17a:2487	Saddhammappakāsiniyā paṭisambhidāmagga-aṭṭhakathāya	248	
PA_atk-s05_17a:2488	Mātikākathāvaṇṇanā niṭṭhitā.	248	
PA_atk-s05_17a:2489	Paññāvaggavaṇṇanā niṭṭhitā.	248	
PA_atk-s05_17a:2490	Niṭṭhitā cūḷavaggassa apubbatthānuvaṇṇanā.	249	
PA_atk-s05_17a:2491	Ettāvatā ca tivaggasaṅgahitassa	249	
PA_atk-s05_17a:2492	Samatiṃsakathāpaṭimaṇḍitassa paṭisambhidāmaggassa atthavaṇṇanā niṭṭhitā hotīti.	249	
PA_atk-s05_17a:2493	Nigamanakathā	249	
PA_atk-s05_17a:2494	Mahāvaggo majjhimo ca, cūḷavaggo ca nāmato;	249	
PA_atk-s05_17a:2495	Tayo vaggā idha vuttā, pamāṇapaṭipāṭiyā.	249	
PA_atk-s05_17a:2496	Vagge vagge dasa dasa, kathā yā tā udīritā;	249	
PA_atk-s05_17a:2497	Uddānagāthā sabbāsaṃ, imā tāsaṃ yathākkamaṃ.	249	
PA_atk-s05_17a:2498	Ñāṇaṃ diṭṭhi ānāpānaṃ, indriyaṃ vimokkhapañcamaṃ;	249	
PA_atk-s05_17a:2499	Gati kammaṃ vipallāso, maggo maṇḍoti tā dasa.	249	
PA_atk-s05_17a:2500	Yuganaddhasaccabojjhaṅgā, mettā virāgapañcamā;	250	
PA_atk-s05_17a:2501	Paṭisambhidā dhammacakkaṃ, lokuttarabalasuññatā.	250	
PA_atk-s05_17a:2502	Paññā iddhi abhisamayo, viveko cariyapañcamo;	250	
PA_atk-s05_17a:2503	Pāṭihīraṃ samasīsa-sati vipassanamātikā.	250	
PA_atk-s05_17a:2504	Yo so sugatasutānaṃ, adhipatibhūtena bhūtahitaratinā;	250	
PA_atk-s05_17a:2505	Therena thiraguṇavatā, vutto paṭisambhidāmaggo.	250	
PA_atk-s05_17a:2506	Tassatthavaṇṇanā yā, pubbaṭṭhakathānayaṃ tathā yuttiṃ;	250	
PA_atk-s05_17a:2507	Nissāya mayāraddhā, niṭṭhānamupāgatā esā.	250	
PA_atk-s05_17a:2508	Yaṃ taṃ uttaramantī, mantiguṇayuto yuto ca saddhāya;	250	
PA_atk-s05_17a:2509	Kārayi mahāvihāre, pariveṇamanekasādhuguṇaṃ.	250	
PA_atk-s05_17a:2510	Therenettha nivasatā, samāpitāyaṃ mahābhidhānena;	251	
PA_atk-s05_17a:2511	Tatiye vasse cutito, moggallānassa bhūpatino.	251	
PA_atk-s05_17a:2512	Samayaṃ anulomentī, therānaṃ theravādadīpānaṃ;	251	
PA_atk-s05_17a:2513	Niṭṭhaṃ gatā yathāyaṃ, aṭṭhakathā lokahitajananī.	251	
PA_atk-s05_17a:2514	Dhammaṃ anulomentā, attahitaṃ parahitañca sādhentā;	251	
PA_atk-s05_17a:2515	Niṭṭhaṃ gacchantu tathā, manorathā sabbasattānaṃ.	251	
PA_atk-s05_17a:2516	Saddhammapakāsiniyā, aṭṭhakathāyettha gaṇitakusalehi;	251	
PA_atk-s05_17a:2517	Gaṇitā tu bhāṇavārā, viññeyyā aṭṭhapaññāsa.	251	
PA_atk-s05_17a:2518	Ānuṭṭhubhena assā, chandobandhena gaṇiyamānā tu;	251	
PA_atk-s05_17a:2519	Cuddasasahassasaṅkhā, gāthāyo pañca ca satāni.	251	
PA_atk-s05_17a:2520	Sāsanaciraṭṭhitatthaṃ, lokahitatthañca sādarena mayā;	252	
PA_atk-s05_17a:2521	Puññaṃ imaṃ racayatā, yaṃ pattamanappakaṃ vipulaṃ.	252	
PA_atk-s05_17a:2522	Puññena tena loko, saddhammarasāyanaṃ dasabalassa;	252	
PA_atk-s05_17a:2523	Upabhuñjitvā vimalaṃ, pappotu sukhaṃ sukhenevāti.	252	
PA_atk-s05_17a:2524	Saddhammappakāsinī nāma	252	
PA_atk-s05_17a:2525	Paṭisambhidāmaggappakaraṇassa aṭṭhakathā niṭṭhitā.	252	
