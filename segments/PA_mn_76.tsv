segmentnr	original	folio	analyzed
PA_mn_76:0.1	Majjhima Nikāya 76	0	
PA_mn_76:0.2	Sandakasutta	0	
PA_mn_76:1.1	Evaṁ me sutaṁ—	1	
PA_mn_76:1.2	ekaṁ samayaṁ bhagavā kosambiyaṁ viharati ghositārāme.	1	
PA_mn_76:2.1	Tena kho pana samayena sandako paribbājako pilakkhaguhāyaṁ paṭivasati mahatiyā paribbājakaparisāya saddhiṁ pañcamattehi paribbājakasatehi.	2	
PA_mn_76:3.1	Atha kho āyasmā ānando sāyanhasamayaṁ paṭisallānā vuṭṭhito bhikkhū āmantesi:	3	
PA_mn_76:3.2	“āyāmāvuso, yena devakatasobbho tenupasaṅkamissāma guhādassanāyā”ti.	3	
PA_mn_76:3.3	“Evamāvuso”ti kho te bhikkhū āyasmato ānandassa paccassosuṁ.	3	
PA_mn_76:3.4	Atha kho āyasmā ānando sambahulehi bhikkhūhi saddhiṁ yena devakatasobbho tenupasaṅkami.	3	
PA_mn_76:4.1	Tena kho pana samayena sandako paribbājako mahatiyā paribbājakaparisāya saddhiṁ nisinno hoti unnādiniyā uccāsaddamahāsaddāya anekavihitaṁ tiracchānakathaṁ kathentiyā, seyyathidaṁ—	4	
PA_mn_76:4.2_0	rājakathaṁ corakathaṁ mahāmattakathaṁ senākathaṁ bhayakathaṁ yuddhakathaṁ annakathaṁ	4	
PA_mn_76:4.2_1	pānakathaṁ vatthakathaṁ sayanakathaṁ mālākathaṁ gandhakathaṁ ñātikathaṁ yānakathaṁ	4	
PA_mn_76:4.2_2	gāmakathaṁ nigamakathaṁ nagarakathaṁ janapadakathaṁ itthikathaṁ sūrakathaṁ visikhākathaṁ	4	
PA_mn_76:4.2_3	kumbhaṭṭhānakathaṁ pubbapetakathaṁ nānattakathaṁ lokakkhāyikaṁ samuddakkhāyikaṁ itibhavābhavakathaṁ iti vā.	4	
PA_mn_76:4.3	Addasā kho sandako paribbājako āyasmantaṁ ānandaṁ dūratova āgacchantaṁ.	4	
PA_mn_76:4.4	Disvāna sakaṁ parisaṁ saṇṭhāpesi:	4	
PA_mn_76:4.5	“appasaddā bhonto hontu, mā bhonto saddamakattha;	4	
PA_mn_76:4.6	ayaṁ samaṇassa gotamassa sāvako āgacchati samaṇo ānando.	4	
PA_mn_76:4.7	Yāvatā kho pana samaṇassa gotamassa sāvakā kosambiyaṁ paṭivasanti, ayaṁ tesaṁ aññataro samaṇo ānando.	4	
PA_mn_76:4.8	Appasaddakāmā kho pana te āyasmanto appasaddavinītā appasaddassa vaṇṇavādino;	4	
PA_mn_76:4.9	appeva nāma appasaddaṁ parisaṁ viditvā upasaṅkamitabbaṁ maññeyyā”ti.	4	
PA_mn_76:4.10	Atha kho te paribbājakā tuṇhī ahesuṁ.	4	
PA_mn_76:5.1	Atha kho āyasmā ānando yena sandako paribbājako tenupasaṅkami.	5	
PA_mn_76:5.2	Atha kho sandako paribbājako āyasmantaṁ ānandaṁ etadavoca:	5	
PA_mn_76:5.3	“etu kho bhavaṁ ānando, svāgataṁ bhoto ānandassa.	5	
PA_mn_76:5.4	Cirassaṁ kho bhavaṁ ānando imaṁ pariyāyamakāsi yadidaṁ idhāgamanāya.	5	
PA_mn_76:5.5	Nisīdatu bhavaṁ ānando, idamāsanaṁ paññattan”ti.	5	
PA_mn_76:5.6	Nisīdi kho āyasmā ānando paññatte āsane.	5	
PA_mn_76:5.7	Sandakopi kho paribbājako aññataraṁ nīcaṁ āsanaṁ gahetvā ekamantaṁ nisīdi.	5	
PA_mn_76:5.8	Ekamantaṁ nisinnaṁ kho sandakaṁ paribbājakaṁ āyasmā ānando etadavoca:	5	
PA_mn_76:5.9	“kāya nuttha, sandaka, etarahi kathāya sannisinnā, kā ca pana vo antarākathā vippakatā”ti?	5	
PA_mn_76:5.10	“Tiṭṭhatesā, bho ānanda, kathā yāya mayaṁ etarahi kathāya sannisinnā.	5	
PA_mn_76:5.11	Nesā bhoto ānandassa kathā dullabhā bhavissati pacchāpi savanāya.	5	
PA_mn_76:5.12	Sādhu vata bhavantaṁyeva ānandaṁ paṭibhātu sake ācariyake dhammīkathā”ti.	5	
PA_mn_76:5.13	“Tena hi, sandaka, suṇāhi, sādhukaṁ manasi karohi, bhāsissāmī”ti.	5	
PA_mn_76:5.14	“Evaṁ, bho”ti kho sandako paribbājako āyasmato ānandassa paccassosi.	5	
PA_mn_76:5.15	Āyasmā ānando etadavoca:	5	
PA_mn_76:6.1_0	“cattārome, sandaka, tena bhagavatā jānatā passatā arahatā sammāsambuddhena abrahmacariyavāsā	6	
PA_mn_76:6.1_1	akkhātā cattāri ca anassāsikāni brahmacariyāni akkhātāni, yattha viññū puriso sasakkaṁ	6	
PA_mn_76:6.1_2	brahmacariyaṁ na vaseyya, vasanto ca nārādheyya ñāyaṁ dhammaṁ kusalan”ti.	6	
PA_mn_76:6.2_0	“Katame pana te, bho ānanda, tena bhagavatā jānatā passatā arahatā sammāsambuddhena	6	
PA_mn_76:6.2_1	cattāro abrahmacariyavāsā akkhātā, yattha viññū puriso sasakkaṁ brahmacariyaṁ na	6	
PA_mn_76:6.2_2	vaseyya, vasanto ca nārādheyya ñāyaṁ dhammaṁ kusalan”ti?	6	
PA_mn_76:7.1	“Idha, sandaka, ekacco satthā evaṁvādī hoti evaṁdiṭṭhi:	7	
PA_mn_76:7.2_0	‘natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ	7	
PA_mn_76:7.2_1	vipāko, natthi ayaṁ loko, natthi paroloko, natthi mātā, natthi pitā, natthi sattā	7	
PA_mn_76:7.2_2	opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca	7	
PA_mn_76:7.2_3	lokaṁ sayaṁ abhiññā sacchikatvā pavedenti.	7	
PA_mn_76:7.3_0	Cātumahābhūtiko ayaṁ puriso yadā kālaṁ karoti, pathavī pathavīkāyaṁ anupeti anupagacchati,	7	
PA_mn_76:7.3_1	āpo āpokāyaṁ anupeti anupagacchati, tejo tejokāyaṁ anupeti anupagacchati, vāyo vāyokāyaṁ	7	
PA_mn_76:7.3_2	anupeti anupagacchati, ākāsaṁ indriyāni saṅkamanti.	7	
PA_mn_76:7.4	Āsandipañcamā purisā mataṁ ādāya gacchanti,	7	
PA_mn_76:7.5	yāvāḷāhanā padāni paññāyanti.	7	
PA_mn_76:7.6	Kāpotakāni aṭṭhīni bhavanti.	7	
PA_mn_76:7.7	Bhassantā āhutiyo;	7	
PA_mn_76:7.8	dattupaññattaṁ yadidaṁ dānaṁ.	7	
PA_mn_76:7.9	Tesaṁ tucchā musā vilāpo ye keci atthikavādaṁ vadanti.	7	
PA_mn_76:7.10	Bāle ca paṇḍite ca kāyassa bhedā ucchijjanti vinassanti na honti paraṁ maraṇā’ti.	7	
PA_mn_76:8.1	Tatra, sandaka, viññū puriso iti paṭisañcikkhati:	8	
PA_mn_76:8.2	‘ayaṁ kho bhavaṁ satthā evaṁvādī evaṁdiṭṭhi—	8	
PA_mn_76:8.3_0	natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ	8	
PA_mn_76:8.3_1	vipāko, natthi ayaṁ loko, natthi paroloko, natthi mātā, natthi pitā, natthi sattā	8	
PA_mn_76:8.3_2	opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca	8	
PA_mn_76:8.3_3	lokaṁ sayaṁ abhiññā sacchikatvā pavedenti.	8	
PA_mn_76:8.4_0	Cātumahābhūtiko ayaṁ puriso yadā kālaṁ karoti, pathavī pathavīkāyaṁ anupeti anupagacchati,	8	
PA_mn_76:8.4_1	āpo āpokāyaṁ anupeti anupagacchati, tejo tejokāyaṁ anupeti anupagacchati, vāyo vāyokāyaṁ	8	
PA_mn_76:8.4_2	anupeti anupagacchati, ākāsaṁ indriyāni saṅkamanti.	8	
PA_mn_76:8.5	Āsandipañcamā purisā mataṁ ādāya gacchanti, yāvāḷāhanā padāni paññāyanti.	8	
PA_mn_76:8.6	Kāpotakāni aṭṭhīni bhavanti.	8	
PA_mn_76:8.7	Bhassantā āhutiyo;	8	
PA_mn_76:8.8	dattupaññattaṁ yadidaṁ dānaṁ.	8	
PA_mn_76:8.9	Tesaṁ tucchā musā vilāpo ye keci atthikavādaṁ vadanti.	8	
PA_mn_76:8.10	Bāle ca paṇḍite ca kāyassa bhedā ucchijjanti vinassanti na honti paraṁ maraṇā’ti.	8	
PA_mn_76:8.11	Sace imassa bhoto satthuno saccaṁ vacanaṁ, akatena me ettha kataṁ, avusitena me ettha vusitaṁ.	8	
PA_mn_76:8.12	Ubhopi mayaṁ ettha samasamā sāmaññaṁ pattā, yo cāhaṁ na vadāmi ‘ubho kāyassa bhedā ucchijjissāma, vinassissāma, na bhavissāma paraṁ maraṇā’ti.	8	
PA_mn_76:8.13_0	Atirekaṁ kho panimassa bhoto satthuno naggiyaṁ muṇḍiyaṁ ukkuṭikappadhānaṁ kesamassulocanaṁ,	8	
PA_mn_76:8.13_1	yohaṁ puttasambādhasayanaṁ ajjhāvasanto kāsikacandanaṁ paccanubhonto mālāgandhavilepanaṁ	8	
PA_mn_76:8.13_2	dhārento jātarūparajataṁ sādiyanto iminā bhotā satthārā samasamagatiko bhavissāmi abhisamparāyaṁ.	8	
PA_mn_76:8.14	Sohaṁ kiṁ jānanto kiṁ passanto imasmiṁ satthari brahmacariyaṁ carissāmi?	8	
PA_mn_76:8.15	‘So abrahmacariyavāso ayan’ti—	8	
PA_mn_76:8.16	iti viditvā tasmā brahmacariyā nibbijja pakkamati.	8	
PA_mn_76:9.1_0	Ayaṁ kho, sandaka, tena bhagavatā jānatā passatā arahatā sammāsambuddhena paṭhamo	9	
PA_mn_76:9.1_1	abrahmacariyavāso akkhāto yattha viññū puriso sasakkaṁ brahmacariyaṁ na vaseyya,	9	
PA_mn_76:9.1_2	vasanto ca nārādheyya ñāyaṁ dhammaṁ kusalaṁ.	9	
PA_mn_76:10.1	Puna caparaṁ, sandaka, idhekacco satthā evaṁvādī hoti evaṁdiṭṭhi:	10	
PA_mn_76:10.2_0	‘karoto kārayato chindato chedāpayato pacato pācāpayato socayato socāpayato kilamato	10	
PA_mn_76:10.2_1	kilamāpayato phandato phandāpayato pāṇamatipātayato adinnaṁ ādiyato sandhiṁ chindato	10	
PA_mn_76:10.2_2	nillopaṁ harato ekāgārikaṁ karoto paripanthe tiṭṭhato paradāraṁ gacchato musā bhaṇato	10	
PA_mn_76:10.2_3	karoto na karīyati pāpaṁ.	10	
PA_mn_76:10.3	Khurapariyantena cepi cakkena yo imissā pathaviyā pāṇe ekaṁ maṁsakhalaṁ ekaṁ maṁsapuñjaṁ kareyya, natthi tatonidānaṁ pāpaṁ, natthi pāpassa āgamo.	10	
PA_mn_76:10.4	Dakkhiṇañcepi gaṅgāya tīraṁ gaccheyya hananto ghātento chindanto chedāpento pacanto pacāpento, natthi tatonidānaṁ pāpaṁ, natthi pāpassa āgamo.	10	
PA_mn_76:10.5	Uttarañcepi gaṅgāya tīraṁ gaccheyya dadanto dāpento yajanto yajāpento, natthi tatonidānaṁ puññaṁ, natthi puññassa āgamo.	10	
PA_mn_76:10.6	Dānena damena saṁyamena saccavajjena natthi puññaṁ, natthi puññassa āgamo’ti.	10	
PA_mn_76:11.1	Tatra, sandaka, viññū puriso iti paṭisañcikkhati:	11	
PA_mn_76:11.2	‘ayaṁ kho bhavaṁ satthā evaṁvādī evaṁdiṭṭhi—	11	
PA_mn_76:11.3_0	karoto kārayato chindato chedāpayato pacato pācāpayato socato socāpayato kilamato	11	
PA_mn_76:11.3_1	kilamāpayato phandato phandāpayato pāṇamatipātayato adinnaṁ ādiyato sandhiṁ chindato	11	
PA_mn_76:11.3_2	nillopaṁ harato ekāgārikaṁ karoto paripanthe tiṭṭhato paradāraṁ gacchato musā bhaṇato	11	
PA_mn_76:11.3_3	karoto na karīyati pāpaṁ khurapariyantena cepi cakkena yo imissā pathaviyā pāṇe ekaṁ	11	
PA_mn_76:11.3_4	maṁsakhalaṁ ekaṁ maṁsapuñjaṁ kareyya, natthi tatonidānaṁ pāpaṁ, natthi pāpassa āgamo.	11	
PA_mn_76:11.4	Dakkhiṇañcepi gaṅgāya tīraṁ gaccheyya hananto ghātento chindanto chedāpento pacanto pacāpento, natthi tatonidānaṁ pāpaṁ, natthi pāpassa āgamo.	11	
PA_mn_76:11.5	Uttarañcepi gaṅgāya tīraṁ gaccheyya dadanto dāpento yajanto yajāpento, natthi tatonidānaṁ puññaṁ, natthi puññassa āgamo.	11	
PA_mn_76:11.6	Dānena damena saṁyamena saccavajjena natthi puññaṁ, natthi puññassa āgamo’ti.	11	
PA_mn_76:11.7	Sace imassa bhoto satthuno saccaṁ vacanaṁ, akatena me ettha kataṁ, avusitena me ettha vusitaṁ.	11	
PA_mn_76:11.8	Ubhopi mayaṁ ettha samasamā sāmaññaṁ pattā, yo cāhaṁ na vadāmi ‘ubhinnaṁ kurutaṁ na karīyati pāpan’ti.	11	
PA_mn_76:11.9_0	Atirekaṁ kho panimassa bhoto satthuno naggiyaṁ muṇḍiyaṁ ukkuṭikappadhānaṁ kesamassulocanaṁ,	11	
PA_mn_76:11.9_1	yohaṁ puttasambādhasayanaṁ ajjhāvasanto kāsikacandanaṁ paccanubhonto mālāgandhavilepanaṁ	11	
PA_mn_76:11.9_2	dhārento jātarūparajataṁ sādiyanto iminā bhotā satthārā samasamagatiko bhavissāmi abhisamparāyaṁ.	11	
PA_mn_76:11.10	Sohaṁ kiṁ jānanto kiṁ passanto imasmiṁ satthari brahmacariyaṁ carissāmi?	11	
PA_mn_76:11.11	‘So abrahmacariyavāso ayan’ti	11	
PA_mn_76:11.12	iti viditvā tasmā brahmacariyā nibbijja pakkamati.	11	
PA_mn_76:12.1_0	Ayaṁ kho, sandaka, tena bhagavatā jānatā passatā arahatā sammāsambuddhena dutiyo	12	
PA_mn_76:12.1_1	abrahmacariyavāso akkhāto yattha viññū puriso sasakkaṁ brahmacariyaṁ na vaseyya,	12	
PA_mn_76:12.1_2	vasanto ca nārādheyya ñāyaṁ dhammaṁ kusalaṁ.	12	
PA_mn_76:13.1	Puna caparaṁ, sandaka, idhekacco satthā evaṁvādī hoti evaṁdiṭṭhi:	13	
PA_mn_76:13.2	‘natthi hetu, natthi paccayo sattānaṁ saṅkilesāya;	13	
PA_mn_76:13.3	ahetū appaccayā sattā saṅkilissanti;	13	
PA_mn_76:13.4	natthi hetu, natthi paccayo sattānaṁ visuddhiyā;	13	
PA_mn_76:13.5	ahetū appaccayā sattā visujjhanti;	13	
PA_mn_76:13.6	natthi balaṁ, natthi vīriyaṁ, natthi purisathāmo, natthi purisaparakkamo;	13	
PA_mn_76:13.7	sabbe sattā sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā chasvevābhijātīsu sukhadukkhaṁ paṭisaṁvedentī’ti.	13	
PA_mn_76:14.1	Tatra, sandaka, viññū puriso iti paṭisañcikkhati:	14	
PA_mn_76:14.2	‘ayaṁ kho bhavaṁ satthā evaṁvādī evaṁdiṭṭhi—	14	
PA_mn_76:14.3	natthi hetu, natthi paccayo sattānaṁ saṅkilesāya, ahetū appaccayā sattā saṅkilissanti.	14	
PA_mn_76:14.4	Natthi hetu natthi paccayo sattānaṁ visuddhiyā, ahetū appaccayā sattā visujjhanti.	14	
PA_mn_76:14.5_0	Natthi balaṁ, natthi vīriyaṁ, natthi purisathāmo, natthi purisaparakkamo, sabbe sattā	14	
PA_mn_76:14.5_1	sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā	14	
PA_mn_76:14.5_2	chasvevābhijātīsu sukhadukkhaṁ paṭisaṁvedentī’ti.	14	
PA_mn_76:14.6	Sace imassa bhoto satthuno saccaṁ vacanaṁ, akatena me ettha kataṁ, avusitena me ettha vusitaṁ.	14	
PA_mn_76:14.7	Ubhopi mayaṁ ettha samasamā sāmaññaṁ pattā, yo cāhaṁ na vadāmi ‘ubho ahetū appaccayā visujjhissāmā’ti.	14	
PA_mn_76:14.8_0	Atirekaṁ kho panimassa bhoto satthuno naggiyaṁ muṇḍiyaṁ ukkuṭikappadhānaṁ kesamassulocanaṁ,	14	
PA_mn_76:14.8_1	yohaṁ puttasambādhasayanaṁ ajjhāvasanto kāsikacandanaṁ paccanubhonto mālāgandhavilepanaṁ	14	
PA_mn_76:14.8_2	dhārento jātarūparajataṁ sādiyanto iminā bhotā satthārā samasamagatiko bhavissāmi abhisamparāyaṁ.	14	
PA_mn_76:14.9	Sohaṁ kiṁ jānanto kiṁ passanto imasmiṁ satthari brahmacariyaṁ carissāmi?	14	
PA_mn_76:14.10	‘So abrahmacariyavāso ayan’ti—	14	
PA_mn_76:14.11	iti viditvā tasmā brahmacariyā nibbijja pakkamati.	14	
PA_mn_76:15.1_0	Ayaṁ kho, sandaka, tena bhagavatā jānatā passatā arahatā sammāsambuddhena tatiyo	15	
PA_mn_76:15.1_1	abrahmacariyavāso akkhāto yattha viññū puriso sasakkaṁ brahmacariyaṁ na vaseyya,	15	
PA_mn_76:15.1_2	vasanto ca nārādheyya ñāyaṁ dhammaṁ kusalaṁ.	15	
PA_mn_76:16.1	Puna caparaṁ, sandaka, idhekacco satthā evaṁvādī hoti evaṁdiṭṭhi:	16	
PA_mn_76:16.2	‘sattime kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā,	16	
PA_mn_76:16.3	te na iñjanti na vipariṇamanti na aññamaññaṁ byābādhenti nālaṁ aññamaññassa sukhāya vā dukkhāya vā sukhadukkhāya vā.	16	
PA_mn_76:16.4	Katame satta?	16	
PA_mn_76:16.5	Pathavīkāyo āpokāyo tejokāyo vāyokāyo sukhe dukkhe jīve sattame—	16	
PA_mn_76:16.6	ime sattakāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.	16	
PA_mn_76:16.7	Te na iñjanti na vipariṇamanti na aññamaññaṁ byābādhenti. Nālaṁ aññamaññassa sukhāya vā dukkhāya vā sukhadukkhāya vā.	16	
PA_mn_76:16.8	Tattha natthi hantā vā ghātetā vā sotā vā sāvetā vā viññātā vā viññāpetā vā.	16	
PA_mn_76:16.9	Yopi tiṇhena satthena sīsaṁ chindati, na koci kañci jīvitā voropeti.	16	
PA_mn_76:16.10	Sattannaṁ tveva kāyānamantarena satthaṁ vivaramanupatati.	16	
PA_mn_76:16.11_0	Cuddasa kho panimāni yonipamukhasatasahassāni saṭṭhi ca satāni cha ca satāni pañca	16	
PA_mn_76:16.11_1	ca kammuno satāni pañca ca kammāni tīṇi ca kammāni, kamme ca aḍḍhakamme ca, dvaṭṭhipaṭipadā,	16	
PA_mn_76:16.11_2	dvaṭṭhantarakappā, chaḷābhijātiyo, aṭṭha purisabhūmiyo, ekūnapaññāsa ājīvakasate,	16	
PA_mn_76:16.11_3	ekūnapaññāsa paribbājakasate, ekūnapaññāsa nāgāvāsasate, vīse indriyasate, tiṁse	16	
PA_mn_76:16.11_4	nirayasate, chattiṁsa rajodhātuyo, satta saññīgabbhā, satta asaññīgabbhā, satta nigaṇṭhigabbhā,	16	
PA_mn_76:16.11_5	satta devā, satta mānusā, satta pesācā, satta sarā, satta pavuṭā, satta papātā, satta	16	
PA_mn_76:16.11_6	papātasatāni, satta supinā, satta supinasatāni, cullāsīti mahākappino satasahassāni,	16	
PA_mn_76:16.11_7	yāni bāle ca paṇḍite ca sandhāvitvā saṁsaritvā dukkhassantaṁ karissanti.	16	
PA_mn_76:16.12	Tattha natthi imināhaṁ sīlena vā vatena vā tapena vā brahmacariyena vā aparipakkaṁ vā kammaṁ paripācessāmi, paripakkaṁ vā kammaṁ phussa phussa byantiṁ karissāmīti.	16	
PA_mn_76:16.13	Hevaṁ natthi doṇamite sukhadukkhe pariyantakate saṁsāre, natthi hāyanavaḍḍhane, natthi ukkaṁsāvakaṁse.	16	
PA_mn_76:16.14	Seyyathāpi nāma suttaguḷe khitte nibbeṭhiyamānameva paleti;	16	
PA_mn_76:16.15	evameva bāle ca paṇḍite ca sandhāvitvā saṁsaritvā dukkhassantaṁ karissantī’ti.	16	
PA_mn_76:17.1	Tatra, sandaka, viññū puriso iti paṭisañcikkhati:	17	
PA_mn_76:17.2	‘ayaṁ kho bhavaṁ satthā evaṁvādī evaṁdiṭṭhi—	17	
PA_mn_76:17.3	sattime kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.	17	
PA_mn_76:17.4	Te na iñjanti na vipariṇamanti na aññamaññaṁ byābādhenti.	17	
PA_mn_76:17.5	Nālaṁ aññamaññassa sukhāya vā dukkhāya vā sukhadukkhāya vā.	17	
PA_mn_76:17.6	Katame satta?	17	
PA_mn_76:17.7	Pathavīkāyo āpokāyo tejokāyo vāyokāyo sukhe dukkhe jīve sattame—	17	
PA_mn_76:17.8	ime satta kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.	17	
PA_mn_76:17.9	Te na iñjanti na vipariṇamanti na aññamaññaṁ byābādhenti.	17	
PA_mn_76:17.10	Nālaṁ aññamaññassa sukhāya vā dukkhāya vā sukhadukkhāya vā.	17	
PA_mn_76:17.11	Tattha natthi hantā vā ghātetā vā sotā vā sāvetā vā viññātā vā viññāpetā vā.	17	
PA_mn_76:17.12	Yopi tiṇhena satthena sīsaṁ chindati, na koci kañci jīvitā voropeti.	17	
PA_mn_76:17.13	Sattannaṁ tveva kāyānamantarena satthaṁ vivaramanupatati.	17	
PA_mn_76:17.14_0	Cuddasa kho panimāni yonipamukhasatasahassāni saṭṭhi ca satāni cha ca satāni pañca	17	
PA_mn_76:17.14_1	ca kammuno satāni pañca ca kammāni tīṇi ca kammāni, kamme ca aḍḍhakamme ca, dvaṭṭhipaṭipadā,	17	
PA_mn_76:17.14_2	dvaṭṭhantarakappā, chaḷābhijātiyo, aṭṭha purisabhūmiyo, ekūnapaññāsa ājīvakasate,	17	
PA_mn_76:17.14_3	ekūnapaññāsa paribbājakasate, ekūnapaññāsa nāgāvāsasate, vīse indriyasate, tiṁse	17	
PA_mn_76:17.14_4	nirayasate, chattiṁsa rajodhātuyo, satta saññīgabbhā, satta asaññīgabbhā, satta nigaṇṭhigabbhā,	17	
PA_mn_76:17.14_5	satta devā, satta mānusā, satta pesācā, satta sarā, satta pavuṭā, satta papātā, satta	17	
PA_mn_76:17.14_6	papātasatāni, satta supinā, satta supinasatāni, cullāsīti mahākappino satasahassāni,	17	
PA_mn_76:17.14_7	yāni bāle ca paṇḍite ca sandhāvitvā saṁsaritvā dukkhassantaṁ karissanti.	17	
PA_mn_76:17.15_0	Tattha natthi imināhaṁ sīlena vā vatena vā tapena vā brahmacariyena vā aparipakkaṁ	17	
PA_mn_76:17.15_1	vā kammaṁ paripācessāmi, paripakkaṁ vā kammaṁ phussa phussa byantiṁ karissāmīti,	17	
PA_mn_76:17.15_2	hevaṁ natthi doṇamite sukhadukkhe pariyantakate saṁsāre, natthi hāyanavaḍḍhane, natthi ukkaṁsāvakaṁse.	17	
PA_mn_76:17.16	Seyyathāpi nāma suttaguḷe khitte nibbeṭhiyamānameva paleti;	17	
PA_mn_76:17.17	evameva bāle ca paṇḍite ca sandhāvitvā saṁsaritvā dukkhassantaṁ karissantī’ti.	17	
PA_mn_76:17.18	Sace pana imassa bhoto satthuno saccaṁ vacanaṁ, akatena me ettha kataṁ, avusitena me ettha vusitaṁ.	17	
PA_mn_76:17.19	Ubhopi mayaṁ ettha samasamā sāmaññaṁ pattā, yo cāhaṁ na vadāmi ‘ubho sandhāvitvā saṁsaritvā dukkhassantaṁ karissāmā’ti.	17	
PA_mn_76:17.20_0	Atirekaṁ kho panimassa bhoto satthuno naggiyaṁ muṇḍiyaṁ ukkuṭikappadhānaṁ kesamassulocanaṁ,	17	
PA_mn_76:17.20_1	yohaṁ puttasambādhasayanaṁ ajjhāvasanto kāsikacandanaṁ paccanubhonto mālāgandhavilepanaṁ	17	
PA_mn_76:17.20_2	dhārento jātarūparajataṁ sādiyanto iminā bhotā satthārā samasamagatiko bhavissāmi abhisamparāyaṁ.	17	
PA_mn_76:17.21	Sohaṁ kiṁ jānanto kiṁ passanto imasmiṁ satthari brahmacariyaṁ carissāmi?	17	
PA_mn_76:17.22	‘So abrahmacariyavāso ayan’ti—	17	
PA_mn_76:17.23	iti viditvā tasmā brahmacariyā nibbijja pakkamati.	17	
PA_mn_76:18.1_0	Ayaṁ kho, sandaka, tena bhagavatā jānatā passatā arahatā sammāsambuddhena catuttho	18	
PA_mn_76:18.1_1	abrahmacariyavāso akkhāto yattha viññū puriso sasakkaṁ brahmacariyaṁ na vaseyya,	18	
PA_mn_76:18.1_2	vasanto ca nārādheyya ñāyaṁ dhammaṁ kusalaṁ.	18	
PA_mn_76:19.1_0	Ime kho te, sandaka, tena bhagavatā jānatā passatā arahatā sammāsambuddhena cattāro	19	
PA_mn_76:19.1_1	abrahmacariyavāsā akkhātā yattha viññū puriso sasakkaṁ brahmacariyaṁ na vaseyya,	19	
PA_mn_76:19.1_2	vasanto ca nārādheyya ñāyaṁ dhammaṁ kusalan”ti.	19	
PA_mn_76:20.1	“Acchariyaṁ, bho ānanda, abbhutaṁ, bho ānanda.	20	
PA_mn_76:20.2_0	Yāvañcidaṁ tena bhagavatā jānatā passatā arahatā sammāsambuddhena cattāro abrahmacariyavāsāva	20	
PA_mn_76:20.2_1	samānā ‘abrahmacariyavāsā’ti akkhātā yattha viññū puriso sasakkaṁ brahmacariyaṁ na	20	
PA_mn_76:20.2_2	vaseyya, vasanto ca nārādheyya ñāyaṁ dhammaṁ kusalanti.	20	
PA_mn_76:20.3_0	Katamāni pana tāni, bho ānanda, tena bhagavatā jānatā passatā arahatā sammāsambuddhena	20	
PA_mn_76:20.3_1	cattāri anassāsikāni brahmacariyāni akkhātāni yattha viññū puriso sasakkaṁ brahmacariyaṁ	20	
PA_mn_76:20.3_2	na vaseyya, vasanto ca nārādheyya ñāyaṁ dhammaṁ kusalan”ti?	20	
PA_mn_76:21.1	“Idha, sandaka, ekacco satthā sabbaññū sabbadassāvī aparisesaṁ ñāṇadassanaṁ paṭijānāti:	21	
PA_mn_76:21.2	‘carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhitan’ti.	21	
PA_mn_76:21.3_0	So suññampi agāraṁ pavisati, piṇḍampi na labhati, kukkuropi ḍaṁsati, caṇḍenapi hatthinā	21	
PA_mn_76:21.3_1	samāgacchati, caṇḍenapi assena samāgacchati, caṇḍenapi goṇena samāgacchati, itthiyāpi	21	
PA_mn_76:21.3_2	purisassapi nāmampi gottampi pucchati, gāmassapi nigamassapi nāmampi maggampi pucchati.	21	
PA_mn_76:21.4_0	So ‘kimidan’ti puṭṭho samāno ‘suññaṁ me agāraṁ pavisitabbaṁ ahosi’, tena pāvisiṁ;	21	
PA_mn_76:21.4_1	‘piṇḍampi aladdhabbaṁ ahosi’, tena nālatthaṁ; ‘kukkurena ḍaṁsitabbaṁ ahosi’, tenamhi	21	
PA_mn_76:21.4_2	daṭṭho; ‘caṇḍena hatthinā samāgantabbaṁ ahosi’, tena samāgamiṁ; ‘caṇḍena assena samāgantabbaṁ	21	
PA_mn_76:21.4_3	ahosi’, tena samāgamiṁ; ‘caṇḍena goṇena samāgantabbaṁ ahosi’, tena samāgamiṁ; ‘itthiyāpi	21	
PA_mn_76:21.4_4	purisassapi nāmampi gottampi pucchitabbaṁ ahosi’, tena pucchiṁ; ‘gāmassapi nigamassapi	21	
PA_mn_76:21.4_5	nāmampi maggampi pucchitabbaṁ ahosi’, tena pucchinti.	21	
PA_mn_76:22.1	Tatra, sandaka, viññū puriso iti paṭisañcikkhati:	22	
PA_mn_76:22.2	‘ayaṁ kho bhavaṁ satthā sabbaññū sabbadassāvī aparisesaṁ ñāṇadassanaṁ paṭijānāti …pe… ‘gāmassapi nigamassapi nāmampi maggampi pucchitabbaṁ ahosi, tena pucchin’ti.	22	
PA_mn_76:22.3	So ‘anassāsikaṁ idaṁ brahmacariyan’ti—	22	
PA_mn_76:22.4	iti viditvā tasmā brahmacariyā nibbijja pakkamati.	22	
PA_mn_76:23.1_0	Idaṁ kho, sandaka, tena bhagavatā jānatā passatā arahatā sammāsambuddhena paṭhamaṁ	23	
PA_mn_76:23.1_1	anassāsikaṁ brahmacariyaṁ akkhātaṁ yattha viññū puriso sasakkaṁ brahmacariyaṁ na	23	
PA_mn_76:23.1_2	vaseyya, vasanto ca nārādheyya ñāyaṁ dhammaṁ kusalaṁ.	23	
PA_mn_76:24.1	Puna caparaṁ, sandaka, idhekacco satthā anussaviko hoti anussavasacco.	24	
PA_mn_76:24.2	So anussavena itihitihaparamparāya piṭakasampadāya dhammaṁ deseti.	24	
PA_mn_76:24.3	Anussavikassa kho pana, sandaka, satthuno anussavasaccassa sussutampi hoti dussutampi hoti tathāpi hoti aññathāpi hoti.	24	
PA_mn_76:25.1	Tatra, sandaka, viññū puriso iti paṭisañcikkhati:	25	
PA_mn_76:25.2	‘ayaṁ kho bhavaṁ satthā anussaviko anussavasacco so anussavena itihitihaparamparāya piṭakasampadāya dhammaṁ deseti.	25	
PA_mn_76:25.3	Anussavikassa kho pana satthuno anussavasaccassa sussutampi hoti dussutampi hoti tathāpi hoti aññathāpi hoti’.	25	
PA_mn_76:25.4	So ‘anassāsikaṁ idaṁ brahmacariyan’ti—	25	
PA_mn_76:25.5	iti viditvā tasmā brahmacariyā nibbijja pakkamati.	25	
PA_mn_76:26.1_0	Idaṁ kho, sandaka, tena bhagavatā jānatā passatā arahatā sammāsambuddhena dutiyaṁ	26	
PA_mn_76:26.1_1	anassāsikaṁ brahmacariyaṁ akkhātaṁ yattha viññū puriso sasakkaṁ brahmacariyaṁ na	26	
PA_mn_76:26.1_2	vaseyya, vasanto ca nārādheyya ñāyaṁ dhammaṁ kusalaṁ.	26	
PA_mn_76:27.1	Puna caparaṁ, sandaka, idhekacco satthā takkī hoti vīmaṁsī.	27	
PA_mn_76:27.2	So takkapariyāhataṁ vīmaṁsānucaritaṁ sayampaṭibhānaṁ dhammaṁ deseti.	27	
PA_mn_76:27.3	Takkissa kho pana, sandaka, satthuno vīmaṁsissa sutakkitampi hoti duttakkitampi hoti tathāpi hoti aññathāpi hoti.	27	
PA_mn_76:28.1	Tatra, sandaka, viññū puriso iti paṭisañcikkhati:	28	
PA_mn_76:28.2	‘ayaṁ kho bhavaṁ satthā takkī vīmaṁsī.	28	
PA_mn_76:28.3	So takkapariyāhataṁ vīmaṁsānucaritaṁ sayampaṭibhānaṁ dhammaṁ deseti.	28	
PA_mn_76:28.4	Takkissa kho pana satthuno vīmaṁsissa sutakkitampi hoti duttakkitampi hoti tathāpi hoti aññathāpi hoti’.	28	
PA_mn_76:28.5	So ‘anassāsikaṁ idaṁ brahmacariyan’ti—	28	
PA_mn_76:28.6	iti viditvā tasmā brahmacariyā nibbijja pakkamati.	28	
PA_mn_76:29.1_0	Idaṁ kho, sandaka, tena bhagavatā jānatā passatā arahatā sammāsambuddhena tatiyaṁ	29	
PA_mn_76:29.1_1	anassāsikaṁ brahmacariyaṁ akkhātaṁ yattha viññū puriso sasakkaṁ brahmacariyaṁ na	29	
PA_mn_76:29.1_2	vaseyya, vasanto ca nārādheyya ñāyaṁ dhammaṁ kusalaṁ.	29	
PA_mn_76:30.1	Puna caparaṁ, sandaka, idhekacco satthā mando hoti momūho.	30	
PA_mn_76:30.2	So mandattā momūhattā tattha tattha pañhaṁ puṭṭho samāno vācāvikkhepaṁ āpajjati amarāvikkhepaṁ:	30	
PA_mn_76:30.3	‘evantipi me no, tathātipi me no, aññathātipi me no, notipi me no, no notipi me no’ti.	30	
PA_mn_76:31.1	Tatra, sandaka, viññū puriso iti paṭisañcikkhati:	31	
PA_mn_76:31.2	‘ayaṁ kho bhavaṁ satthā mando momūho.	31	
PA_mn_76:31.3	So mandattā momūhattā tattha tattha pañhaṁ puṭṭho samāno vācāvikkhepaṁ āpajjati amarāvikkhepaṁ—	31	
PA_mn_76:31.4	evantipi me no, tathātipi me no, aññathātipi me no, notipi me no, no notipi me no’ti.	31	
PA_mn_76:31.5	So ‘anassāsikaṁ idaṁ brahmacariyan’ti—	31	
PA_mn_76:31.6	iti viditvā tasmā brahmacariyā nibbijja pakkamati.	31	
PA_mn_76:32.1_0	Idaṁ kho, sandaka, tena bhagavatā jānatā passatā arahatā sammāsambuddhena catutthaṁ	32	
PA_mn_76:32.1_1	anassāsikaṁ brahmacariyaṁ akkhātaṁ yattha viññū puriso sasakkaṁ brahmacariyaṁ na	32	
PA_mn_76:32.1_2	vaseyya, vasanto ca nārādheyya ñāyaṁ dhammaṁ kusalaṁ.	32	
PA_mn_76:33.1_0	Imāni kho tāni, sandaka, tena bhagavatā jānatā passatā arahatā sammāsambuddhena cattāri	33	
PA_mn_76:33.1_1	anassāsikāni brahmacariyāni akkhātāni yattha viññū puriso sasakkaṁ brahmacariyaṁ	33	
PA_mn_76:33.1_2	na vaseyya, vasanto ca nārādheyya ñāyaṁ dhammaṁ kusalan”ti.	33	
PA_mn_76:34.1	“Acchariyaṁ, bho ānanda, abbhutaṁ, bho ānanda.	34	
PA_mn_76:34.2_0	Yāvañcidaṁ tena bhagavatā jānatā passatā arahatā sammāsambuddhena cattāri anassāsikāneva	34	
PA_mn_76:34.2_1	brahmacariyāni anassāsikāni brahmacariyānīti akkhātāni yattha viññū puriso sasakkaṁ	34	
PA_mn_76:34.2_2	brahmacariyaṁ na vaseyya, vasanto ca nārādheyya ñāyaṁ dhammaṁ kusalaṁ.	34	
PA_mn_76:34.3	So pana, bho ānanda, satthā kiṁ vādī kiṁ akkhāyī yattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalan”ti.	34	
PA_mn_76:35-42.1	“Idha, sandaka, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā …pe…	35-42	
PA_mn_76:35-42.2	so ime pañca nīvaraṇe pahāya cetaso upakkilese paññāya dubbalīkaraṇe	35-42	
PA_mn_76:35-42.3	vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	35-42	
PA_mn_76:35-42.4	Yasmiṁ kho, sandaka, satthari sāvako evarūpaṁ uḷāravisesaṁ adhigacchati tattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalaṁ.	35-42	
PA_mn_76:43.1	Puna caparaṁ, sandaka, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati.	43	
PA_mn_76:43.2	Yasmiṁ kho, sandaka, satthari sāvako evarūpaṁ uḷāravisesaṁ adhigacchati tattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalaṁ.	43	
PA_mn_76:44-45.1	Puna caparaṁ, sandaka, bhikkhu pītiyā ca virāgā upekkhako ca viharati …pe… tatiyaṁ jhānaṁ upasampajja viharati.	44-45	
PA_mn_76:44-45.2	Yasmiṁ kho, sandaka, satthari sāvako evarūpaṁ uḷāravisesaṁ adhigacchati tattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalaṁ.	44-45	
PA_mn_76:46.1	Puna caparaṁ, sandaka, bhikkhu sukhassa ca pahānā …pe… catutthaṁ jhānaṁ upasampajja viharati.	46	
PA_mn_76:46.2	Yasmiṁ kho, sandaka, satthari sāvako evarūpaṁ uḷāravisesaṁ adhigacchati tattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalaṁ.	46	
PA_mn_76:47.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti.	47	
PA_mn_76:47.2	So anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati.	47	
PA_mn_76:47.3	Yasmiṁ kho, sandaka, satthari sāvako evarūpaṁ uḷāravisesaṁ adhigacchati tattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalaṁ.	47	
PA_mn_76:48.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti.	48	
PA_mn_76:48.2	So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti.	48	
PA_mn_76:48.3	Yasmiṁ kho, sandaka, satthari sāvako evarūpaṁ uḷāravisesaṁ adhigacchati tattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalaṁ.	48	
PA_mn_76:49.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti.	49	
PA_mn_76:49.2_0	So ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti yathābhūtaṁ pajānāti,	49	
PA_mn_76:49.2_1	‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī paṭipadā’ti	49	
PA_mn_76:49.2_2	yathābhūtaṁ pajānāti;	49	
PA_mn_76:49.3_0	‘ime āsavā’ti yathābhūtaṁ pajānāti, ‘ayaṁ āsavasamudayo’ti yathābhūtaṁ pajānāti,	49	
PA_mn_76:49.3_1	‘ayaṁ āsavanirodho’ti yathābhūtaṁ pajānāti, ‘ayaṁ āsavanirodhagāminī paṭipadā’ti	49	
PA_mn_76:49.3_2	yathābhūtaṁ pajānāti.	49	
PA_mn_76:50.1	Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati.	50	
PA_mn_76:50.2	Vimuttasmiṁ vimuttamiti ñāṇaṁ hoti.	50	
PA_mn_76:50.3	‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.	50	
PA_mn_76:50.4	Yasmiṁ kho, sandaka, satthari sāvako evarūpaṁ uḷāravisesaṁ adhigacchati tattha viññū puriso sasakkaṁ brahmacariyaṁ vaseyya, vasanto ca ārādheyya ñāyaṁ dhammaṁ kusalan”ti.	50	
PA_mn_76:51.1	“Yo pana so, bho ānanda, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññā vimutto paribhuñjeyya so kāme”ti?	51	
PA_mn_76:51.2	“Yo so, sandaka, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto, abhabbo so pañcaṭṭhānāni ajjhācarituṁ.	51	
PA_mn_76:51.3_0	Abhabbo khīṇāsavo bhikkhu sañcicca pāṇaṁ jīvitā voropetuṁ, abhabbo khīṇāsavo bhikkhu	51	
PA_mn_76:51.3_1	adinnaṁ theyyasaṅkhātaṁ ādātuṁ, abhabbo khīṇāsavo bhikkhu methunaṁ dhammaṁ paṭisevetuṁ,	51	
PA_mn_76:51.3_2	abhabbo khīṇāsavo bhikkhu sampajānamusā bhāsituṁ, abhabbo khīṇāsavo bhikkhu sannidhikārakaṁ	51	
PA_mn_76:51.3_3	kāme paribhuñjituṁ, seyyathāpi pubbe agāriyabhūto.	51	
PA_mn_76:51.4_0	Yo so, sandaka, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho	51	
PA_mn_76:51.4_1	parikkhīṇabhavasaṁyojano sammadaññāvimutto, abhabbo so imāni pañcaṭṭhānāni ajjhācaritun”ti.	51	
PA_mn_76:52.1_0	“Yo pana so, bho ānanda, bhikkhu arahaṁ khīṇāsavo vusitavā katakaraṇīyo ohitabhāro	52	
PA_mn_76:52.1_1	anuppattasadattho parikkhīṇabhavasaṁyojano sammadaññāvimutto tassa carato ceva tiṭṭhato	52	
PA_mn_76:52.1_2	ca suttassa ca jāgarassa ca satataṁ samitaṁ ñāṇadassanaṁ paccupaṭṭhitaṁ:	52	
PA_mn_76:52.2	‘khīṇā me āsavā’”ti?	52	
PA_mn_76:52.3	“Tena hi, sandaka, upamaṁ te karissāmi;	52	
PA_mn_76:52.4	upamāyapidhekacce viññū purisā bhāsitassa atthaṁ ājānanti.	52	
PA_mn_76:52.5	Seyyathāpi, sandaka, purisassa hatthapādā chinnā;	52	
PA_mn_76:52.6	tassa carato ceva tiṭṭhato ca suttassa ca jāgarassa ca satataṁ samitaṁ jānāti:	52	
PA_mn_76:52.7	‘chinnā me hatthapādā’ti, udāhu paccavekkhamāno jānāti:	52	
PA_mn_76:52.8	‘chinnā me hatthapādā’”ti?	52	
PA_mn_76:52.9	“Na kho, bho ānanda, so puriso satataṁ samitaṁ jānāti:	52	
PA_mn_76:52.10	‘chinnā me hatthapādā’ti.	52	
PA_mn_76:52.11	Api ca kho pana naṁ paccavekkhamāno jānāti:	52	
PA_mn_76:52.12	‘chinnā me hatthapādā’”ti.	52	
PA_mn_76:52.13_0	“Evameva kho, sandaka, yo so bhikkhu arahaṁ khīṇāsavo vusitavā katakaraṇīyo ohitabhāro	52	
PA_mn_76:52.13_1	anuppattasadattho parikkhīṇabhavasaṁyojano sammadaññāvimutto tassa carato ceva tiṭṭhato	52	
PA_mn_76:52.13_2	ca suttassa ca jāgarassa ca satataṁ samitaṁ ñāṇadassanaṁ na paccupaṭṭhitaṁ:	52	
PA_mn_76:52.14	‘khīṇā me āsavā’ti;	52	
PA_mn_76:52.15	api ca kho pana naṁ paccavekkhamāno jānāti:	52	
PA_mn_76:52.16	‘khīṇā me āsavā’”ti.	52	
PA_mn_76:53.1	“Kīvabahukā pana, bho ānanda, imasmiṁ dhammavinaye niyyātāro”ti?	53	
PA_mn_76:53.2	“Na kho, sandaka, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova ye imasmiṁ dhammavinaye niyyātāro”ti.	53	
PA_mn_76:53.3	“Acchariyaṁ, bho ānanda, abbhutaṁ, bho ānanda.	53	
PA_mn_76:53.4	Na ca nāma sadhammokkaṁsanā bhavissati, na paradhammavambhanā, āyatane ca dhammadesanā tāva bahukā ca niyyātāro paññāyissanti.	53	
PA_mn_76:53.5	Ime panājīvakā puttamatāya puttā attānañceva ukkaṁsenti, pare ca vambhenti tayo ceva niyyātāro paññapenti, seyyathidaṁ—	53	
PA_mn_76:53.6	nandaṁ vacchaṁ, kisaṁ saṅkiccaṁ, makkhaliṁ gosālan”ti.	53	
PA_mn_76:54.1	Atha kho sandako paribbājako sakaṁ parisaṁ āmantesi:	54	
PA_mn_76:54.2	“carantu bhonto samaṇe gotame brahmacariyavāso.	54	
PA_mn_76:54.3	Na dāni sukaraṁ amhehi lābhasakkārasiloke pariccajitun”ti.	54	
PA_mn_76:54.4	Iti hidaṁ sandako paribbājako sakaṁ parisaṁ uyyojesi bhagavati brahmacariyeti.	54	
PA_mn_76:54.5	Sandakasuttaṁ niṭṭhitaṁ chaṭṭhaṁ.	54	
