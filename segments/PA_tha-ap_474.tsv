segmentnr	original	folio	analyzed
PA_tha-ap_474:0.1	Therāpadāna	0	
PA_tha-ap_474:0.2	Naḷamālivagga	0	
PA_tha-ap_474:0.3	2. Maṇipūjakattheraapadāna	0	
PA_tha-ap_474:1.1	“Padumuttaro nāma jino,	1	
PA_tha-ap_474:1.2	sabbadhammāna pāragū;	1	
PA_tha-ap_474:1.3	Vivekakāmo sambuddho,	1	
PA_tha-ap_474:1.4	gacchate anilañjase.	1	
PA_tha-ap_474:2.1	Avidūre himavantassa,	2	
PA_tha-ap_474:2.2	mahājātassaro ahu;	2	
PA_tha-ap_474:2.3	Tattha me bhavanaṁ āsi,	2	
PA_tha-ap_474:2.4	puññakammena saṁyutaṁ.	2	
PA_tha-ap_474:3.1	Bhavanā abhinikkhamma,	3	
PA_tha-ap_474:3.2	addasaṁ lokanāyakaṁ;	3	
PA_tha-ap_474:3.3	Indīvaraṁva jalitaṁ,	3	
PA_tha-ap_474:3.4	ādittaṁva hutāsanaṁ.	3	
PA_tha-ap_474:4.1	Vicinaṁ naddasaṁ pupphaṁ,	4	
PA_tha-ap_474:4.2	pūjayissanti nāyakaṁ;	4	
PA_tha-ap_474:4.3	Sakaṁ cittaṁ pasādetvā,	4	
PA_tha-ap_474:4.4	avandiṁ satthuno ahaṁ.	4	
PA_tha-ap_474:5.1	Mama sīse maṇiṁ gayha,	5	
PA_tha-ap_474:5.2	pūjayiṁ lokanāyakaṁ;	5	
PA_tha-ap_474:5.3	Imāya maṇipūjāya,	5	
PA_tha-ap_474:5.4	vipāko hotu bhaddako.	5	
PA_tha-ap_474:6.1	Padumuttaro lokavidū,	6	
PA_tha-ap_474:6.2	āhutīnaṁ paṭiggaho;	6	
PA_tha-ap_474:6.3	Antalikkhe ṭhito satthā,	6	
PA_tha-ap_474:6.4	imaṁ gāthaṁ abhāsatha.	6	
PA_tha-ap_474:7.1	‘So te ijjhatu saṅkappo,	7	
PA_tha-ap_474:7.2	labhassu vipulaṁ sukhaṁ;	7	
PA_tha-ap_474:7.3	Imāya maṇipūjāya,	7	
PA_tha-ap_474:7.4	anubhohi mahāyasaṁ’.	7	
PA_tha-ap_474:8.1	Idaṁ vatvāna bhagavā,	8	
PA_tha-ap_474:8.2	jalajuttamanāmako;	8	
PA_tha-ap_474:8.3	Agamāsi buddhaseṭṭho,	8	
PA_tha-ap_474:8.4	yattha cittaṁ paṇīhitaṁ.	8	
PA_tha-ap_474:9.1	Saṭṭhikappāni devindo,	9	
PA_tha-ap_474:9.2	devarajjamakārayiṁ;	9	
PA_tha-ap_474:9.3	Anekasatakkhattuñca,	9	
PA_tha-ap_474:9.4	cakkavattī ahosahaṁ.	9	
PA_tha-ap_474:10.1	Pubbakammaṁ sarantassa,	10	
PA_tha-ap_474:10.2	devabhūtassa me sato;	10	
PA_tha-ap_474:10.3	Maṇi nibbattate mayhaṁ,	10	
PA_tha-ap_474:10.4	ālokakaraṇo mamaṁ.	10	
PA_tha-ap_474:11.1	Chaḷasītisahassāni,	11	
PA_tha-ap_474:11.2	nāriyo me pariggahā;	11	
PA_tha-ap_474:11.3	Vicittavatthābharaṇā,	11	
PA_tha-ap_474:11.4	āmukkamaṇikuṇḍalā.	11	
PA_tha-ap_474:12.1	Aḷārapamhā hasulā,	12	
PA_tha-ap_474:12.2	susaññā tanumajjhimā;	12	
PA_tha-ap_474:12.3	Parivārenti maṁ niccaṁ,	12	
PA_tha-ap_474:12.4	maṇipūjāyidaṁ phalaṁ.	12	
PA_tha-ap_474:13.1	Soṇṇamayā maṇimayā,	13	
PA_tha-ap_474:13.2	lohitaṅgamayā tathā;	13	
PA_tha-ap_474:13.3	Bhaṇḍā me sukatā honti,	13	
PA_tha-ap_474:13.4	yadicchasi piḷandhanā.	13	
PA_tha-ap_474:14.1	Kūṭāgārā gahārammā,	14	
PA_tha-ap_474:14.2	sayanañca mahārahaṁ;	14	
PA_tha-ap_474:14.3	Mama saṅkappamaññāya,	14	
PA_tha-ap_474:14.4	nibbattanti yadicchakaṁ.	14	
PA_tha-ap_474:15.1	Lābhā tesaṁ suladdhañca,	15	
PA_tha-ap_474:15.2	ye labhanti upassutiṁ;	15	
PA_tha-ap_474:15.3	Puññakkhettaṁ manussānaṁ,	15	
PA_tha-ap_474:15.4	osadhaṁ sabbapāṇinaṁ.	15	
PA_tha-ap_474:16.1	Mayhampi sukataṁ kammaṁ,	16	
PA_tha-ap_474:16.2	yohaṁ adakkhi nāyakaṁ;	16	
PA_tha-ap_474:16.3	Vinipātā pamuttomhi,	16	
PA_tha-ap_474:16.4	pattomhi acalaṁ padaṁ.	16	
PA_tha-ap_474:17.1	Yaṁ yaṁ yonupapajjāmi,	17	
PA_tha-ap_474:17.2	devattaṁ atha mānusaṁ;	17	
PA_tha-ap_474:17.3	Divasañceva rattiñca,	17	
PA_tha-ap_474:17.4	āloko hoti me sadā.	17	
PA_tha-ap_474:18.1	Tāyeva maṇipūjāya,	18	
PA_tha-ap_474:18.2	anubhotvāna sampadā;	18	
PA_tha-ap_474:18.3	Ñāṇāloko mayā diṭṭho,	18	
PA_tha-ap_474:18.4	pattomhi acalaṁ padaṁ.	18	
PA_tha-ap_474:19.1	Satasahassito kappe,	19	
PA_tha-ap_474:19.2	yaṁ maṇiṁ abhipūjayiṁ;	19	
PA_tha-ap_474:19.3	Duggatiṁ nābhijānāmi,	19	
PA_tha-ap_474:19.4	maṇipūjāyidaṁ phalaṁ.	19	
PA_tha-ap_474:20.1	Kilesā jhāpitā mayhaṁ,	20	
PA_tha-ap_474:20.2	…pe…	20	
PA_tha-ap_474:20.3	viharāmi anāsavo.	20	
PA_tha-ap_474:21.1	Svāgataṁ vata me āsi,	21	
PA_tha-ap_474:21.2	…pe…	21	
PA_tha-ap_474:21.3	kataṁ buddhassa sāsanaṁ.	21	
PA_tha-ap_474:22.1	Paṭisambhidā catasso,	22	
PA_tha-ap_474:22.2	…pe…	22	
PA_tha-ap_474:22.3	kataṁ buddhassa sāsanaṁ”.	22	
PA_tha-ap_474:23.1	Itthaṁ sudaṁ āyasmā maṇipūjako thero imā gāthāyo abhāsitthāti.	23	
PA_tha-ap_474:24.1	Maṇipūjakattherassāpadānaṁ dutiyaṁ.	24	
