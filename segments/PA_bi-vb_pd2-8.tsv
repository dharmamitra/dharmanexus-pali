segmentnr	original	folio	analyzed
PA_bi-vb_pd2-8:2.0.1	Theravāda Vinaya	2	
PA_bi-vb_pd2-8:2.0.2	Bhikkhunivibhaṅga	2	
PA_bi-vb_pd2-8:2.0.3	Pāṭidesanīyakaṇḍa	2	
PA_bi-vb_pd2-8:2.0.4	2–8. Tela-madhu-phāṇita-maccha-maṁsa-khīra-dadhiviññāpanasikkhāpada	2	
PA_bi-vb_pd2-8:2.1.1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	2	
PA_bi-vb_pd2-8:2.1.1.2	Tena kho pana samayena chabbaggiyā bhikkhuniyo telaṁ viññāpetvā bhuñjanti.	2	
PA_bi-vb_pd2-8:2.1.1.3	…pe… madhuṁ viññāpetvā bhuñjanti.	2	
PA_bi-vb_pd2-8:2.1.1.4	…pe… phāṇitaṁ viññāpetvā bhuñjanti.	2	
PA_bi-vb_pd2-8:2.1.1.5	…pe… macchaṁ viññāpetvā bhuñjanti.	2	
PA_bi-vb_pd2-8:2.1.1.6	…pe… maṁsaṁ viññāpetvā bhuñjanti.	2	
PA_bi-vb_pd2-8:2.1.1.7	…pe… khīraṁ viññāpetvā bhuñjanti.	2	
PA_bi-vb_pd2-8:2.1.1.8	…pe… dadhiṁ viññāpetvā bhuñjanti.	2	
PA_bi-vb_pd2-8:2.1.1.9	Manussā ujjhāyanti khiyyanti vipācenti—	2	
PA_bi-vb_pd2-8:2.1.1.10	“kathañhi nāma bhikkhuniyo dadhiṁ viññāpetvā bhuñjissanti.	2	
PA_bi-vb_pd2-8:2.1.1.11	Kassa sampannaṁ na manāpaṁ, kassa sāduṁ na ruccatī”ti.	2	
PA_bi-vb_pd2-8:2.1.1.12	Assosuṁ kho bhikkhuniyo tesaṁ manussānaṁ ujjhāyantānaṁ khiyyantānaṁ vipācentānaṁ.	2	
PA_bi-vb_pd2-8:2.1.1.13	Yā tā bhikkhuniyo appicchā … pe … tā ujjhāyanti khiyyanti vipācenti—	2	
PA_bi-vb_pd2-8:2.1.1.14	“kathañhi nāma chabbaggiyā bhikkhuniyo dadhiṁ viññāpetvā bhuñjissantī”ti … pe …	2	
PA_bi-vb_pd2-8:2.1.1.15	“saccaṁ kira, bhikkhave, chabbaggiyā bhikkhuniyo dadhiṁ viññāpetvā bhuñjantī”ti?	2	
PA_bi-vb_pd2-8:2.1.1.16	“Saccaṁ, bhagavā”ti.	2	
PA_bi-vb_pd2-8:2.1.1.17	Vigarahi buddho bhagavā … pe …	2	
PA_bi-vb_pd2-8:2.1.1.18	kathañhi nāma, bhikkhave, chabbaggiyā bhikkhuniyo dadhiṁ viññāpetvā bhuñjissanti.	2	
PA_bi-vb_pd2-8:2.1.1.19	Netaṁ, bhikkhave, appasannānaṁ vā pasādāya … pe …	2	
PA_bi-vb_pd2-8:2.1.1.20	evañca pana, bhikkhave, bhikkhuniyo imaṁ sikkhāpadaṁ uddisantu—	2	
PA_bi-vb_pd2-8:2.1.1.21.1	“Yā pana bhikkhunī dadhiṁ viññāpetvā bhuñjeyya, paṭidesetabbaṁ tāya bhikkhuniyā—	2	
PA_bi-vb_pd2-8:2.1.1.22	‘gārayhaṁ, ayye, dhammaṁ āpajjiṁ asappāyaṁ pāṭidesanīyaṁ, taṁ paṭidesemī’”ti.	2	
PA_bi-vb_pd2-8:2.1.1.23	Evañcidaṁ bhagavatā bhikkhunīnaṁ sikkhāpadaṁ paññattaṁ hoti.	2	
PA_bi-vb_pd2-8:2.1.2.1	Tena kho pana samayena bhikkhuniyo gilānā honti.	2	
PA_bi-vb_pd2-8:2.1.2.2	Gilānapucchikā bhikkhuniyo gilānā bhikkhuniyo etadavocuṁ—	2	
PA_bi-vb_pd2-8:2.1.2.3	“kacci, ayye, khamanīyaṁ, kacci yāpanīyan”ti?	2	
PA_bi-vb_pd2-8:2.1.2.4	“Pubbe mayaṁ, ayye, dadhiṁ viññāpetvā bhuñjimhā, tena no phāsu hoti;	2	
PA_bi-vb_pd2-8:2.1.2.5	idāni pana ‘bhagavatā paṭikkhittan’ti kukkuccāyantā na viññāpema, tena no na phāsu hotī”ti … pe …	2	
PA_bi-vb_pd2-8:2.1.2.6	bhagavato etamatthaṁ ārocesuṁ … pe …	2	
PA_bi-vb_pd2-8:2.1.2.7	anujānāmi, bhikkhave, gilānāya bhikkhuniyā dadhiṁ viññāpetvā bhuñjituṁ.	2	
PA_bi-vb_pd2-8:2.1.2.8	Evañca pana, bhikkhave, bhikkhuniyo imaṁ sikkhāpadaṁ uddisantu—	2	
PA_bi-vb_pd2-8:2.1.2.9.1	“Yā pana bhikkhunī agilānā (telaṁ …pe…	2	
PA_bi-vb_pd2-8:3.1.1.1	madhuṁ …pe…	3	
PA_bi-vb_pd2-8:4.1.1.1	phāṇitaṁ …pe…	4	
PA_bi-vb_pd2-8:5.1.1.1	macchaṁ …pe…	5	
PA_bi-vb_pd2-8:6.1.1.1	maṁsaṁ …pe…	6	
PA_bi-vb_pd2-8:7.1.1.1	khīraṁ …pe…)	7	
PA_bi-vb_pd2-8:8.1.1.1	dadhiṁ viññāpetvā bhuñjeyya, paṭidesetabbaṁ tāya bhikkhuniyā—	8	
PA_bi-vb_pd2-8:8.1.1.2	‘gārayhaṁ, ayye, dhammaṁ āpajjiṁ asappāyaṁ pāṭidesanīyaṁ, taṁ paṭidesemī’”ti.	8	
PA_bi-vb_pd2-8:8.2.1.1	Yā panāti	8	
PA_bi-vb_pd2-8:8.2.1.2	yā yādisā … pe …	8	
PA_bi-vb_pd2-8:8.2.1.3	bhikkhunīti	8	
PA_bi-vb_pd2-8:8.2.1.4	… pe … ayaṁ imasmiṁ atthe adhippetā bhikkhunīti.	8	
PA_bi-vb_pd2-8:8.2.1.5	Agilānā nāma	8	
PA_bi-vb_pd2-8:8.2.1.6	yassā vinā dadhinā phāsu hoti.	8	
PA_bi-vb_pd2-8:8.2.1.7	Gilānā nāma	8	
PA_bi-vb_pd2-8:8.2.1.8	yassā vinā dadhinā na phāsu hoti.	8	
PA_bi-vb_pd2-8:8.2.1.9	Telaṁ nāma	8	
PA_bi-vb_pd2-8:8.2.1.10	tilatelaṁ sāsapatelaṁ madhukatelaṁ eraṇḍatelaṁ vasātelaṁ.	8	
PA_bi-vb_pd2-8:8.2.1.11	Madhu nāma	8	
PA_bi-vb_pd2-8:8.2.1.12	makkhikāmadhu.	8	
PA_bi-vb_pd2-8:8.2.1.13	Phāṇitaṁ nāma	8	
PA_bi-vb_pd2-8:8.2.1.14	ucchumhā nibbattaṁ.	8	
PA_bi-vb_pd2-8:8.2.1.15	Maccho nāma	8	
PA_bi-vb_pd2-8:8.2.1.16	odako vuccati.	8	
PA_bi-vb_pd2-8:8.2.1.17	Maṁsaṁ nāma	8	
PA_bi-vb_pd2-8:8.2.1.18	yesaṁ maṁsaṁ kappati tesaṁ maṁsaṁ.	8	
PA_bi-vb_pd2-8:8.2.1.19	Khīraṁ nāma	8	
PA_bi-vb_pd2-8:8.2.1.20	gokhīraṁ vā ajikākhīraṁ vā mahiṁsakhīraṁ vā yesaṁ maṁsaṁ kappati tesaṁ khīraṁ.	8	
PA_bi-vb_pd2-8:8.2.1.21	Dadhi nāma	8	
PA_bi-vb_pd2-8:8.2.1.22	tesaññeva dadhi.	8	
PA_bi-vb_pd2-8:8.2.1.23	Agilānā attano atthāya viññāpeti, payoge dukkaṭaṁ.	8	
PA_bi-vb_pd2-8:8.2.1.24	Paṭilābhena “bhuñjissāmī”ti paṭiggaṇhāti, āpatti dukkaṭassa.	8	
PA_bi-vb_pd2-8:8.2.1.25	Ajjhohāre ajjhohāre āpatti pāṭidesanīyassa.	8	
PA_bi-vb_pd2-8:8.2.2.1	Agilānā agilānasaññā dadhiṁ viññāpetvā bhuñjati, āpatti pāṭidesanīyassa.	8	
PA_bi-vb_pd2-8:8.2.2.2	Agilānā vematikā dadhiṁ viññāpetvā bhuñjati, āpatti pāṭidesanīyassa.	8	
PA_bi-vb_pd2-8:8.2.2.3	Agilānā gilānasaññā dadhiṁ viññāpetvā bhuñjati, āpatti pāṭidesanīyassa.	8	
PA_bi-vb_pd2-8:8.2.2.4	Gilānā agilānasaññā, āpatti dukkaṭassa.	8	
PA_bi-vb_pd2-8:8.2.2.5	Gilānā vematikā, āpatti dukkaṭassa.	8	
PA_bi-vb_pd2-8:8.2.2.6	Gilānā gilānasaññā anāpatti.	8	
PA_bi-vb_pd2-8:8.2.3.1	Anāpatti—	8	
PA_bi-vb_pd2-8:8.2.3.2	gilānāya,	8	
PA_bi-vb_pd2-8:8.2.3.3	gilānā hutvā viññāpetvā agilānā bhuñjati,	8	
PA_bi-vb_pd2-8:8.2.3.4	gilānāya sesakaṁ bhuñjati,	8	
PA_bi-vb_pd2-8:8.2.3.5	ñātakānaṁ,	8	
PA_bi-vb_pd2-8:8.2.3.6	pavāritānaṁ,	8	
PA_bi-vb_pd2-8:8.2.3.7	aññassatthāya,	8	
PA_bi-vb_pd2-8:8.2.3.8	attano dhanena,	8	
PA_bi-vb_pd2-8:8.2.3.9	ummattikāya,	8	
PA_bi-vb_pd2-8:8.2.3.10	ādikammikāyāti.	8	
PA_bi-vb_pd2-8:8.2.3.11	Aṭṭhamapāṭidesanīyasikkhāpadaṁ niṭṭhitaṁ.	8	
PA_bi-vb_pd2-8:8.2.3.12	Uddiṭṭhā kho, ayyāyo, aṭṭha pāṭidesanīyā dhammā.	8	
PA_bi-vb_pd2-8:8.2.3.13	Tatthāyyāyo pucchāmi—	8	
PA_bi-vb_pd2-8:8.2.3.14	“kaccittha parisuddhā”?	8	
PA_bi-vb_pd2-8:8.2.3.15	Dutiyampi pucchāmi—	8	
PA_bi-vb_pd2-8:8.2.3.16	“kaccittha parisuddhā”?	8	
PA_bi-vb_pd2-8:8.2.3.17	Tatiyampi pucchāmi—	8	
PA_bi-vb_pd2-8:8.2.3.18	“kaccittha parisuddhā”?	8	
PA_bi-vb_pd2-8:8.2.3.19	Parisuddhetthāyyāyo, tasmā tuṇhī, evametaṁ dhārayāmīti.	8	
PA_bi-vb_pd2-8:8.2.3.20	Bhikkhunivibhaṅge pāṭidesanīyakaṇḍaṁ niṭṭhitaṁ.	8	
