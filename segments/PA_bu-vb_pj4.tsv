segmentnr	original	folio	analyzed
PA_bu-vb_pj4:0.1	Theravāda Vinaya	0	
PA_bu-vb_pj4:0.2	Mahāvibhaṅga	0	
PA_bu-vb_pj4:0.3	Pārājikakaṇḍa	0	
PA_bu-vb_pj4:0.4	4. Catutthapārājikasikkhāpada	0	
PA_bu-vb_pj4:1.1.1	Tena samayena buddho bhagavā vesāliyaṁ viharati mahāvane kūṭāgārasālāyaṁ.	1	
PA_bu-vb_pj4:1.1.2	Tena kho pana samayena sambahulā sandiṭṭhā sambhattā bhikkhū vaggumudāya nadiyā tīre vassaṁ upagacchiṁsu.	1	
PA_bu-vb_pj4:1.1.3	Tena kho pana samayena vajjī dubbhikkhā hoti dvīhitikā setaṭṭhikā salākāvuttā,	1	
PA_bu-vb_pj4:1.1.4	na sukarā uñchena paggahena yāpetuṁ.	1	
PA_bu-vb_pj4:1.1.5	Atha kho tesaṁ bhikkhūnaṁ etadahosi—“etarahi kho vajjī dubbhikkhā dvīhitikā setaṭṭhikā salākāvuttā, na sukarā uñchena paggahena yāpetuṁ.	1	
PA_bu-vb_pj4:1.1.6	Kena nu kho mayaṁ upāyena samaggā sammodamānā avivadamānā phāsukaṁ vassaṁ vaseyyāma,	1	
PA_bu-vb_pj4:1.1.7	na ca piṇḍakena kilameyyāmā”ti?	1	
PA_bu-vb_pj4:1.1.8	Ekacce evamāhaṁsu—	1	
PA_bu-vb_pj4:1.1.9	“handa mayaṁ, āvuso, gihīnaṁ kammantaṁ adhiṭṭhema,	1	
PA_bu-vb_pj4:1.1.10	evaṁ te amhākaṁ dātuṁ maññissanti.	1	
PA_bu-vb_pj4:1.1.11	Evaṁ mayaṁ samaggā sammodamānā avivadamānā phāsukaṁ vassaṁ vasissāma,	1	
PA_bu-vb_pj4:1.1.12	na ca piṇḍakena kilamissāmā”ti.	1	
PA_bu-vb_pj4:1.1.13	Ekacce evamāhaṁsu—	1	
PA_bu-vb_pj4:1.1.14	“alaṁ, āvuso, kiṁ gihīnaṁ kammantaṁ adhiṭṭhitena.	1	
PA_bu-vb_pj4:1.1.15	Handa mayaṁ, āvuso, gihīnaṁ dūteyyaṁ harāma,	1	
PA_bu-vb_pj4:1.1.16	evaṁ te amhākaṁ dātuṁ maññissanti.	1	
PA_bu-vb_pj4:1.1.17	Evaṁ mayaṁ samaggā sammodamānā avivadamānā phāsukaṁ vassaṁ vasissāma,	1	
PA_bu-vb_pj4:1.1.18	na ca piṇḍakena kilamissāmā”ti.	1	
PA_bu-vb_pj4:1.1.19	Ekacce evamāhaṁsu—	1	
PA_bu-vb_pj4:1.1.20	“alaṁ, āvuso, kiṁ gihīnaṁ kammantaṁ adhiṭṭhitena.	1	
PA_bu-vb_pj4:1.1.21	Kiṁ gihīnaṁ dūteyyaṁ haṭena.	1	
PA_bu-vb_pj4:1.1.22	Handa mayaṁ, āvuso, gihīnaṁ aññamaññassa uttarimanussadhammassa vaṇṇaṁ bhāsissāma—	1	
PA_bu-vb_pj4:1.1.23	‘asuko bhikkhu paṭhamassa jhānassa lābhī,	1	
PA_bu-vb_pj4:1.1.24	asuko bhikkhu dutiyassa jhānassa lābhī,	1	
PA_bu-vb_pj4:1.1.25	asuko bhikkhu tatiyassa jhānassa lābhī,	1	
PA_bu-vb_pj4:1.1.26	asuko bhikkhu catutthassa jhānassa lābhī,	1	
PA_bu-vb_pj4:1.1.27	asuko bhikkhu sotāpanno,	1	
PA_bu-vb_pj4:1.1.28	asuko bhikkhu sakadāgāmī,	1	
PA_bu-vb_pj4:1.1.29	asuko bhikkhu anāgāmī,	1	
PA_bu-vb_pj4:1.1.30	asuko bhikkhu arahā,	1	
PA_bu-vb_pj4:1.1.31	asuko bhikkhu tevijjo,	1	
PA_bu-vb_pj4:1.1.32	asuko bhikkhu chaḷabhiñño’ti.	1	
PA_bu-vb_pj4:1.1.33	Evaṁ te amhākaṁ dātuṁ maññissanti.	1	
PA_bu-vb_pj4:1.1.34	Evaṁ mayaṁ samaggā sammodamānā avivadamānā phāsukaṁ vassaṁ vasissāma,	1	
PA_bu-vb_pj4:1.1.35	na ca piṇḍakena kilamissāmā”ti.	1	
PA_bu-vb_pj4:1.1.36	“Esoyeva kho, āvuso, seyyo yo amhākaṁ gihīnaṁ aññamaññassa uttarimanussadhammassa vaṇṇo bhāsito”ti.	1	
PA_bu-vb_pj4:1.1.37	Atha kho te bhikkhū gihīnaṁ aññamaññassa uttarimanussadhammassa vaṇṇaṁ bhāsiṁsu—	1	
PA_bu-vb_pj4:1.1.38	“asuko bhikkhu paṭhamassa jhānassa lābhī …pe…	1	
PA_bu-vb_pj4:1.1.39	asuko bhikkhu chaḷabhiñño”ti.	1	
PA_bu-vb_pj4:1.1.40	Atha kho te manussā—	1	
PA_bu-vb_pj4:1.1.41	“lābhā vata no, suladdhaṁ vata no, yesaṁ no evarūpā bhikkhū vassaṁ upagatā;	1	
PA_bu-vb_pj4:1.1.42	na vata no ito pubbe evarūpā bhikkhū vassaṁ upagatā yathayime bhikkhū sīlavanto kalyāṇadhammā”ti,	1	
PA_bu-vb_pj4:1.1.43_0	te na tādisāni bhojanāni attanā paribhuñjanti mātāpitūnaṁ denti puttadārassa denti	1	
PA_bu-vb_pj4:1.1.43_1	dāsakammakaraporisassa denti mittāmaccānaṁ denti ñātisālohitānaṁ denti, yādisāni bhikkhūnaṁ denti.	1	
PA_bu-vb_pj4:1.1.44_0	Te na tādisāni khādanīyāni sāyanīyāni pānāni attanā khādanti sāyanti pivanti mātāpitūnaṁ	1	
PA_bu-vb_pj4:1.1.44_1	denti puttadārassa denti dāsakammakaraporisassa denti mittāmaccānaṁ denti ñātisālohitānaṁ	1	
PA_bu-vb_pj4:1.1.44_2	denti, yādisāni bhikkhūnaṁ denti.	1	
PA_bu-vb_pj4:1.1.45	Atha kho te bhikkhū vaṇṇavā ahesuṁ pīṇindriyā pasannamukhavaṇṇā vippasannachavivaṇṇā.	1	
PA_bu-vb_pj4:1.2.1	Āciṇṇaṁ kho panetaṁ vassaṁvuṭṭhānaṁ bhikkhūnaṁ bhagavantaṁ dassanāya upasaṅkamituṁ.	1	
PA_bu-vb_pj4:1.2.2	Atha kho te bhikkhū vassaṁvuṭṭhā temāsaccayena senāsanaṁ saṁsāmetvā pattacīvaraṁ ādāya yena vesālī tena pakkamiṁsu.	1	
PA_bu-vb_pj4:1.2.3	Anupubbena yena vesālī mahāvanaṁ kūṭāgārasālā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.	1	
PA_bu-vb_pj4:1.2.4	Tena kho pana samayena disāsu vassaṁvuṭṭhā bhikkhū kisā honti lūkhā dubbaṇṇā uppaṇḍuppaṇḍukajātā dhamanisanthatagattā;	1	
PA_bu-vb_pj4:1.2.5	vaggumudātīriyā pana bhikkhū vaṇṇavā honti pīṇindriyā pasannamukhavaṇṇā vippasannachavivaṇṇā.	1	
PA_bu-vb_pj4:1.2.6	Āciṇṇaṁ kho panetaṁ buddhānaṁ bhagavantānaṁ āgantukehi bhikkhūhi saddhiṁ paṭisammodituṁ.	1	
PA_bu-vb_pj4:1.2.7	Atha kho bhagavā vaggumudātīriye bhikkhū etadavoca—	1	
PA_bu-vb_pj4:1.2.8	“kacci, bhikkhave, khamanīyaṁ kacci yāpanīyaṁ	1	
PA_bu-vb_pj4:1.2.9	kacci samaggā sammodamānā avivadamānā phāsukaṁ vassaṁ vasittha, na ca piṇḍakena kilamitthā”ti?	1	
PA_bu-vb_pj4:1.2.10	“Khamanīyaṁ, bhagavā, yāpanīyaṁ, bhagavā.	1	
PA_bu-vb_pj4:1.2.11	Samaggā ca mayaṁ, bhante, sammodamānā avivadamānā phāsukaṁ vassaṁ vasimhā, na ca piṇḍakena kilamimhā”ti.	1	
PA_bu-vb_pj4:1.2.12	Jānantāpi tathāgatā pucchanti, jānantāpi na pucchanti …pe…	1	
PA_bu-vb_pj4:1.2.13	dvīhākārehi buddhā bhagavanto bhikkhū paṭipucchanti— “dhammaṁ vā desessāma, sāvakānaṁ vā sikkhāpadaṁ paññapessāmā”ti.	1	
PA_bu-vb_pj4:1.2.14	Atha kho bhagavā vaggumudātīriye bhikkhū etadavoca—	1	
PA_bu-vb_pj4:1.2.15	“yathā kathaṁ pana tumhe, bhikkhave, samaggā sammodamānā avivadamānā phāsukaṁ vassaṁ vasittha na ca piṇḍakena kilamitthā”ti?	1	
PA_bu-vb_pj4:1.2.16	Atha kho te bhikkhū bhagavato etamatthaṁ ārocesuṁ.	1	
PA_bu-vb_pj4:1.2.17	“Kacci pana vo, bhikkhave, bhūtan”ti?	1	
PA_bu-vb_pj4:1.2.18	“Abhūtaṁ, bhagavā”ti.	1	
PA_bu-vb_pj4:1.2.19	Vigarahi buddho bhagavā—	1	
PA_bu-vb_pj4:1.2.20	“ananucchavikaṁ, moghapurisā, ananulomikaṁ appatirūpaṁ assāmaṇakaṁ akappiyaṁ akaraṇīyaṁ.	1	
PA_bu-vb_pj4:1.2.21	Kathañhi nāma tumhe, moghapurisā, udarassa kāraṇā gihīnaṁ aññamaññassa uttarimanussadhammassa vaṇṇaṁ bhāsissatha.	1	
PA_bu-vb_pj4:1.2.22	Varaṁ tumhehi, moghapurisā, tiṇhena govikantanena kucchi parikanto, na tveva udarassa kāraṇā gihīnaṁ aññamaññassa uttarimanussadhammassa vaṇṇo bhāsito.	1	
PA_bu-vb_pj4:1.2.23	Taṁ kissa hetu?	1	
PA_bu-vb_pj4:1.2.24	Tatonidānañhi, moghapurisā, maraṇaṁ vā nigaccheyya maraṇamattaṁ vā dukkhaṁ,	1	
PA_bu-vb_pj4:1.2.25	na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.	1	
PA_bu-vb_pj4:1.2.26	Itonidānañca kho, moghapurisā, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.	1	
PA_bu-vb_pj4:1.2.27	Netaṁ, moghapurisā, appasannānaṁ vā pasādāya …pe…	1	
PA_bu-vb_pj4:1.2.28	vigarahitvā dhammiṁ kathaṁ katvā bhikkhū āmantesi—	1	
PA_bu-vb_pj4:1.3.1	“Pañcime, bhikkhave, mahācorā santo saṁvijjamānā lokasmiṁ.	1	
PA_bu-vb_pj4:1.3.2	Katame pañca?	1	
PA_bu-vb_pj4:1.3.3	Idha, bhikkhave, ekaccassa mahācorassa evaṁ hoti—	1	
PA_bu-vb_pj4:1.3.4	‘kudāssu nāmāhaṁ satena vā sahassena vā parivuto gāmanigamarājadhānīsu āhiṇḍissāmi	1	
PA_bu-vb_pj4:1.3.5	hananto ghātento chindanto chedāpento pacanto pācento’ti.	1	
PA_bu-vb_pj4:1.3.6	So aparena samayena satena vā sahassena vā parivuto gāmanigamarājadhānīsu āhiṇḍati hananto ghātento chindanto chedāpento pacanto pācento.	1	
PA_bu-vb_pj4:1.3.7	Evameva kho, bhikkhave, idhekaccassa pāpabhikkhuno evaṁ hoti—	1	
PA_bu-vb_pj4:1.3.8	‘kudāssu nāmāhaṁ satena vā sahassena vā parivuto gāmanigamarājadhānīsu cārikaṁ carissāmi	1	
PA_bu-vb_pj4:1.3.9	sakkato garukato mānito pūjito apacito gahaṭṭhānañceva pabbajitānañca, lābhī cīvarapiṇḍapātasenāsanagilānappaccayabhesajjaparikkhārānan’ti.	1	
PA_bu-vb_pj4:1.3.10_0	So aparena samayena satena vā sahassena vā parivuto gāmanigamarājadhānīsu cārikaṁ	1	
PA_bu-vb_pj4:1.3.10_1	carati sakkato garukato mānito pūjito apacito gahaṭṭhānañceva pabbajitānañca, lābhī	1	
PA_bu-vb_pj4:1.3.10_2	cīvarapiṇḍapātasenāsanagilānappaccayabhesajjaparikkhārānaṁ.	1	
PA_bu-vb_pj4:1.3.11	Ayaṁ, bhikkhave, paṭhamo mahācoro santo saṁvijjamāno lokasmiṁ.	1	
PA_bu-vb_pj4:1.3.12	Puna caparaṁ, bhikkhave, idhekacco pāpabhikkhu tathāgatappaveditaṁ dhammavinayaṁ pariyāpuṇitvā attano dahati.	1	
PA_bu-vb_pj4:1.3.13	Ayaṁ, bhikkhave, dutiyo mahācoro santo saṁvijjamāno lokasmiṁ.	1	
PA_bu-vb_pj4:1.3.14	Puna caparaṁ, bhikkhave, idhekacco pāpabhikkhu suddhaṁ brahmacāriṁ parisuddhaṁ brahmacariyaṁ carantaṁ amūlakena abrahmacariyena anuddhaṁseti.	1	
PA_bu-vb_pj4:1.3.15	Ayaṁ, bhikkhave, tatiyo mahācoro santo saṁvijjamāno lokasmiṁ.	1	
PA_bu-vb_pj4:1.3.16	Puna caparaṁ, bhikkhave, idhekacco pāpabhikkhu yāni tāni saṅghassa garubhaṇḍāni garuparikkhārāni, seyyathidaṁ—	1	
PA_bu-vb_pj4:1.3.17_0	ārāmo ārāmavatthu vihāro vihāravatthu mañco pīṭhaṁ bhisi bibbohanaṁ lohakumbhī lohabhāṇakaṁ	1	
PA_bu-vb_pj4:1.3.17_1	lohavārako lohakaṭāhaṁ vāsi parasu kuṭhārī kudālo nikhādanaṁ valli veḷu muñjaṁ pabbajaṁ	1	
PA_bu-vb_pj4:1.3.17_2	tiṇaṁ mattikā dārubhaṇḍaṁ mattikābhaṇḍaṁ,	1	
PA_bu-vb_pj4:1.3.18	tehi gihiṁ saṅgaṇhāti upalāpeti.	1	
PA_bu-vb_pj4:1.3.19	Ayaṁ, bhikkhave, catuttho mahācoro santo saṁvijjamāno lokasmiṁ.	1	
PA_bu-vb_pj4:1.3.20	Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya ayaṁ aggo mahācoro yo asantaṁ abhūtaṁ uttarimanussadhammaṁ ullapati.	1	
PA_bu-vb_pj4:1.3.21	Taṁ kissa hetu?	1	
PA_bu-vb_pj4:1.3.22	Theyyāya vo, bhikkhave, raṭṭhapiṇḍo bhutto”ti.	1	
PA_bu-vb_pj4:1.3.23	Aññathā santamattānaṁ,	1	
PA_bu-vb_pj4:1.3.24	aññathā yo pavedaye;	1	
PA_bu-vb_pj4:1.3.25	Nikacca kitavasseva,	1	
PA_bu-vb_pj4:1.3.26	bhuttaṁ theyyena tassa taṁ.	1	
PA_bu-vb_pj4:1.3.27	Kāsāvakaṇṭhā bahavo,	1	
PA_bu-vb_pj4:1.3.28	pāpadhammā asaññatā;	1	
PA_bu-vb_pj4:1.3.29	Pāpā pāpehi kammehi,	1	
PA_bu-vb_pj4:1.3.30	nirayaṁ te upapajjare.	1	
PA_bu-vb_pj4:1.3.31	Seyyo ayoguḷo bhutto,	1	
PA_bu-vb_pj4:1.3.32	tatto aggisikhūpamo;	1	
PA_bu-vb_pj4:1.3.33	Yañce bhuñjeyya dussīlo,	1	
PA_bu-vb_pj4:1.3.34	raṭṭhapiṇḍaṁ asaññatoti.	1	
PA_bu-vb_pj4:1.3.35	Atha kho bhagavā vaggumudātīriye bhikkhū anekapariyāyena vigarahitvā dubbharatāya dupposatāya …pe…	1	
PA_bu-vb_pj4:1.3.36	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pj4:1.3.37.1	“Yo pana bhikkhu anabhijānaṁ uttarimanussadhammaṁ attupanāyikaṁ alamariyañāṇadassanaṁ samudācareyya—‘iti jānāmi iti passāmī’ti,	1	
PA_bu-vb_pj4:1.3.38	tato aparena samayena samanuggāhīyamāno vā asamanuggāhīyamāno vā āpanno visuddhāpekkho evaṁ vadeyya—‘ajānamevaṁ, āvuso, avacaṁ jānāmi, apassaṁ passāmi. Tucchaṁ musā vilapin’ti,	1	
PA_bu-vb_pj4:1.3.39	ayampi pārājiko hoti asaṁvāso”ti.	1	
PA_bu-vb_pj4:1.3.40	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	1	
PA_bu-vb_pj4:2.1	Tena kho pana samayena sambahulā bhikkhū adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññino adhimānena aññaṁ byākariṁsu.	2	
PA_bu-vb_pj4:2.2	Tesaṁ aparena samayena rāgāyapi cittaṁ namati dosāyapi cittaṁ namati mohāyapi cittaṁ namati.	2	
PA_bu-vb_pj4:2.3	Tesaṁ kukkuccaṁ ahosi—	2	
PA_bu-vb_pj4:2.4	“bhagavatā sikkhāpadaṁ paññattaṁ.	2	
PA_bu-vb_pj4:2.5	Mayañcamha adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññino, adhimānena aññaṁ byākarimhā.	2	
PA_bu-vb_pj4:2.6	Kacci nu kho mayaṁ pārājikaṁ āpattiṁ āpannā”ti?	2	
PA_bu-vb_pj4:2.7	Te āyasmato ānandassa etamatthaṁ ārocesuṁ.	2	
PA_bu-vb_pj4:2.8	Āyasmā ānando bhagavato etamatthaṁ ārocesi.	2	
PA_bu-vb_pj4:2.9	“Honti ye te, ānanda, bhikkhū adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññino adhimānena aññaṁ byākaronti.	2	
PA_bu-vb_pj4:2.10	Tañca kho etaṁ abbohārikan”ti.	2	
PA_bu-vb_pj4:2.11	“Evañca pana, bhikkhave, imaṁ sikkhāpadaṁ uddiseyyātha—	2	
PA_bu-vb_pj4:2.12.1	“Yo pana bhikkhu anabhijānaṁ uttarimanussadhammaṁ attupanāyikaṁ alamariyañāṇadassanaṁ samudācareyya—‘iti jānāmi iti passāmī’ti,	2	
PA_bu-vb_pj4:2.13	tato aparena samayena samanuggāhīyamāno vā asamanuggāhīyamāno vā āpanno visuddhāpekkho evaṁ vadeyya—‘ajānamevaṁ, āvuso, avacaṁ jānāmi, apassaṁ passāmi. Tucchaṁ musā vilapin’ti,	2	
PA_bu-vb_pj4:2.14	aññatra adhimānā,	2	
PA_bu-vb_pj4:2.15	ayampi pārājiko hoti asaṁvāso”ti.	2	
PA_bu-vb_pj4:3.1	Yo panāti	3	
PA_bu-vb_pj4:3.2	yo yādiso …pe…	3	
PA_bu-vb_pj4:3.3	bhikkhūti	3	
PA_bu-vb_pj4:3.4	…pe… ayaṁ imasmiṁ atthe adhippeto bhikkhūti.	3	
PA_bu-vb_pj4:3.5	Anabhijānanti	3	
PA_bu-vb_pj4:3.6	asantaṁ abhūtaṁ asaṁvijjamānaṁ ajānanto apassanto attani kusalaṁ dhammaṁ— atthi me kusalo dhammoti.	3	
PA_bu-vb_pj4:3.7	Uttarimanussadhammo nāma	3	
PA_bu-vb_pj4:3.8	jhānaṁ vimokkho samādhi samāpatti ñāṇadassanaṁ maggabhāvanā phalasacchikiriyā kilesappahānaṁ vinīvaraṇatā cittassa suññāgāre abhirati.	3	
PA_bu-vb_pj4:3.9	Attupanāyikanti	3	
PA_bu-vb_pj4:3.10	te vā kusale dhamme attani upaneti attānaṁ vā tesu kusalesu dhammesu upaneti.	3	
PA_bu-vb_pj4:3.11	Ñāṇanti	3	
PA_bu-vb_pj4:3.12	tisso vijjā.	3	
PA_bu-vb_pj4:3.13	Dassananti	3	
PA_bu-vb_pj4:3.14	yaṁ ñāṇaṁ taṁ dassanaṁ, yaṁ dassanaṁ taṁ ñāṇaṁ.	3	
PA_bu-vb_pj4:3.15	Samudācareyyāti	3	
PA_bu-vb_pj4:3.16	āroceyya itthiyā vā purisassa vā gahaṭṭhassa vā pabbajitassa vā.	3	
PA_bu-vb_pj4:3.17	Iti jānāmi iti passāmīti	3	
PA_bu-vb_pj4:3.18	jānāmahaṁ ete dhamme, passāmahaṁ ete dhamme atthi ca ete dhammā mayi, ahañca etesu dhammesu sandissāmīti.	3	
PA_bu-vb_pj4:3.19	Tato aparena samayenāti	3	
PA_bu-vb_pj4:3.20	yasmiṁ khaṇe samudāciṇṇaṁ hoti taṁ khaṇaṁ taṁ layaṁ taṁ muhuttaṁ vītivatte.	3	
PA_bu-vb_pj4:3.21	Samanuggāhīyamānoti	3	
PA_bu-vb_pj4:3.22	yaṁ vatthu paṭiññātaṁ hoti tasmiṁ vatthusmiṁ samanuggāhīyamāno—	3	
PA_bu-vb_pj4:3.23	“kinte adhigataṁ,	3	
PA_bu-vb_pj4:3.24	kinti te adhigataṁ,	3	
PA_bu-vb_pj4:3.25	kadā te adhigataṁ,	3	
PA_bu-vb_pj4:3.26	kattha te adhigataṁ,	3	
PA_bu-vb_pj4:3.27	katame te kilesā pahīnā,	3	
PA_bu-vb_pj4:3.28	katamesaṁ tvaṁ dhammānaṁ lābhī”ti.	3	
PA_bu-vb_pj4:3.29	Asamanuggāhīyamānoti	3	
PA_bu-vb_pj4:3.30	na kenaci vuccamāno.	3	
PA_bu-vb_pj4:3.31	Āpannoti	3	
PA_bu-vb_pj4:3.32	pāpiccho icchāpakato asantaṁ abhūtaṁ uttarimanussadhammaṁ ullapitvā pārājikaṁ āpattiṁ āpanno hoti.	3	
PA_bu-vb_pj4:3.33	Visuddhāpekkhoti	3	
PA_bu-vb_pj4:3.34	gihī vā hotukāmo upāsako vā hotukāmo ārāmiko vā hotukāmo sāmaṇero vā hotukāmo.	3	
PA_bu-vb_pj4:3.35	Ajānamevaṁ, āvuso, avacaṁ—jānāmi, apassaṁ passāmīti	3	
PA_bu-vb_pj4:3.36	nāhaṁ ete dhamme jānāmi, nāhaṁ ete dhamme passāmi, natthi ca ete dhammā mayi, na cāhaṁ etesu dhammesu sandissāmīti.	3	
PA_bu-vb_pj4:3.37	Tucchaṁ musā vilapinti	3	
PA_bu-vb_pj4:3.38	tucchakaṁ mayā bhaṇitaṁ, musā mayā bhaṇitaṁ, abhūtaṁ mayā bhaṇitaṁ, ajānantena mayā bhaṇitaṁ.	3	
PA_bu-vb_pj4:3.39	Aññatra adhimānāti	3	
PA_bu-vb_pj4:3.40	ṭhapetvā adhimānaṁ.	3	
PA_bu-vb_pj4:3.41	Ayampīti	3	
PA_bu-vb_pj4:3.42	purime upādāya vuccati.	3	
PA_bu-vb_pj4:3.43	Pārājiko hotīti	3	
PA_bu-vb_pj4:3.44	seyyathāpi nāma tālo matthakacchinno abhabbo puna virūḷhiyā;	3	
PA_bu-vb_pj4:3.45	evameva bhikkhu pāpiccho icchāpakato asantaṁ abhūtaṁ uttarimanussadhammaṁ ullapitvā assamaṇo hoti asakyaputtiyo.	3	
PA_bu-vb_pj4:3.46	Tena vuccati— “pārājiko hotī”ti.	3	
PA_bu-vb_pj4:3.47	Asaṁvāsoti	3	
PA_bu-vb_pj4:3.48	saṁvāso nāma ekakammaṁ ekuddeso samasikkhatā— eso saṁvāso nāma.	3	
PA_bu-vb_pj4:3.49	So tena saddhiṁ natthi. Tena vuccati— “asaṁvāso”ti.	3	
PA_bu-vb_pj4:4.1.1	Uttarimanussadhammo nāma	4	
PA_bu-vb_pj4:4.1.2	jhānaṁ vimokkho samādhi samāpatti ñāṇadassanaṁ maggabhāvanā phalasacchikiriyā kilesappahānaṁ vinīvaraṇatā cittassa suññāgāre abhirati.	4	
PA_bu-vb_pj4:4.1.3.1	Jhānanti	4	
PA_bu-vb_pj4:4.1.4	paṭhamaṁ jhānaṁ dutiyaṁ jhānaṁ tatiyaṁ jhānaṁ catutthaṁ jhānaṁ.	4	
PA_bu-vb_pj4:4.1.5	Vimokkhoti	4	
PA_bu-vb_pj4:4.1.6	suññato vimokkho animitto vimokkho appaṇihito vimokkho.	4	
PA_bu-vb_pj4:4.1.7	Samādhīti	4	
PA_bu-vb_pj4:4.1.8	suññato samādhi animitto samādhi appaṇihito samādhi.	4	
PA_bu-vb_pj4:4.1.9	Samāpattīti	4	
PA_bu-vb_pj4:4.1.10	suññatā samāpatti animittā samāpatti appaṇihitā samāpatti.	4	
PA_bu-vb_pj4:4.1.11	Ñāṇadassananti	4	
PA_bu-vb_pj4:4.1.12	tisso vijjā.	4	
PA_bu-vb_pj4:4.1.13	Maggabhāvanāti	4	
PA_bu-vb_pj4:4.1.14	cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo.	4	
PA_bu-vb_pj4:4.1.15	Phalasacchikiriyāti	4	
PA_bu-vb_pj4:4.1.16	sotāpattiphalassa sacchikiriyā, sakadāgāmiphalassa sacchikiriyā, anāgāmiphalassa sacchikiriyā, arahattassa sacchikiriyā.	4	
PA_bu-vb_pj4:4.1.17	Kilesappahānanti	4	
PA_bu-vb_pj4:4.1.18	rāgassa pahānaṁ dosassa pahānaṁ mohassa pahānaṁ.	4	
PA_bu-vb_pj4:4.1.19	Vinīvaraṇatā cittassāti	4	
PA_bu-vb_pj4:4.1.20	rāgā cittaṁ vinīvaraṇatā, dosā cittaṁ vinīvaraṇatā, mohā cittaṁ vinīvaraṇatā.	4	
PA_bu-vb_pj4:4.1.21	Suññāgāre abhiratīti	4	
PA_bu-vb_pj4:4.1.22	paṭhamena jhānena suññāgāre abhirati,	4	
PA_bu-vb_pj4:4.1.23	dutiyena jhānena suññāgāre abhirati,	4	
PA_bu-vb_pj4:4.1.24	tatiyena jhānena suññāgāre abhirati,	4	
PA_bu-vb_pj4:4.1.25	catutthena jhānena suññāgāre abhirati.	4	
PA_bu-vb_pj4:4.2.1	Tīhākārehi paṭhamaṁ jhānaṁ samāpajjinti sampajānamusā bhaṇantassa āpatti pārājikassa—	4	
PA_bu-vb_pj4:4.2.2	pubbevassa hoti musā bhaṇissanti,	4	
PA_bu-vb_pj4:4.2.3	bhaṇantassa hoti musā bhaṇāmīti,	4	
PA_bu-vb_pj4:4.2.4	bhaṇitassa hoti musā mayā bhaṇitanti.	4	
PA_bu-vb_pj4:4.2.5	Catūhākārehi paṭhamaṁ jhānaṁ samāpajjinti sampajānamusā bhaṇantassa āpatti pārājikassa—	4	
PA_bu-vb_pj4:4.2.6	pubbevassa hoti musā bhaṇissanti,	4	
PA_bu-vb_pj4:4.2.7	bhaṇantassa hoti musā bhaṇāmīti,	4	
PA_bu-vb_pj4:4.2.8	bhaṇitassa hoti musā mayā bhaṇitanti,	4	
PA_bu-vb_pj4:4.2.9	vinidhāya diṭṭhiṁ.	4	
PA_bu-vb_pj4:4.2.10	Pañcahākārehi paṭhamaṁ jhānaṁ samāpajjinti sampajānamusā bhaṇantassa āpatti pārājikassa—	4	
PA_bu-vb_pj4:4.2.11	pubbevassa hoti musā bhaṇissanti,	4	
PA_bu-vb_pj4:4.2.12	bhaṇantassa hoti musā bhaṇāmīti,	4	
PA_bu-vb_pj4:4.2.13	bhaṇitassa hoti musā mayā bhaṇitanti,	4	
PA_bu-vb_pj4:4.2.14	vinidhāya diṭṭhiṁ vinidhāya khantiṁ.	4	
PA_bu-vb_pj4:4.2.15	Chahākārehi paṭhamaṁ jhānaṁ samāpajjinti sampajānamusā bhaṇantassa āpatti pārājikassa—	4	
PA_bu-vb_pj4:4.2.16	pubbevassa hoti musā bhaṇissanti,	4	
PA_bu-vb_pj4:4.2.17	bhaṇantassa hoti musā bhaṇāmīti,	4	
PA_bu-vb_pj4:4.2.18	bhaṇitassa hoti musā mayā bhaṇitanti,	4	
PA_bu-vb_pj4:4.2.19	vinidhāya diṭṭhiṁ,	4	
PA_bu-vb_pj4:4.2.20	vinidhāya khantiṁ,	4	
PA_bu-vb_pj4:4.2.21	vinidhāya ruciṁ.	4	
PA_bu-vb_pj4:4.2.22	Sattahākārehi paṭhamaṁ jhānaṁ samāpajjinti sampajānamusā bhaṇantassa āpatti pārājikassa—	4	
PA_bu-vb_pj4:4.2.23	pubbevassa hoti musā bhaṇissanti,	4	
PA_bu-vb_pj4:4.2.24	bhaṇantassa hoti musā bhaṇāmīti,	4	
PA_bu-vb_pj4:4.2.25	bhaṇitassa hoti musā mayā bhaṇitanti,	4	
PA_bu-vb_pj4:4.2.26	vinidhāya diṭṭhiṁ,	4	
PA_bu-vb_pj4:4.2.27	vinidhāya khantiṁ,	4	
PA_bu-vb_pj4:4.2.28	vinidhāya ruciṁ,	4	
PA_bu-vb_pj4:4.2.29	vinidhāya bhāvaṁ.	4	
PA_bu-vb_pj4:4.3.1	Tīhākārehi paṭhamaṁ jhānaṁ samāpajjāmīti sampajānamusā bhaṇantassa āpatti pārājikassa—	4	
PA_bu-vb_pj4:4.3.2	pubbevassa hoti musā bhaṇissanti,	4	
PA_bu-vb_pj4:4.3.3	bhaṇantassa hoti musā bhaṇāmīti,	4	
PA_bu-vb_pj4:4.3.4	bhaṇitassa hoti musā mayā bhaṇitanti.	4	
PA_bu-vb_pj4:4.3.5	Catūhākārehi paṭhamaṁ jhānaṁ samāpajjāmīti sampajānamusā bhaṇantassa āpatti pārājikassa—	4	
PA_bu-vb_pj4:4.3.6	pubbevassa hoti musā bhaṇissanti,	4	
PA_bu-vb_pj4:4.3.7	bhaṇantassa hoti musā bhaṇāmīti,	4	
PA_bu-vb_pj4:4.3.8	bhaṇitassa hoti musā mayā bhaṇitanti,	4	
PA_bu-vb_pj4:4.3.9	vinidhāya diṭṭhiṁ.	4	
PA_bu-vb_pj4:4.3.10	Pañcahākārehi paṭhamaṁ jhānaṁ samāpajjāmīti sampajānamusā bhaṇantassa āpatti pārājikassa—	4	
PA_bu-vb_pj4:4.3.11	pubbevassa hoti musā bhaṇissanti,	4	
PA_bu-vb_pj4:4.3.12	bhaṇantassa hoti musā bhaṇāmīti,	4	
PA_bu-vb_pj4:4.3.13	bhaṇitassa hoti musā mayā bhaṇitanti,	4	
PA_bu-vb_pj4:4.3.14	vinidhāya diṭṭhiṁ,	4	
PA_bu-vb_pj4:4.3.15	vinidhāya khantiṁ.	4	
PA_bu-vb_pj4:4.3.16	Chahākārehi paṭhamaṁ jhānaṁ samāpajjāmīti sampajānamusā bhaṇantassa āpatti pārājikassa—	4	
PA_bu-vb_pj4:4.3.17	pubbevassa hoti musā bhaṇissanti,	4	
PA_bu-vb_pj4:4.3.18	bhaṇantassa hoti musā bhaṇāmīti,	4	
PA_bu-vb_pj4:4.3.19	bhaṇitassa hoti musā mayā bhaṇitanti,	4	
PA_bu-vb_pj4:4.3.20	vinidhāya diṭṭhiṁ,	4	
PA_bu-vb_pj4:4.3.21	vinidhāya khantiṁ,	4	
PA_bu-vb_pj4:4.3.22	vinidhāya ruciṁ.	4	
PA_bu-vb_pj4:4.3.23	Sattahākārehi paṭhamaṁ jhānaṁ samāpajjāmīti sampajānamusā bhaṇantassa āpatti pārājikassa—	4	
PA_bu-vb_pj4:4.3.24	pubbevassa hoti musā bhaṇissanti,	4	
PA_bu-vb_pj4:4.3.25	bhaṇantassa hoti musā bhaṇāmīti,	4	
PA_bu-vb_pj4:4.3.26	bhaṇitassa hoti musā mayā bhaṇitanti,	4	
PA_bu-vb_pj4:4.3.27	vinidhāya diṭṭhiṁ,	4	
PA_bu-vb_pj4:4.3.28	vinidhāya khantiṁ,	4	
PA_bu-vb_pj4:4.3.29	vinidhāya ruciṁ,	4	
PA_bu-vb_pj4:4.3.30	vinidhāya bhāvaṁ.	4	
PA_bu-vb_pj4:4.3.31	Tīhākārehi paṭhamaṁ jhānaṁ samāpannoti sampajānamusā bhaṇantassa āpatti pārājikassa—	4	
PA_bu-vb_pj4:4.3.32	pubbevassa hoti musā bhaṇissanti,	4	
PA_bu-vb_pj4:4.3.33	bhaṇantassa hoti musā bhaṇāmīti,	4	
PA_bu-vb_pj4:4.3.34	bhaṇitassa hoti musā mayā bhaṇitanti.	4	
PA_bu-vb_pj4:4.3.35	Catūhākārehi paṭhamaṁ jhānaṁ samāpannoti sampajānamusā bhaṇantassa āpatti pārājikassa—	4	
PA_bu-vb_pj4:4.3.36	pubbevassa hoti musā bhaṇissanti,	4	
PA_bu-vb_pj4:4.3.37	bhaṇantassa hoti musā bhaṇāmīti,	4	
PA_bu-vb_pj4:4.3.38	bhaṇitassa hoti musā mayā bhaṇitanti,	4	
PA_bu-vb_pj4:4.3.39	vinidhāya diṭṭhiṁ.	4	
PA_bu-vb_pj4:4.3.40	Pañcahākārehi paṭhamaṁ jhānaṁ samāpannoti sampajānamusā bhaṇantassa āpatti pārājikassa—	4	
PA_bu-vb_pj4:4.3.41	pubbevassa hoti musā bhaṇissanti,	4	
PA_bu-vb_pj4:4.3.42	bhaṇantassa hoti musā bhaṇāmīti,	4	
PA_bu-vb_pj4:4.3.43	bhaṇitassa hoti musā mayā bhaṇitanti,	4	
PA_bu-vb_pj4:4.3.44	vinidhāya diṭṭhiṁ,	4	
PA_bu-vb_pj4:4.3.45	vinidhāya khantiṁ.	4	
PA_bu-vb_pj4:4.3.46	Chahākārehi paṭhamaṁ jhānaṁ samāpannoti sampajānamusā bhaṇantassa āpatti pārājikassa—	4	
PA_bu-vb_pj4:4.3.47	pubbevassa hoti musā bhaṇissanti,	4	
PA_bu-vb_pj4:4.3.48	bhaṇantassa hoti musā bhaṇāmīti,	4	
PA_bu-vb_pj4:4.3.49	bhaṇitassa hoti musā mayā bhaṇitanti,	4	
PA_bu-vb_pj4:4.3.50	vinidhāya diṭṭhiṁ,	4	
PA_bu-vb_pj4:4.3.51	vinidhāya khantiṁ,	4	
PA_bu-vb_pj4:4.3.52	vinidhāya ruciṁ.	4	
PA_bu-vb_pj4:4.3.53	Sattahākārehi paṭhamaṁ jhānaṁ samāpannoti sampajānamusā bhaṇantassa āpatti pārājikassa—	4	
PA_bu-vb_pj4:4.3.54	pubbevassa hoti musā bhaṇissanti,	4	
PA_bu-vb_pj4:4.3.55	bhaṇantassa hoti musā bhaṇāmīti,	4	
PA_bu-vb_pj4:4.3.56	bhaṇitassa hoti musā mayā bhaṇitanti,	4	
PA_bu-vb_pj4:4.3.57	vinidhāya diṭṭhiṁ,	4	
PA_bu-vb_pj4:4.3.58	vinidhāya khantiṁ,	4	
PA_bu-vb_pj4:4.3.59	vinidhāya ruciṁ,	4	
PA_bu-vb_pj4:4.3.60	vinidhāya bhāvaṁ.	4	
PA_bu-vb_pj4:4.3.61	Tīhākārehi paṭhamassa jhānassa lābhimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.62	pubbevassa hoti musā bhaṇissanti,	4	
PA_bu-vb_pj4:4.3.63	bhaṇantassa hoti musā bhaṇāmīti,	4	
PA_bu-vb_pj4:4.3.64	bhaṇitassa hoti musā mayā bhaṇitanti.	4	
PA_bu-vb_pj4:4.3.65	Catūhākārehi paṭhamassa jhānassa lābhimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.66	pubbevassa hoti musā bhaṇissanti,	4	
PA_bu-vb_pj4:4.3.67	bhaṇantassa hoti musā bhaṇāmīti,	4	
PA_bu-vb_pj4:4.3.68	bhaṇitassa hoti musā mayā bhaṇitanti,	4	
PA_bu-vb_pj4:4.3.69	vinidhāya diṭṭhiṁ.	4	
PA_bu-vb_pj4:4.3.70	Pañcahākārehi paṭhamassa jhānassa lābhimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.71	pubbevassa hoti musā bhaṇissanti,	4	
PA_bu-vb_pj4:4.3.72	bhaṇantassa hoti musā bhaṇāmīti,	4	
PA_bu-vb_pj4:4.3.73	bhaṇitassa hoti musā mayā bhaṇitanti,	4	
PA_bu-vb_pj4:4.3.74	vinidhāya diṭṭhiṁ,	4	
PA_bu-vb_pj4:4.3.75	vinidhāya khantiṁ.	4	
PA_bu-vb_pj4:4.3.76	Chahākārehi paṭhamassa jhānassa lābhimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.77	pubbevassa hoti musā bhaṇissanti,	4	
PA_bu-vb_pj4:4.3.78	bhaṇantassa hoti musā bhaṇāmīti,	4	
PA_bu-vb_pj4:4.3.79	bhaṇitassa hoti musā mayā bhaṇitanti,	4	
PA_bu-vb_pj4:4.3.80	vinidhāya diṭṭhiṁ,	4	
PA_bu-vb_pj4:4.3.81	vinidhāya khantiṁ,	4	
PA_bu-vb_pj4:4.3.82	vinidhāya ruciṁ.	4	
PA_bu-vb_pj4:4.3.83	Sattahākārehi paṭhamassa jhānassa lābhimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.84	pubbevassa hoti musā bhaṇissanti,	4	
PA_bu-vb_pj4:4.3.85	bhaṇantassa hoti musā bhaṇāmīti,	4	
PA_bu-vb_pj4:4.3.86	bhaṇitassa hoti musā mayā bhaṇitanti,	4	
PA_bu-vb_pj4:4.3.87	vinidhāya diṭṭhiṁ,	4	
PA_bu-vb_pj4:4.3.88	vinidhāya khantiṁ,	4	
PA_bu-vb_pj4:4.3.89	vinidhāya ruciṁ,	4	
PA_bu-vb_pj4:4.3.90	vinidhāya bhāvaṁ.	4	
PA_bu-vb_pj4:4.3.91	Tīhākārehi paṭhamassa jhānassa vasimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.92	pubbevassa hoti musā bhaṇissanti,	4	
PA_bu-vb_pj4:4.3.93	bhaṇantassa hoti musā bhaṇāmīti,	4	
PA_bu-vb_pj4:4.3.94	bhaṇitassa hoti musā mayā bhaṇitanti.	4	
PA_bu-vb_pj4:4.3.95	Catūhākārehi paṭhamassa jhānassa vasimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.96	pubbevassa hoti musā bhaṇissanti,	4	
PA_bu-vb_pj4:4.3.97	bhaṇantassa hoti musā bhaṇāmīti,	4	
PA_bu-vb_pj4:4.3.98	bhaṇitassa hoti musā mayā bhaṇitanti,	4	
PA_bu-vb_pj4:4.3.99	vinidhāya diṭṭhiṁ.	4	
PA_bu-vb_pj4:4.3.100	Pañcahākārehi paṭhamassa jhānassa vasimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.101	pubbevassa hoti musā bhaṇissanti,	4	
PA_bu-vb_pj4:4.3.102	bhaṇantassa hoti musā bhaṇāmīti,	4	
PA_bu-vb_pj4:4.3.103	bhaṇitassa hoti musā mayā bhaṇitanti,	4	
PA_bu-vb_pj4:4.3.104	vinidhāya diṭṭhiṁ,	4	
PA_bu-vb_pj4:4.3.105	vinidhāya khantiṁ.	4	
PA_bu-vb_pj4:4.3.106	Chahākārehi paṭhamassa jhānassa vasimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.107	pubbevassa hoti musā bhaṇissanti,	4	
PA_bu-vb_pj4:4.3.108	bhaṇantassa hoti musā bhaṇāmīti,	4	
PA_bu-vb_pj4:4.3.109	bhaṇitassa hoti musā mayā bhaṇitanti,	4	
PA_bu-vb_pj4:4.3.110	vinidhāya diṭṭhiṁ,	4	
PA_bu-vb_pj4:4.3.111	vinidhāya khantiṁ,	4	
PA_bu-vb_pj4:4.3.112	vinidhāya ruciṁ.	4	
PA_bu-vb_pj4:4.3.113	Sattahākārehi paṭhamassa jhānassa vasimhīti sampajānamusā bhaṇantassa āpatti pārājikassa—	4	
PA_bu-vb_pj4:4.3.114	pubbevassa hoti musā bhaṇissanti,	4	
PA_bu-vb_pj4:4.3.115	bhaṇantassa hoti musā bhaṇāmīti,	4	
PA_bu-vb_pj4:4.3.116	bhaṇitassa hoti musā mayā bhaṇitanti,	4	
PA_bu-vb_pj4:4.3.117	vinidhāya diṭṭhiṁ,	4	
PA_bu-vb_pj4:4.3.118	vinidhāya khantiṁ,	4	
PA_bu-vb_pj4:4.3.119	vinidhāya ruciṁ,	4	
PA_bu-vb_pj4:4.3.120	vinidhāya bhāvaṁ.	4	
PA_bu-vb_pj4:4.3.121	Tīhākārehi paṭhamaṁ jhānaṁ sacchikataṁ mayāti sampajānamusā bhaṇantassa āpatti pārājikassa—	4	
PA_bu-vb_pj4:4.3.122	pubbevassa hoti musā bhaṇissanti,	4	
PA_bu-vb_pj4:4.3.123	bhaṇantassa hoti musā bhaṇāmīti,	4	
PA_bu-vb_pj4:4.3.124	bhaṇitassa hoti musā mayā bhaṇitanti.	4	
PA_bu-vb_pj4:4.3.125	Catūhākārehi paṭhamaṁ jhānaṁ sacchikataṁ mayāti sampajānamusā bhaṇantassa āpatti pārājikassa—	4	
PA_bu-vb_pj4:4.3.126	pubbevassa hoti musā bhaṇissanti,	4	
PA_bu-vb_pj4:4.3.127	bhaṇantassa hoti musā bhaṇāmīti,	4	
PA_bu-vb_pj4:4.3.128	bhaṇitassa hoti musā mayā bhaṇitanti,	4	
PA_bu-vb_pj4:4.3.129	vinidhāya diṭṭhiṁ.	4	
PA_bu-vb_pj4:4.3.130	Pañcahākārehi paṭhamaṁ jhānaṁ sacchikataṁ mayāti sampajānamusā bhaṇantassa āpatti pārājikassa—	4	
PA_bu-vb_pj4:4.3.131	pubbevassa hoti musā bhaṇissanti,	4	
PA_bu-vb_pj4:4.3.132	bhaṇantassa hoti musā bhaṇāmīti,	4	
PA_bu-vb_pj4:4.3.133	bhaṇitassa hoti musā mayā bhaṇitanti,	4	
PA_bu-vb_pj4:4.3.134	vinidhāya diṭṭhiṁ,	4	
PA_bu-vb_pj4:4.3.135	vinidhāya khantiṁ.	4	
PA_bu-vb_pj4:4.3.136	Chahākārehi paṭhamaṁ jhānaṁ sacchikataṁ mayāti sampajānamusā bhaṇantassa āpatti pārājikassa—	4	
PA_bu-vb_pj4:4.3.137	pubbevassa hoti musā bhaṇissanti,	4	
PA_bu-vb_pj4:4.3.138	bhaṇantassa hoti musā bhaṇāmīti,	4	
PA_bu-vb_pj4:4.3.139	bhaṇitassa hoti musā mayā bhaṇitanti,	4	
PA_bu-vb_pj4:4.3.140	vinidhāya diṭṭhiṁ,	4	
PA_bu-vb_pj4:4.3.141	vinidhāya khantiṁ,	4	
PA_bu-vb_pj4:4.3.142	vinidhāya ruciṁ.	4	
PA_bu-vb_pj4:4.3.143	Sattahākārehi paṭhamaṁ jhānaṁ sacchikataṁ mayāti sampajānamusā bhaṇantassa āpatti pārājikassa—	4	
PA_bu-vb_pj4:4.3.144	pubbevassa hoti musā bhaṇissanti,	4	
PA_bu-vb_pj4:4.3.145	bhaṇantassa hoti musā bhaṇāmīti,	4	
PA_bu-vb_pj4:4.3.146	bhaṇitassa hoti musā mayā bhaṇitanti,	4	
PA_bu-vb_pj4:4.3.147	vinidhāya diṭṭhiṁ,	4	
PA_bu-vb_pj4:4.3.148	vinidhāya khantiṁ,	4	
PA_bu-vb_pj4:4.3.149	vinidhāya ruciṁ,	4	
PA_bu-vb_pj4:4.3.150	vinidhāya bhāvaṁ.	4	
PA_bu-vb_pj4:4.3.151.1	Yathā idaṁ paṭhamaṁ jhānaṁ vitthāritaṁ evaṁ sabbampi vitthāretabbaṁ.	4	
PA_bu-vb_pj4:4.4.1	Tīhākārehi …pe… sattahākārehi dutiyaṁ jhānaṁ …pe…	4	
PA_bu-vb_pj4:4.4.2	tatiyaṁ jhānaṁ …pe…	4	
PA_bu-vb_pj4:4.4.3	catutthaṁ jhānaṁ samāpajjiṁ …	4	
PA_bu-vb_pj4:4.4.4	samāpajjāmi …	4	
PA_bu-vb_pj4:4.4.5	samāpanno …	4	
PA_bu-vb_pj4:4.4.6	catutthassa jhānassa lābhimhi …	4	
PA_bu-vb_pj4:4.4.7	vasimhi …	4	
PA_bu-vb_pj4:4.4.8	catutthaṁ jhānaṁ sacchikataṁ mayāti sampajānamusā bhaṇantassa āpatti pārājikassa—	4	
PA_bu-vb_pj4:4.4.9	pubbevassa hoti musā bhaṇissanti,	4	
PA_bu-vb_pj4:4.4.10	bhaṇantassa hoti musā bhaṇāmīti,	4	
PA_bu-vb_pj4:4.4.11	bhaṇitassa hoti musā mayā bhaṇitanti,	4	
PA_bu-vb_pj4:4.4.12	vinidhāya diṭṭhiṁ,	4	
PA_bu-vb_pj4:4.4.13	vinidhāya khantiṁ,	4	
PA_bu-vb_pj4:4.4.14	vinidhāya ruciṁ,	4	
PA_bu-vb_pj4:4.4.15	vinidhāya bhāvaṁ.	4	
PA_bu-vb_pj4:4.5.1	Tīhākārehi suññataṁ vimokkhaṁ …	4	
PA_bu-vb_pj4:4.5.2	animittaṁ vimokkhaṁ …	4	
PA_bu-vb_pj4:4.5.3	appaṇihitaṁ vimokkhaṁ samāpajjiṁ …	4	
PA_bu-vb_pj4:4.5.4	samāpajjāmi …	4	
PA_bu-vb_pj4:4.5.5	samāpanno …	4	
PA_bu-vb_pj4:4.5.6	appaṇihitassa vimokkhassa lābhimhi …	4	
PA_bu-vb_pj4:4.5.7	vasimhi …	4	
PA_bu-vb_pj4:4.5.8	appaṇihito vimokkho sacchikato mayāti sampajānamusā bhaṇantassa āpatti pārājikassa …pe….	4	
PA_bu-vb_pj4:4.5.9	Tīhākārehi suññataṁ samādhiṁ …	4	
PA_bu-vb_pj4:4.5.10	animittaṁ samādhiṁ …	4	
PA_bu-vb_pj4:4.5.11	appaṇihitaṁ samādhiṁ samāpajjiṁ …	4	
PA_bu-vb_pj4:4.5.12	samāpajjāmi …	4	
PA_bu-vb_pj4:4.5.13	samāpanno …	4	
PA_bu-vb_pj4:4.5.14	appaṇihitassa samādhissa lābhimhi …	4	
PA_bu-vb_pj4:4.5.15	vasimhi …	4	
PA_bu-vb_pj4:4.5.16	appaṇihito samādhi sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.17	Tīhākārehi suññataṁ samāpattiṁ …	4	
PA_bu-vb_pj4:4.5.18	animittaṁ samāpattiṁ …	4	
PA_bu-vb_pj4:4.5.19	appaṇihitaṁ samāpattiṁ samāpajjiṁ …	4	
PA_bu-vb_pj4:4.5.20	samāpajjāmi …	4	
PA_bu-vb_pj4:4.5.21	samāpanno …	4	
PA_bu-vb_pj4:4.5.22	appaṇihitāya samāpattiyā lābhimhi …	4	
PA_bu-vb_pj4:4.5.23	vasimhi …	4	
PA_bu-vb_pj4:4.5.24	appaṇihitā samāpatti sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.25	Tīhākārehi tisso vijjā samāpajjiṁ …	4	
PA_bu-vb_pj4:4.5.26	samāpajjāmi …	4	
PA_bu-vb_pj4:4.5.27	samāpanno …	4	
PA_bu-vb_pj4:4.5.28	tissannaṁ vijjānaṁ lābhimhi …	4	
PA_bu-vb_pj4:4.5.29	vasimhi …	4	
PA_bu-vb_pj4:4.5.30	tisso vijjā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.31	Tīhākārehi cattāro satipaṭṭhāne …	4	
PA_bu-vb_pj4:4.5.32	cattāro sammappadhāne …	4	
PA_bu-vb_pj4:4.5.33	cattāro iddhipāde samāpajjiṁ …	4	
PA_bu-vb_pj4:4.5.34	samāpajjāmi …	4	
PA_bu-vb_pj4:4.5.35	samāpanno …	4	
PA_bu-vb_pj4:4.5.36	catunnaṁ iddhipādānaṁ lābhimhi …	4	
PA_bu-vb_pj4:4.5.37	vasimhi …	4	
PA_bu-vb_pj4:4.5.38	cattāro iddhipādā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.39	Tīhākārehi pañcindriyāni …	4	
PA_bu-vb_pj4:4.5.40	pañca balāni samāpajjiṁ …	4	
PA_bu-vb_pj4:4.5.41	samāpajjāmi …	4	
PA_bu-vb_pj4:4.5.42	samāpanno …	4	
PA_bu-vb_pj4:4.5.43	pañcannaṁ balānaṁ lābhimhi …	4	
PA_bu-vb_pj4:4.5.44	vasimhi …	4	
PA_bu-vb_pj4:4.5.45	pañcabalāni sacchikatāni mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.46	Tīhākārehi satta bojjhaṅge samāpajjiṁ …	4	
PA_bu-vb_pj4:4.5.47	samāpajjāmi …	4	
PA_bu-vb_pj4:4.5.48	samāpanno …	4	
PA_bu-vb_pj4:4.5.49	sattannaṁ bojjhaṅgānaṁ lābhimhi …	4	
PA_bu-vb_pj4:4.5.50	vasimhi …	4	
PA_bu-vb_pj4:4.5.51	satta bojjhaṅgā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.52	Tīhākārehi ariyaṁ aṭṭhaṅgikaṁ maggaṁ samāpajjiṁ …	4	
PA_bu-vb_pj4:4.5.53	samāpajjāmi …	4	
PA_bu-vb_pj4:4.5.54	samāpanno …	4	
PA_bu-vb_pj4:4.5.55	ariyassa aṭṭhaṅgikassa maggassa lābhimhi …	4	
PA_bu-vb_pj4:4.5.56	vasimhi …	4	
PA_bu-vb_pj4:4.5.57	ariyo aṭṭhaṅgiko maggo sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.58	Tīhākārehi sotāpattiphalaṁ …	4	
PA_bu-vb_pj4:4.5.59	sakadāgāmiphalaṁ …	4	
PA_bu-vb_pj4:4.5.60	anāgāmiphalaṁ …	4	
PA_bu-vb_pj4:4.5.61	arahattaṁ samāpajjiṁ …	4	
PA_bu-vb_pj4:4.5.62	samāpajjāmi …	4	
PA_bu-vb_pj4:4.5.63.1	samāpanno …	4	
PA_bu-vb_pj4:4.5.64	arahattassa lābhimhi vasimhi arahattaṁ sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.5.65	Tīhākārehi rāgo me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.	4	
PA_bu-vb_pj4:4.5.66	Tīhākārehi doso me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.	4	
PA_bu-vb_pj4:4.5.67	Tīhākārehi moho me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.	4	
PA_bu-vb_pj4:4.5.68	Tīhākārehi rāgā me cittaṁ vinīvaraṇanti sampajānamusā bhaṇantassa āpatti pārājikassa.	4	
PA_bu-vb_pj4:4.5.69	Tīhākārehi dosā me cittaṁ vinīvaraṇanti sampajānamusā bhaṇantassa āpatti pārājikassa.	4	
PA_bu-vb_pj4:4.5.70	Tīhākārehi …pe… sattahākārehi mohā me cittaṁ vinīvaraṇanti sampajānamusā bhaṇantassa āpatti pārājikassa—	4	
PA_bu-vb_pj4:4.5.71	pubbevassa hoti musā bhaṇissanti,	4	
PA_bu-vb_pj4:4.5.72	bhaṇantassa hoti musā bhaṇāmīti,	4	
PA_bu-vb_pj4:4.5.73	bhaṇitassa hoti musā mayā bhaṇitanti,	4	
PA_bu-vb_pj4:4.5.74	vinidhāya diṭṭhiṁ,	4	
PA_bu-vb_pj4:4.5.75	vinidhāya khantiṁ,	4	
PA_bu-vb_pj4:4.5.76	vinidhāya ruciṁ,	4	
PA_bu-vb_pj4:4.5.77	vinidhāya bhāvaṁ.	4	
PA_bu-vb_pj4:4.5.78	Suddhikaṁ niṭṭhitaṁ.	4	
PA_bu-vb_pj4:4.6.1	Tīhākārehi paṭhamañca jhānaṁ dutiyañca jhānaṁ samāpajjiṁ …	4	
PA_bu-vb_pj4:4.6.2	samāpajjāmi …	4	
PA_bu-vb_pj4:4.6.3	samāpanno …	4	
PA_bu-vb_pj4:4.6.4	paṭhamassa ca jhānassa dutiyassa ca jhānassa lābhimhi …	4	
PA_bu-vb_pj4:4.6.5	vasimhi …	4	
PA_bu-vb_pj4:4.6.6.1	paṭhamañca jhānaṁ dutiyañca jhānaṁ sacchikataṁ mayāti sampajānamusā bhaṇantassa āpatti pārājikassa …pe….	4	
PA_bu-vb_pj4:4.6.7	Tīhākārehi paṭhamañca jhānaṁ tatiyañca jhānaṁ samāpajjiṁ …	4	
PA_bu-vb_pj4:4.6.8	samāpajjāmi …	4	
PA_bu-vb_pj4:4.6.9	samāpanno …	4	
PA_bu-vb_pj4:4.6.10	paṭhamassa ca jhānassa tatiyassa ca jhānassa lābhimhi …	4	
PA_bu-vb_pj4:4.6.11	vasimhi …	4	
PA_bu-vb_pj4:4.6.12	paṭhamañca jhānaṁ tatiyañca jhānaṁ sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.13	Tīhākārehi paṭhamañca jhānaṁ catutthañca jhānaṁ samāpajjiṁ …	4	
PA_bu-vb_pj4:4.6.14	samāpajjāmi …	4	
PA_bu-vb_pj4:4.6.15	samāpanno …	4	
PA_bu-vb_pj4:4.6.16	paṭhamassa ca jhānassa catutthassa ca jhānassa lābhimhi …	4	
PA_bu-vb_pj4:4.6.17	vasimhi …	4	
PA_bu-vb_pj4:4.6.18	paṭhamañca jhānaṁ catutthañca jhānaṁ sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.19	Tīhākārehi paṭhamañca jhānaṁ suññatañca vimokkhaṁ …	4	
PA_bu-vb_pj4:4.6.20	paṭhamañca jhānaṁ animittañca vimokkhaṁ …	4	
PA_bu-vb_pj4:4.6.21	paṭhamañca jhānaṁ appaṇihitañca vimokkhaṁ samāpajjiṁ …	4	
PA_bu-vb_pj4:4.6.22	samāpajjāmi …	4	
PA_bu-vb_pj4:4.6.23	samāpanno …	4	
PA_bu-vb_pj4:4.6.24	paṭhamassa ca jhānassa appaṇihitassa ca vimokkhassa lābhimhi …	4	
PA_bu-vb_pj4:4.6.25	vasimhi …	4	
PA_bu-vb_pj4:4.6.26	paṭhamañca jhānaṁ appaṇihito ca vimokkho sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.27	Tīhākārehi paṭhamañca jhānaṁ suññatañca samādhiṁ …	4	
PA_bu-vb_pj4:4.6.28	paṭhamañca jhānaṁ animittañca samādhiṁ …	4	
PA_bu-vb_pj4:4.6.29	paṭhamañca jhānaṁ appaṇihitañca samādhiṁ samāpajjiṁ …	4	
PA_bu-vb_pj4:4.6.30	samāpajjāmi …	4	
PA_bu-vb_pj4:4.6.31	samāpanno	4	
PA_bu-vb_pj4:4.6.32	paṭhamassa ca jhānassa appaṇihitassa ca samādhissa lābhimhi …	4	
PA_bu-vb_pj4:4.6.33	vasimhi …	4	
PA_bu-vb_pj4:4.6.34	paṭhamañca jhānaṁ appaṇihito ca samādhi sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.35	Tīhākārehi paṭhamañca jhānaṁ suññatañca samāpattiṁ …	4	
PA_bu-vb_pj4:4.6.36	paṭhamañca jhānaṁ animittañca samāpattiṁ …	4	
PA_bu-vb_pj4:4.6.37	paṭhamañca jhānaṁ appaṇihitañca samāpattiṁ samāpajjiṁ …	4	
PA_bu-vb_pj4:4.6.38	samāpajjāmi …	4	
PA_bu-vb_pj4:4.6.39	samāpanno	4	
PA_bu-vb_pj4:4.6.40	paṭhamassa ca jhānassa appaṇihitāya ca samāpattiyā lābhimhi …	4	
PA_bu-vb_pj4:4.6.41	vasimhi …	4	
PA_bu-vb_pj4:4.6.42	paṭhamañca jhānaṁ appaṇihitā ca samāpatti sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.43	Tīhākārehi paṭhamañca jhānaṁ tisso ca vijjā samāpajjiṁ …	4	
PA_bu-vb_pj4:4.6.44	samāpajjāmi …	4	
PA_bu-vb_pj4:4.6.45	samāpanno …	4	
PA_bu-vb_pj4:4.6.46	paṭhamassa ca jhānassa tissannañca vijjānaṁ lābhimhi …	4	
PA_bu-vb_pj4:4.6.47	vasimhi …	4	
PA_bu-vb_pj4:4.6.48	paṭhamañca jhānaṁ tisso ca vijjā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.49	Tīhākārehi paṭhamañca jhānaṁ cattāro ca satipaṭṭhāne …	4	
PA_bu-vb_pj4:4.6.50	paṭhamañca jhānaṁ cattāro ca sammappadhāne …	4	
PA_bu-vb_pj4:4.6.51	paṭhamañca jhānaṁ cattāro ca iddhipāde samāpajjiṁ …	4	
PA_bu-vb_pj4:4.6.52	samāpajjāmi …	4	
PA_bu-vb_pj4:4.6.53	samāpanno …	4	
PA_bu-vb_pj4:4.6.54	paṭhamassa ca jhānassa catunnañca iddhipādānaṁ lābhimhi …	4	
PA_bu-vb_pj4:4.6.55	vasimhi …	4	
PA_bu-vb_pj4:4.6.56	paṭhamañca jhānaṁ cattāro ca iddhipādā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.57	Tīhākārehi paṭhamañca jhānaṁ pañca ca indriyāni …	4	
PA_bu-vb_pj4:4.6.58	paṭhamañca jhānaṁ pañca ca balāni samāpajjiṁ …	4	
PA_bu-vb_pj4:4.6.59	samāpajjāmi …	4	
PA_bu-vb_pj4:4.6.60	samāpanno …	4	
PA_bu-vb_pj4:4.6.61	paṭhamassa ca jhānassa pañcannañca balānaṁ lābhimhi …	4	
PA_bu-vb_pj4:4.6.62	vasimhi …	4	
PA_bu-vb_pj4:4.6.63	paṭhamañca jhānaṁ pañca ca balāni sacchikatāni mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.64	Tīhākārehi paṭhamañca jhānaṁ satta ca bojjhaṅge samāpajjiṁ …	4	
PA_bu-vb_pj4:4.6.65	samāpajjāmi …	4	
PA_bu-vb_pj4:4.6.66	samāpanno …	4	
PA_bu-vb_pj4:4.6.67	paṭhamassa ca jhānassa sattannañca bojjhaṅgānaṁ lābhimhi …	4	
PA_bu-vb_pj4:4.6.68	vasimhi …	4	
PA_bu-vb_pj4:4.6.69	paṭhamañca jhānaṁ satta ca bojjhaṅgā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.70	Tīhākārehi paṭhamañca jhānaṁ ariyañca aṭṭhaṅgikaṁ maggaṁ samāpajjiṁ …	4	
PA_bu-vb_pj4:4.6.71	samāpajjāmi …	4	
PA_bu-vb_pj4:4.6.72	samāpanno …	4	
PA_bu-vb_pj4:4.6.73	paṭhamassa ca jhānassa ariyassa ca aṭṭhaṅgikassa maggassa lābhimhi …	4	
PA_bu-vb_pj4:4.6.74	vasimhi …	4	
PA_bu-vb_pj4:4.6.75	paṭhamañca jhānaṁ ariyo ca aṭṭhaṅgiko maggo sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.76	Tīhākārehi paṭhamañca jhānaṁ sotāpattiphalañca …	4	
PA_bu-vb_pj4:4.6.77	paṭhamañca jhānaṁ sakadāgāmiphalañca …	4	
PA_bu-vb_pj4:4.6.78	paṭhamañca jhānaṁ anāgāmiphalañca …	4	
PA_bu-vb_pj4:4.6.79	paṭhamañca jhānaṁ arahattañca samāpajjiṁ …	4	
PA_bu-vb_pj4:4.6.80	samāpajjāmi …	4	
PA_bu-vb_pj4:4.6.81	samāpanno …	4	
PA_bu-vb_pj4:4.6.82	paṭhamassa ca jhānassa arahattassa ca lābhimhi …	4	
PA_bu-vb_pj4:4.6.83	vasimhi …	4	
PA_bu-vb_pj4:4.6.84	paṭhamañca jhānaṁ arahattañca sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.6.85	Tīhākārehi paṭhamañca jhānaṁ samāpajjiṁ …	4	
PA_bu-vb_pj4:4.6.86	samāpajjāmi …	4	
PA_bu-vb_pj4:4.6.87	samāpanno …	4	
PA_bu-vb_pj4:4.6.88	paṭhamassa ca jhānassa lābhimhi …	4	
PA_bu-vb_pj4:4.6.89	vasimhi …	4	
PA_bu-vb_pj4:4.6.90	paṭhamañca jhānaṁ sacchikataṁ mayā, rāgo ca me catto …	4	
PA_bu-vb_pj4:4.6.91	doso ca me catto …	4	
PA_bu-vb_pj4:4.6.92	moho ca me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.	4	
PA_bu-vb_pj4:4.6.93	Tīhākārehi …pe… sattahākārehi paṭhamañca jhānaṁ samāpajjiṁ …	4	
PA_bu-vb_pj4:4.6.94	samāpajjāmi …	4	
PA_bu-vb_pj4:4.6.95	samāpanno …	4	
PA_bu-vb_pj4:4.6.96	paṭhamassa ca jhānassa lābhimhi …	4	
PA_bu-vb_pj4:4.6.97	vasimhi …	4	
PA_bu-vb_pj4:4.6.98	paṭhamañca jhānaṁ sacchikataṁ mayā, rāgā ca me cittaṁ vinīvaraṇaṁ …	4	
PA_bu-vb_pj4:4.6.99	dosā ca me cittaṁ vinīvaraṇaṁ …	4	
PA_bu-vb_pj4:4.6.100	mohā ca me cittaṁ vinīvaraṇanti sampajānamusā bhaṇantassa āpatti pārājikassa—	4	
PA_bu-vb_pj4:4.6.101	pubbevassa hoti musā bhaṇissanti,	4	
PA_bu-vb_pj4:4.6.102	bhaṇantassa hoti musā bhaṇāmīti,	4	
PA_bu-vb_pj4:4.6.103	bhaṇitassa hoti musā mayā bhaṇitanti,	4	
PA_bu-vb_pj4:4.6.104	vinidhāya diṭṭhiṁ,	4	
PA_bu-vb_pj4:4.6.105	vinidhāya khantiṁ,	4	
PA_bu-vb_pj4:4.6.106	vinidhāya ruciṁ,	4	
PA_bu-vb_pj4:4.6.107	vinidhāya bhāvaṁ.	4	
PA_bu-vb_pj4:4.6.108	Khaṇḍacakkaṁ niṭṭhitaṁ.	4	
PA_bu-vb_pj4:4.7.1	Tīhākārehi dutiyañca jhānaṁ tatiyañca jhānaṁ samāpajjiṁ …	4	
PA_bu-vb_pj4:4.7.2	samāpajjāmi …	4	
PA_bu-vb_pj4:4.7.3	samāpanno …	4	
PA_bu-vb_pj4:4.7.4	dutiyassa ca jhānassa tatiyassa ca jhānassa lābhimhi …	4	
PA_bu-vb_pj4:4.7.5	vasimhi …	4	
PA_bu-vb_pj4:4.7.6	dutiyañca jhānaṁ tatiyañca jhānaṁ sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.7.7	Tīhākārehi dutiyañca jhānaṁ catutthañca jhānaṁ samāpajjiṁ …	4	
PA_bu-vb_pj4:4.7.8	samāpajjāmi …	4	
PA_bu-vb_pj4:4.7.9	samāpanno …	4	
PA_bu-vb_pj4:4.7.10	dutiyassa ca jhānassa catutthassa ca jhānassa lābhimhi …	4	
PA_bu-vb_pj4:4.7.11	vasimhi …	4	
PA_bu-vb_pj4:4.7.12	dutiyañca jhānaṁ catutthañca jhānaṁ sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.7.13	Tīhākārehi dutiyañca jhānaṁ suññatañca vimokkhaṁ …	4	
PA_bu-vb_pj4:4.7.14	animittañca vimokkhaṁ …	4	
PA_bu-vb_pj4:4.7.15	appaṇihitañca vimokkhaṁ …	4	
PA_bu-vb_pj4:4.7.16	suññatañca samādhiṁ …	4	
PA_bu-vb_pj4:4.7.17	animittañca samādhiṁ …	4	
PA_bu-vb_pj4:4.7.18	appaṇihitañca samādhiṁ …	4	
PA_bu-vb_pj4:4.7.19	suññatañca samāpattiṁ …	4	
PA_bu-vb_pj4:4.7.20	animittañca samāpattiṁ …	4	
PA_bu-vb_pj4:4.7.21	appaṇihitañca samāpattiṁ …	4	
PA_bu-vb_pj4:4.7.22	tisso ca vijjā …	4	
PA_bu-vb_pj4:4.7.23	cattāro ca satipaṭṭhāne …	4	
PA_bu-vb_pj4:4.7.24	cattāro ca sammappadhāne …	4	
PA_bu-vb_pj4:4.7.25	cattāro ca iddhipāde …	4	
PA_bu-vb_pj4:4.7.26	pañca ca indriyāni …	4	
PA_bu-vb_pj4:4.7.27	pañca ca balāni …	4	
PA_bu-vb_pj4:4.7.28	satta ca bojjhaṅge …	4	
PA_bu-vb_pj4:4.7.29	ariyañca aṭṭhaṅgikaṁ maggaṁ …	4	
PA_bu-vb_pj4:4.7.30	sotāpattiphalañca …	4	
PA_bu-vb_pj4:4.7.31	sakadāgāmiphalañca …	4	
PA_bu-vb_pj4:4.7.32	anāgāmiphalañca …	4	
PA_bu-vb_pj4:4.7.33	arahattañca samāpajjiṁ …	4	
PA_bu-vb_pj4:4.7.34	samāpajjāmi …	4	
PA_bu-vb_pj4:4.7.35	samāpanno …	4	
PA_bu-vb_pj4:4.7.36	dutiyassa ca jhānassa arahattassa ca lābhimhi …	4	
PA_bu-vb_pj4:4.7.37	vasimhi …	4	
PA_bu-vb_pj4:4.7.38	dutiyañca jhānaṁ arahattañca sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.7.39	Tīhākārehi dutiyañca jhānaṁ samāpajjiṁ …	4	
PA_bu-vb_pj4:4.7.40	samāpajjāmi …	4	
PA_bu-vb_pj4:4.7.41	samāpanno …	4	
PA_bu-vb_pj4:4.7.42	dutiyassa ca jhānassa lābhimhi …	4	
PA_bu-vb_pj4:4.7.43	vasimhi …	4	
PA_bu-vb_pj4:4.7.44	dutiyañca jhānaṁ sacchikataṁ mayā, rāgo ca me catto …	4	
PA_bu-vb_pj4:4.7.45	doso ca me catto …	4	
PA_bu-vb_pj4:4.7.46	moho ca me catto vanto mutto pahīno paṭinissaṭṭho ukkheṭito samukkheṭito.	4	
PA_bu-vb_pj4:4.7.47	Rāgā ca me cittaṁ vinīvaraṇaṁ …	4	
PA_bu-vb_pj4:4.7.48	dosā ca me cittaṁ vinīvaraṇaṁ …	4	
PA_bu-vb_pj4:4.7.49	mohā ca me cittaṁ vinīvaraṇanti sampajānamusā bhaṇantassa āpatti pārājikassa.	4	
PA_bu-vb_pj4:4.7.50	Tīhākārehi …pe… sattahākārehi dutiyañca jhānaṁ paṭhamañca jhānaṁ samāpajjiṁ …	4	
PA_bu-vb_pj4:4.7.51	samāpajjāmi …	4	
PA_bu-vb_pj4:4.7.52	samāpanno …	4	
PA_bu-vb_pj4:4.7.53	dutiyassa ca jhānassa paṭhamassa ca jhānassa lābhimhi …	4	
PA_bu-vb_pj4:4.7.54	vasimhi …	4	
PA_bu-vb_pj4:4.7.55	dutiyañca jhānaṁ paṭhamañca jhānaṁ sacchikataṁ mayāti sampajānamusā bhaṇantassa āpatti pārājikassa …pe…	4	
PA_bu-vb_pj4:4.7.56	vinidhāya bhāvaṁ.	4	
PA_bu-vb_pj4:4.7.57	Baddhacakkaṁ.	4	
PA_bu-vb_pj4:4.8.1	Evaṁ ekekaṁ mūlaṁ kātuna baddhacakkaṁ parivattakaṁ kattabbaṁ.	4	
PA_bu-vb_pj4:4.8.2	Idaṁ saṅkhittaṁ.	4	
PA_bu-vb_pj4:4.8.3	Tīhākārehi tatiyañca jhānaṁ catutthañca jhānaṁ …pe…	4	
PA_bu-vb_pj4:4.8.4	tatiyañca jhānaṁ arahattañca samāpajjiṁ …	4	
PA_bu-vb_pj4:4.8.5	samāpajjāmi …	4	
PA_bu-vb_pj4:4.8.6	samāpanno …	4	
PA_bu-vb_pj4:4.8.7	tatiyassa ca jhānassa arahattassa ca lābhimhi …	4	
PA_bu-vb_pj4:4.8.8	vasimhi …	4	
PA_bu-vb_pj4:4.8.9	tatiyañca jhānaṁ arahattañca sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.10	Tīhākārehi tatiyañca jhānaṁ samāpajjiṁ …	4	
PA_bu-vb_pj4:4.8.11	samāpajjāmi …	4	
PA_bu-vb_pj4:4.8.12	samāpanno …	4	
PA_bu-vb_pj4:4.8.13	tatiyassa ca jhānassa lābhimhi …	4	
PA_bu-vb_pj4:4.8.14	vasimhi …	4	
PA_bu-vb_pj4:4.8.15	tatiyañca jhānaṁ sacchikataṁ mayā, rāgo ca me catto …	4	
PA_bu-vb_pj4:4.8.16	doso ca me catto …	4	
PA_bu-vb_pj4:4.8.17	moho ca me catto vanto mutto pahīno paṭinissaṭṭho ukkheṭito samukkheṭito.	4	
PA_bu-vb_pj4:4.8.18	Rāgā ca me cittaṁ vinīvaraṇaṁ …	4	
PA_bu-vb_pj4:4.8.19	dosā ca me cittaṁ vinīvaraṇaṁ …	4	
PA_bu-vb_pj4:4.8.20	mohā ca me cittaṁ vinīvaraṇanti sampajānamusā bhaṇantassa āpatti pārājikassa.	4	
PA_bu-vb_pj4:4.8.21	Tīhākārehi tatiyañca jhānaṁ paṭhamañca jhānaṁ …	4	
PA_bu-vb_pj4:4.8.22	tatiyañca jhānaṁ dutiyañca jhānaṁ samāpajjiṁ …	4	
PA_bu-vb_pj4:4.8.23	samāpajjāmi …	4	
PA_bu-vb_pj4:4.8.24	samāpanno …	4	
PA_bu-vb_pj4:4.8.25	tatiyassa ca jhānassa dutiyassa ca jhānassa lābhimhi …	4	
PA_bu-vb_pj4:4.8.26	vasimhi …	4	
PA_bu-vb_pj4:4.8.27	tatiyañca jhānaṁ dutiyañca jhānaṁ sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.28	Tīhākārehi mohā ca me cittaṁ vinīvaraṇaṁ paṭhamañca jhānaṁ …pe…	4	
PA_bu-vb_pj4:4.8.29	dutiyañca jhānaṁ …	4	
PA_bu-vb_pj4:4.8.30	tatiyañca jhānaṁ …	4	
PA_bu-vb_pj4:4.8.31	catutthañca jhānaṁ samāpajjiṁ	4	
PA_bu-vb_pj4:4.8.32	samāpajjāmi …	4	
PA_bu-vb_pj4:4.8.33	samāpanno …	4	
PA_bu-vb_pj4:4.8.34	mohā ca me cittaṁ vinīvaraṇaṁ catutthassa ca jhānassa lābhimhi …	4	
PA_bu-vb_pj4:4.8.35	vasimhi …	4	
PA_bu-vb_pj4:4.8.36	mohā ca me cittaṁ vinīvaraṇaṁ catutthañca jhānaṁ sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.37	Tīhākārehi mohā ca me cittaṁ vinīvaraṇaṁ suññatañca vimokkhaṁ …	4	
PA_bu-vb_pj4:4.8.38	animittañca vimokkhaṁ …	4	
PA_bu-vb_pj4:4.8.39	appaṇihitañca vimokkhaṁ samāpajjiṁ …	4	
PA_bu-vb_pj4:4.8.40	samāpajjāmi …	4	
PA_bu-vb_pj4:4.8.41	samāpanno …	4	
PA_bu-vb_pj4:4.8.42	mohā ca me cittaṁ vinīvaraṇaṁ appaṇihitassa ca vimokkhassa lābhimhi …	4	
PA_bu-vb_pj4:4.8.43	vasimhi …	4	
PA_bu-vb_pj4:4.8.44	mohā ca me cittaṁ vinīvaraṇaṁ appaṇihito ca vimokkho sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.45	Tīhākārehi mohā ca me cittaṁ vinīvaraṇaṁ suññatañca samādhiṁ …	4	
PA_bu-vb_pj4:4.8.46	animittañca samādhiṁ …	4	
PA_bu-vb_pj4:4.8.47	appaṇihitañca samādhiṁ samāpajjiṁ …	4	
PA_bu-vb_pj4:4.8.48	samāpajjāmi …	4	
PA_bu-vb_pj4:4.8.49	samāpanno …	4	
PA_bu-vb_pj4:4.8.50	mohā ca me cittaṁ vinīvaraṇaṁ appaṇihitassa ca samādhissa lābhimhi …	4	
PA_bu-vb_pj4:4.8.51	vasimhi …	4	
PA_bu-vb_pj4:4.8.52	mohā ca me cittaṁ vinīvaraṇaṁ appaṇihito ca samādhi sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.53	Tīhākārehi mohā ca me cittaṁ vinīvaraṇaṁ suññatañca samāpattiṁ …	4	
PA_bu-vb_pj4:4.8.54	animittañca samāpattiṁ …	4	
PA_bu-vb_pj4:4.8.55	appaṇihitañca samāpattiṁ samāpajjiṁ …	4	
PA_bu-vb_pj4:4.8.56	samāpajjāmi …	4	
PA_bu-vb_pj4:4.8.57	samāpanno …	4	
PA_bu-vb_pj4:4.8.58	mohā ca me cittaṁ vinīvaraṇaṁ appaṇihitāya ca samāpattiyā lābhimhi …	4	
PA_bu-vb_pj4:4.8.59	vasimhi …	4	
PA_bu-vb_pj4:4.8.60	mohā ca me cittaṁ vinīvaraṇaṁ appaṇihitā ca samāpatti sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.61	Tīhākārehi mohā ca me cittaṁ vinīvaraṇaṁ tisso ca vijjā samāpajjiṁ …	4	
PA_bu-vb_pj4:4.8.62	samāpajjāmi …	4	
PA_bu-vb_pj4:4.8.63	samāpanno …	4	
PA_bu-vb_pj4:4.8.64	mohā ca me cittaṁ vinīvaraṇaṁ tissannañca vijjānaṁ lābhimhi …	4	
PA_bu-vb_pj4:4.8.65	vasimhi …	4	
PA_bu-vb_pj4:4.8.66	mohā ca me cittaṁ vinīvaraṇaṁ tisso ca vijjā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.67	Tīhākārehi mohā ca me cittaṁ vinīvaraṇaṁ cattāro ca satipaṭṭhāne …	4	
PA_bu-vb_pj4:4.8.68	cattāro ca sammappadhāne …	4	
PA_bu-vb_pj4:4.8.69	cattāro ca iddhipāde samāpajjiṁ …	4	
PA_bu-vb_pj4:4.8.70	samāpajjāmi …	4	
PA_bu-vb_pj4:4.8.71	samāpanno …	4	
PA_bu-vb_pj4:4.8.72	mohā ca me cittaṁ vinīvaraṇaṁ catunnañca iddhipādānaṁ lābhimhi …	4	
PA_bu-vb_pj4:4.8.73	vasimhi …	4	
PA_bu-vb_pj4:4.8.74	mohā ca me cittaṁ vinīvaraṇaṁ cattāro ca iddhipādā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.75	Tīhākārehi mohā ca me cittaṁ vinīvaraṇaṁ pañca ca indriyāni …	4	
PA_bu-vb_pj4:4.8.76	pañca ca balāni samāpajjiṁ …	4	
PA_bu-vb_pj4:4.8.77	samāpajjāmi …	4	
PA_bu-vb_pj4:4.8.78	samāpanno …	4	
PA_bu-vb_pj4:4.8.79	mohā ca me cittaṁ vinīvaraṇaṁ pañcannañca balānaṁ lābhimhi …	4	
PA_bu-vb_pj4:4.8.80	vasimhi …	4	
PA_bu-vb_pj4:4.8.81	mohā ca me cittaṁ vinīvaraṇaṁ pañca ca balāni sacchikatāni mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.82	Tīhākārehi mohā ca me cittaṁ vinīvaraṇaṁ satta ca bojjhaṅge samāpajjiṁ …	4	
PA_bu-vb_pj4:4.8.83	samāpajjāmi …	4	
PA_bu-vb_pj4:4.8.84	samāpanno …	4	
PA_bu-vb_pj4:4.8.85	mohā ca me cittaṁ vinīvaraṇaṁ sattannañca bojjhaṅgānaṁ lābhimhi …	4	
PA_bu-vb_pj4:4.8.86	vasimhi …	4	
PA_bu-vb_pj4:4.8.87	mohā ca me cittaṁ vinīvaraṇaṁ satta ca bojjhaṅgā sacchikatā mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.88	Tīhākārehi mohā ca me cittaṁ vinīvaraṇaṁ ariyañca aṭṭhaṅgikaṁ maggaṁ samāpajjiṁ …	4	
PA_bu-vb_pj4:4.8.89	samāpajjāmi …	4	
PA_bu-vb_pj4:4.8.90	samāpanno …	4	
PA_bu-vb_pj4:4.8.91	mohā ca me cittaṁ vinīvaraṇaṁ ariyassa ca aṭṭhaṅgikassa maggassa lābhimhi …	4	
PA_bu-vb_pj4:4.8.92	vasimhi …	4	
PA_bu-vb_pj4:4.8.93	mohā ca me cittaṁ vinīvaraṇaṁ ariyo ca aṭṭhaṅgiko maggo sacchikato mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.94	Tīhākārehi mohā ca me cittaṁ vinīvaraṇaṁ sotāpattiphalañca …	4	
PA_bu-vb_pj4:4.8.95	sakadāgāmiphalañca …	4	
PA_bu-vb_pj4:4.8.96	anāgāmiphalañca …	4	
PA_bu-vb_pj4:4.8.97	arahattañca samāpajjiṁ …	4	
PA_bu-vb_pj4:4.8.98	samāpajjāmi …	4	
PA_bu-vb_pj4:4.8.99	samāpanno …	4	
PA_bu-vb_pj4:4.8.100	mohā ca me cittaṁ vinīvaraṇaṁ arahattassa ca lābhimhi …	4	
PA_bu-vb_pj4:4.8.101	vasimhi …	4	
PA_bu-vb_pj4:4.8.102	mohā ca me cittaṁ vinīvaraṇaṁ arahattañca sacchikataṁ mayāti sampajānamusā bhaṇantassa āpatti pārājikassa.	4	
PA_bu-vb_pj4:4.8.103	Tīhākārehi mohā ca me cittaṁ vinīvaraṇaṁ, rāgo ca me catto …	4	
PA_bu-vb_pj4:4.8.104	doso ca me catto …	4	
PA_bu-vb_pj4:4.8.105	moho ca me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.	4	
PA_bu-vb_pj4:4.8.106	Tīhākārehi …pe… sattahākārehi mohā ca me cittaṁ vinīvaraṇaṁ rāgā ca me cittaṁ vinīvaraṇaṁ …	4	
PA_bu-vb_pj4:4.8.107	dosā ca me cittaṁ vinīvaraṇanti sampajānamusā bhaṇantassa āpatti pārājikassa—	4	
PA_bu-vb_pj4:4.8.108	pubbevassa hoti musā bhaṇissanti,	4	
PA_bu-vb_pj4:4.8.109	bhaṇantassa hoti musā bhaṇāmīti,	4	
PA_bu-vb_pj4:4.8.110	bhaṇitassa hoti musā mayā bhaṇitanti,	4	
PA_bu-vb_pj4:4.8.111	vinidhāya diṭṭhiṁ,	4	
PA_bu-vb_pj4:4.8.112	vinidhāya khantiṁ,	4	
PA_bu-vb_pj4:4.8.113	vinidhāya ruciṁ,	4	
PA_bu-vb_pj4:4.8.114	vinidhāya bhāvaṁ.	4	
PA_bu-vb_pj4:4.8.115	Ekamūlakaṁ niṭṭhitaṁ.	4	
PA_bu-vb_pj4:4.9.1	Yathā ekamūlakaṁ vitthāritaṁ evameva dumūlakādipi vitthāretabbaṁ.	4	
PA_bu-vb_pj4:4.9.2.1	Idaṁ sabbamūlakaṁ	4	
PA_bu-vb_pj4:4.9.3_0	Tīhākārehi …pe… sattahākārehi paṭhamañca jhānaṁ dutiyañca jhānaṁ tatiyañca jhānaṁ	4	
PA_bu-vb_pj4:4.9.3_1	catutthañca jhānaṁ suññatañca vimokkhaṁ animittañca vimokkhaṁ appaṇihitañca vimokkhaṁ	4	
PA_bu-vb_pj4:4.9.3_2	suññatañca samādhiṁ animittañca samādhiṁ appaṇihitañca samādhiṁ suññatañca samāpattiṁ	4	
PA_bu-vb_pj4:4.9.3_3	animittañca samāpattiṁ appaṇihitañca samāpattiṁ tisso ca vijjā cattāro ca satipaṭṭhāne	4	
PA_bu-vb_pj4:4.9.3_4	cattāro ca sammappadhāne cattāro ca iddhipāde pañca ca indriyāni pañca ca balāni	4	
PA_bu-vb_pj4:4.9.3_5	satta ca bojjhaṅge ariyañca aṭṭhaṅgikaṁ maggaṁ sotāpattiphalañca sakadāgāmiphalañca	4	
PA_bu-vb_pj4:4.9.3_6	anāgāmiphalañca arahattañca samāpajjiṁ …	4	
PA_bu-vb_pj4:4.9.4	samāpajjāmi …	4	
PA_bu-vb_pj4:4.9.5	samāpanno …pe…	4	
PA_bu-vb_pj4:4.9.6	rāgo ca me catto, doso ca me catto, moho ca me catto vanto mutto pahīno paṭinissaṭṭho ukkheṭito samukkheṭito.	4	
PA_bu-vb_pj4:4.9.7	Rāgā ca me cittaṁ vinīvaraṇaṁ, dosā ca me cittaṁ vinīvaraṇaṁ, mohā ca me cittaṁ vinīvaraṇanti sampajānamusā bhaṇantassa āpatti pārājikassa—	4	
PA_bu-vb_pj4:4.9.8	pubbevassa hoti musā bhaṇissanti,	4	
PA_bu-vb_pj4:4.9.9	bhaṇantassa hoti musā bhaṇāmīti,	4	
PA_bu-vb_pj4:4.9.10	bhaṇitassa hoti musā mayā bhaṇitanti,	4	
PA_bu-vb_pj4:4.9.11	vinidhāya diṭṭhiṁ,	4	
PA_bu-vb_pj4:4.9.12	vinidhāya khantiṁ,	4	
PA_bu-vb_pj4:4.9.13	vinidhāya ruciṁ,	4	
PA_bu-vb_pj4:4.9.14	vinidhāya bhāvaṁ.	4	
PA_bu-vb_pj4:4.9.15	Sabbamūlakaṁ niṭṭhitaṁ.	4	
PA_bu-vb_pj4:4.9.16	Suddhikavārakathā niṭṭhitā.	4	
PA_bu-vb_pj4:5.1.1	Tīhākārehi paṭhamaṁ jhānaṁ samāpajjinti vattukāmo dutiyaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.1.2	na paṭivijānantassa āpatti thullaccayassa.	5	
PA_bu-vb_pj4:5.1.3	Tīhākārehi paṭhamaṁ jhānaṁ samāpajjinti vattukāmo tatiyaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.1.4	na paṭivijānantassa āpatti thullaccayassa.	5	
PA_bu-vb_pj4:5.1.5	Tīhākārehi paṭhamaṁ jhānaṁ samāpajjinti vattukāmo catutthaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.1.6	na paṭivijānantassa āpatti thullaccayassa.	5	
PA_bu-vb_pj4:5.1.7	Tīhākārehi …pe… sattahākārehi paṭhamaṁ jhānaṁ samāpajjinti vattukāmo suññataṁ vimokkhaṁ …	5	
PA_bu-vb_pj4:5.1.8	animittaṁ vimokkhaṁ …	5	
PA_bu-vb_pj4:5.1.9	appaṇihitaṁ vimokkhaṁ …	5	
PA_bu-vb_pj4:5.1.10	suññataṁ samādhiṁ …	5	
PA_bu-vb_pj4:5.1.11	animittaṁ samādhiṁ …	5	
PA_bu-vb_pj4:5.1.12	appaṇihitaṁ samādhiṁ …	5	
PA_bu-vb_pj4:5.1.13	suññataṁ samāpattiṁ …	5	
PA_bu-vb_pj4:5.1.14	animittaṁ samāpattiṁ …	5	
PA_bu-vb_pj4:5.1.15	appaṇihitaṁ samāpattiṁ …	5	
PA_bu-vb_pj4:5.1.16	tisso vijjā …	5	
PA_bu-vb_pj4:5.1.17	cattāro satipaṭṭhāne …	5	
PA_bu-vb_pj4:5.1.18	cattāro sammappadhāne …	5	
PA_bu-vb_pj4:5.1.19	cattāro iddhipāde …	5	
PA_bu-vb_pj4:5.1.20	pañcindriyāni …	5	
PA_bu-vb_pj4:5.1.21	pañca balāni …	5	
PA_bu-vb_pj4:5.1.22	satta bojjhaṅge …	5	
PA_bu-vb_pj4:5.1.23	ariyaṁ aṭṭhaṅgikaṁ maggaṁ …	5	
PA_bu-vb_pj4:5.1.24	sotāpattiphalaṁ …	5	
PA_bu-vb_pj4:5.1.25	sakadāgāmiphalaṁ …	5	
PA_bu-vb_pj4:5.1.26	anāgāmiphalaṁ …	5	
PA_bu-vb_pj4:5.1.27	arahattaṁ samāpajjiṁ …pe…	5	
PA_bu-vb_pj4:5.1.28	rāgo me catto …	5	
PA_bu-vb_pj4:5.1.29	doso me catto …	5	
PA_bu-vb_pj4:5.1.30	moho me catto vanto mutto pahīno paṭinissaṭṭho ukkheṭito samukkheṭito.	5	
PA_bu-vb_pj4:5.1.31	Rāgā me cittaṁ vinīvaraṇaṁ …	5	
PA_bu-vb_pj4:5.1.32	dosā me cittaṁ vinīvaraṇaṁ …	5	
PA_bu-vb_pj4:5.1.33	mohā me cittaṁ vinīvaraṇanti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.1.34	na paṭivijānantassa āpatti thullaccayassa—	5	
PA_bu-vb_pj4:5.1.35	pubbevassa hoti musā bhaṇissanti,	5	
PA_bu-vb_pj4:5.1.36	bhaṇantassa hoti musā bhaṇāmīti,	5	
PA_bu-vb_pj4:5.1.37	bhaṇitassa hoti musā mayā bhaṇitanti,	5	
PA_bu-vb_pj4:5.1.38	vinidhāya diṭṭhiṁ,	5	
PA_bu-vb_pj4:5.1.39	vinidhāya khantiṁ,	5	
PA_bu-vb_pj4:5.1.40	vinidhāya ruciṁ,	5	
PA_bu-vb_pj4:5.1.41	vinidhāya bhāvaṁ.	5	
PA_bu-vb_pj4:5.1.42	Vatthuvisārakassa ekamūlakassa khaṇḍacakkaṁ niṭṭhitaṁ.	5	
PA_bu-vb_pj4:5.2.1	Tīhākārehi dutiyaṁ jhānaṁ samāpajjinti vattukāmo tatiyaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.2.2	na paṭivijānantassa āpatti thullaccayassa.	5	
PA_bu-vb_pj4:5.2.3	Tīhākārehi dutiyaṁ jhānaṁ samāpajjinti vattukāmo catutthaṁ jhānaṁ samāpajjinti …pe…	5	
PA_bu-vb_pj4:5.2.4	mohā me cittaṁ vinīvaraṇanti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.2.5	na paṭivijānantassa āpatti thullaccayassa.	5	
PA_bu-vb_pj4:5.2.6	Tīhākārehi …pe… sattahākārehi dutiyaṁ jhānaṁ samāpajjinti vattukāmo paṭhamaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.2.7	na paṭivijānantassa āpatti thullaccayassa …pe…	5	
PA_bu-vb_pj4:5.2.8	vinidhāya bhāvaṁ.	5	
PA_bu-vb_pj4:5.2.9	Vatthuvisārakassa ekamūlakassa baddhacakkaṁ.	5	
PA_bu-vb_pj4:5.2.10	Mūlaṁ saṅkhittaṁ.	5	
PA_bu-vb_pj4:5.3.1	Tīhākārehi mohā me cittaṁ vinīvaraṇanti vattukāmo paṭhamaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.3.2	na paṭivijānantassa āpatti thullaccayassa.	5	
PA_bu-vb_pj4:5.3.3	Tīhākārehi …pe… sattahākārehi mohā me cittaṁ vinīvaraṇanti vattukāmo dosā me cittaṁ vinīvaraṇanti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.3.4	na paṭivijānantassa āpatti thullaccayassa …pe…	5	
PA_bu-vb_pj4:5.3.5	vinidhāya bhāvaṁ.	5	
PA_bu-vb_pj4:5.3.6	Vatthuvisārakassa ekamūlakaṁ niṭṭhitaṁ.	5	
PA_bu-vb_pj4:5.4.1	Yathā ekamūlakaṁ vitthāritaṁ evameva dumūlakādipi vitthāretabbaṁ.	5	
PA_bu-vb_pj4:5.4.2.1	Idaṁ sabbamūlakaṁ	5	
PA_bu-vb_pj4:5.4.3_0	Tīhākārehi …pe… sattahākārehi paṭhamañca jhānaṁ dutiyañca jhānaṁ tatiyañca jhānaṁ	5	
PA_bu-vb_pj4:5.4.3_1	catutthañca jhānaṁ suññatañca vimokkhaṁ animittañca vimokkhaṁ appaṇihitañca vimokkhaṁ	5	
PA_bu-vb_pj4:5.4.3_2	suññatañca samādhiṁ animittañca samādhiṁ appaṇihitañca samādhiṁ suññatañca samāpattiṁ	5	
PA_bu-vb_pj4:5.4.3_3	animittañca samāpattiṁ appaṇihitañca samāpattiṁ tisso ca vijjā cattāro ca satipaṭṭhāne	5	
PA_bu-vb_pj4:5.4.3_4	cattāro ca sammappadhāne cattāro ca iddhipāde pañca ca indriyāni pañca ca balāni	5	
PA_bu-vb_pj4:5.4.3_5	satta ca bojjhaṅge ariyañca aṭṭhaṅgikaṁ maggaṁ sotāpattiphalañca sakadāgāmiphalañca	5	
PA_bu-vb_pj4:5.4.3_6	anāgāmiphalañca arahattañca samāpajjiṁ …pe…	5	
PA_bu-vb_pj4:5.4.4	rāgo ca me catto …	5	
PA_bu-vb_pj4:5.4.5	doso ca me catto …	5	
PA_bu-vb_pj4:5.4.6_0	moho ca me catto vanto mutto pahīno paṭinissaṭṭho ukkheṭito samukkheṭito, rāgā ca	5	
PA_bu-vb_pj4:5.4.6_1	me cittaṁ vinīvaraṇaṁ dosā ca me cittaṁ vinīvaraṇanti vattukāmo mohā me cittaṁ vinīvaraṇanti	5	
PA_bu-vb_pj4:5.4.6_2	sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.4.7	na paṭivijānantassa āpatti thullaccayassa.	5	
PA_bu-vb_pj4:5.4.8_0	Tīhākārehi dutiyañca jhānaṁ tatiyañca jhānaṁ catutthañca jhānaṁ suññatañca vimokkhaṁ	5	
PA_bu-vb_pj4:5.4.8_1	animittañca vimokkhaṁ appaṇihitañca vimokkhaṁ suññatañca samādhiṁ animittañca samādhiṁ	5	
PA_bu-vb_pj4:5.4.8_2	appaṇihitañca samādhiṁ suññatañca samāpattiṁ animittañca samāpattiṁ appaṇihitañca	5	
PA_bu-vb_pj4:5.4.8_3	samāpattiṁ tisso ca vijjā cattāro ca satipaṭṭhāne cattāro ca sammappadhāne cattāro	5	
PA_bu-vb_pj4:5.4.8_4	ca iddhipāde pañca ca indriyāni pañca ca balāni satta ca bojjhaṅge ariyañca aṭṭhaṅgikaṁ	5	
PA_bu-vb_pj4:5.4.8_5	maggaṁ sotāpattiphalañca sakadāgāmiphalañca anāgāmiphalañca arahattañca samāpajjiṁ …pe…	5	
PA_bu-vb_pj4:5.4.9	rāgo ca me catto …	5	
PA_bu-vb_pj4:5.4.10	doso ca me catto …	5	
PA_bu-vb_pj4:5.4.11_0	moho ca me catto vanto mutto pahīno paṭinissaṭṭho ukkheṭito samukkheṭito, rāgā ca	5	
PA_bu-vb_pj4:5.4.11_1	me cittaṁ vinīvaraṇaṁ dosā ca me cittaṁ vinīvaraṇaṁ mohā ca me cittaṁ vinīvaraṇanti	5	
PA_bu-vb_pj4:5.4.11_2	vattukāmo paṭhamaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.4.12	na paṭivijānantassa āpatti thullaccayassa.	5	
PA_bu-vb_pj4:5.4.13	Tīhākārehi tatiyañca jhānaṁ catutthañca jhānaṁ …pe…	5	
PA_bu-vb_pj4:5.4.14	mohā ca me cittaṁ vinīvaraṇaṁ paṭhamañca jhānaṁ samāpajjinti vattukāmo dutiyaṁ jhānaṁ samāpajjinti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.4.15	na paṭivijānantassa āpatti thullaccayassa.	5	
PA_bu-vb_pj4:5.4.16	Tīhākārehi …pe… sattahākārehi mohā ca me cittaṁ vinīvaraṇaṁ paṭhamañca jhānaṁ dutiyañca jhānaṁ tatiyañca jhānaṁ catutthañca jhānaṁ …pe…	5	
PA_bu-vb_pj4:5.4.17	rāgā ca me cittaṁ vinīvaraṇanti vattukāmo dosā me cittaṁ vinīvaraṇanti sampajānamusā bhaṇantassa paṭivijānantassa āpatti pārājikassa;	5	
PA_bu-vb_pj4:5.4.18	na paṭivijānantassa āpatti thullaccayassa—	5	
PA_bu-vb_pj4:5.4.19	pubbevassa hoti musā bhaṇissanti,	5	
PA_bu-vb_pj4:5.4.20	bhaṇantassa hoti musā bhaṇāmīti,	5	
PA_bu-vb_pj4:5.4.21	bhaṇitassa hoti musā mayā bhaṇitanti,	5	
PA_bu-vb_pj4:5.4.22	vinidhāya diṭṭhiṁ,	5	
PA_bu-vb_pj4:5.4.23	vinidhāya khantiṁ,	5	
PA_bu-vb_pj4:5.4.24	vinidhāya ruciṁ,	5	
PA_bu-vb_pj4:5.4.25	vinidhāya bhāvaṁ.	5	
PA_bu-vb_pj4:5.4.26	Vatthuvisārakassa sabbamūlakaṁ niṭṭhitaṁ.	5	
PA_bu-vb_pj4:5.4.27	Vatthuvisārakassa cakkapeyyālaṁ niṭṭhitaṁ.	5	
PA_bu-vb_pj4:5.4.28	Vatthukāmavārakathā niṭṭhitā.	5	
PA_bu-vb_pj4:6.1.1	Tīhākārehi yo te vihāre vasi so bhikkhu paṭhamaṁ jhānaṁ samāpajji …	6	
PA_bu-vb_pj4:6.1.2	samāpajjati …	6	
PA_bu-vb_pj4:6.1.3	samāpanno …	6	
PA_bu-vb_pj4:6.1.4	so bhikkhu paṭhamassa jhānassa lābhī …	6	
PA_bu-vb_pj4:6.1.5	vasī …	6	
PA_bu-vb_pj4:6.1.6	tena bhikkhunā paṭhamaṁ jhānaṁ sacchikatanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.1.7	na paṭivijānantassa āpatti dukkaṭassa—	6	
PA_bu-vb_pj4:6.1.8	pubbevassa hoti musā bhaṇissanti,	6	
PA_bu-vb_pj4:6.1.9	bhaṇantassa hoti musā bhaṇāmīti,	6	
PA_bu-vb_pj4:6.1.10	bhaṇitassa hoti musā mayā bhaṇitanti.	6	
PA_bu-vb_pj4:6.1.11	Catūhākārehi … pañcahākārehi … chahākārehi … sattahākārehi yo te vihāre vasi so bhikkhu paṭhamaṁ jhānaṁ samāpajji …	6	
PA_bu-vb_pj4:6.1.12	samāpajjati …	6	
PA_bu-vb_pj4:6.1.13	samāpanno …	6	
PA_bu-vb_pj4:6.1.14	so bhikkhu paṭhamassa jhānassa lābhī …	6	
PA_bu-vb_pj4:6.1.15	vasī …	6	
PA_bu-vb_pj4:6.1.16	tena bhikkhunā paṭhamaṁ jhānaṁ sacchikatanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.1.17	na paṭivijānantassa āpatti dukkaṭassa—	6	
PA_bu-vb_pj4:6.1.18	pubbevassa hoti musā bhaṇissanti,	6	
PA_bu-vb_pj4:6.1.19	bhaṇantassa hoti musā bhaṇāmīti,	6	
PA_bu-vb_pj4:6.1.20	bhaṇitassa hoti musā mayā bhaṇitanti,	6	
PA_bu-vb_pj4:6.1.21	vinidhāya diṭṭhiṁ,	6	
PA_bu-vb_pj4:6.1.22	vinidhāya khantiṁ,	6	
PA_bu-vb_pj4:6.1.23	vinidhāya ruciṁ,	6	
PA_bu-vb_pj4:6.1.24	vinidhāya bhāvaṁ.	6	
PA_bu-vb_pj4:6.1.25	Tīhākārehi yo te vihāre vasi so bhikkhu dutiyaṁ jhānaṁ …	6	
PA_bu-vb_pj4:6.1.26	tatiyaṁ jhānaṁ …	6	
PA_bu-vb_pj4:6.1.27	catutthaṁ jhānaṁ …	6	
PA_bu-vb_pj4:6.1.28	suññataṁ vimokkhaṁ …	6	
PA_bu-vb_pj4:6.1.29	animittaṁ vimokkhaṁ …	6	
PA_bu-vb_pj4:6.1.30	appaṇihitaṁ vimokkhaṁ …	6	
PA_bu-vb_pj4:6.1.31	suññataṁ samādhiṁ …	6	
PA_bu-vb_pj4:6.1.32	animittaṁ samādhiṁ …	6	
PA_bu-vb_pj4:6.1.33	appaṇihitaṁ samādhiṁ …	6	
PA_bu-vb_pj4:6.1.34	suññataṁ samāpattiṁ …	6	
PA_bu-vb_pj4:6.1.35	animittaṁ samāpattiṁ …	6	
PA_bu-vb_pj4:6.1.36	appaṇihitaṁ samāpattiṁ …	6	
PA_bu-vb_pj4:6.1.37	tisso vijjā …	6	
PA_bu-vb_pj4:6.1.38	cattāro satipaṭṭhāne …	6	
PA_bu-vb_pj4:6.1.39	cattāro sammappadhāne …	6	
PA_bu-vb_pj4:6.1.40	cattāro iddhipāde …	6	
PA_bu-vb_pj4:6.1.41	pañca indriyāni …	6	
PA_bu-vb_pj4:6.1.42	pañca balāni …	6	
PA_bu-vb_pj4:6.1.43	satta bojjhaṅge …	6	
PA_bu-vb_pj4:6.1.44	ariyaṁ aṭṭhaṅgikaṁ maggaṁ …	6	
PA_bu-vb_pj4:6.1.45	sotāpattiphalaṁ …	6	
PA_bu-vb_pj4:6.1.46	sakadāgāmiphalaṁ …	6	
PA_bu-vb_pj4:6.1.47	anāgāmiphalaṁ …	6	
PA_bu-vb_pj4:6.1.48	arahattaṁ samāpajji …	6	
PA_bu-vb_pj4:6.1.49	samāpajjati …	6	
PA_bu-vb_pj4:6.1.50	samāpanno …	6	
PA_bu-vb_pj4:6.1.51	so bhikkhu arahattassa lābhī …	6	
PA_bu-vb_pj4:6.1.52	vasī …	6	
PA_bu-vb_pj4:6.1.53	tena bhikkhunā arahattaṁ sacchikatanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.1.54	na paṭivijānantassa āpatti dukkaṭassa.	6	
PA_bu-vb_pj4:6.1.55	Tīhākārehi yo te vihāre vasi, tassa bhikkhuno rāgo catto …	6	
PA_bu-vb_pj4:6.1.56	doso catto …	6	
PA_bu-vb_pj4:6.1.57	moho catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.1.58	na paṭivijānantassa āpatti dukkaṭassa.	6	
PA_bu-vb_pj4:6.1.59	Tīhākārehi …pe… sattahākārehi yo te vihāre vasi, tassa bhikkhuno rāgā cittaṁ vinīvaraṇaṁ …	6	
PA_bu-vb_pj4:6.1.60	dosā cittaṁ vinīvaraṇaṁ …	6	
PA_bu-vb_pj4:6.1.61	mohā cittaṁ vinīvaraṇanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.1.62	na paṭivijānantassa āpatti dukkaṭassa—	6	
PA_bu-vb_pj4:6.1.63	pubbevassa hoti musā bhaṇissanti,	6	
PA_bu-vb_pj4:6.1.64	bhaṇantassa hoti musā bhaṇāmīti,	6	
PA_bu-vb_pj4:6.1.65	bhaṇitassa hoti musā mayā bhaṇitanti,	6	
PA_bu-vb_pj4:6.1.66	vinidhāya diṭṭhiṁ,	6	
PA_bu-vb_pj4:6.1.67	vinidhāya khantiṁ,	6	
PA_bu-vb_pj4:6.1.68	vinidhāya ruciṁ,	6	
PA_bu-vb_pj4:6.1.69	vinidhāya bhāvaṁ.	6	
PA_bu-vb_pj4:6.1.70	Tīhākārehi …pe… sattahākārehi yo te vihāre vasi so bhikkhu suññāgāre paṭhamaṁ jhānaṁ …	6	
PA_bu-vb_pj4:6.1.71	dutiyaṁ jhānaṁ …	6	
PA_bu-vb_pj4:6.1.72	tatiyaṁ jhānaṁ …	6	
PA_bu-vb_pj4:6.1.73	catutthaṁ jhānaṁ samāpajji …	6	
PA_bu-vb_pj4:6.1.74	samāpajjati …	6	
PA_bu-vb_pj4:6.1.75	samāpanno …	6	
PA_bu-vb_pj4:6.1.76	so bhikkhu suññāgāre catutthassa jhānassa lābhī …	6	
PA_bu-vb_pj4:6.1.77	vasī …	6	
PA_bu-vb_pj4:6.1.78	tena bhikkhunā suññāgāre catutthaṁ jhānaṁ sacchikatanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.1.79	na paṭivijānantassa āpatti dukkaṭassa—	6	
PA_bu-vb_pj4:6.1.80	pubbevassa hoti musā bhaṇissanti,	6	
PA_bu-vb_pj4:6.1.81	bhaṇantassa hoti musā bhaṇāmīti,	6	
PA_bu-vb_pj4:6.1.82	bhaṇitassa hoti musā mayā bhaṇitanti,	6	
PA_bu-vb_pj4:6.1.83	vinidhāya diṭṭhiṁ,	6	
PA_bu-vb_pj4:6.1.84	vinidhāya khantiṁ,	6	
PA_bu-vb_pj4:6.1.85	vinidhāya ruciṁ,	6	
PA_bu-vb_pj4:6.1.86	vinidhāya bhāvaṁ.	6	
PA_bu-vb_pj4:6.1.87.1	Yathā idaṁ vitthāritaṁ evameva sesānipi vitthāretabbāni.	6	
PA_bu-vb_pj4:6.2.1	Tīhākārehi …pe… sattahākārehi yo te cīvaraṁ paribhuñji …	6	
PA_bu-vb_pj4:6.2.2	yo te piṇḍapātaṁ paribhuñji …	6	
PA_bu-vb_pj4:6.2.3	yo te senāsanaṁ paribhuñji …	6	
PA_bu-vb_pj4:6.2.4	yo te gilānappaccayabhesajjaparikkhāraṁ paribhuñji so bhikkhu suññāgāre catutthaṁ jhānaṁ samāpajji …	6	
PA_bu-vb_pj4:6.2.5	samāpajjati …	6	
PA_bu-vb_pj4:6.2.6	samāpanno …	6	
PA_bu-vb_pj4:6.2.7	so bhikkhu suññāgāre catutthassa jhānassa lābhī …	6	
PA_bu-vb_pj4:6.2.8	vasī …	6	
PA_bu-vb_pj4:6.2.9	tena bhikkhunā suññāgāre catutthaṁ jhānaṁ sacchikatanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.2.10	na paṭivijānantassa āpatti dukkaṭassa …pe…	6	
PA_bu-vb_pj4:6.2.11	vinidhāya bhāvaṁ.	6	
PA_bu-vb_pj4:6.2.12	Tīhākārehi …pe… sattahākārehi yena te vihāro paribhutto …	6	
PA_bu-vb_pj4:6.2.13	yena te cīvaraṁ paribhuttaṁ …	6	
PA_bu-vb_pj4:6.2.14	yena te piṇḍapāto paribhutto …	6	
PA_bu-vb_pj4:6.2.15	yena te senāsanaṁ paribhuttaṁ …	6	
PA_bu-vb_pj4:6.2.16	yena te gilānappaccayabhesajjaparikkhāro paribhutto …	6	
PA_bu-vb_pj4:6.2.17	so bhikkhu suññāgāre catutthaṁ jhānaṁ samāpajji …	6	
PA_bu-vb_pj4:6.2.18	samāpajjati …	6	
PA_bu-vb_pj4:6.2.19	samāpanno …	6	
PA_bu-vb_pj4:6.2.20	so bhikkhu suññāgāre catutthassa jhānassa lābhī …	6	
PA_bu-vb_pj4:6.2.21	vasī …	6	
PA_bu-vb_pj4:6.2.22	tena bhikkhunā suññāgāre catutthaṁ jhānaṁ sacchikatanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.2.23	na paṭivijānantassa āpatti dukkaṭassa …pe…	6	
PA_bu-vb_pj4:6.2.24	vinidhāya bhāvaṁ.	6	
PA_bu-vb_pj4:6.2.25	Tīhākārehi …pe… sattahākārehi yaṁ tvaṁ āgamma vihāraṁ adāsi …	6	
PA_bu-vb_pj4:6.2.26	cīvaraṁ adāsi …	6	
PA_bu-vb_pj4:6.2.27	piṇḍapātaṁ adāsi …	6	
PA_bu-vb_pj4:6.2.28	senāsanaṁ adāsi …	6	
PA_bu-vb_pj4:6.2.29	gilānappaccayabhesajjaparikkhāraṁ adāsi so bhikkhu suññāgāre catutthaṁ jhānaṁ samāpajji …	6	
PA_bu-vb_pj4:6.2.30	samāpajjati …	6	
PA_bu-vb_pj4:6.2.31	samāpanno …	6	
PA_bu-vb_pj4:6.2.32	so bhikkhu suññāgāre catutthassa jhānassa lābhī …	6	
PA_bu-vb_pj4:6.2.33	vasī …	6	
PA_bu-vb_pj4:6.2.34	tena bhikkhunā suññāgāre catutthaṁ jhānaṁ sacchikatanti sampajānamusā bhaṇantassa paṭivijānantassa āpatti thullaccayassa;	6	
PA_bu-vb_pj4:6.2.35	na paṭivijānantassa āpatti dukkaṭassa—	6	
PA_bu-vb_pj4:6.2.36	pubbevassa hoti musā bhaṇissanti,	6	
PA_bu-vb_pj4:6.2.37	bhaṇantassa hoti musā bhaṇāmīti,	6	
PA_bu-vb_pj4:6.2.38	bhaṇitassa hoti musā mayā bhaṇitanti,	6	
PA_bu-vb_pj4:6.2.39	vinidhāya diṭṭhiṁ,	6	
PA_bu-vb_pj4:6.2.40	vinidhāya khantiṁ,	6	
PA_bu-vb_pj4:6.2.41	vinidhāya ruciṁ,	6	
PA_bu-vb_pj4:6.2.42	vinidhāya bhāvaṁ.	6	
PA_bu-vb_pj4:6.2.43	Peyyālapannarasakaṁ niṭṭhitaṁ.	6	
PA_bu-vb_pj4:6.2.44	Paccayappaṭisaṁyuttavārakathā niṭṭhitā.	6	
PA_bu-vb_pj4:6.2.45	Uttarimanussadhammacakkapeyyālaṁ niṭṭhitaṁ.	6	
PA_bu-vb_pj4:7.1	Anāpatti—	7	
PA_bu-vb_pj4:7.2	adhimānena,	7	
PA_bu-vb_pj4:7.3	anullapanādhippāyassa,	7	
PA_bu-vb_pj4:7.4	ummattakassa,	7	
PA_bu-vb_pj4:7.5	khittacittassa,	7	
PA_bu-vb_pj4:7.6	vedanāṭṭassa,	7	
PA_bu-vb_pj4:7.7	ādikammikassāti.	7	
PA_bu-vb_pj4:7.8	4.1. Vinītavatthuuddānagāthā	7	
PA_bu-vb_pj4:7.9	Adhimāne araññamhi,	7	
PA_bu-vb_pj4:7.10	piṇḍopajjhāriyāpatho;	7	
PA_bu-vb_pj4:7.11	Saṁyojanā rahodhammā,	7	
PA_bu-vb_pj4:7.12	vihāro paccupaṭṭhito.	7	
PA_bu-vb_pj4:7.13	Na dukkaraṁ viriyamathopi maccuno,	7	
PA_bu-vb_pj4:7.14	Bhāyāvuso vippaṭisāri sammā;	7	
PA_bu-vb_pj4:7.15	Viriyena yogena ārādhanāya,	7	
PA_bu-vb_pj4:7.16	Atha vedanāya adhivāsanā duve.	7	
PA_bu-vb_pj4:7.17	Brāhmaṇe pañca vatthūni,	7	
PA_bu-vb_pj4:7.18	aññaṁ byākaraṇā tayo;	7	
PA_bu-vb_pj4:7.19	Agārāvaraṇā kāmā,	7	
PA_bu-vb_pj4:7.20	rati cāpi apakkami.	7	
PA_bu-vb_pj4:7.21	Aṭṭhi pesi ubho gāvaghātakā,	7	
PA_bu-vb_pj4:7.22	Piṇḍo sākuṇiko nicchavi orabbhi;	7	
PA_bu-vb_pj4:7.23	Asi ca sūkariko satti māgavi,	7	
PA_bu-vb_pj4:7.24	Usu ca kāraṇiko sūci sārathi.	7	
PA_bu-vb_pj4:7.25	Yo ca sibbīyati sūcako hi so,	7	
PA_bu-vb_pj4:7.26	Aṇḍabhāri ahu gāmakūṭako;	7	
PA_bu-vb_pj4:7.27	Kūpe nimuggo hi so pāradāriko,	7	
PA_bu-vb_pj4:7.28	Gūthakhādī ahu duṭṭhabrāhmaṇo.	7	
PA_bu-vb_pj4:7.29	Nicchavitthī aticārinī ahu,	7	
PA_bu-vb_pj4:7.30	Maṅgulitthī ahu ikkhaṇitthikā;	7	
PA_bu-vb_pj4:7.31	Okilinī hi sapattaṅgārokiri,	7	
PA_bu-vb_pj4:7.32	Sīsacchinno ahu coraghātako.	7	
PA_bu-vb_pj4:7.33	Bhikkhu bhikkhunī sikkhamānā,	7	
PA_bu-vb_pj4:7.34	Sāmaṇero atha sāmaṇerikā;	7	
PA_bu-vb_pj4:7.35	Kassapassa vinayasmiṁ pabbajaṁ,	7	
PA_bu-vb_pj4:7.36	Pāpakammamakariṁsu tāvade.	7	
PA_bu-vb_pj4:7.37	Tapodā rājagahe yuddhaṁ,	7	
PA_bu-vb_pj4:7.38	nāgānogāhanena ca;	7	
PA_bu-vb_pj4:7.39	Sobhito arahaṁ bhikkhu,	7	
PA_bu-vb_pj4:7.40	pañcakappasataṁ sareti.	7	
PA_bu-vb_pj4:8.1.0	4.2. Vinītavatthu	8	
PA_bu-vb_pj4:8.1.1	Tena kho pana samayena aññataro bhikkhu adhimānena aññaṁ byākāsi.	8	
PA_bu-vb_pj4:8.1.2	Tassa kukkuccaṁ ahosi—	8	
PA_bu-vb_pj4:8.1.3	“bhagavatā sikkhāpadaṁ paññattaṁ.	8	
PA_bu-vb_pj4:8.1.4	Kacci nu kho ahaṁ pārājikaṁ āpattiṁ āpanno”ti?	8	
PA_bu-vb_pj4:8.1.5	Bhagavato etamatthaṁ ārocesi.	8	
PA_bu-vb_pj4:8.1.6	“Anāpatti, bhikkhu, adhimānenā”ti.	8	
PA_bu-vb_pj4:8.2.1	Tena kho pana samayena aññataro bhikkhu paṇidhāya araññe viharati—	8	
PA_bu-vb_pj4:8.2.2	“evaṁ maṁ jano sambhāvessatī”ti.	8	
PA_bu-vb_pj4:8.2.3	Taṁ jano sambhāvesi.	8	
PA_bu-vb_pj4:8.2.4	Tassa kukkuccaṁ ahosi …pe…	8	
PA_bu-vb_pj4:8.2.5	“anāpatti, bhikkhu, pārājikassa.	8	
PA_bu-vb_pj4:8.2.6	Na ca, bhikkhave, paṇidhāya araññe vatthabbaṁ. Yo vaseyya, āpatti dukkaṭassā”ti.	8	
PA_bu-vb_pj4:8.2.7	Tena kho pana samayena aññataro bhikkhu paṇidhāya piṇḍāya carati—	8	
PA_bu-vb_pj4:8.2.8	“evaṁ maṁ jano sambhāvessatī”ti.	8	
PA_bu-vb_pj4:8.2.9	Taṁ jano sambhāvesi.	8	
PA_bu-vb_pj4:8.2.10	Tassa kukkuccaṁ ahosi …pe…	8	
PA_bu-vb_pj4:8.2.11	“anāpatti, bhikkhu, pārājikassa.	8	
PA_bu-vb_pj4:8.2.12	Na ca, bhikkhave, paṇidhāya piṇḍāya caritabbaṁ. Yo careyya, āpatti dukkaṭassā”ti.	8	
PA_bu-vb_pj4:8.3.1	Tena kho pana samayena aññataro bhikkhu aññataraṁ bhikkhuṁ etadavoca—	8	
PA_bu-vb_pj4:8.3.2	“ye, āvuso, amhākaṁ upajjhāyassa saddhivihārikā sabbeva arahanto”ti.	8	
PA_bu-vb_pj4:8.3.3	Tassa kukkuccaṁ ahosi …pe…	8	
PA_bu-vb_pj4:8.3.4	“kiṁcitto tvaṁ, bhikkhū”ti?	8	
PA_bu-vb_pj4:8.3.5	“Ullapanādhippāyo ahaṁ, bhagavā”ti.	8	
PA_bu-vb_pj4:8.3.6	“Anāpatti, bhikkhu, pārājikassa;	8	
PA_bu-vb_pj4:8.3.7	āpatti thullaccayassā”ti.	8	
PA_bu-vb_pj4:8.3.8	Tena kho pana samayena aññataro bhikkhu aññataraṁ bhikkhuṁ etadavoca—	8	
PA_bu-vb_pj4:8.3.9	“ye, āvuso, amhākaṁ upajjhāyassa antevāsikā sabbeva mahiddhikā mahānubhāvā”ti.	8	
PA_bu-vb_pj4:8.3.10	Tassa kukkuccaṁ ahosi …pe…	8	
PA_bu-vb_pj4:8.3.11	“kiṁcitto tvaṁ, bhikkhū”ti?	8	
PA_bu-vb_pj4:8.3.12	“Ullapanādhippāyo ahaṁ, bhagavā”ti.	8	
PA_bu-vb_pj4:8.3.13	“Anāpatti, bhikkhu, pārājikassa;	8	
PA_bu-vb_pj4:8.3.14	āpatti thullaccayassā”ti.	8	
PA_bu-vb_pj4:8.4.1	Tena kho pana samayena aññataro bhikkhu paṇidhāya caṅkamati …	8	
PA_bu-vb_pj4:8.4.2	paṇidhāya tiṭṭhati …	8	
PA_bu-vb_pj4:8.4.3	paṇidhāya nisīdati …	8	
PA_bu-vb_pj4:8.4.4	paṇidhāya seyyaṁ kappeti—	8	
PA_bu-vb_pj4:8.4.5	“evaṁ maṁ jano sambhāvessatī”ti.	8	
PA_bu-vb_pj4:8.4.6	Taṁ jano sambhāvesi.	8	
PA_bu-vb_pj4:8.4.7	Tassa kukkuccaṁ ahosi …pe…	8	
PA_bu-vb_pj4:8.4.8	“anāpatti, bhikkhu, pārājikassa.	8	
PA_bu-vb_pj4:8.4.9	Na ca, bhikkhave, paṇidhāya seyyā kappetabbā.	8	
PA_bu-vb_pj4:8.4.10	Yo kappeyya, āpatti dukkaṭassā”ti.	8	
PA_bu-vb_pj4:8.5.1	Tena kho pana samayena aññataro bhikkhu aññatarassa bhikkhuno uttarimanussadhammaṁ ullapati.	8	
PA_bu-vb_pj4:8.5.2	Sopi evamāha—“mayhampi, āvuso, saṁyojanā pahīnā”ti.	8	
PA_bu-vb_pj4:8.5.3	Tassa kukkuccaṁ ahosi …pe…	8	
PA_bu-vb_pj4:8.5.4	“āpattiṁ tvaṁ, bhikkhu, āpanno pārājikan”ti.	8	
PA_bu-vb_pj4:8.6.1	Tena kho pana samayena aññataro bhikkhu rahogato uttarimanussadhammaṁ ullapati.	8	
PA_bu-vb_pj4:8.6.2	Paracittavidū bhikkhu taṁ bhikkhuṁ apasādesi—	8	
PA_bu-vb_pj4:8.6.3	“mā, āvuso, evarūpaṁ abhaṇi.	8	
PA_bu-vb_pj4:8.6.4	Nattheso tuyhan”ti.	8	
PA_bu-vb_pj4:8.6.5	Tassa kukkuccaṁ ahosi …pe…	8	
PA_bu-vb_pj4:8.6.6	“anāpatti, bhikkhu, pārājikassa;	8	
PA_bu-vb_pj4:8.6.7	āpatti dukkaṭassā”ti.	8	
PA_bu-vb_pj4:8.6.8	Tena kho pana samayena aññataro bhikkhu rahogato uttarimanussadhammaṁ ullapati.	8	
PA_bu-vb_pj4:8.6.9	Devatā taṁ bhikkhuṁ apasādesi—	8	
PA_bu-vb_pj4:8.6.10	“mā, bhante, evarūpaṁ abhaṇi.	8	
PA_bu-vb_pj4:8.6.11	Nattheso tuyhan”ti.	8	
PA_bu-vb_pj4:8.6.12	Tassa kukkuccaṁ ahosi …pe…	8	
PA_bu-vb_pj4:8.6.13	“anāpatti, bhikkhu, pārājikassa;	8	
PA_bu-vb_pj4:8.6.14	āpatti dukkaṭassā”ti.	8	
PA_bu-vb_pj4:8.7.1	Tena kho pana samayena aññataro bhikkhu aññataraṁ upāsakaṁ etadavoca—	8	
PA_bu-vb_pj4:8.7.2	“yo, āvuso, tuyhaṁ vihāre vasati so bhikkhu arahā”ti.	8	
PA_bu-vb_pj4:8.7.3	So ca tassa vihāre vasati.	8	
PA_bu-vb_pj4:8.7.4	Tassa kukkuccaṁ ahosi …pe…	8	
PA_bu-vb_pj4:8.7.5	“kiṁcitto tvaṁ, bhikkhū”ti?	8	
PA_bu-vb_pj4:8.7.6	“Ullapanādhippāyo ahaṁ, bhagavā”ti.	8	
PA_bu-vb_pj4:8.7.7	“Anāpatti, bhikkhu, pārājikassa;	8	
PA_bu-vb_pj4:8.7.8	āpatti thullaccayassā”ti.	8	
PA_bu-vb_pj4:8.7.9	Tena kho pana samayena aññataro bhikkhu aññataraṁ upāsakaṁ etadavoca—	8	
PA_bu-vb_pj4:8.7.10	“yaṁ tvaṁ, āvuso, upaṭṭhesi cīvarapiṇḍapātasenāsanagilānappaccayabhesajjaparikkhārena so bhikkhu arahā”ti.	8	
PA_bu-vb_pj4:8.7.11	So ca taṁ upaṭṭheti cīvarapiṇḍapātasenāsanagilānappaccayabhesajjaparikkhārena.	8	
PA_bu-vb_pj4:8.7.12	Tassa kukkuccaṁ ahosi …pe…	8	
PA_bu-vb_pj4:8.7.13	“kiṁcitto tvaṁ, bhikkhū”ti?	8	
PA_bu-vb_pj4:8.7.14	“Ullapanādhippāyo ahaṁ, bhagavā”ti.	8	
PA_bu-vb_pj4:8.7.15	“Anāpatti, bhikkhu, pārājikassa;	8	
PA_bu-vb_pj4:8.7.16	āpatti thullaccayassā”ti.	8	
PA_bu-vb_pj4:8.8.1	Tena kho pana samayena aññataro bhikkhu gilāno hoti.	8	
PA_bu-vb_pj4:8.8.2	Taṁ bhikkhū etadavocuṁ—	8	
PA_bu-vb_pj4:8.8.3	“atthāyasmato uttarimanussadhammo”ti?	8	
PA_bu-vb_pj4:8.8.4	“Nāvuso, dukkaraṁ aññaṁ byākātun”ti.	8	
PA_bu-vb_pj4:8.8.5	Tassa kukkuccaṁ ahosi—	8	
PA_bu-vb_pj4:8.8.6	“ye kho te bhagavato sāvakā te evaṁ vadeyyuṁ.	8	
PA_bu-vb_pj4:8.8.7	Ahañcamhi na bhagavato sāvako.	8	
PA_bu-vb_pj4:8.8.8	Kacci nu kho ahaṁ pārājikaṁ āpattiṁ āpanno”ti?	8	
PA_bu-vb_pj4:8.8.9	Bhagavato etamatthaṁ ārocesi.	8	
PA_bu-vb_pj4:8.8.10	“Kiṁcitto tvaṁ, bhikkhū”ti?	8	
PA_bu-vb_pj4:8.8.11	“Anullapanādhippāyo ahaṁ, bhagavā”ti.	8	
PA_bu-vb_pj4:8.8.12	“Anāpatti, bhikkhu, anullapanādhippāyassā”ti.	8	
PA_bu-vb_pj4:8.9.1	Tena kho pana samayena aññataro bhikkhu gilāno hoti.	8	
PA_bu-vb_pj4:8.9.2	Taṁ bhikkhū etadavocuṁ—	8	
PA_bu-vb_pj4:8.9.3	“atthāyasmato uttarimanussadhammo”ti?	8	
PA_bu-vb_pj4:8.9.4	“Ārādhanīyo kho, āvuso, dhammo āraddhavīriyenā”ti.	8	
PA_bu-vb_pj4:8.9.5	Tassa kukkuccaṁ ahosi …pe…	8	
PA_bu-vb_pj4:8.9.6	“anāpatti, bhikkhu, anullapanādhippāyassā”ti.	8	
PA_bu-vb_pj4:8.9.7	Tena kho pana samayena aññataro bhikkhu gilāno hoti.	8	
PA_bu-vb_pj4:8.9.8	Taṁ bhikkhū etadavocuṁ—	8	
PA_bu-vb_pj4:8.9.9	“mā kho, āvuso, bhāyī”ti.	8	
PA_bu-vb_pj4:8.9.10	“Nāhaṁ, āvuso, maccuno bhāyāmī”ti.	8	
PA_bu-vb_pj4:8.9.11	Tassa kukkuccaṁ ahosi …pe…	8	
PA_bu-vb_pj4:8.9.12	“anāpatti, bhikkhu, anullapanādhippāyassā”ti.	8	
PA_bu-vb_pj4:8.9.13	Tena kho pana samayena aññataro bhikkhu gilāno hoti.	8	
PA_bu-vb_pj4:8.9.14	Taṁ bhikkhū etadavocuṁ—	8	
PA_bu-vb_pj4:8.9.15	“mā kho, āvuso, bhāyī”ti.	8	
PA_bu-vb_pj4:8.9.16	“Yo nūnāvuso, vippaṭisārī assa so bhāyeyyā”ti.	8	
PA_bu-vb_pj4:8.9.17	Tassa kukkuccaṁ ahosi …pe…	8	
PA_bu-vb_pj4:8.9.18	“anāpatti, bhikkhu, anullapanādhippāyassā”ti.	8	
PA_bu-vb_pj4:8.9.19	Tena kho pana samayena aññataro bhikkhu gilāno hoti.	8	
PA_bu-vb_pj4:8.9.20	Taṁ bhikkhū etadavocuṁ—	8	
PA_bu-vb_pj4:8.9.21	“atthāyasmato uttarimanussadhammo”ti?	8	
PA_bu-vb_pj4:8.9.22	“Ārādhanīyo kho, āvuso, dhammo sammāpayuttenā”ti.	8	
PA_bu-vb_pj4:8.9.23	Tassa kukkuccaṁ ahosi …pe…	8	
PA_bu-vb_pj4:8.9.24	“anāpatti, bhikkhu, anullapanādhippāyassā”ti.	8	
PA_bu-vb_pj4:8.9.25	Tena kho pana samayena aññataro bhikkhu gilāno hoti.	8	
PA_bu-vb_pj4:8.9.26	Taṁ bhikkhū etadavocuṁ—	8	
PA_bu-vb_pj4:8.9.27	“atthāyasmato uttarimanussadhammo”ti?	8	
PA_bu-vb_pj4:8.9.28	“Ārādhanīyo kho, āvuso, dhammo āraddhavīriyenā”ti.	8	
PA_bu-vb_pj4:8.9.29	Tassa kukkuccaṁ ahosi …pe…	8	
PA_bu-vb_pj4:8.9.30	“anāpatti, bhikkhu, anullapanādhippāyassā”ti.	8	
PA_bu-vb_pj4:8.9.31	Tena kho pana samayena aññataro bhikkhu gilāno hoti.	8	
PA_bu-vb_pj4:8.9.32	Taṁ bhikkhū etadavocuṁ—	8	
PA_bu-vb_pj4:8.9.33	“atthāyasmato uttarimanussadhammo”ti?	8	
PA_bu-vb_pj4:8.9.34	“Ārādhanīyo kho, āvuso, dhammo yuttayogenā”ti.	8	
PA_bu-vb_pj4:8.9.35	Tassa kukkuccaṁ ahosi …pe…	8	
PA_bu-vb_pj4:8.9.36	“anāpatti, bhikkhu, anullapanādhippāyassā”ti.	8	
PA_bu-vb_pj4:8.10.1	Tena kho pana samayena aññataro bhikkhu gilāno hoti.	8	
PA_bu-vb_pj4:8.10.2	Taṁ bhikkhū etadavocuṁ—	8	
PA_bu-vb_pj4:8.10.3	“kaccāvuso, khamanīyaṁ, kacci yāpanīyan”ti?	8	
PA_bu-vb_pj4:8.10.4	“Nāvuso, sakkā yena vā tena vā adhivāsetun”ti.	8	
PA_bu-vb_pj4:8.10.5	Tassa kukkuccaṁ ahosi …pe…	8	
PA_bu-vb_pj4:8.10.6	“anāpatti, bhikkhu, anullapanādhippāyassā”ti.	8	
PA_bu-vb_pj4:8.10.7	Tena kho pana samayena aññataro bhikkhu gilāno hoti.	8	
PA_bu-vb_pj4:8.10.8	Taṁ bhikkhū etadavocuṁ—	8	
PA_bu-vb_pj4:8.10.9	“kaccāvuso, khamanīyaṁ, kacci yāpanīyan”ti?	8	
PA_bu-vb_pj4:8.10.10	“Nāvuso, sakkā puthujjanena adhivāsetun”ti.	8	
PA_bu-vb_pj4:8.10.11	Tassa kukkuccaṁ ahosi …pe…	8	
PA_bu-vb_pj4:8.10.12	“kiṁcitto tvaṁ, bhikkhū”ti?	8	
PA_bu-vb_pj4:8.10.13	“Ullapanādhippāyo ahaṁ, bhagavā”ti.	8	
PA_bu-vb_pj4:8.10.14	“Anāpatti, bhikkhu, pārājikassa;	8	
PA_bu-vb_pj4:8.10.15	āpatti thullaccayassā”ti.	8	
PA_bu-vb_pj4:8.11.1	Tena kho pana samayena aññataro brāhmaṇo bhikkhū nimantetvā etadavoca—	8	
PA_bu-vb_pj4:8.11.2	“āyantu bhonto arahanto”ti.	8	
PA_bu-vb_pj4:8.11.3	Tesaṁ kukkuccaṁ ahosi—	8	
PA_bu-vb_pj4:8.11.4	“mayañcamha na arahanto.	8	
PA_bu-vb_pj4:8.11.5	Ayañca brāhmaṇo amhe arahantavādena samudācarati.	8	
PA_bu-vb_pj4:8.11.6	Kathaṁ nu kho amhehi paṭipajjitabban”ti?	8	
PA_bu-vb_pj4:8.11.7	Bhagavato etamatthaṁ ārocesuṁ.	8	
PA_bu-vb_pj4:8.11.8	“Anāpatti, bhikkhave, pasādabhaññe”ti.	8	
PA_bu-vb_pj4:8.11.9	Tena kho pana samayena aññataro brāhmaṇo bhikkhū nimantetvā etadavoca—	8	
PA_bu-vb_pj4:8.11.10	“nisīdantu bhonto arahanto”ti …	8	
PA_bu-vb_pj4:8.11.11	“bhuñjantu bhonto arahanto”ti …	8	
PA_bu-vb_pj4:8.11.12	“tappentu bhonto arahanto”ti …	8	
PA_bu-vb_pj4:8.11.13	“gacchantu, bhonto arahanto”ti.	8	
PA_bu-vb_pj4:8.11.14	Tesaṁ kukkuccaṁ ahosi—	8	
PA_bu-vb_pj4:8.11.15	“mayañcamha na arahanto.	8	
PA_bu-vb_pj4:8.11.16	Ayañca brāhmaṇo amhe arahantavādena samudācarati.	8	
PA_bu-vb_pj4:8.11.17	Kathaṁ nu kho amhehi paṭipajjitabban”ti?	8	
PA_bu-vb_pj4:8.11.18	Bhagavato etamatthaṁ ārocesuṁ.	8	
PA_bu-vb_pj4:8.11.19	“Anāpatti, bhikkhave, pasādabhaññe”ti.	8	
PA_bu-vb_pj4:8.12.1	Tena kho pana samayena aññataro bhikkhu aññatarassa bhikkhuno uttarimanussadhammaṁ ullapati.	8	
PA_bu-vb_pj4:8.12.2	Sopi evamāha—“mayhampi, āvuso, āsavā pahīnā”ti.	8	
PA_bu-vb_pj4:8.12.3	Tassa kukkuccaṁ ahosi …pe…	8	
PA_bu-vb_pj4:8.12.4	“āpattiṁ tvaṁ, bhikkhu, āpanno pārājikan”ti.	8	
PA_bu-vb_pj4:8.12.5	Tena kho pana samayena aññataro bhikkhu aññatarassa bhikkhuno uttarimanussadhammaṁ ullapati.	8	
PA_bu-vb_pj4:8.12.6	Sopi evamāha—“mayhampi, āvuso, ete dhammā saṁvijjantī”ti.	8	
PA_bu-vb_pj4:8.12.7	Tassa kukkuccaṁ ahosi …pe…	8	
PA_bu-vb_pj4:8.12.8	“āpattiṁ tvaṁ, bhikkhu, āpanno pārājikan”ti.	8	
PA_bu-vb_pj4:8.12.9	Tena kho pana samayena aññataro bhikkhu aññatarassa bhikkhuno uttarimanussadhammaṁ ullapati.	8	
PA_bu-vb_pj4:8.12.10	Sopi evamāha—“ahampāvuso, tesu dhammesu sandissāmī”ti.	8	
PA_bu-vb_pj4:8.12.11	Tassa kukkuccaṁ ahosi …pe…	8	
PA_bu-vb_pj4:8.12.12	“āpattiṁ tvaṁ, bhikkhu, āpanno pārājikan”ti.	8	
PA_bu-vb_pj4:8.13.1	Tena kho pana samayena aññataraṁ bhikkhuṁ ñātakā etadavocuṁ—	8	
PA_bu-vb_pj4:8.13.2	“ehi, bhante, agāraṁ ajjhāvasā”ti.	8	
PA_bu-vb_pj4:8.13.3	“Abhabbo kho, āvuso, mādiso agāraṁ ajjhāvasitun”ti.	8	
PA_bu-vb_pj4:8.13.4	Tassa kukkuccaṁ ahosi …pe…	8	
PA_bu-vb_pj4:8.13.5	“anāpatti, bhikkhu, anullapanādhippāyassā”ti.	8	
PA_bu-vb_pj4:8.13.6	Tena kho pana samayena aññataraṁ bhikkhuṁ ñātakā etadavocuṁ—	8	
PA_bu-vb_pj4:8.13.7	“ehi, bhante, kāme paribhuñjā”ti.	8	
PA_bu-vb_pj4:8.13.8	“Āvaṭā me, āvuso, kāmā”ti.	8	
PA_bu-vb_pj4:8.13.9	Tassa kukkuccaṁ ahosi …pe…	8	
PA_bu-vb_pj4:8.13.10	“anāpatti, bhikkhu, anullapanādhippāyassā”ti.	8	
PA_bu-vb_pj4:8.13.11	Tena kho pana samayena aññataraṁ bhikkhuṁ ñātakā etadavocuṁ—	8	
PA_bu-vb_pj4:8.13.12	“abhiramasi, bhante”ti?	8	
PA_bu-vb_pj4:8.13.13	“Abhirato ahaṁ, āvuso, paramāya abhiratiyā”ti.	8	
PA_bu-vb_pj4:8.13.14	Tassa kukkuccaṁ ahosi.	8	
PA_bu-vb_pj4:8.13.15	“Ye kho te bhagavato sāvakā te evaṁ vadeyyuṁ.	8	
PA_bu-vb_pj4:8.13.16	Ahañcamhi na bhagavato sāvako.	8	
PA_bu-vb_pj4:8.13.17	Kacci nu kho ahaṁ pārājikaṁ āpattiṁ āpanno”ti?	8	
PA_bu-vb_pj4:8.13.18	Bhagavato etamatthaṁ ārocesi.	8	
PA_bu-vb_pj4:8.13.19	“Kiṁcitto tvaṁ, bhikkhū”ti?	8	
PA_bu-vb_pj4:8.13.20	“Anullapanādhippāyo ahaṁ, bhagavā”ti.	8	
PA_bu-vb_pj4:8.13.21	“Anāpatti, bhikkhu, anullapanādhippāyassā”ti.	8	
PA_bu-vb_pj4:8.14.1	Tena kho pana samayena sambahulā bhikkhū katikaṁ katvā aññatarasmiṁ āvāse vassaṁ upagacchiṁsu—	8	
PA_bu-vb_pj4:8.14.2	“yo imamhā āvāsā paṭhamaṁ pakkamissati taṁ mayaṁ arahāti jānissāmā”ti.	8	
PA_bu-vb_pj4:8.14.3	Aññataro bhikkhu—	8	
PA_bu-vb_pj4:8.14.4	“maṁ arahāti jānantū”ti,	8	
PA_bu-vb_pj4:8.14.5	tamhā āvāsā paṭhamaṁ pakkāmi.	8	
PA_bu-vb_pj4:8.14.6	Tassa kukkuccaṁ ahosi …pe…	8	
PA_bu-vb_pj4:8.14.7	“āpattiṁ tvaṁ, bhikkhu, āpanno pārājikan”ti.	8	
PA_bu-vb_pj4:9.1.1	Tena samayena buddho bhagavā rājagahe viharati veḷuvane kalandakanivāpe.	9	
PA_bu-vb_pj4:9.1.2	Tena kho pana samayena āyasmā ca lakkhaṇo āyasmā ca mahāmoggallāno gijjhakūṭe pabbate viharanti.	9	
PA_bu-vb_pj4:9.1.3	Atha kho āyasmā mahāmoggallāno pubbaṇhasamayaṁ nivāsetvā pattacīvaraṁ ādāya yenāyasmā lakkhaṇo tenupasaṅkami; upasaṅkamitvā āyasmantaṁ lakkhaṇaṁ etadavoca—	9	
PA_bu-vb_pj4:9.1.4	“āyāmāvuso lakkhaṇa, rājagahaṁ piṇḍāya pavisissāmā”ti.	9	
PA_bu-vb_pj4:9.1.5	“Evamāvuso”ti kho āyasmā lakkhaṇo āyasmato mahāmoggallānassa paccassosi.	9	
PA_bu-vb_pj4:9.1.6	Atha kho āyasmā mahāmoggallāno gijjhakūṭā pabbatā orohanto aññatarasmiṁ padese sitaṁ pātvākāsi.	9	
PA_bu-vb_pj4:9.1.7	Atha kho āyasmā lakkhaṇo āyasmantaṁ mahāmoggallānaṁ etadavoca—	9	
PA_bu-vb_pj4:9.1.8	“ko nu kho, āvuso moggallāna, hetu ko paccayo sitassa pātukammāyā”ti?	9	
PA_bu-vb_pj4:9.1.9	“Akālo kho, āvuso lakkhaṇa, etassa pañhassa.	9	
PA_bu-vb_pj4:9.1.10	Bhagavato maṁ santike etaṁ pañhaṁ pucchā”ti.	9	
PA_bu-vb_pj4:9.2.1	Atha kho āyasmā ca lakkhaṇo āyasmā ca mahāmoggallāno rājagahe piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu;	9	
PA_bu-vb_pj4:9.2.2	upasaṅkamitvā bhagavantaṁ abhivādetvā ekamantaṁ nisīdiṁsu.	9	
PA_bu-vb_pj4:9.2.3	Ekamantaṁ nisinno kho āyasmā lakkhaṇo āyasmantaṁ mahāmoggallānaṁ etadavoca—	9	
PA_bu-vb_pj4:9.2.4	“idhāyasmā mahāmoggallāno gijjhakūṭā pabbatā orohanto aññatarasmiṁ padese sitaṁ pātvākāsi.	9	
PA_bu-vb_pj4:9.2.5	Ko nu kho, āvuso moggallāna, hetu ko paccayo sitassa pātukammāyā”ti?	9	
PA_bu-vb_pj4:9.2.6	“Idhāhaṁ, āvuso, gijjhakūṭā pabbatā orohanto addasaṁ aṭṭhikasaṅkhalikaṁ vehāsaṁ gacchantiṁ.	9	
PA_bu-vb_pj4:9.2.7	Tamenaṁ gijjhāpi kākāpi kulalāpi anupatitvā anupatitvā phāsuḷantarikāhi vituḍenti.	9	
PA_bu-vb_pj4:9.2.8	Sā sudaṁ aṭṭassaraṁ karoti.	9	
PA_bu-vb_pj4:9.2.9	Tassa mayhaṁ, āvuso, etadahosi—	9	
PA_bu-vb_pj4:9.2.10	‘acchariyaṁ vata bho, abbhutaṁ vata bho, evarūpopi nāma satto bhavissati.	9	
PA_bu-vb_pj4:9.2.11	Evarūpopi nāma yakkho bhavissati.	9	
PA_bu-vb_pj4:9.2.12	Evarūpopi nāma attabhāvappaṭilābho bhavissatī’”ti.	9	
PA_bu-vb_pj4:9.2.13	Bhikkhū ujjhāyanti khiyyanti vipācenti—	9	
PA_bu-vb_pj4:9.2.14	“uttarimanussadhammaṁ āyasmā mahāmoggallāno ullapatī”ti.	9	
PA_bu-vb_pj4:9.2.15	Atha kho bhagavā bhikkhū āmantesi—	9	
PA_bu-vb_pj4:9.2.16	“cakkhubhūtā vata, bhikkhave, sāvakā viharanti.	9	
PA_bu-vb_pj4:9.2.17	Ñāṇabhūtā vata, bhikkhave, sāvakā viharanti.	9	
PA_bu-vb_pj4:9.2.18	Yatra hi nāma sāvako evarūpaṁ ñassati vā dakkhati vā sakkhiṁ vā karissati.	9	
PA_bu-vb_pj4:9.2.19	Pubbeva me so, bhikkhave, satto diṭṭho ahosi.	9	
PA_bu-vb_pj4:9.2.20	Api cāhaṁ na byākāsiṁ.	9	
PA_bu-vb_pj4:9.2.21	Ahañcetaṁ byākareyyaṁ pare ca me na saddaheyyuṁ.	9	
PA_bu-vb_pj4:9.2.22	Ye me na saddaheyyuṁ tesaṁ taṁ assa dīgharattaṁ ahitāya dukkhāya.	9	
PA_bu-vb_pj4:9.2.23	Eso, bhikkhave, satto imasmiṁyeva rājagahe goghātako ahosi.	9	
PA_bu-vb_pj4:9.2.24_0	So tassa kammassa vipākena bahūni vassāni bahūni vassasatāni bahūni vassasahassāni	9	
PA_bu-vb_pj4:9.2.24_1	bahūni vassasatasahassāni niraye paccitvā tasseva kammassa vipākāvasesena evarūpaṁ	9	
PA_bu-vb_pj4:9.2.24_2	attabhāvappaṭilābhaṁ paṭisaṁvedeti.	9	
PA_bu-vb_pj4:9.2.25	Saccaṁ, bhikkhave, moggallāno āha.	9	
PA_bu-vb_pj4:9.2.26	Anāpatti, bhikkhave, moggallānassā”ti.	9	
PA_bu-vb_pj4:9.3.1	“Idhāhaṁ, āvuso, gijjhakūṭā pabbatā orohanto addasaṁ maṁsapesiṁ vehāsaṁ gacchantiṁ.	9	
PA_bu-vb_pj4:9.3.2	Tamenaṁ gijjhāpi kākāpi kulalāpi anupatitvā anupatitvā vitacchenti vibhajjenti.	9	
PA_bu-vb_pj4:9.3.3	Sā sudaṁ aṭṭassaraṁ karoti …pe…	9	
PA_bu-vb_pj4:9.3.4	eso, bhikkhave, satto imasmiṁyeva rājagahe goghātako ahosi …pe….	9	
PA_bu-vb_pj4:9.3.5	“Idhāhaṁ, āvuso, gijjhakūṭā pabbatā orohanto addasaṁ maṁsapiṇḍaṁ vehāsaṁ gacchantaṁ.	9	
PA_bu-vb_pj4:9.3.6	Tamenaṁ gijjhāpi kākāpi kulalāpi anupatitvā anupatitvā vitacchenti vibhajjenti.	9	
PA_bu-vb_pj4:9.3.7	So sudaṁ aṭṭassaraṁ karoti …pe…	9	
PA_bu-vb_pj4:9.3.8	eso, bhikkhave, satto imasmiṁyeva rājagahe sākuṇiko ahosi …pe….	9	
PA_bu-vb_pj4:9.3.9	“Idhāhaṁ, āvuso, gijjhakūṭā pabbatā orohanto addasaṁ nicchaviṁ purisaṁ vehāsaṁ gacchantaṁ.	9	
PA_bu-vb_pj4:9.3.10	Tamenaṁ gijjhāpi kākāpi kulalāpi anupatitvā anupatitvā vitacchenti vibhajjenti.	9	
PA_bu-vb_pj4:9.3.11	So sudaṁ aṭṭassaraṁ karoti …pe…	9	
PA_bu-vb_pj4:9.3.12	eso, bhikkhave, satto imasmiṁyeva rājagahe orabbhiko ahosi …pe….	9	
PA_bu-vb_pj4:9.3.13	“Idhāhaṁ, āvuso, gijjhakūṭā pabbatā orohanto addasaṁ asilomaṁ purisaṁ vehāsaṁ gacchantaṁ.	9	
PA_bu-vb_pj4:9.3.14	Tassa te asī uppatitvā uppatitvā tasseva kāye nipatanti.	9	
PA_bu-vb_pj4:9.3.15	So sudaṁ aṭṭassaraṁ karoti …pe…	9	
PA_bu-vb_pj4:9.3.16	eso, bhikkhave, satto imasmiṁyeva rājagahe sūkariko ahosi …pe….	9	
PA_bu-vb_pj4:9.3.17	“Idhāhaṁ, āvuso, gijjhakūṭā pabbatā orohanto addasaṁ sattilomaṁ purisaṁ vehāsaṁ gacchantaṁ.	9	
PA_bu-vb_pj4:9.3.18	Tassa tā sattiyo uppatitvā uppatitvā tasseva kāye nipatanti.	9	
PA_bu-vb_pj4:9.3.19	So sudaṁ aṭṭassaraṁ karoti …pe…	9	
PA_bu-vb_pj4:9.3.20	eso, bhikkhave, satto imasmiṁyeva rājagahe māgaviko ahosi …pe….	9	
PA_bu-vb_pj4:9.3.21	“Idhāhaṁ, āvuso, gijjhakūṭā pabbatā orohanto addasaṁ usulomaṁ purisaṁ vehāsaṁ gacchantaṁ.	9	
PA_bu-vb_pj4:9.3.22	Tassa te usū uppatitvā uppatitvā tasseva kāye nipatanti.	9	
PA_bu-vb_pj4:9.3.23	So sudaṁ aṭṭassaraṁ karoti …pe…	9	
PA_bu-vb_pj4:9.3.24	eso, bhikkhave, satto imasmiṁyeva rājagahe kāraṇiko ahosi …pe….	9	
PA_bu-vb_pj4:9.3.25	“Idhāhaṁ, āvuso, gijjhakūṭā pabbatā orohanto addasaṁ sūcilomaṁ purisaṁ vehāsaṁ gacchantaṁ.	9	
PA_bu-vb_pj4:9.3.26	Tassa tā sūciyo uppatitvā uppatitvā tasseva kāye nipatanti.	9	
PA_bu-vb_pj4:9.3.27	So sudaṁ aṭṭassaraṁ karoti …pe…	9	
PA_bu-vb_pj4:9.3.28	eso, bhikkhave, satto imasmiṁyeva rājagahe sārathiko ahosi …pe….	9	
PA_bu-vb_pj4:9.3.29	“Idhāhaṁ, āvuso, gijjhakūṭā pabbatā orohanto addasaṁ sūcilomaṁ purisaṁ vehāsaṁ gacchantaṁ.	9	
PA_bu-vb_pj4:9.3.30	Tassa tā sūciyo sīse pavisitvā mukhato nikkhamanti;	9	
PA_bu-vb_pj4:9.3.31	mukhe pavisitvā urato nikkhamanti;	9	
PA_bu-vb_pj4:9.3.32	ure pavisitvā udarato nikkhamanti;	9	
PA_bu-vb_pj4:9.3.33	udare pavisitvā ūrūhi nikkhamanti;	9	
PA_bu-vb_pj4:9.3.34	ūrūsu pavisitvā jaṅghāhi nikkhamanti;	9	
PA_bu-vb_pj4:9.3.35	jaṅghāsu pavisitvā pādehi nikkhamanti.	9	
PA_bu-vb_pj4:9.3.36	So sudaṁ aṭṭassaraṁ karoti …pe…	9	
PA_bu-vb_pj4:9.3.37	eso, bhikkhave, satto imasmiṁyeva rājagahe sūcako ahosi …pe….	9	
PA_bu-vb_pj4:9.3.38	“Idhāhaṁ, āvuso, gijjhakūṭā pabbatā orohanto addasaṁ kumbhaṇḍaṁ purisaṁ vehāsaṁ gacchantaṁ.	9	
PA_bu-vb_pj4:9.3.39	So gacchantopi teva aṇḍe khandhe āropetvā gacchati,	9	
PA_bu-vb_pj4:9.3.40	nisīdantopi tesveva aṇḍesu nisīdati.	9	
PA_bu-vb_pj4:9.3.41	Tamenaṁ gijjhāpi kākāpi kulalāpi anupatitvā anupatitvā vitacchenti vibhajjenti.	9	
PA_bu-vb_pj4:9.3.42	So sudaṁ aṭṭassaraṁ karoti …pe…	9	
PA_bu-vb_pj4:9.3.43	eso, bhikkhave, satto imasmiṁyeva rājagahe gāmakūṭo ahosi …pe….	9	
PA_bu-vb_pj4:9.3.44	“Idhāhaṁ, āvuso, gijjhakūṭā pabbatā orohanto addasaṁ purisaṁ gūthakūpe sasīsakaṁ nimuggaṁ …pe…	9	
PA_bu-vb_pj4:9.3.45	eso, bhikkhave, satto imasmiṁyeva rājagahe pāradāriko ahosi …pe….	9	
PA_bu-vb_pj4:9.3.46	“Idhāhaṁ, āvuso, gijjhakūṭā pabbatā orohanto addasaṁ purisaṁ gūthakūpe sasīsakaṁ nimuggaṁ ubhohi hatthehi gūthaṁ khādantaṁ …pe…	9	
PA_bu-vb_pj4:9.3.47	eso, bhikkhave, satto imasmiṁyeva rājagahe duṭṭhabrāhmaṇo ahosi.	9	
PA_bu-vb_pj4:9.3.48	So kassapassa sammāsambuddhassa pāvacane bhikkhusaṅghaṁ bhattena nimantetvā doṇiyo gūthassa pūrāpetvā kālaṁ ārocāpetvā etadavoca—	9	
PA_bu-vb_pj4:9.3.49	‘ato, bhonto, yāvadatthaṁ bhuñjantu ceva harantu cā’”ti …pe….	9	
PA_bu-vb_pj4:9.3.50	“Idhāhaṁ, āvuso, gijjhakūṭā pabbatā orohanto addasaṁ nicchaviṁ itthiṁ vehāsaṁ gacchantiṁ.	9	
PA_bu-vb_pj4:9.3.51	Tamenaṁ gijjhāpi kākāpi kulalāpi anupatitvā anupatitvā vitacchenti vibhajjenti.	9	
PA_bu-vb_pj4:9.3.52	Sā sudaṁ aṭṭassaraṁ karoti …pe…	9	
PA_bu-vb_pj4:9.3.53	esā, bhikkhave, itthī imasmiṁyeva rājagahe aticārinī ahosi …pe….	9	
PA_bu-vb_pj4:9.3.54	“Idhāhaṁ, āvuso, gijjhakūṭā pabbatā orohanto addasaṁ itthiṁ duggandhaṁ maṅguliṁ vehāsaṁ gacchantiṁ.	9	
PA_bu-vb_pj4:9.3.55	Tamenaṁ gijjhāpi kākāpi kulalāpi anupatitvā anupatitvā vitacchenti vibhajjenti.	9	
PA_bu-vb_pj4:9.3.56	Sā sudaṁ aṭṭassaraṁ karoti …pe…	9	
PA_bu-vb_pj4:9.3.57	esā, bhikkhave, itthī imasmiṁyeva rājagahe ikkhaṇikā ahosi …pe….	9	
PA_bu-vb_pj4:9.3.58	“Idhāhaṁ, āvuso, gijjhakūṭā pabbatā orohanto addasaṁ itthiṁ uppakkaṁ okiliniṁ okiriniṁ vehāsaṁ gacchantiṁ.	9	
PA_bu-vb_pj4:9.3.59	Sā sudaṁ aṭṭassaraṁ karoti …pe…	9	
PA_bu-vb_pj4:9.3.60	esā, bhikkhave, itthī kāliṅgassa rañño aggamahesī ahosi.	9	
PA_bu-vb_pj4:9.3.61	Sā issāpakatā sapattiṁ aṅgārakaṭāhena okiri …pe….	9	
PA_bu-vb_pj4:9.3.62	“Idhāhaṁ, āvuso, gijjhakūṭā pabbatā orohanto addasaṁ asīsakaṁ kabandhaṁ vehāsaṁ gacchantaṁ.	9	
PA_bu-vb_pj4:9.3.63	Tassa ure akkhīni ceva honti mukhañca.	9	
PA_bu-vb_pj4:9.3.64	Tamenaṁ gijjhāpi kākāpi kulalāpi anupatitvā anupatitvā vitacchenti vibhajjenti.	9	
PA_bu-vb_pj4:9.3.65	So sudaṁ aṭṭassaraṁ karoti …pe…	9	
PA_bu-vb_pj4:9.3.66	eso, bhikkhave, satto imasmiṁyeva rājagahe hāriko nāma coraghātako ahosi …pe….	9	
PA_bu-vb_pj4:9.3.67	“Idhāhaṁ, āvuso, gijjhakūṭā pabbatā orohanto addasaṁ bhikkhuṁ vehāsaṁ gacchantaṁ.	9	
PA_bu-vb_pj4:9.3.68_0	Tassa saṅghāṭipi ādittā sampajjalitā sajotibhūtā, pattopi āditto sampajjalito sajotibhūto,	9	
PA_bu-vb_pj4:9.3.68_1	kāyabandhanampi ādittaṁ sampajjalitaṁ sajotibhūtaṁ, kāyopi āditto sampajjalito sajotibhūto.	9	
PA_bu-vb_pj4:9.3.69	So sudaṁ aṭṭassaraṁ karoti …pe…	9	
PA_bu-vb_pj4:9.3.70	eso, bhikkhave, bhikkhu kassapassa sammāsambuddhassa pāvacane pāpabhikkhu ahosi …pe….	9	
PA_bu-vb_pj4:9.3.71	“Idhāhaṁ, āvuso, gijjhakūṭā pabbatā orohanto addasaṁ bhikkhuniṁ …	9	
PA_bu-vb_pj4:9.3.72	addasaṁ sikkhamānaṁ …	9	
PA_bu-vb_pj4:9.3.73	addasaṁ sāmaṇeraṁ …	9	
PA_bu-vb_pj4:9.3.74	addasaṁ sāmaṇeriṁ vehāsaṁ gacchantiṁ.	9	
PA_bu-vb_pj4:9.3.75_0	Tassā saṅghāṭipi ādittā sampajjalitā sajotibhūtā, pattopi āditto sampajjalito sajotibhūto,	9	
PA_bu-vb_pj4:9.3.75_1	kāyabandhanampi ādittaṁ sampajjalitaṁ sajotibhūtaṁ, kāyopi āditto sampajjalito sajotibhūto.	9	
PA_bu-vb_pj4:9.3.76	Sā sudaṁ aṭṭassaraṁ karoti.	9	
PA_bu-vb_pj4:9.3.77	Tassa mayhaṁ, āvuso, etadahosi—	9	
PA_bu-vb_pj4:9.3.78	‘acchariyaṁ vata bho, abbhutaṁ vata bho, evarūpopi nāma satto bhavissati.	9	
PA_bu-vb_pj4:9.3.79	Evarūpopi nāma yakkho bhavissati.	9	
PA_bu-vb_pj4:9.3.80	Evarūpopi nāma attabhāvappaṭilābho bhavissatī’”ti.	9	
PA_bu-vb_pj4:9.3.81	Bhikkhū ujjhāyanti khiyyanti vipācenti—	9	
PA_bu-vb_pj4:9.3.82	“uttarimanussadhammaṁ āyasmā mahāmoggallāno ullapatī”ti.	9	
PA_bu-vb_pj4:9.3.83	Atha kho bhagavā bhikkhū āmantesi—	9	
PA_bu-vb_pj4:9.3.84	“cakkhubhūtā vata, bhikkhave, sāvakā viharanti.	9	
PA_bu-vb_pj4:9.3.85	Ñāṇabhūtā vata, bhikkhave, sāvakā viharanti.	9	
PA_bu-vb_pj4:9.3.86	Yatra hi nāma sāvako evarūpaṁ ñassati vā dakkhati vā sakkhiṁ vā karissati.	9	
PA_bu-vb_pj4:9.3.87	Pubbeva me sā, bhikkhave, sāmaṇerī diṭṭhā ahosi.	9	
PA_bu-vb_pj4:9.3.88	Api cāhaṁ na byākāsiṁ.	9	
PA_bu-vb_pj4:9.3.89	Ahañcetaṁ byākareyyaṁ pare ca me na saddaheyyuṁ.	9	
PA_bu-vb_pj4:9.3.90	Ye me na saddaheyyuṁ tesaṁ taṁ assa dīgharattaṁ ahitāya dukkhāya.	9	
PA_bu-vb_pj4:9.3.91	Esā, bhikkhave, sāmaṇerī kassapassa sammāsambuddhassa pāvacane pāpasāmaṇerī ahosi.	9	
PA_bu-vb_pj4:9.3.92_0	Sā tassa kammassa vipākena bahūni vassāni bahūni vassasatāni bahūni vassasahassāni	9	
PA_bu-vb_pj4:9.3.92_1	bahūni vassasatasahassāni niraye paccitvā tasseva kammassa vipākāvasesena evarūpaṁ	9	
PA_bu-vb_pj4:9.3.92_2	attabhāvappaṭilābhaṁ paṭisaṁvedeti.	9	
PA_bu-vb_pj4:9.3.93	Saccaṁ, bhikkhave, moggallāno āha.	9	
PA_bu-vb_pj4:9.3.94	Anāpatti, bhikkhave, moggallānassā”ti.	9	
PA_bu-vb_pj4:9.4.1	Atha kho āyasmā mahāmoggallāno bhikkhū āmantesi—	9	
PA_bu-vb_pj4:9.4.2	“yatāyaṁ, āvuso, tapodā sandati so daho acchodako sītodako sātodako setako suppatittho ramaṇīyo pahūtamacchakacchapo cakkamattāni ca padumāni pupphantī”ti.	9	
PA_bu-vb_pj4:9.4.3	Bhikkhū ujjhāyanti khiyyanti vipācenti—	9	
PA_bu-vb_pj4:9.4.4	“kathañhi nāma āyasmā mahāmoggallāno evaṁ vakkhati—	9	
PA_bu-vb_pj4:9.4.5	‘yatāyaṁ, āvuso, tapodā sandati so daho acchodako sītodako sātodako setako suppatittho ramaṇīyo pahūtamacchakacchapo cakkamattāni ca padumāni pupphantī’ti.	9	
PA_bu-vb_pj4:9.4.6	Atha ca panāyaṁ tapodā kuthitā sandati.	9	
PA_bu-vb_pj4:9.4.7	Uttarimanussadhammaṁ āyasmā mahāmoggallāno ullapatī”ti.	9	
PA_bu-vb_pj4:9.4.8	Bhagavato etamatthaṁ ārocesuṁ.	9	
PA_bu-vb_pj4:9.4.9	“Yatāyaṁ, bhikkhave, tapodā sandati so daho acchodako sītodako sātodako setako suppatittho ramaṇīyo pahūtamacchakacchapo cakkamattāni ca padumāni pupphanti.	9	
PA_bu-vb_pj4:9.4.10	Api cāyaṁ, bhikkhave, tapodā dvinnaṁ mahānirayānaṁ antarikāya āgacchati.	9	
PA_bu-vb_pj4:9.4.11	Tenāyaṁ tapodā kuthitā sandati.	9	
PA_bu-vb_pj4:9.4.12	Saccaṁ, bhikkhave, moggallāno āha.	9	
PA_bu-vb_pj4:9.4.13	Anāpatti, bhikkhave, moggallānassā”ti.	9	
PA_bu-vb_pj4:9.5.1	Tena kho pana samayena rājā māgadho seniyo bimbisāro licchavīhi saddhiṁ saṅgāmento pabhaggo ahosi.	9	
PA_bu-vb_pj4:9.5.2	Atha rājā pacchā senaṁ saṅkaḍḍhitvā licchavayo parājesi.	9	
PA_bu-vb_pj4:9.5.3	Saṅgāme ca nandī carati—	9	
PA_bu-vb_pj4:9.5.4	“raññā licchavī pabhaggā”ti.	9	
PA_bu-vb_pj4:9.5.5	Atha kho āyasmā mahāmoggallāno bhikkhū āmantesi—	9	
PA_bu-vb_pj4:9.5.6	“rājā, āvuso, licchavīhi pabhaggo”ti.	9	
PA_bu-vb_pj4:9.5.7	Bhikkhū ujjhāyanti khiyyanti vipācenti—	9	
PA_bu-vb_pj4:9.5.8	“kathañhi nāma āyasmā mahāmoggallāno evaṁ vakkhati—	9	
PA_bu-vb_pj4:9.5.9	‘rājā, āvuso, licchavīhi pabhaggo’ti.	9	
PA_bu-vb_pj4:9.5.10	Saṅgāme ca nandī carati—	9	
PA_bu-vb_pj4:9.5.11	‘raññā licchavī pabhaggā’ti.	9	
PA_bu-vb_pj4:9.5.12	Uttarimanussadhammaṁ āyasmā mahāmoggallāno ullapatī”ti.	9	
PA_bu-vb_pj4:9.5.13	Bhagavato etamatthaṁ ārocesuṁ.	9	
PA_bu-vb_pj4:9.5.14	“Paṭhamaṁ, bhikkhave, rājā licchavīhi pabhaggo.	9	
PA_bu-vb_pj4:9.5.15	Atha rājā pacchā senaṁ saṅkaḍḍhitvā licchavayo parājesi.	9	
PA_bu-vb_pj4:9.5.16	Saccaṁ, bhikkhave, moggallāno āha.	9	
PA_bu-vb_pj4:9.5.17	Anāpatti, bhikkhave, moggallānassā”ti.	9	
PA_bu-vb_pj4:9.6.1	Atha kho āyasmā mahāmoggallāno bhikkhū āmantesi—	9	
PA_bu-vb_pj4:9.6.2	“idhāhaṁ, āvuso, sappinikāya nadiyā tīre āneñjaṁ samādhiṁ samāpanno nāgānaṁ ogayha uttarantānaṁ koñcaṁ karontānaṁ saddaṁ assosin”ti.	9	
PA_bu-vb_pj4:9.6.3	Bhikkhū ujjhāyanti khiyyanti vipācenti—	9	
PA_bu-vb_pj4:9.6.4	“kathañhi nāma āyasmā mahāmoggallāno āneñjaṁ samādhiṁ samāpanno saddaṁ sossati.	9	
PA_bu-vb_pj4:9.6.5	Uttarimanussadhammaṁ āyasmā mahāmoggallāno ullapatī”ti.	9	
PA_bu-vb_pj4:9.6.6	Bhagavato etamatthaṁ ārocesuṁ.	9	
PA_bu-vb_pj4:9.6.7	“Attheso, bhikkhave, samādhi so ca kho aparisuddho.	9	
PA_bu-vb_pj4:9.6.8	Saccaṁ, bhikkhave, moggallāno āha.	9	
PA_bu-vb_pj4:9.6.9	Anāpatti, bhikkhave, moggallānassā”ti.	9	
PA_bu-vb_pj4:9.7.1	Atha kho āyasmā sobhito bhikkhū āmantesi—	9	
PA_bu-vb_pj4:9.7.2	“ahaṁ, āvuso, pañca kappasatāni anussarāmī”ti.	9	
PA_bu-vb_pj4:9.7.3	Bhikkhū ujjhāyanti khiyyanti vipācenti—	9	
PA_bu-vb_pj4:9.7.4	“kathañhi nāma āyasmā sobhito evaṁ vakkhati—	9	
PA_bu-vb_pj4:9.7.5	‘ahaṁ, āvuso, pañca kappasatāni anussarāmī’ti.	9	
PA_bu-vb_pj4:9.7.6	Uttarimanussadhammaṁ āyasmā sobhito ullapatī”ti.	9	
PA_bu-vb_pj4:9.7.7	Bhagavato etamatthaṁ ārocesuṁ.	9	
PA_bu-vb_pj4:9.7.8	“Atthesā, bhikkhave, sobhitassa.	9	
PA_bu-vb_pj4:9.7.9	Sā ca kho ekāyeva jāti.	9	
PA_bu-vb_pj4:9.7.10	Saccaṁ, bhikkhave, sobhito āha.	9	
PA_bu-vb_pj4:9.7.11	Anāpatti, bhikkhave, sobhitassā”ti.	9	
PA_bu-vb_pj4:9.7.12	Catutthapārājikaṁ samattaṁ.	9	
PA_bu-vb_pj4:9.7.13	Uddiṭṭhā kho āyasmanto cattāro pārājikā dhammā,	9	
PA_bu-vb_pj4:9.7.14	yesaṁ bhikkhu aññataraṁ vā aññataraṁ vā āpajjitvā na labhati bhikkhūhi saddhiṁ saṁvāsaṁ,	9	
PA_bu-vb_pj4:9.7.15	yathā pure tathā pacchā, pārājiko hoti asaṁvāso.	9	
PA_bu-vb_pj4:9.7.16	Tatthāyasmante pucchāmi—	9	
PA_bu-vb_pj4:9.7.17	“kaccittha parisuddhā”?	9	
PA_bu-vb_pj4:9.7.18	Dutiyampi pucchāmi—	9	
PA_bu-vb_pj4:9.7.19	“kaccittha parisuddhā”?	9	
PA_bu-vb_pj4:9.7.20	Tatiyampi pucchāmi—	9	
PA_bu-vb_pj4:9.7.21	“kaccittha parisuddhā”?	9	
PA_bu-vb_pj4:9.7.22	Parisuddhetthāyasmanto, tasmā tuṇhī,	9	
PA_bu-vb_pj4:9.7.23	evametaṁ dhārayāmīti.	9	
PA_bu-vb_pj4:9.7.24	Pārājikaṁ niṭṭhitaṁ.	9	
PA_bu-vb_pj4:9.7.25	Tassuddānaṁ	9	
PA_bu-vb_pj4:9.7.26	Methunādinnādānañca,	9	
PA_bu-vb_pj4:9.7.27	manussaviggahuttari;	9	
PA_bu-vb_pj4:9.7.28	Pārājikāni cattāri,	9	
PA_bu-vb_pj4:9.7.29	chejjavatthū asaṁsayāti.	9	
PA_bu-vb_pj4:9.7.30	Pārājikakaṇḍaṁ niṭṭhitaṁ.	9	
