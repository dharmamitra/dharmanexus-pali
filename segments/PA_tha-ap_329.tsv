segmentnr	original	folio	analyzed
PA_tha-ap_329:0.1	Therāpadāna	0	
PA_tha-ap_329:0.2	Umāpupphiyavagga	0	
PA_tha-ap_329:0.3	7. Nigguṇḍipupphiyattheraapadāna	0	
PA_tha-ap_329:1.1	“Yadā devo devakāyā,	1	
PA_tha-ap_329:1.2	cavate āyusaṅkhayā;	1	
PA_tha-ap_329:1.3	Tayo saddā niccharanti,	1	
PA_tha-ap_329:1.4	devānaṁ anumodataṁ.	1	
PA_tha-ap_329:2.1	‘Ito bho sugatiṁ gaccha,	2	
PA_tha-ap_329:2.2	manussānaṁ sahabyataṁ;	2	
PA_tha-ap_329:2.3	Manussabhūto saddhamme,	2	
PA_tha-ap_329:2.4	labha saddhaṁ anuttaraṁ.	2	
PA_tha-ap_329:3.1	Sā te saddhā niviṭṭhāssa,	3	
PA_tha-ap_329:3.2	mūlajātā patiṭṭhitā;	3	
PA_tha-ap_329:3.3	Yāvajīvaṁ asaṁhīrā,	3	
PA_tha-ap_329:3.4	saddhamme suppavedite.	3	
PA_tha-ap_329:4.1	Kāyena kusalaṁ katvā,	4	
PA_tha-ap_329:4.2	vācāya kusalaṁ bahuṁ;	4	
PA_tha-ap_329:4.3	Manasā kusalaṁ katvā,	4	
PA_tha-ap_329:4.4	abyāpajjaṁ nirūpadhiṁ.	4	
PA_tha-ap_329:5.1	Tato opadhikaṁ puññaṁ,	5	
PA_tha-ap_329:5.2	katvā dānena taṁ bahuṁ;	5	
PA_tha-ap_329:5.3	Aññepi macce saddhamme,	5	
PA_tha-ap_329:5.4	brahmacariye nivesaya’.	5	
PA_tha-ap_329:6.1	Imāya anukampāya,	6	
PA_tha-ap_329:6.2	devādevaṁ yadā vidū;	6	
PA_tha-ap_329:6.3	Cavantaṁ anumodanti,	6	
PA_tha-ap_329:6.4	ehi deva punappunaṁ.	6	
PA_tha-ap_329:7.1	‘Saṁvego me tadā āsi,	7	
PA_tha-ap_329:7.2	devasaṅghe samāgate;	7	
PA_tha-ap_329:7.3	Kaṁsu nāma ahaṁ yoniṁ,	7	
PA_tha-ap_329:7.4	gamissāmi ito cuto’.	7	
PA_tha-ap_329:8.1	Mama saṁvegamaññāya,	8	
PA_tha-ap_329:8.2	samaṇo bhāvitindriyo;	8	
PA_tha-ap_329:8.3	Mamuddharitukāmo so,	8	
PA_tha-ap_329:8.4	āgacchi mama santikaṁ.	8	
PA_tha-ap_329:9.1	Sumano nāma nāmena,	9	
PA_tha-ap_329:9.2	padumuttarasāvako;	9	
PA_tha-ap_329:9.3	Atthadhammānusāsitvā,	9	
PA_tha-ap_329:9.4	saṁvejesi mamaṁ tadā.	9	
PA_tha-ap_329:10.1	Dvādasamaṁ bhāṇavāraṁ.	10	
PA_tha-ap_329:11.1	Tassāhaṁ vacanaṁ sutvā,	11	
PA_tha-ap_329:11.2	buddhe cittaṁ pasādayiṁ;	11	
PA_tha-ap_329:11.3	Taṁ dhīraṁ abhivādetvā,	11	
PA_tha-ap_329:11.4	tattha kālaṅkato ahaṁ.	11	
PA_tha-ap_329:12.1	Upapajjiṁ sa tattheva,	12	
PA_tha-ap_329:12.2	sukkamūlena codito;	12	
PA_tha-ap_329:12.3	Vasanto mātukucchimhi,	12	
PA_tha-ap_329:12.4	puna dhāreti mātuyā.	12	
PA_tha-ap_329:13.1	Tamhā kāyā cavitvāna,	13	
PA_tha-ap_329:13.2	tidase upapajjahaṁ;	13	
PA_tha-ap_329:13.3	Etthantare na passāmi,	13	
PA_tha-ap_329:13.4	domanassamahaṁ tadā.	13	
PA_tha-ap_329:14.1	Tāvatiṁsā cavitvāna,	14	
PA_tha-ap_329:14.2	mātukucchiṁ samokkamiṁ;	14	
PA_tha-ap_329:14.3	Nikkhamitvāna kucchimhā,	14	
PA_tha-ap_329:14.4	kaṇhasukkaṁ ajānahaṁ.	14	
PA_tha-ap_329:15.1	Jātiyā sattavassova,	15	
PA_tha-ap_329:15.2	ārāmaṁ pāvisiṁ ahaṁ;	15	
PA_tha-ap_329:15.3	Gotamassa bhagavato,	15	
PA_tha-ap_329:15.4	sakyaputtassa tādino.	15	
PA_tha-ap_329:16.1	Vitthārike pāvacane,	16	
PA_tha-ap_329:16.2	bāhujaññamhi sāsane;	16	
PA_tha-ap_329:16.3	Addasaṁ sāsanakare,	16	
PA_tha-ap_329:16.4	bhikkhavo tattha satthuno.	16	
PA_tha-ap_329:17.1	Sāvatthi nāma nagaraṁ,	17	
PA_tha-ap_329:17.2	rājā tatthāsi kosalo;	17	
PA_tha-ap_329:17.3	Rathena nāgayuttena,	17	
PA_tha-ap_329:17.4	upesi bodhimuttamaṁ.	17	
PA_tha-ap_329:18.1	Tassāhaṁ nāgaṁ disvāna,	18	
PA_tha-ap_329:18.2	pubbakammaṁ anussariṁ;	18	
PA_tha-ap_329:18.3	Añjaliṁ paggahetvāna,	18	
PA_tha-ap_329:18.4	samayaṁ agamāsahaṁ.	18	
PA_tha-ap_329:19.1	Jātiyā sattavassova,	19	
PA_tha-ap_329:19.2	pabbajiṁ anagāriyaṁ;	19	
PA_tha-ap_329:19.3	Yo so buddhaṁ upaṭṭhāsi,	19	
PA_tha-ap_329:19.4	ānando nāma sāvako.	19	
PA_tha-ap_329:20.1	Gatimā dhitimā ceva,	20	
PA_tha-ap_329:20.2	satimā ca bahussuto;	20	
PA_tha-ap_329:20.3	Rañño cittaṁ pasādento,	20	
PA_tha-ap_329:20.4	niyyādesi mahājuti.	20	
PA_tha-ap_329:21.1	Tassāhaṁ dhammaṁ sutvāna,	21	
PA_tha-ap_329:21.2	pubbakammaṁ anussariṁ;	21	
PA_tha-ap_329:21.3	Tattheva ṭhitako santo,	21	
PA_tha-ap_329:21.4	arahattamapāpuṇiṁ.	21	
PA_tha-ap_329:22.1	Ekaṁsaṁ cīvaraṁ katvā,	22	
PA_tha-ap_329:22.2	sire katvāna añjaliṁ;	22	
PA_tha-ap_329:22.3	Sambuddhaṁ abhivādetvā,	22	
PA_tha-ap_329:22.4	imaṁ vācaṁ udīrayiṁ.	22	
PA_tha-ap_329:23.1	‘Padumuttarabuddhassa,	23	
PA_tha-ap_329:23.2	dvipadindassa satthuno;	23	
PA_tha-ap_329:23.3	Nigguṇḍipupphaṁ paggayha,	23	
PA_tha-ap_329:23.4	sīhāsane ṭhapesahaṁ.	23	
PA_tha-ap_329:24.1	Tena kammena dvipadinda,	24	
PA_tha-ap_329:24.2	lokajeṭṭha narāsabha;	24	
PA_tha-ap_329:24.3	Pattomhi acalaṁ ṭhānaṁ,	24	
PA_tha-ap_329:24.4	hitvā jayaparājayaṁ’.	24	
PA_tha-ap_329:25.1	Pañcavīsasahassamhi,	25	
PA_tha-ap_329:25.2	kappānaṁ manujādhipā;	25	
PA_tha-ap_329:25.3	Abbudanirabbudāni,	25	
PA_tha-ap_329:25.4	aṭṭhaṭṭhāsiṁsu khattiyā.	25	
PA_tha-ap_329:26.1	Paṭisambhidā catasso,	26	
PA_tha-ap_329:26.2	…pe…	26	
PA_tha-ap_329:26.3	kataṁ buddhassa sāsanaṁ”.	26	
PA_tha-ap_329:27.1	Itthaṁ sudaṁ āyasmā nigguṇḍipupphiyo thero imā gāthāyo abhāsitthāti.	27	
PA_tha-ap_329:28.1	Nigguṇḍipupphiyattherassāpadānaṁ sattamaṁ.	28	
