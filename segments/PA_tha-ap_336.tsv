segmentnr	original	folio	analyzed
PA_tha-ap_336:0.1	Therāpadāna	0	
PA_tha-ap_336:0.2	Gandhodakavagga	0	
PA_tha-ap_336:0.3	4. Ekadussadāyakattheraapadāna	0	
PA_tha-ap_336:1.1	“Nagare haṁsavatiyā,	1	
PA_tha-ap_336:1.2	ahosiṁ tiṇahārako;	1	
PA_tha-ap_336:1.3	Tiṇahārena jīvāmi,	1	
PA_tha-ap_336:1.4	tena posemi dārake.	1	
PA_tha-ap_336:2.1	Padumuttaro nāma jino,	2	
PA_tha-ap_336:2.2	sabbadhammāna pāragū;	2	
PA_tha-ap_336:2.3	Tamandhakāraṁ nāsetvā,	2	
PA_tha-ap_336:2.4	uppajji lokanāyako.	2	
PA_tha-ap_336:3.1	Sake ghare nisīditvā,	3	
PA_tha-ap_336:3.2	evaṁ cintesahaṁ tadā;	3	
PA_tha-ap_336:3.3	‘Buddho loke samuppanno,	3	
PA_tha-ap_336:3.4	deyyadhammo ca natthi me.	3	
PA_tha-ap_336:4.1	Idaṁ me sāṭakaṁ ekaṁ,	4	
PA_tha-ap_336:4.2	natthi me koci dāyako;	4	
PA_tha-ap_336:4.3	Dukkho nirayasamphasso,	4	
PA_tha-ap_336:4.4	ropayissāmi dakkhiṇaṁ’.	4	
PA_tha-ap_336:5.1	Evāhaṁ cintayitvāna,	5	
PA_tha-ap_336:5.2	sakaṁ cittaṁ pasādayiṁ;	5	
PA_tha-ap_336:5.3	Ekaṁ dussaṁ gahetvāna,	5	
PA_tha-ap_336:5.4	buddhaseṭṭhassadāsahaṁ.	5	
PA_tha-ap_336:6.1	Ekaṁ dussaṁ daditvāna,	6	
PA_tha-ap_336:6.2	ukkuṭṭhiṁ sampavattayiṁ;	6	
PA_tha-ap_336:6.3	Yadi buddho tuvaṁ vīra,	6	
PA_tha-ap_336:6.4	tārehi maṁ mahāmuni.	6	
PA_tha-ap_336:7.1	Padumuttaro lokavidū,	7	
PA_tha-ap_336:7.2	āhutīnaṁ paṭiggaho;	7	
PA_tha-ap_336:7.3	Mama dānaṁ pakittento,	7	
PA_tha-ap_336:7.4	akā me anumodanaṁ.	7	
PA_tha-ap_336:8.1	‘Iminā ekadussena,	8	
PA_tha-ap_336:8.2	cetanāpaṇidhīhi ca;	8	
PA_tha-ap_336:8.3	Kappasatasahassāni,	8	
PA_tha-ap_336:8.4	vinipātaṁ na gacchati.	8	
PA_tha-ap_336:9.1	Chattiṁsakkhattuṁ devindo,	9	
PA_tha-ap_336:9.2	devarajjaṁ karissati;	9	
PA_tha-ap_336:9.3	Tettiṁsakkhattuṁ rājā ca,	9	
PA_tha-ap_336:9.4	cakkavattī bhavissati;	9	
PA_tha-ap_336:9.5	Padesarajjaṁ vipulaṁ,	9	
PA_tha-ap_336:9.6	gaṇanāto asaṅkhiyaṁ.	9	
PA_tha-ap_336:10.1	Devaloke manusse vā,	10	
PA_tha-ap_336:10.2	saṁsaranto tuvaṁ bhave;	10	
PA_tha-ap_336:10.3	Rūpavā guṇasampanno,	10	
PA_tha-ap_336:10.4	anavakkantadehavā;	10	
PA_tha-ap_336:10.5	Akkhobhaṁ amitaṁ dussaṁ,	10	
PA_tha-ap_336:10.6	labhissati yadicchakaṁ’.	10	
PA_tha-ap_336:11.1	Idaṁ vatvāna sambuddho,	11	
PA_tha-ap_336:11.2	jalajuttamanāmako;	11	
PA_tha-ap_336:11.3	Nabhaṁ abbhuggamī dhīro,	11	
PA_tha-ap_336:11.4	haṁsarājāva ambare.	11	
PA_tha-ap_336:12.1	Yaṁ yaṁ yonupapajjāmi,	12	
PA_tha-ap_336:12.2	devattaṁ atha mānusaṁ;	12	
PA_tha-ap_336:12.3	Bhoge me ūnatā natthi,	12	
PA_tha-ap_336:12.4	ekadussassidaṁ phalaṁ.	12	
PA_tha-ap_336:13.1	Paduddhāre paduddhāre,	13	
PA_tha-ap_336:13.2	dussaṁ nibbattate mamaṁ;	13	
PA_tha-ap_336:13.3	Heṭṭhā dussamhi tiṭṭhāmi,	13	
PA_tha-ap_336:13.4	upari chadanaṁ mama.	13	
PA_tha-ap_336:14.1	Cakkavāḷamupādāya,	14	
PA_tha-ap_336:14.2	sakānanaṁ sapabbataṁ;	14	
PA_tha-ap_336:14.3	Icchamāno cahaṁ ajja,	14	
PA_tha-ap_336:14.4	dussehi chādayeyyahaṁ.	14	
PA_tha-ap_336:15.1	Teneva ekadussena,	15	
PA_tha-ap_336:15.2	saṁsaranto bhavābhave;	15	
PA_tha-ap_336:15.3	Suvaṇṇavaṇṇo hutvāna,	15	
PA_tha-ap_336:15.4	saṁsarāmi bhavābhave.	15	
PA_tha-ap_336:16.1	Vipākaṁ ekadussassa,	16	
PA_tha-ap_336:16.2	najjhagaṁ katthacikkhayaṁ;	16	
PA_tha-ap_336:16.3	Ayaṁ me antimā jāti,	16	
PA_tha-ap_336:16.4	vipaccati idhāpi me.	16	
PA_tha-ap_336:17.1	Satasahassito kappe,	17	
PA_tha-ap_336:17.2	yaṁ dussamadadiṁ tadā;	17	
PA_tha-ap_336:17.3	Duggatiṁ nābhijānāmi,	17	
PA_tha-ap_336:17.4	ekadussassidaṁ phalaṁ.	17	
PA_tha-ap_336:18.1	Kilesā jhāpitā mayhaṁ,	18	
PA_tha-ap_336:18.2	bhavā sabbe samūhatā;	18	
PA_tha-ap_336:18.3	Nāgova bandhanaṁ chetvā,	18	
PA_tha-ap_336:18.4	viharāmi anāsavo.	18	
PA_tha-ap_336:19.1	Paṭisambhidā catasso,	19	
PA_tha-ap_336:19.2	…pe…	19	
PA_tha-ap_336:19.3	kataṁ buddhassa sāsanaṁ”.	19	
PA_tha-ap_336:20.1	Itthaṁ sudaṁ āyasmā ekadussadāyako thero imā gāthāyo abhāsitthāti.	20	
PA_tha-ap_336:21.1	Ekadussadāyakattherassāpadānaṁ catutthaṁ.	21	
