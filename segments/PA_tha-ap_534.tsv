segmentnr	original	folio	analyzed
PA_tha-ap_534:0.1	Therāpadāna	0	
PA_tha-ap_534:0.2	Kaccāyanavagga	0	
PA_tha-ap_534:0.3	2. Vakkalittheraapadāna	0	
PA_tha-ap_534:1.1	“Ito satasahassamhi,	1	
PA_tha-ap_534:1.2	kappe uppajji nāyako;	1	
PA_tha-ap_534:1.3	Anomanāmo amito,	1	
PA_tha-ap_534:1.4	nāmena padumuttaro.	1	
PA_tha-ap_534:2.1	Padumākāravadano,	2	
PA_tha-ap_534:2.2	padumāmalasucchavī;	2	
PA_tha-ap_534:2.3	Lokenānupalittova,	2	
PA_tha-ap_534:2.4	toyena padumaṁ yathā.	2	
PA_tha-ap_534:3.1	Vīro padumapattakkho,	3	
PA_tha-ap_534:3.2	kanto ca padumaṁ yathā;	3	
PA_tha-ap_534:3.3	Padumuttaragandhova,	3	
PA_tha-ap_534:3.4	tasmā so padumuttaro.	3	
PA_tha-ap_534:4.1	Lokajeṭṭho ca nimmāno,	4	
PA_tha-ap_534:4.2	andhānaṁ nayanūpamo;	4	
PA_tha-ap_534:4.3	Santaveso guṇanidhi,	4	
PA_tha-ap_534:4.4	karuṇāmatisāgaro.	4	
PA_tha-ap_534:5.1	Sa kadāci mahāvīro,	5	
PA_tha-ap_534:5.2	brahmāsurasuraccito;	5	
PA_tha-ap_534:5.3	Sadevamanujākiṇṇe,	5	
PA_tha-ap_534:5.4	janamajjhe jinuttamo.	5	
PA_tha-ap_534:6.1	Vadanena sugandhena,	6	
PA_tha-ap_534:6.2	madhurena rutena ca;	6	
PA_tha-ap_534:6.3	Rañjayaṁ parisaṁ sabbaṁ,	6	
PA_tha-ap_534:6.4	santhavī sāvakaṁ sakaṁ.	6	
PA_tha-ap_534:7.1	Saddhādhimutto sumati,	7	
PA_tha-ap_534:7.2	mama dassanalālaso;	7	
PA_tha-ap_534:7.3	Natthi etādiso añño,	7	
PA_tha-ap_534:7.4	yathāyaṁ bhikkhu vakkali.	7	
PA_tha-ap_534:8.1	Tadāhaṁ haṁsavatiyaṁ,	8	
PA_tha-ap_534:8.2	nagare brāhmaṇatrajo;	8	
PA_tha-ap_534:8.3	Hutvā sutvā ca taṁ vākyaṁ,	8	
PA_tha-ap_534:8.4	taṁ ṭhānamabhirocayiṁ.	8	
PA_tha-ap_534:9.1	Sasāvakaṁ taṁ vimalaṁ,	9	
PA_tha-ap_534:9.2	nimantetvā tathāgataṁ;	9	
PA_tha-ap_534:9.3	Sattāhaṁ bhojayitvāna,	9	
PA_tha-ap_534:9.4	dussehacchādayiṁ tadā.	9	
PA_tha-ap_534:10.1	Nipacca sirasā tassa,	10	
PA_tha-ap_534:10.2	anantaguṇasāgare;	10	
PA_tha-ap_534:10.3	Nimuggo pītisampuṇṇo,	10	
PA_tha-ap_534:10.4	idaṁ vacanamabraviṁ.	10	
PA_tha-ap_534:11.1	‘Yo so tayā santhavito,	11	
PA_tha-ap_534:11.2	ito sattamake muni;	11	
PA_tha-ap_534:11.3	Bhikkhu saddhāvataṁ aggo,	11	
PA_tha-ap_534:11.4	tādiso homahaṁ mune’.	11	
PA_tha-ap_534:12.1	Evaṁ vutte, mahāvīro,	12	
PA_tha-ap_534:12.2	anāvaraṇadassano;	12	
PA_tha-ap_534:12.3	Imaṁ vākyaṁ udīresi,	12	
PA_tha-ap_534:12.4	parisāya mahāmuni.	12	
PA_tha-ap_534:13.1	‘Passathetaṁ māṇavakaṁ,	13	
PA_tha-ap_534:13.2	pītamaṭṭhanivāsanaṁ;	13	
PA_tha-ap_534:13.3	Hemayaññopacitaṅgaṁ,	13	
PA_tha-ap_534:13.4	jananettamanoharaṁ.	13	
PA_tha-ap_534:14.1	Eso anāgataddhāne,	14	
PA_tha-ap_534:14.2	gotamassa mahesino;	14	
PA_tha-ap_534:14.3	Aggo saddhādhimuttānaṁ,	14	
PA_tha-ap_534:14.4	sāvakoyaṁ bhavissati.	14	
PA_tha-ap_534:15.1	Devabhūto manusso vā,	15	
PA_tha-ap_534:15.2	sabbasantāpavajjito;	15	
PA_tha-ap_534:15.3	Sabbabhogaparibyūḷho,	15	
PA_tha-ap_534:15.4	sukhito saṁsarissati.	15	
PA_tha-ap_534:16.1	Satasahassito kappe,	16	
PA_tha-ap_534:16.2	okkākakulasambhavo;	16	
PA_tha-ap_534:16.3	Gotamo nāma gottena,	16	
PA_tha-ap_534:16.4	satthā loke bhavissati.	16	
PA_tha-ap_534:17.1	Tassa dhammesu dāyādo,	17	
PA_tha-ap_534:17.2	oraso dhammanimmito;	17	
PA_tha-ap_534:17.3	Vakkali nāma nāmena,	17	
PA_tha-ap_534:17.4	hessati satthu sāvako’.	17	
PA_tha-ap_534:18.1	Tena kammavisesena,	18	
PA_tha-ap_534:18.2	cetanāpaṇidhīhi ca;	18	
PA_tha-ap_534:18.3	Jahitvā mānusaṁ dehaṁ,	18	
PA_tha-ap_534:18.4	tāvatiṁsamagacchahaṁ.	18	
PA_tha-ap_534:19.1	Sabbattha sukhito hutvā,	19	
PA_tha-ap_534:19.2	saṁsaranto bhavābhave;	19	
PA_tha-ap_534:19.3	Sāvatthiyaṁ pure jāto,	19	
PA_tha-ap_534:19.4	kule aññatare ahaṁ.	19	
PA_tha-ap_534:20.1	Nonītasukhumālaṁ maṁ,	20	
PA_tha-ap_534:20.2	jātapallavakomalaṁ;	20	
PA_tha-ap_534:20.3	Mandaṁ uttānasayanaṁ,	20	
PA_tha-ap_534:20.4	pisācībhayatajjitā.	20	
PA_tha-ap_534:21.1	Pādamūle mahesissa,	21	
PA_tha-ap_534:21.2	sāyesuṁ dīnamānasā;	21	
PA_tha-ap_534:21.3	‘Imaṁ dadāma te nātha,	21	
PA_tha-ap_534:21.4	saraṇaṁ hohi nāyaka’.	21	
PA_tha-ap_534:22.1	Tadā paṭiggahi so maṁ,	22	
PA_tha-ap_534:22.2	bhītānaṁ saraṇo muni;	22	
PA_tha-ap_534:22.3	Jālinā cakkaṅkitena,	22	
PA_tha-ap_534:22.4	mudukomalapāṇinā.	22	
PA_tha-ap_534:23.1	Tadā pabhuti tenāhaṁ,	23	
PA_tha-ap_534:23.2	arakkheyyena rakkhito;	23	
PA_tha-ap_534:23.3	Sabbaveravinimutto,	23	
PA_tha-ap_534:23.4	sukhena parivuddhito.	23	
PA_tha-ap_534:24.1	Sugatena vinā bhūto,	24	
PA_tha-ap_534:24.2	ukkaṇṭhāmi muhuttakaṁ;	24	
PA_tha-ap_534:24.3	Jātiyā sattavassohaṁ,	24	
PA_tha-ap_534:24.4	pabbajiṁ anagāriyaṁ.	24	
PA_tha-ap_534:25.1	Sabbapāramisambhūtaṁ,	25	
PA_tha-ap_534:25.2	nīlakkhinayanaṁ varaṁ;	25	
PA_tha-ap_534:25.3	Rūpaṁ sabbasubhākiṇṇaṁ,	25	
PA_tha-ap_534:25.4	atitto viharāmahaṁ.	25	
PA_tha-ap_534:26.1	Buddharūparatiṁ ñatvā,	26	
PA_tha-ap_534:26.2	tadā ovadi maṁ jino;	26	
PA_tha-ap_534:26.3	‘Alaṁ vakkali kiṁ rūpe,	26	
PA_tha-ap_534:26.4	ramase bālanandite.	26	
PA_tha-ap_534:27.1	Yo hi passati saddhammaṁ,	27	
PA_tha-ap_534:27.2	so maṁ passati paṇḍito;	27	
PA_tha-ap_534:27.3	Apassamāno saddhammaṁ,	27	
PA_tha-ap_534:27.4	maṁ passampi na passati.	27	
PA_tha-ap_534:28.1	Anantādīnavo kāyo,	28	
PA_tha-ap_534:28.2	visarukkhasamūpamo;	28	
PA_tha-ap_534:28.3	Āvāso sabbarogānaṁ,	28	
PA_tha-ap_534:28.4	puñjo dukkhassa kevalo.	28	
PA_tha-ap_534:29.1	Nibbindiya tato rūpe,	29	
PA_tha-ap_534:29.2	khandhānaṁ udayabbayaṁ;	29	
PA_tha-ap_534:29.3	Passa upakkilesānaṁ,	29	
PA_tha-ap_534:29.4	sukhenantaṁ gamissasi’.	29	
PA_tha-ap_534:30.1	Evaṁ tenānusiṭṭhohaṁ,	30	
PA_tha-ap_534:30.2	nāyakena hitesinā;	30	
PA_tha-ap_534:30.3	Gijjhakūṭaṁ samāruyha,	30	
PA_tha-ap_534:30.4	jhāyāmi girikandare.	30	
PA_tha-ap_534:31.1	Ṭhito pabbatapādamhi,	31	
PA_tha-ap_534:31.2	assāsayi mahāmuni;	31	
PA_tha-ap_534:31.3	Vakkalīti jino vācaṁ,	31	
PA_tha-ap_534:31.4	taṁ sutvā mudito ahaṁ.	31	
PA_tha-ap_534:32.1	Pakkhandiṁ selapabbhāre,	32	
PA_tha-ap_534:32.2	anekasataporise;	32	
PA_tha-ap_534:32.3	Tadā buddhānubhāvena,	32	
PA_tha-ap_534:32.4	sukheneva mahiṁ gato.	32	
PA_tha-ap_534:33.1	Punopi dhammaṁ deseti,	33	
PA_tha-ap_534:33.2	khandhānaṁ udayabbayaṁ;	33	
PA_tha-ap_534:33.3	Tamahaṁ dhammamaññāya,	33	
PA_tha-ap_534:33.4	arahattamapāpuṇiṁ.	33	
PA_tha-ap_534:34.1	Sumahāparisamajjhe,	34	
PA_tha-ap_534:34.2	tadā maṁ caraṇantago;	34	
PA_tha-ap_534:34.3	Aggaṁ saddhādhimuttānaṁ,	34	
PA_tha-ap_534:34.4	paññapesi mahāmati.	34	
PA_tha-ap_534:35.1	Satasahassito kappe,	35	
PA_tha-ap_534:35.2	yaṁ kammamakariṁ tadā;	35	
PA_tha-ap_534:35.3	Duggatiṁ nābhijānāmi,	35	
PA_tha-ap_534:35.4	buddhapūjāyidaṁ phalaṁ.	35	
PA_tha-ap_534:36.1	Kilesā jhāpitā mayhaṁ,	36	
PA_tha-ap_534:36.2	…pe…	36	
PA_tha-ap_534:36.3	viharāmi anāsavo.	36	
PA_tha-ap_534:37.1	Svāgataṁ vata me āsi,	37	
PA_tha-ap_534:37.2	…pe…	37	
PA_tha-ap_534:37.3	kataṁ buddhassa sāsanaṁ.	37	
PA_tha-ap_534:38.1	Paṭisambhidā catasso,	38	
PA_tha-ap_534:38.2	…pe…	38	
PA_tha-ap_534:38.3	kataṁ buddhassa sāsanaṁ”.	38	
PA_tha-ap_534:39.1	Itthaṁ sudaṁ āyasmā vakkalitthero imā gāthāyo abhāsitthāti.	39	
PA_tha-ap_534:40.1	Vakkalittherassāpadānaṁ dutiyaṁ.	40	
