segmentnr	original	folio	analyzed
PA_sn_6:1.0.1	Saṁyutta Nikāya 6.1	1	
PA_sn_6:1.0.2	1. Paṭhamavagga	1	
PA_sn_6:1.0.3	Brahmāyācanasutta	1	
PA_sn_6:1.1.1	Evaṁ me sutaṁ—	1	
PA_sn_6:1.1.2	ekaṁ samayaṁ bhagavā uruvelāyaṁ viharati najjā nerañjarāya tīre ajapālanigrodhamūle paṭhamābhisambuddho.	1	
PA_sn_6:1.1.3	Atha kho bhagavato rahogatassa paṭisallīnassa evaṁ cetaso parivitakko udapādi:	1	
PA_sn_6:1.1.4	“adhigato kho myāyaṁ dhammo gambhīro duddaso duranubodho santo paṇīto atakkāvacaro nipuṇo paṇḍitavedanīyo.	1	
PA_sn_6:1.1.5	Ālayarāmā kho panāyaṁ pajā ālayaratā ālayasammuditā.	1	
PA_sn_6:1.1.6	Ālayarāmāya kho pana pajāya ālayaratāya ālayasammuditāya duddasaṁ idaṁ ṭhānaṁ yadidaṁ idappaccayatāpaṭiccasamuppādo.	1	
PA_sn_6:1.1.7	Idampi kho ṭhānaṁ duddasaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṁ.	1	
PA_sn_6:1.1.8	Ahañceva kho pana dhammaṁ deseyyaṁ; pare ca me na ājāneyyuṁ; so mamassa kilamatho, sā mamassa vihesā”ti.	1	
PA_sn_6:1.1.9	Apissu bhagavantaṁ imā anacchariyā gāthāyo paṭibhaṁsu pubbe assutapubbā:	1	
PA_sn_6:1.2.1	“Kicchena me adhigataṁ,	1	
PA_sn_6:1.2.2	halaṁ dāni pakāsituṁ;	1	
PA_sn_6:1.2.3	Rāgadosaparetehi,	1	
PA_sn_6:1.2.4	nāyaṁ dhammo susambudho.	1	
PA_sn_6:1.3.1	Paṭisotagāmiṁ nipuṇaṁ,	1	
PA_sn_6:1.3.2	gambhīraṁ duddasaṁ aṇuṁ;	1	
PA_sn_6:1.3.3	Rāgarattā na dakkhanti,	1	
PA_sn_6:1.3.4	tamokhandhena āvuṭā”ti.	1	
PA_sn_6:1.4.1	Itiha bhagavato paṭisañcikkhato appossukkatāya cittaṁ namati, no dhammadesanāya.	1	
PA_sn_6:1.5.1	Atha kho brahmuno sahampatissa bhagavato cetasā cetoparivitakkamaññāya etadahosi:	1	
PA_sn_6:1.5.2	“nassati vata bho loko, vinassati vata bho loko, yatra hi nāma tathāgatassa arahato sammāsambuddhassa appossukkatāya cittaṁ namati, no dhammadesanāyā”ti.	1	
PA_sn_6:1.5.3	Atha kho brahmā sahampati—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—brahmaloke antarahito bhagavato purato pāturahosi.	1	
PA_sn_6:1.5.4	Atha kho brahmā sahampati ekaṁsaṁ uttarāsaṅgaṁ karitvā dakkhiṇajāṇumaṇḍalaṁ pathaviyaṁ nihantvā yena bhagavā tenañjaliṁ paṇāmetvā bhagavantaṁ etadavoca:	1	
PA_sn_6:1.5.5	“desetu, bhante, bhagavā dhammaṁ, desetu sugato dhammaṁ.	1	
PA_sn_6:1.5.6	Santi sattā apparajakkhajātikā, assavanatā dhammassa parihāyanti.	1	
PA_sn_6:1.5.7	Bhavissanti dhammassa aññātāro”ti.	1	
PA_sn_6:1.5.8	Idamavoca brahmā sahampati, idaṁ vatvā athāparaṁ etadavoca:	1	
PA_sn_6:1.6.1	“Pāturahosi magadhesu pubbe,	1	
PA_sn_6:1.6.2	Dhammo asuddho samalehi cintito;	1	
PA_sn_6:1.6.3	Apāpuretaṁ amatassa dvāraṁ,	1	
PA_sn_6:1.6.4	Suṇantu dhammaṁ vimalenānubuddhaṁ.	1	
PA_sn_6:1.7.1	Sele yathā pabbatamuddhaniṭṭhito,	1	
PA_sn_6:1.7.2	Yathāpi passe janataṁ samantato;	1	
PA_sn_6:1.7.3	Tathūpamaṁ dhammamayaṁ sumedha,	1	
PA_sn_6:1.7.4	Pāsādamāruyha samantacakkhu;	1	
PA_sn_6:1.7.5	Sokāvatiṇṇaṁ janatamapetasoko,	1	
PA_sn_6:1.7.6	Avekkhassu jātijarābhibhūtaṁ.	1	
PA_sn_6:1.8.1	Uṭṭhehi vīra vijitasaṅgāma,	1	
PA_sn_6:1.8.2	Satthavāha anaṇa vicara loke;	1	
PA_sn_6:1.8.3	Desassu bhagavā dhammaṁ,	1	
PA_sn_6:1.8.4	Aññātāro bhavissantī”ti.	1	
PA_sn_6:1.9.1	Atha kho bhagavā brahmuno ca ajjhesanaṁ viditvā sattesu ca kāruññataṁ paṭicca buddhacakkhunā lokaṁ volokesi.	1	
PA_sn_6:1.9.2_0	Addasā kho bhagavā buddhacakkhunā lokaṁ volokento satte apparajakkhe mahārajakkhe	1	
PA_sn_6:1.9.2_1	tikkhindriye mudindriye svākāre dvākāre suviññāpaye duviññāpaye, appekacce paralokavajjabhayadassāvine	1	
PA_sn_6:1.9.2_2	viharante, appekacce na paralokavajjabhayadassāvine viharante.	1	
PA_sn_6:1.9.3_0	Seyyathāpi nāma uppaliniyaṁ vā paduminiyaṁ vā puṇḍarīkiniyaṁ vā appekaccāni uppalāni	1	
PA_sn_6:1.9.3_1	vā padumāni vā puṇḍarīkāni vā udake jātāni udake saṁvaḍḍhāni udakānuggatāni anto	1	
PA_sn_6:1.9.3_2	nimuggaposīni, appekaccāni uppalāni vā padumāni vā puṇḍarīkāni vā udake jātāni udake	1	
PA_sn_6:1.9.3_3	saṁvaḍḍhāni samodakaṁ ṭhitāni, appekaccāni uppalāni vā padumāni vā puṇḍarīkāni vā	1	
PA_sn_6:1.9.3_4	udake jātāni udake saṁvaḍḍhāni udakā accuggamma ṭhitāni anupalittāni udakena;	1	
PA_sn_6:1.9.4_0	evameva bhagavā buddhacakkhunā lokaṁ volokento addasa satte apparajakkhe mahārajakkhe	1	
PA_sn_6:1.9.4_1	tikkhindriye mudindriye svākāre dvākāre suviññāpaye duviññāpaye, appekacce paralokavajjabhayadassāvine	1	
PA_sn_6:1.9.4_2	viharante, appekacce na paralokavajjabhayadassāvine viharante.	1	
PA_sn_6:1.9.5	Disvāna brahmānaṁ sahampatiṁ gāthāya paccabhāsi:	1	
PA_sn_6:1.10.1	“Apārutā tesaṁ amatassa dvārā,	1	
PA_sn_6:1.10.2	Ye sotavanto pamuñcantu saddhaṁ;	1	
PA_sn_6:1.10.3	Vihiṁsasaññī paguṇaṁ na bhāsiṁ,	1	
PA_sn_6:1.10.4	Dhammaṁ paṇītaṁ manujesu brahme”ti.	1	
PA_sn_6:1.11.1	Atha kho brahmā sahampati “katāvakāso khomhi bhagavatā dhammadesanāyā”ti bhagavantaṁ abhivādetvā padakkhiṇaṁ katvā tatthevantaradhāyīti.	1	
PA_sn_6:2.0.1	Saṁyutta Nikāya 6.2	2	
PA_sn_6:2.0.2	1. Paṭhamavagga	2	
PA_sn_6:2.0.3	Gāravasutta	2	
PA_sn_6:2.1.1	Evaṁ me sutaṁ—	2	
PA_sn_6:2.1.2	ekaṁ samayaṁ bhagavā uruvelāyaṁ viharati najjā nerañjarāya tīre ajapālanigrodhamūle paṭhamābhisambuddho.	2	
PA_sn_6:2.1.3	Atha kho bhagavato rahogatassa paṭisallīnassa evaṁ cetaso parivitakko udapādi:	2	
PA_sn_6:2.1.4	“dukkhaṁ kho agāravo viharati appatisso, kaṁ nu khvāhaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyan”ti?	2	
PA_sn_6:2.2.1	Atha kho bhagavato etadahosi:	2	
PA_sn_6:2.2.2	“aparipuṇṇassa kho sīlakkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.	2	
PA_sn_6:2.2.3_0	Na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya	2	
PA_sn_6:2.2.3_1	sadevamanussāya attanā sīlasampannataraṁ aññaṁ samaṇaṁ vā brāhmaṇaṁ vā, yamahaṁ sakkatvā	2	
PA_sn_6:2.2.3_2	garuṁ katvā upanissāya vihareyyaṁ.	2	
PA_sn_6:2.3.1	Aparipuṇṇassa kho samādhikkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.	2	
PA_sn_6:2.3.2	Na kho panāhaṁ passāmi sadevake loke …pe… attanā samādhisampannataraṁ aññaṁ samaṇaṁ vā brāhmaṇaṁ vā, yamahaṁ sakkatvā garuṁ katvā upanissāya vihareyyaṁ.	2	
PA_sn_6:2.4.1	Aparipuṇṇassa paññākkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.	2	
PA_sn_6:2.4.2	Na kho panāhaṁ passāmi sadevake …pe… attanā paññāsampannataraṁ aññaṁ samaṇaṁ vā brāhmaṇaṁ vā, yamahaṁ sakkatvā garuṁ katvā upanissāya vihareyyaṁ.	2	
PA_sn_6:2.5.1	Aparipuṇṇassa kho vimuttikkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.	2	
PA_sn_6:2.5.2	Na kho panāhaṁ passāmi sadevake …pe… attanā vimuttisampannataraṁ aññaṁ samaṇaṁ vā brāhmaṇaṁ vā, yamahaṁ sakkatvā garuṁ katvā upanissāya vihareyyaṁ.	2	
PA_sn_6:2.6.1	Aparipuṇṇassa kho vimuttiñāṇadassanakkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.	2	
PA_sn_6:2.6.2_0	Na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya	2	
PA_sn_6:2.6.2_1	sadevamanussāya attanā vimuttiñāṇadassanasampannataraṁ aññaṁ samaṇaṁ vā brāhmaṇaṁ	2	
PA_sn_6:2.6.2_2	vā, yamahaṁ sakkatvā garuṁ katvā upanissāya vihareyyaṁ.	2	
PA_sn_6:2.6.3	Yannūnāhaṁ yvāyaṁ dhammo mayā abhisambuddho tameva dhammaṁ sakkatvā garuṁ katvā upanissāya vihareyyan”ti.	2	
PA_sn_6:2.7.1_0	Atha kho brahmā sahampati bhagavato cetasā cetoparivitakkamaññāya—seyyathāpi nāma	2	
PA_sn_6:2.7.1_1	balavā puriso samiñjitaṁ vā bāhaṁ pasāreyya pasāritaṁ vā bāhaṁ samiñjeyya; evameva—brahmaloke	2	
PA_sn_6:2.7.1_2	antarahito bhagavato purato pāturahosi.	2	
PA_sn_6:2.7.2	Atha kho brahmā sahampati ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:	2	
PA_sn_6:2.7.3	“evametaṁ, bhagavā, evametaṁ, sugata.	2	
PA_sn_6:2.7.4	Yepi te, bhante, ahesuṁ atītamaddhānaṁ arahanto sammāsambuddhā, tepi bhagavanto dhammaññeva sakkatvā garuṁ katvā upanissāya vihariṁsu;	2	
PA_sn_6:2.7.5	yepi te, bhante, bhavissanti anāgatamaddhānaṁ arahanto sammāsambuddhā tepi bhagavanto dhammaññeva sakkatvā garuṁ katvā upanissāya viharissanti.	2	
PA_sn_6:2.7.6	Bhagavāpi, bhante, etarahi arahaṁ sammāsambuddho dhammaññeva sakkatvā garuṁ katvā upanissāya viharatū”ti.	2	
PA_sn_6:2.7.7	Idamavoca brahmā sahampati, idaṁ vatvā athāparaṁ etadavoca:	2	
PA_sn_6:2.8.1	“Ye ca atītā sambuddhā,	2	
PA_sn_6:2.8.2	ye ca buddhā anāgatā;	2	
PA_sn_6:2.8.3	Yo cetarahi sambuddho,	2	
PA_sn_6:2.8.4	bahūnaṁ sokanāsano.	2	
PA_sn_6:2.9.1	Sabbe saddhammagaruno,	2	
PA_sn_6:2.9.2	vihaṁsu viharanti ca;	2	
PA_sn_6:2.9.3	Tathāpi viharissanti,	2	
PA_sn_6:2.9.4	esā buddhāna dhammatā.	2	
PA_sn_6:2.10.1	Tasmā hi attakāmena,	2	
PA_sn_6:2.10.2	mahattamabhikaṅkhatā;	2	
PA_sn_6:2.10.3	Saddhammo garukātabbo,	2	
PA_sn_6:2.10.4	saraṁ buddhāna sāsanan”ti.	2	
PA_sn_6:3.0.1	Saṁyutta Nikāya 6.3	3	
PA_sn_6:3.0.2	1. Paṭhamavagga	3	
PA_sn_6:3.0.3	Brahmadevasutta	3	
PA_sn_6:3.1.1	Evaṁ me sutaṁ—	3	
PA_sn_6:3.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	3	
PA_sn_6:3.1.3	Tena kho pana samayena aññatarissā brāhmaṇiyā brahmadevo nāma putto bhagavato santike agārasmā anagāriyaṁ pabbajito hoti.	3	
PA_sn_6:3.2.1_0	Atha kho āyasmā brahmadevo eko vūpakaṭṭho appamatto ātāpī pahitatto viharanto nacirasseva—yassatthāya	3	
PA_sn_6:3.2.1_1	kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ	3	
PA_sn_6:3.2.1_2	diṭṭheva dhamme sayaṁ abhiññā sacchikatvā upasampajja vihāsi.	3	
PA_sn_6:3.2.2	“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.	3	
PA_sn_6:3.2.3	Aññataro ca panāyasmā brahmadevo arahataṁ ahosi.	3	
PA_sn_6:3.3.1	Atha kho āyasmā brahmadevo pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi.	3	
PA_sn_6:3.3.2	Sāvatthiyaṁ sapadānaṁ piṇḍāya caramāno yena sakamātu nivesanaṁ tenupasaṅkami.	3	
PA_sn_6:3.3.3	Tena kho pana samayena āyasmato brahmadevassa mātā brāhmaṇī brahmuno āhutiṁ niccaṁ paggaṇhāti.	3	
PA_sn_6:3.3.4	Atha kho brahmuno sahampatissa etadahosi:	3	
PA_sn_6:3.3.5	“ayaṁ kho āyasmato brahmadevassa mātā brāhmaṇī brahmuno āhutiṁ niccaṁ paggaṇhāti.	3	
PA_sn_6:3.3.6	Yannūnāhaṁ taṁ upasaṅkamitvā saṁvejeyyan”ti.	3	
PA_sn_6:3.3.7_0	Atha kho brahmā sahampati—seyyathāpi nāma balavā puriso samiñjitaṁ vā bāhaṁ pasāreyya,	3	
PA_sn_6:3.3.7_1	pasāritaṁ vā bāhaṁ samiñjeyya; evameva—brahmaloke antarahito āyasmato brahmadevassa	3	
PA_sn_6:3.3.7_2	mātu nivesane pāturahosi.	3	
PA_sn_6:3.3.8	Atha kho brahmā sahampati vehāsaṁ ṭhito āyasmato brahmadevassa mātaraṁ brāhmaṇiṁ gāthāya ajjhabhāsi:	3	
PA_sn_6:3.4.1	“Dūre ito brāhmaṇi brahmaloko,	3	
PA_sn_6:3.4.2	Yassāhutiṁ paggaṇhāsi niccaṁ;	3	
PA_sn_6:3.4.3	Netādiso brāhmaṇi brahmabhakkho,	3	
PA_sn_6:3.4.4	Kiṁ jappasi brahmapathaṁ ajānaṁ.	3	
PA_sn_6:3.5.1	Eso hi te brāhmaṇi brahmadevo,	3	
PA_sn_6:3.5.2	Nirūpadhiko atidevapatto;	3	
PA_sn_6:3.5.3	Akiñcano bhikkhu anaññaposī,	3	
PA_sn_6:3.5.4	Yo te so piṇḍāya gharaṁ paviṭṭho.	3	
PA_sn_6:3.6.1	Āhuneyyo vedagu bhāvitatto,	3	
PA_sn_6:3.6.2	Narānaṁ devānañca dakkhiṇeyyo;	3	
PA_sn_6:3.6.3	Bāhitvā pāpāni anūpalitto,	3	
PA_sn_6:3.6.4	Ghāsesanaṁ iriyati sītibhūto.	3	
PA_sn_6:3.7.1	Na tassa pacchā na puratthamatthi,	3	
PA_sn_6:3.7.2	Santo vidhūmo anigho nirāso;	3	
PA_sn_6:3.7.3	Nikkhittadaṇḍo tasathāvaresu,	3	
PA_sn_6:3.7.4	So tyāhutiṁ bhuñjatu aggapiṇḍaṁ.	3	
PA_sn_6:3.8.1	Visenibhūto upasantacitto,	3	
PA_sn_6:3.8.2	Nāgova danto carati anejo;	3	
PA_sn_6:3.8.3	Bhikkhu susīlo suvimuttacitto,	3	
PA_sn_6:3.8.4	So tyāhutiṁ bhuñjatu aggapiṇḍaṁ.	3	
PA_sn_6:3.9.1	Tasmiṁ pasannā avikampamānā,	3	
PA_sn_6:3.9.2	Patiṭṭhapehi dakkhiṇaṁ dakkhiṇeyye;	3	
PA_sn_6:3.9.3	Karohi puññaṁ sukhamāyatikaṁ,	3	
PA_sn_6:3.9.4	Disvā muniṁ brāhmaṇi oghatiṇṇanti.	3	
PA_sn_6:3.10.1	Tasmiṁ pasannā avikampamānā,	3	
PA_sn_6:3.10.2	Patiṭṭhapesi dakkhiṇaṁ dakkhiṇeyye;	3	
PA_sn_6:3.10.3	Akāsi puññaṁ sukhamāyatikaṁ,	3	
PA_sn_6:3.10.4	Disvā muniṁ brāhmaṇī oghatiṇṇan”ti.	3	
PA_sn_6:4.0.1	Saṁyutta Nikāya 6.4	4	
PA_sn_6:4.0.2	1. Paṭhamavagga	4	
PA_sn_6:4.0.3	Bakabrahmasutta	4	
PA_sn_6:4.1.1	Evaṁ me sutaṁ—	4	
PA_sn_6:4.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	4	
PA_sn_6:4.1.3	Tena kho pana samayena bakassa brahmuno evarūpaṁ pāpakaṁ diṭṭhigataṁ uppannaṁ hoti:	4	
PA_sn_6:4.1.4_0	“idaṁ niccaṁ, idaṁ dhuvaṁ, idaṁ sassataṁ, idaṁ kevalaṁ, idaṁ acavanadhammaṁ, idañhi	4	
PA_sn_6:4.1.4_1	na jāyati na jīyati na mīyati na cavati na upapajjati, ito ca panaññaṁ uttari nissaraṇaṁ natthī”ti.	4	
PA_sn_6:4.2.1_0	Atha kho bhagavā bakassa brahmuno cetasā cetoparivitakkamaññāya—seyyathāpi nāma balavā	4	
PA_sn_6:4.2.1_1	puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—jetavane	4	
PA_sn_6:4.2.1_2	antarahito tasmiṁ brahmaloke pāturahosi.	4	
PA_sn_6:4.2.2	Addasā kho bako brahmā bhagavantaṁ dūratova āgacchantaṁ.	4	
PA_sn_6:4.2.3	Disvāna bhagavantaṁ etadavoca:	4	
PA_sn_6:4.2.4	“ehi kho, mārisa, svāgataṁ te, mārisa.	4	
PA_sn_6:4.2.5	Cirassaṁ kho, mārisa, imaṁ pariyāyamakāsi yadidaṁ idhāgamanāya.	4	
PA_sn_6:4.2.6_0	Idañhi, mārisa, niccaṁ, idaṁ dhuvaṁ, idaṁ sassataṁ, idaṁ kevalaṁ, idaṁ acavanadhammaṁ,	4	
PA_sn_6:4.2.6_1	idañhi na jāyati na jīyati na mīyati na cavati na upapajjati. Ito ca panaññaṁ uttari	4	
PA_sn_6:4.2.6_2	nissaraṇaṁ natthī”ti.	4	
PA_sn_6:4.3.1	Evaṁ vutte, bhagavā bakaṁ brahmānaṁ etadavoca:	4	
PA_sn_6:4.3.2	“avijjāgato vata bho bako brahmā, avijjāgato vata bho bako brahmā.	4	
PA_sn_6:4.3.3_0	Yatra hi nāma aniccaṁyeva samānaṁ niccanti vakkhati, adhuvaṁyeva samānaṁ dhuvanti	4	
PA_sn_6:4.3.3_1	vakkhati, asassataṁyeva samānaṁ sassatanti vakkhati, akevalaṁyeva samānaṁ kevalanti	4	
PA_sn_6:4.3.3_2	vakkhati, cavanadhammaṁyeva samānaṁ acavanadhammanti vakkhati.	4	
PA_sn_6:4.3.4	Yattha ca pana jāyati ca jīyati ca mīyati ca cavati ca upapajjati ca, tañca tathā vakkhati:	4	
PA_sn_6:4.3.5	‘idañhi na jāyati na jīyati na mīyati na cavati na upapajjati’.	4	
PA_sn_6:4.3.6	Santañca panaññaṁ uttari nissaraṇaṁ, ‘natthaññaṁ uttari nissaraṇan’ti vakkhatī”ti.	4	
PA_sn_6:4.4.1	“Dvāsattati gotama puññakammā,	4	
PA_sn_6:4.4.2	Vasavattino jātijaraṁ atītā;	4	
PA_sn_6:4.4.3	Ayamantimā vedagū brahmupapatti,	4	
PA_sn_6:4.4.4	Asmābhijappanti janā anekā”ti.	4	
PA_sn_6:4.5.1	“Appañhi etaṁ na hi dīghamāyu,	4	
PA_sn_6:4.5.2	Yaṁ tvaṁ baka maññasi dīghamāyuṁ;	4	
PA_sn_6:4.5.3	Sataṁ sahassānaṁ nirabbudānaṁ,	4	
PA_sn_6:4.5.4	Āyuṁ pajānāmi tavāhaṁ brahme”ti.	4	
PA_sn_6:4.6.1	“Anantadassī bhagavāhamasmi,	4	
PA_sn_6:4.6.2	Jātijaraṁ sokamupātivatto;	4	
PA_sn_6:4.6.3	Kiṁ me purāṇaṁ vatasīlavattaṁ,	4	
PA_sn_6:4.6.4	Ācikkha me taṁ yamahaṁ vijaññā”ti.	4	
PA_sn_6:4.7.1	“Yaṁ tvaṁ apāyesi bahū manusse,	4	
PA_sn_6:4.7.2	Pipāsite ghammani samparete;	4	
PA_sn_6:4.7.3	Taṁ te purāṇaṁ vatasīlavattaṁ,	4	
PA_sn_6:4.7.4	Suttappabuddhova anussarāmi.	4	
PA_sn_6:4.8.1	Yaṁ eṇikūlasmiṁ janaṁ gahītaṁ,	4	
PA_sn_6:4.8.2	Amocayī gayhakaṁ nīyamānaṁ;	4	
PA_sn_6:4.8.3	Taṁ te purāṇaṁ vatasīlavattaṁ,	4	
PA_sn_6:4.8.4	Suttappabuddhova anussarāmi.	4	
PA_sn_6:4.9.1	Gaṅgāya sotasmiṁ gahītanāvaṁ,	4	
PA_sn_6:4.9.2	Luddena nāgena manussakamyā;	4	
PA_sn_6:4.9.3	Pamocayittha balasā pasayha,	4	
PA_sn_6:4.9.4	Taṁ te purāṇaṁ vatasīlavattaṁ;	4	
PA_sn_6:4.9.5	Suttappabuddhova anussarāmi.	4	
PA_sn_6:4.10.1	Kappo ca te baddhacaro ahosiṁ,	4	
PA_sn_6:4.10.2	Sambuddhimantaṁ vatinaṁ amaññi;	4	
PA_sn_6:4.10.3	Taṁ te purāṇaṁ vatasīlavattaṁ,	4	
PA_sn_6:4.10.4	Suttappabuddhova anussarāmī”ti.	4	
PA_sn_6:4.11.1	“Addhā pajānāsi mametamāyuṁ,	4	
PA_sn_6:4.11.2	Aññepi jānāsi tathā hi buddho;	4	
PA_sn_6:4.11.3	Tathā hi tyāyaṁ jalitānubhāvo,	4	
PA_sn_6:4.11.4	Obhāsayaṁ tiṭṭhati brahmalokan”ti.	4	
PA_sn_6:5.0.1	Saṁyutta Nikāya 6.5	5	
PA_sn_6:5.0.2	1. Paṭhamavagga	5	
PA_sn_6:5.0.3	Aññatarabrahmasutta	5	
PA_sn_6:5.1.1	Sāvatthinidānaṁ.	5	
PA_sn_6:5.1.2	Tena kho pana samayena aññatarassa brahmuno evarūpaṁ pāpakaṁ diṭṭhigataṁ uppannaṁ hoti:	5	
PA_sn_6:5.1.3	“natthi so samaṇo vā brāhmaṇo vā yo idha āgaccheyyā”ti.	5	
PA_sn_6:5.1.4	Atha kho bhagavā tassa brahmuno cetasā cetoparivitakkamaññāya—seyyathāpi nāma balavā puriso …pe… tasmiṁ brahmaloke pāturahosi.	5	
PA_sn_6:5.1.5	Atha kho bhagavā tassa brahmuno upari vehāsaṁ pallaṅkena nisīdi tejodhātuṁ samāpajjitvā.	5	
PA_sn_6:5.2.1	Atha kho āyasmato mahāmoggallānassa etadahosi:	5	
PA_sn_6:5.2.2	“kahaṁ nu kho bhagavā etarahi viharatī”ti?	5	
PA_sn_6:5.2.3	Addasā kho āyasmā mahāmoggallāno bhagavantaṁ dibbena cakkhunā visuddhena atikkantamānusakena tassa brahmuno upari vehāsaṁ pallaṅkena nisinnaṁ tejodhātuṁ samāpannaṁ.	5	
PA_sn_6:5.2.4	Disvāna—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—jetavane antarahito tasmiṁ brahmaloke pāturahosi.	5	
PA_sn_6:5.2.5	Atha kho āyasmā mahāmoggallāno puratthimaṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.	5	
PA_sn_6:5.3.1	Atha kho āyasmato mahākassapassa etadahosi:	5	
PA_sn_6:5.3.2	“kahaṁ nu kho bhagavā etarahi viharatī”ti?	5	
PA_sn_6:5.3.3	Addasā kho āyasmā mahākassapo bhagavantaṁ dibbena cakkhunā …pe…	5	
PA_sn_6:5.3.4	disvāna—seyyathāpi nāma balavā puriso …pe… evameva—jetavane antarahito tasmiṁ brahmaloke pāturahosi.	5	
PA_sn_6:5.3.5	Atha kho āyasmā mahākassapo dakkhiṇaṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.	5	
PA_sn_6:5.4.1	Atha kho āyasmato mahākappinassa etadahosi:	5	
PA_sn_6:5.4.2	“kahaṁ nu kho bhagavā etarahi viharatī”ti?	5	
PA_sn_6:5.4.3	Addasā kho āyasmā mahākappino bhagavantaṁ dibbena cakkhunā …pe… tejodhātuṁ samāpannaṁ.	5	
PA_sn_6:5.4.4	Disvāna—seyyathāpi nāma balavā puriso …pe…	5	
PA_sn_6:5.4.5	evameva—jetavane antarahito tasmiṁ brahmaloke pāturahosi.	5	
PA_sn_6:5.4.6	Atha kho āyasmā mahākappino pacchimaṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.	5	
PA_sn_6:5.5.1	Atha kho āyasmato anuruddhassa etadahosi:	5	
PA_sn_6:5.5.2	“kahaṁ nu kho bhagavā etarahi viharatī”ti?	5	
PA_sn_6:5.5.3	Addasā kho āyasmā anuruddho …pe… tejodhātuṁ samāpannaṁ.	5	
PA_sn_6:5.5.4	Disvāna—seyyathāpi nāma balavā puriso …pe… tasmiṁ brahmaloke pāturahosi.	5	
PA_sn_6:5.5.5	Atha kho āyasmā anuruddho uttaraṁ disaṁ nissāya tassa brahmuno upari vehāsaṁ pallaṅkena nisīdi tejodhātuṁ samāpajjitvā nīcataraṁ bhagavato.	5	
PA_sn_6:5.6.1	Atha kho āyasmā mahāmoggallāno taṁ brahmānaṁ gāthāya ajjhabhāsi:	5	
PA_sn_6:5.7.1	“Ajjāpi te āvuso sā diṭṭhi,	5	
PA_sn_6:5.7.2	Yā te diṭṭhi pure ahu;	5	
PA_sn_6:5.7.3	Passasi vītivattantaṁ,	5	
PA_sn_6:5.7.4	Brahmaloke pabhassaran”ti.	5	
PA_sn_6:5.8.1	“Na me mārisa sā diṭṭhi,	5	
PA_sn_6:5.8.2	yā me diṭṭhi pure ahu;	5	
PA_sn_6:5.8.3	Passāmi vītivattantaṁ,	5	
PA_sn_6:5.8.4	brahmaloke pabhassaraṁ;	5	
PA_sn_6:5.8.5	Svāhaṁ ajja kathaṁ vajjaṁ,	5	
PA_sn_6:5.8.6	ahaṁ niccomhi sassato”ti.	5	
PA_sn_6:5.9.1_0	Atha kho bhagavā taṁ brahmānaṁ saṁvejetvā—seyyathāpi nāma balavā puriso samiñjitaṁ	5	
PA_sn_6:5.9.1_1	vā bāhaṁ pasāreyya, pasāritaṁ vā bāhaṁ samiñjeyya; evameva—tasmiṁ brahmaloke antarahito	5	
PA_sn_6:5.9.1_2	jetavane pāturahosi.	5	
PA_sn_6:5.9.2	Atha kho so brahmā aññataraṁ brahmapārisajjaṁ āmantesi:	5	
PA_sn_6:5.9.3	“ehi tvaṁ, mārisa, yenāyasmā mahāmoggallāno tenupasaṅkama; upasaṅkamitvā āyasmantaṁ mahāmoggallānaṁ evaṁ vadehi:	5	
PA_sn_6:5.9.4	‘atthi nu kho, mārisa moggallāna, aññepi tassa bhagavato sāvakā evaṁmahiddhikā evaṁmahānubhāvā;	5	
PA_sn_6:5.9.5	seyyathāpi bhavaṁ moggallāno kassapo kappino anuruddho’”ti?	5	
PA_sn_6:5.9.6	“Evaṁ, mārisā”ti kho so brahmapārisajjo tassa brahmuno paṭissutvā yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ etadavoca:	5	
PA_sn_6:5.9.7	“atthi nu kho, mārisa moggallāna, aññepi tassa bhagavato sāvakā evaṁmahiddhikā evaṁmahānubhāvā;	5	
PA_sn_6:5.9.8	seyyathāpi bhavaṁ moggallāno kassapo kappino anuruddho”ti?	5	
PA_sn_6:5.9.9	Atha kho āyasmā mahāmoggallāno taṁ brahmapārisajjaṁ gāthāya ajjhabhāsi:	5	
PA_sn_6:5.10.1	“Tevijjā iddhipattā ca,	5	
PA_sn_6:5.10.2	cetopariyāyakovidā;	5	
PA_sn_6:5.10.3	Khīṇāsavā arahanto,	5	
PA_sn_6:5.10.4	bahū buddhassa sāvakā”ti.	5	
PA_sn_6:5.11.1	Atha kho so brahmapārisajjo āyasmato mahāmoggallānassa bhāsitaṁ abhinanditvā anumoditvā yena so brahmā tenupasaṅkami; upasaṅkamitvā taṁ brahmānaṁ etadavoca:	5	
PA_sn_6:5.11.2	“āyasmā, mārisa, mahāmoggallāno evamāha:	5	
PA_sn_6:5.12.1	‘Tevijjā iddhipattā ca,	5	
PA_sn_6:5.12.2	cetopariyāyakovidā;	5	
PA_sn_6:5.12.3	Khīṇāsavā arahanto,	5	
PA_sn_6:5.12.4	bahū buddhassa sāvakā’”ti.	5	
PA_sn_6:5.13.1	Idamavoca so brahmapārisajjo.	5	
PA_sn_6:5.13.2	Attamano ca so brahmā tassa brahmapārisajjassa bhāsitaṁ abhinandīti.	5	
PA_sn_6:6.0.1	Saṁyutta Nikāya 6.6	6	
PA_sn_6:6.0.2	1. Paṭhamavagga	6	
PA_sn_6:6.0.3	Brahmalokasutta	6	
PA_sn_6:6.1.1	Sāvatthinidānaṁ.	6	
PA_sn_6:6.1.2	Tena kho pana samayena bhagavā divāvihāragato hoti paṭisallīno.	6	
PA_sn_6:6.1.3_0	Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṁsu;	6	
PA_sn_6:6.1.3_1	upasaṅkamitvā paccekaṁ dvārabāhaṁ upanissāya aṭṭhaṁsu. Atha kho subrahmā paccekabrahmā	6	
PA_sn_6:6.1.3_2	suddhāvāsaṁ paccekabrahmānaṁ etadavoca:	6	
PA_sn_6:6.1.4	“akālo kho tāva, mārisa, bhagavantaṁ payirupāsituṁ;	6	
PA_sn_6:6.1.5	divāvihāragato bhagavā paṭisallīno ca.	6	
PA_sn_6:6.1.6	Asuko ca brahmaloko iddho ceva phīto ca, brahmā ca tatra pamādavihāraṁ viharati.	6	
PA_sn_6:6.1.7	Āyāma, mārisa, yena so brahmaloko tenupasaṅkamissāma; upasaṅkamitvā taṁ brahmānaṁ saṁvejeyyāmā”ti.	6	
PA_sn_6:6.1.8	“Evaṁ, mārisā”ti kho suddhāvāso paccekabrahmā subrahmuno paccekabrahmuno paccassosi.	6	
PA_sn_6:6.2.1	Atha kho subrahmā ca paccekabrahmā suddhāvāso ca paccekabrahmā—seyyathāpi nāma balavā puriso …pe… evameva—bhagavato purato antarahitā tasmiṁ brahmaloke pāturahesuṁ.	6	
PA_sn_6:6.2.2	Addasā kho so brahmā te brahmāno dūratova āgacchante. Disvāna te brahmāno etadavoca:	6	
PA_sn_6:6.2.3	“handa kuto nu tumhe, mārisā, āgacchathā”ti?	6	
PA_sn_6:6.2.4	“Āgatā kho mayaṁ, mārisa, amha tassa bhagavato santikā arahato sammāsambuddhassa.	6	
PA_sn_6:6.2.5	Gaccheyyāsi pana tvaṁ, mārisa, tassa bhagavato upaṭṭhānaṁ arahato sammāsambuddhassā”ti?	6	
PA_sn_6:6.3.1	Evaṁ vutto, kho so brahmā taṁ vacanaṁ anadhivāsento sahassakkhattuṁ attānaṁ abhinimminitvā subrahmānaṁ paccekabrahmānaṁ etadavoca:	6	
PA_sn_6:6.3.2	“passasi me no tvaṁ, mārisa, evarūpaṁ iddhānubhāvan”ti?	6	
PA_sn_6:6.3.3	“Passāmi kho tyāhaṁ, mārisa, evarūpaṁ iddhānubhāvan”ti.	6	
PA_sn_6:6.3.4	“So khvāhaṁ, mārisa, evaṁmahiddhiko evaṁmahānubhāvo kassa aññassa samaṇassa vā brāhmaṇassa vā upaṭṭhānaṁ gamissāmī”ti?	6	
PA_sn_6:6.4.1	Atha kho subrahmā paccekabrahmā dvisahassakkhattuṁ attānaṁ abhinimminitvā taṁ brahmānaṁ etadavoca:	6	
PA_sn_6:6.4.2	“passasi me no tvaṁ, mārisa, evarūpaṁ iddhānubhāvan”ti?	6	
PA_sn_6:6.4.3	“Passāmi kho tyāhaṁ, mārisa, evarūpaṁ iddhānubhāvan”ti.	6	
PA_sn_6:6.4.4	“Tayā ca kho, mārisa, mayā ca sveva bhagavā mahiddhikataro ceva mahānubhāvataro ca.	6	
PA_sn_6:6.4.5	Gaccheyyāsi tvaṁ, mārisa, tassa bhagavato upaṭṭhānaṁ arahato sammāsambuddhassā”ti?	6	
PA_sn_6:6.4.6	Atha kho so brahmā subrahmānaṁ paccekabrahmānaṁ gāthāya ajjhabhāsi:	6	
PA_sn_6:6.5.1	“Tayo supaṇṇā caturo ca haṁsā,	6	
PA_sn_6:6.5.2	Byagghīnisā pañcasatā ca jhāyino;	6	
PA_sn_6:6.5.3	Tayidaṁ vimānaṁ jalate ca brahme,	6	
PA_sn_6:6.5.4	Obhāsayaṁ uttarassaṁ disāyan”ti.	6	
PA_sn_6:6.6.1	“Kiñcāpi te taṁ jalate vimānaṁ,	6	
PA_sn_6:6.6.2	Obhāsayaṁ uttarassaṁ disāyaṁ;	6	
PA_sn_6:6.6.3	Rūpe raṇaṁ disvā sadā pavedhitaṁ,	6	
PA_sn_6:6.6.4	Tasmā na rūpe ramatī sumedho”ti.	6	
PA_sn_6:6.7.1	Atha kho subrahmā ca paccekabrahmā suddhāvāso ca paccekabrahmā taṁ brahmānaṁ saṁvejetvā tatthevantaradhāyiṁsu.	6	
PA_sn_6:6.7.2	Agamāsi ca kho so brahmā aparena samayena bhagavato upaṭṭhānaṁ arahato sammāsambuddhassāti.	6	
PA_sn_6:7.0.1	Saṁyutta Nikāya 6.7	7	
PA_sn_6:7.0.2	1. Paṭhamavagga	7	
PA_sn_6:7.0.3	Kokālikasutta	7	
PA_sn_6:7.1.1	Sāvatthinidānaṁ.	7	
PA_sn_6:7.1.2	Tena kho pana samayena bhagavā divāvihāragato hoti paṭisallīno.	7	
PA_sn_6:7.1.3	Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṁsu; upasaṅkamitvā paccekaṁ dvārabāhaṁ nissāya aṭṭhaṁsu.	7	
PA_sn_6:7.1.4	Atha kho subrahmā paccekabrahmā kokālikaṁ bhikkhuṁ ārabbha bhagavato santike imaṁ gāthaṁ abhāsi:	7	
PA_sn_6:7.2.1	“Appameyyaṁ paminanto,	7	
PA_sn_6:7.2.2	Kodha vidvā vikappaye;	7	
PA_sn_6:7.2.3	Appameyyaṁ pamāyinaṁ,	7	
PA_sn_6:7.2.4	Nivutaṁ taṁ maññe puthujjanan”ti.	7	
PA_sn_6:8.0.1	Saṁyutta Nikāya 6.8	8	
PA_sn_6:8.0.2	1. Paṭhamavagga	8	
PA_sn_6:8.0.3	Katamodakatissasutta	8	
PA_sn_6:8.1.1	Sāvatthinidānaṁ.	8	
PA_sn_6:8.1.2	Tena kho pana samayena bhagavā divāvihāragato hoti paṭisallīno.	8	
PA_sn_6:8.1.3	Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṁsu; upasaṅkamitvā paccekaṁ dvārabāhaṁ nissāya aṭṭhaṁsu.	8	
PA_sn_6:8.1.4	Atha kho suddhāvāso paccekabrahmā katamodakatissakaṁ bhikkhuṁ ārabbha bhagavato santike imaṁ gāthaṁ abhāsi:	8	
PA_sn_6:8.2.1	“Appameyyaṁ paminanto,	8	
PA_sn_6:8.2.2	Kodha vidvā vikappaye;	8	
PA_sn_6:8.2.3	Appameyyaṁ pamāyinaṁ,	8	
PA_sn_6:8.2.4	Nivutaṁ taṁ maññe akissavan”ti.	8	
PA_sn_6:9.0.1	Saṁyutta Nikāya 6.9	9	
PA_sn_6:9.0.2	1. Paṭhamavagga	9	
PA_sn_6:9.0.3	Turūbrahmasutta	9	
PA_sn_6:9.1.1	Sāvatthinidānaṁ.	9	
PA_sn_6:9.1.2	Tena kho pana samayena kokāliko bhikkhu ābādhiko hoti dukkhito bāḷhagilāno.	9	
PA_sn_6:9.1.3_0	Atha kho turū paccekabrahmā abhikkantāya rattiyā abhikkantavaṇṇo kevalakappaṁ jetavanaṁ	9	
PA_sn_6:9.1.3_1	obhāsetvā yena kokāliko bhikkhu tenupasaṅkami; upasaṅkamitvā vehāsaṁ ṭhito kokālikaṁ bhikkhuṁ etadavoca:	9	
PA_sn_6:9.1.4	“pasādehi, kokālika, sāriputtamoggallānesu cittaṁ.	9	
PA_sn_6:9.1.5	Pesalā sāriputtamoggallānā”ti.	9	
PA_sn_6:9.1.6	“Kosi tvaṁ, āvuso”ti?	9	
PA_sn_6:9.1.7	“Ahaṁ turū paccekabrahmā”ti.	9	
PA_sn_6:9.1.8	“Nanu tvaṁ, āvuso, bhagavatā anāgāmī byākato, atha kiñcarahi idhāgato?	9	
PA_sn_6:9.1.9	Passa, yāvañca te idaṁ aparaddhan”ti.	9	
PA_sn_6:9.2.1	“Purisassa hi jātassa,	9	
PA_sn_6:9.2.2	kuṭhārī jāyate mukhe;	9	
PA_sn_6:9.2.3	Yāya chindati attānaṁ,	9	
PA_sn_6:9.2.4	bālo dubbhāsitaṁ bhaṇaṁ.	9	
PA_sn_6:9.3.1	Yo nindiyaṁ pasaṁsati,	9	
PA_sn_6:9.3.2	Taṁ vā nindati yo pasaṁsiyo;	9	
PA_sn_6:9.3.3	Vicināti mukhena so kaliṁ,	9	
PA_sn_6:9.3.4	Kalinā tena sukhaṁ na vindati.	9	
PA_sn_6:9.4.1	Appamattako ayaṁ kali,	9	
PA_sn_6:9.4.2	Yo akkhesu dhanaparājayo;	9	
PA_sn_6:9.4.3	Sabbassāpi sahāpi attanā,	9	
PA_sn_6:9.4.4	Ayameva mahantataro kali;	9	
PA_sn_6:9.4.5	Yo sugatesu manaṁ padosaye.	9	
PA_sn_6:9.5.1	Sataṁ sahassānaṁ nirabbudānaṁ,	9	
PA_sn_6:9.5.2	Chattiṁsati pañca ca abbudāni;	9	
PA_sn_6:9.5.3	Yamariyagarahī nirayaṁ upeti,	9	
PA_sn_6:9.5.4	Vācaṁ manañca paṇidhāya pāpakan”ti.	9	
PA_sn_6:10.0.1	Saṁyutta Nikāya 6.10	10	
PA_sn_6:10.0.2	1. Paṭhamavagga	10	
PA_sn_6:10.0.3	Kokālikasutta	10	
PA_sn_6:10.1.1	Sāvatthinidānaṁ.	10	
PA_sn_6:10.1.2	Atha kho kokāliko bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kokāliko bhikkhu bhagavantaṁ etadavoca:	10	
PA_sn_6:10.1.3	“pāpicchā, bhante, sāriputtamoggallānā pāpikānaṁ icchānaṁ vasaṁ gatā”ti.	10	
PA_sn_6:10.1.4	Evaṁ vutte, bhagavā kokālikaṁ bhikkhuṁ etadavoca:	10	
PA_sn_6:10.1.5	“mā hevaṁ, kokālika, avaca; mā hevaṁ, kokālika, avaca.	10	
PA_sn_6:10.1.6	Pasādehi, kokālika, sāriputtamoggallānesu cittaṁ. Pesalā sāriputtamoggallānā”ti.	10	
PA_sn_6:10.1.7	Dutiyampi kho kokāliko bhikkhu bhagavantaṁ etadavoca:	10	
PA_sn_6:10.1.8	“kiñcāpi me, bhante, bhagavā saddhāyiko paccayiko; atha kho pāpicchāva bhante, sāriputtamoggallānā pāpikānaṁ icchānaṁ vasaṁ gatā”ti.	10	
PA_sn_6:10.1.9	Dutiyampi kho bhagavā kokālikaṁ bhikkhuṁ etadavoca:	10	
PA_sn_6:10.1.10	“mā hevaṁ, kokālika, avaca; mā hevaṁ, kokālika, avaca.	10	
PA_sn_6:10.1.11	Pasādehi, kokālika, sāriputtamoggallānesu cittaṁ. Pesalā sāriputtamoggallānā”ti.	10	
PA_sn_6:10.1.12	Tatiyampi kho kokāliko bhikkhu bhagavantaṁ etadavoca:	10	
PA_sn_6:10.1.13	“kiñcāpi …pe… icchānaṁ vasaṁ gatā”ti.	10	
PA_sn_6:10.1.14	Tatiyampi kho bhagavā kokālikaṁ bhikkhuṁ etadavoca:	10	
PA_sn_6:10.1.15	“mā hevaṁ …pe…	10	
PA_sn_6:10.1.16	pesalā sāriputtamoggallānā”ti.	10	
PA_sn_6:10.2.1	Atha kho kokāliko bhikkhu uṭṭhāyāsanā bhagavantaṁ abhivādetvā padakkhiṇaṁ katvā pakkāmi.	10	
PA_sn_6:10.2.2	Acirapakkantassa ca kokālikassa bhikkhuno sāsapamattīhi pīḷakāhi sabbo kāyo phuṭo ahosi.	10	
PA_sn_6:10.2.3_0	Sāsapamattiyo hutvā muggamattiyo ahesuṁ, muggamattiyo hutvā kalāyamattiyo ahesuṁ,	10	
PA_sn_6:10.2.3_1	kalāyamattiyo hutvā kolaṭṭhimattiyo ahesuṁ, kolaṭṭhimattiyo hutvā kolamattiyo ahesuṁ,	10	
PA_sn_6:10.2.3_2	kolamattiyo hutvā āmalakamattiyo ahesuṁ, āmalakamattiyo hutvā beluvasalāṭukamattiyo	10	
PA_sn_6:10.2.3_3	ahesuṁ, beluvasalāṭukamattiyo hutvā billamattiyo ahesuṁ, billamattiyo hutvā pabhijjiṁsu.	10	
PA_sn_6:10.2.3_4	Pubbañca lohitañca pagghariṁsu.	10	
PA_sn_6:10.2.4	Atha kho kokāliko bhikkhu teneva ābādhena kālamakāsi.	10	
PA_sn_6:10.2.5	Kālaṅkato ca kokāliko bhikkhu padumaṁ nirayaṁ upapajji sāriputtamoggallānesu cittaṁ āghātetvā.	10	
PA_sn_6:10.3.1_0	Atha kho brahmā sahampati abhikkantāya rattiyā abhikkantavaṇṇo kevalakappaṁ jetavanaṁ	10	
PA_sn_6:10.3.1_1	obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ	10	
PA_sn_6:10.3.1_2	aṭṭhāsi. Ekamantaṁ ṭhito kho brahmā sahampati bhagavantaṁ etadavoca:	10	
PA_sn_6:10.3.2	“kokāliko, bhante, bhikkhu kālaṅkato.	10	
PA_sn_6:10.3.3	Kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā”ti.	10	
PA_sn_6:10.3.4	Idamavoca brahmā sahampati.	10	
PA_sn_6:10.3.5	Idaṁ vatvā bhagavantaṁ abhivādetvā padakkhiṇaṁ katvā tatthevantaradhāyīti.	10	
PA_sn_6:10.4.1	Atha kho bhagavā tassā rattiyā accayena bhikkhū āmantesi:	10	
PA_sn_6:10.4.2_0	“imaṁ, bhikkhave, rattiṁ brahmā sahampati abhikkantāya rattiyā abhikkantavaṇṇo kevalakappaṁ	10	
PA_sn_6:10.4.2_1	jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ	10	
PA_sn_6:10.4.2_2	aṭṭhāsi. Ekamantaṁ ṭhito kho, bhikkhave, brahmā sahampati maṁ etadavoca:	10	
PA_sn_6:10.4.3	‘kokāliko, bhante, bhikkhu kālaṅkato.	10	
PA_sn_6:10.4.4	Kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā’ti.	10	
PA_sn_6:10.4.5	Idamavoca, bhikkhave, brahmā sahampati, idaṁ vatvā maṁ abhivādetvā padakkhiṇaṁ katvā tatthevantaradhāyī”ti.	10	
PA_sn_6:10.5.1	Evaṁ vutte, aññataro bhikkhu bhagavantaṁ etadavoca:	10	
PA_sn_6:10.5.2	“kīvadīghaṁ nu kho, bhante, padume niraye āyuppamāṇan”ti?	10	
PA_sn_6:10.5.3	“Dīghaṁ kho, bhikkhu, padume niraye āyuppamāṇaṁ.	10	
PA_sn_6:10.5.4	Taṁ na sukaraṁ saṅkhātuṁ:	10	
PA_sn_6:10.5.5	‘ettakāni vassāni iti vā, ettakāni vassasatāni iti vā, ettakāni vassasahassāni iti vā, ettakāni vassasatasahassāni iti vā’”ti.	10	
PA_sn_6:10.5.6	“Sakkā pana, bhante, upamaṁ kātun”ti?	10	
PA_sn_6:10.5.7	“Sakkā, bhikkhū”ti bhagavā avoca:	10	
PA_sn_6:10.6.1	“Seyyathāpi, bhikkhu vīsatikhāriko kosalako tilavāho. Tato puriso vassasatassa vassasatassa accayena ekamekaṁ tilaṁ uddhareyya;	10	
PA_sn_6:10.6.2	khippataraṁ kho so, bhikkhu, vīsatikhāriko kosalako tilavāho iminā upakkamena parikkhayaṁ pariyādānaṁ gaccheyya, na tveva eko abbudo nirayo.	10	
PA_sn_6:10.6.3	Seyyathāpi, bhikkhu, vīsati abbudā nirayā, evameko nirabbudanirayo.	10	
PA_sn_6:10.6.4	Seyyathāpi, bhikkhu, vīsati nirabbudā nirayā, evameko ababo nirayo.	10	
PA_sn_6:10.6.5	Seyyathāpi, bhikkhu, vīsati ababā nirayā, evameko aṭaṭo nirayo.	10	
PA_sn_6:10.6.6	Seyyathāpi, bhikkhu, vīsati aṭaṭā nirayā, evameko ahaho nirayo.	10	
PA_sn_6:10.6.7	Seyyathāpi, bhikkhu, vīsati ahahā nirayā, evameko kumudo nirayo.	10	
PA_sn_6:10.6.8	Seyyathāpi, bhikkhu, vīsati kumudā nirayā, evameko sogandhiko nirayo.	10	
PA_sn_6:10.6.9	Seyyathāpi, bhikkhu, vīsati sogandhikā nirayā, evameko uppalanirayo.	10	
PA_sn_6:10.6.10	Seyyathāpi, bhikkhu, vīsati uppalā nirayā, evameko puṇḍariko nirayo.	10	
PA_sn_6:10.6.11	Seyyathāpi, bhikkhu, vīsati puṇḍarikā nirayā, evameko padumo nirayo.	10	
PA_sn_6:10.6.12	Padume pana, bhikkhu, niraye kokāliko bhikkhu upapanno sāriputtamoggallānesu cittaṁ āghātetvā”ti.	10	
PA_sn_6:10.6.13	Idamavoca bhagavā.	10	
PA_sn_6:10.6.14	Idaṁ vatvāna sugato athāparaṁ etadavoca satthā:	10	
PA_sn_6:10.7.1	“Purisassa hi jātassa,	10	
PA_sn_6:10.7.2	kuṭhārī jāyate mukhe;	10	
PA_sn_6:10.7.3	Yāya chindati attānaṁ,	10	
PA_sn_6:10.7.4	bālo dubbhāsitaṁ bhaṇaṁ.	10	
PA_sn_6:10.8.1	Yo nindiyaṁ pasaṁsati,	10	
PA_sn_6:10.8.2	Taṁ vā nindati yo pasaṁsiyo;	10	
PA_sn_6:10.8.3	Vicināti mukhena so kaliṁ,	10	
PA_sn_6:10.8.4	Kalinā tena sukhaṁ na vindati.	10	
PA_sn_6:10.9.1	Appamattako ayaṁ kali,	10	
PA_sn_6:10.9.2	Yo akkhesu dhanaparājayo;	10	
PA_sn_6:10.9.3	Sabbassāpi sahāpi attanā,	10	
PA_sn_6:10.9.4	Ayameva mahantaro kali;	10	
PA_sn_6:10.9.5	Yo sugatesu manaṁ padosaye.	10	
PA_sn_6:10.10.1	Sataṁ sahassānaṁ nirabbudānaṁ,	10	
PA_sn_6:10.10.2	Chattiṁsati pañca ca abbudāni;	10	
PA_sn_6:10.10.3	Yamariyagarahī nirayaṁ upeti,	10	
PA_sn_6:10.10.4	Vācaṁ manañca paṇidhāya pāpakan”ti.	10	
PA_sn_6:10.10.5	Paṭhamo vaggo.	10	
PA_sn_6:10.11.0	Tassuddānaṁ	10	
PA_sn_6:10.11.1	Āyācanaṁ gāravo brahmadevo,	10	
PA_sn_6:10.11.2	Bako ca brahmā aparā ca diṭṭhi;	10	
PA_sn_6:10.11.3	Pamādakokālikatissako ca,	10	
PA_sn_6:10.11.4	Turū ca brahmā aparo ca kokālikoti.	10	
PA_sn_6:11.0.1	Saṁyutta Nikāya 6.11	11	
PA_sn_6:11.0.2	2. Dutiyavagga	11	
PA_sn_6:11.0.3	Sanaṅkumārasutta	11	
PA_sn_6:11.1.1	Evaṁ me sutaṁ—	11	
PA_sn_6:11.1.2	ekaṁ samayaṁ bhagavā rājagahe viharati sappinītīre.	11	
PA_sn_6:11.1.3_0	Atha kho brahmā sanaṅkumāro abhikkantāya rattiyā abhikkantavaṇṇo kevalakappaṁ sappinītīraṁ	11	
PA_sn_6:11.1.3_1	obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi.	11	
PA_sn_6:11.1.4	Ekamantaṁ ṭhito kho brahmā sanaṅkumāro bhagavato santike imaṁ gāthaṁ abhāsi:	11	
PA_sn_6:11.2.1	“Khattiyo seṭṭho janetasmiṁ,	11	
PA_sn_6:11.2.2	ye gottapaṭisārino;	11	
PA_sn_6:11.2.3	Vijjācaraṇasampanno,	11	
PA_sn_6:11.2.4	so seṭṭho devamānuse”ti.	11	
PA_sn_6:11.3.1	Idamavoca brahmā sanaṅkumāro.	11	
PA_sn_6:11.3.2	Samanuñño satthā ahosi.	11	
PA_sn_6:11.3.3	Atha kho brahmā sanaṅkumāro “samanuñño me satthā”ti bhagavantaṁ abhivādetvā padakkhiṇaṁ katvā tatthevantaradhāyīti.	11	
PA_sn_6:12.0.1	Saṁyutta Nikāya 6.12	12	
PA_sn_6:12.0.2	2. Dutiyavagga	12	
PA_sn_6:12.0.3	Devadattasutta	12	
PA_sn_6:12.1.1	Evaṁ me sutaṁ—	12	
PA_sn_6:12.1.2	ekaṁ samayaṁ bhagavā rājagahe viharati gijjhakūṭe pabbate acirapakkante devadatte.	12	
PA_sn_6:12.1.3_0	Atha kho brahmā sahampati abhikkantāya rattiyā abhikkantavaṇṇo kevalakappaṁ gijjhakūṭaṁ	12	
PA_sn_6:12.1.3_1	pabbataṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi.	12	
PA_sn_6:12.1.4	Ekamantaṁ ṭhito kho brahmā sahampati devadattaṁ ārabbha bhagavato santike imaṁ gāthaṁ abhāsi:	12	
PA_sn_6:12.2.1	“Phalaṁ ve kadaliṁ hanti,	12	
PA_sn_6:12.2.2	phalaṁ veḷuṁ phalaṁ naḷaṁ;	12	
PA_sn_6:12.2.3	Sakkāro kāpurisaṁ hanti,	12	
PA_sn_6:12.2.4	gabbho assatariṁ yathā”ti.	12	
PA_sn_6:13.0.1	Saṁyutta Nikāya 6.13	13	
PA_sn_6:13.0.2	2. Dutiyavagga	13	
PA_sn_6:13.0.3	Andhakavindasutta	13	
PA_sn_6:13.1.1	Ekaṁ samayaṁ bhagavā māgadhesu viharati andhakavinde.	13	
PA_sn_6:13.1.2	Tena kho pana samayena bhagavā rattandhakāratimisāyaṁ abbhokāse nisinno hoti, devo ca ekamekaṁ phusāyati.	13	
PA_sn_6:13.1.3_0	Atha kho brahmā sahampati abhikkantāya rattiyā abhikkantavaṇṇo kevalakappaṁ andhakavindaṁ	13	
PA_sn_6:13.1.3_1	obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi.	13	
PA_sn_6:13.1.4	Ekamantaṁ ṭhito kho brahmā sahampati bhagavato santike imā gāthāyo abhāsi:	13	
PA_sn_6:13.2.1	“Sevetha pantāni senāsanāni,	13	
PA_sn_6:13.2.2	Careyya saṁyojanavippamokkhā;	13	
PA_sn_6:13.2.3	Sace ratiṁ nādhigaccheyya tattha,	13	
PA_sn_6:13.2.4	Saṅghe vase rakkhitatto satīmā.	13	
PA_sn_6:13.3.1	Kulākulaṁ piṇḍikāya caranto,	13	
PA_sn_6:13.3.2	Indriyagutto nipako satimā;	13	
PA_sn_6:13.3.3	Sevetha pantāni senāsanāni,	13	
PA_sn_6:13.3.4	Bhayā pamutto abhaye vimutto.	13	
PA_sn_6:13.4.1	Yattha bheravā sarīsapā,	13	
PA_sn_6:13.4.2	Vijju sañcarati thanayati devo;	13	
PA_sn_6:13.4.3	Andhakāratimisāya rattiyā,	13	
PA_sn_6:13.4.4	Nisīdi tattha bhikkhu vigatalomahaṁso.	13	
PA_sn_6:13.5.1	Idañhi jātu me diṭṭhaṁ,	13	
PA_sn_6:13.5.2	nayidaṁ itihītihaṁ;	13	
PA_sn_6:13.5.3	Ekasmiṁ brahmacariyasmiṁ,	13	
PA_sn_6:13.5.4	sahassaṁ maccuhāyinaṁ.	13	
PA_sn_6:13.6.1	Bhiyyo pañcasatā sekkhā,	13	
PA_sn_6:13.6.2	dasā ca dasadhā dasa;	13	
PA_sn_6:13.6.3	Sabbe sotasamāpannā,	13	
PA_sn_6:13.6.4	atiracchānagāmino.	13	
PA_sn_6:13.7.1	Athāyaṁ itarā pajā,	13	
PA_sn_6:13.7.2	puññabhāgāti me mano;	13	
PA_sn_6:13.7.3	Saṅkhātuṁ nopi sakkomi,	13	
PA_sn_6:13.7.4	musāvādassa ottapan”ti.	13	
PA_sn_6:14.0.1	Saṁyutta Nikāya 6.14	14	
PA_sn_6:14.0.2	2. Dutiyavagga	14	
PA_sn_6:14.0.3	Aruṇavatīsutta	14	
PA_sn_6:14.1.1	Evaṁ me sutaṁ—	14	
PA_sn_6:14.1.2	ekaṁ samayaṁ bhagavā sāvatthiyaṁ viharati …pe…	14	
PA_sn_6:14.1.3	tatra kho bhagavā bhikkhū āmantesi:	14	
PA_sn_6:14.1.4	“bhikkhavo”ti.	14	
PA_sn_6:14.1.5	“Bhadante”ti te bhikkhū bhagavato paccassosuṁ.	14	
PA_sn_6:14.1.6	Bhagavā etadavoca:	14	
PA_sn_6:14.2.1	“Bhūtapubbaṁ, bhikkhave, rājā ahosi aruṇavā nāma.	14	
PA_sn_6:14.2.2	Rañño kho pana, bhikkhave, aruṇavato aruṇavatī nāma rājadhānī ahosi.	14	
PA_sn_6:14.2.3	Aruṇavatiṁ kho pana, bhikkhave, rājadhāniṁ sikhī bhagavā arahaṁ sammāsambuddho upanissāya vihāsi.	14	
PA_sn_6:14.2.4	Sikhissa kho pana, bhikkhave, bhagavato arahato sammāsambuddhassa abhibhūsambhavaṁ nāma sāvakayugaṁ ahosi aggaṁ bhaddayugaṁ.	14	
PA_sn_6:14.2.5	Atha kho, bhikkhave, sikhī bhagavā arahaṁ sammāsambuddho abhibhuṁ bhikkhuṁ āmantesi:	14	
PA_sn_6:14.2.6	‘āyāma, brāhmaṇa, yena aññataro brahmaloko tenupasaṅkamissāma, yāva bhattassa kālo bhavissatī’ti.	14	
PA_sn_6:14.2.7	‘Evaṁ, bhante’ti kho bhikkhave, abhibhū bhikkhu sikhissa bhagavato arahato sammāsambuddhassa paccassosi.	14	
PA_sn_6:14.2.8_0	Atha kho, bhikkhave, sikhī bhagavā arahaṁ sammāsambuddho abhibhū ca bhikkhu—seyyathāpi	14	
PA_sn_6:14.2.8_1	nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya;	14	
PA_sn_6:14.2.8_2	evameva—aruṇavatiyā rājadhāniyā antarahitā tasmiṁ brahmaloke pāturahesuṁ.	14	
PA_sn_6:14.3.1	Atha kho, bhikkhave, sikhī bhagavā arahaṁ sammāsambuddho abhibhuṁ bhikkhuṁ āmantesi:	14	
PA_sn_6:14.3.2	‘paṭibhātu, brāhmaṇa, taṁ brahmuno ca brahmaparisāya ca brahmapārisajjānañca dhammī kathā’ti.	14	
PA_sn_6:14.3.3_0	‘Evaṁ, bhante’ti kho, bhikkhave, abhibhū bhikkhu sikhissa bhagavato arahato sammāsambuddhassa	14	
PA_sn_6:14.3.3_1	paṭissutvā, brahmānañca brahmaparisañca brahmapārisajje ca dhammiyā kathāya sandassesi	14	
PA_sn_6:14.3.3_2	samādapesi samuttejesi sampahaṁsesi.	14	
PA_sn_6:14.3.4	Tatra sudaṁ, bhikkhave, brahmā ca brahmaparisā ca brahmapārisajjā ca ujjhāyanti khiyyanti vipācenti:	14	
PA_sn_6:14.3.5	‘acchariyaṁ vata, bho, abbhutaṁ vata bho, kathañhi nāma satthari sammukhībhūte sāvako dhammaṁ desessatī’ti.	14	
PA_sn_6:14.4.1	Atha kho, bhikkhave, sikhī bhagavā arahaṁ sammāsambuddho abhibhuṁ bhikkhuṁ āmantesi:	14	
PA_sn_6:14.4.2	‘ujjhāyanti kho te, brāhmaṇa, brahmā ca brahmaparisā ca brahmapārisajjā ca—	14	
PA_sn_6:14.4.3	acchariyaṁ vata bho, abbhutaṁ vata bho, kathañhi nāma satthari sammukhībhūte sāvako dhammaṁ desessatīti.	14	
PA_sn_6:14.4.4	Tena hi tvaṁ, brāhmaṇa, bhiyyoso mattāya brahmānañca brahmaparisañca brahmapārisajje ca saṁvejehī’ti.	14	
PA_sn_6:14.4.5_0	‘Evaṁ, bhante’ti kho, bhikkhave, abhibhū bhikkhu sikhissa bhagavato arahato sammāsambuddhassa	14	
PA_sn_6:14.4.5_1	paṭissutvā dissamānenapi kāyena dhammaṁ desesi, adissamānenapi kāyena dhammaṁ desesi,	14	
PA_sn_6:14.4.5_2	dissamānenapi heṭṭhimena upaḍḍhakāyena adissamānena uparimena upaḍḍhakāyena dhammaṁ	14	
PA_sn_6:14.4.5_3	desesi, dissamānenapi uparimena upaḍḍhakāyena adissamānena heṭṭhimena upaḍḍhakāyena dhammaṁ desesi.	14	
PA_sn_6:14.4.6	Tatra sudaṁ, bhikkhave, brahmā ca brahmaparisā ca brahmapārisajjā ca acchariyabbhutacittajātā ahesuṁ:	14	
PA_sn_6:14.4.7	‘acchariyaṁ vata bho, abbhutaṁ vata bho, samaṇassa mahiddhikatā mahānubhāvatā’ti.	14	
PA_sn_6:14.5.1	Atha kho abhibhū bhikkhu sikhiṁ bhagavantaṁ arahantaṁ sammāsambuddhaṁ etadavoca:	14	
PA_sn_6:14.5.2	‘abhijānāmi khvāhaṁ, bhante, bhikkhusaṅghassa majjhe evarūpiṁ vācaṁ bhāsitā—	14	
PA_sn_6:14.5.3	pahomi khvāhaṁ, āvuso, brahmaloke ṭhito sahassilokadhātuṁ sarena viññāpetun’ti.	14	
PA_sn_6:14.5.4	‘Etassa, brāhmaṇa, kālo, etassa, brāhmaṇa, kālo;	14	
PA_sn_6:14.5.5	yaṁ tvaṁ, brāhmaṇa, brahmaloke ṭhito sahassilokadhātuṁ sarena viññāpeyyāsī’ti.	14	
PA_sn_6:14.5.6	‘Evaṁ, bhante’ti kho, bhikkhave, abhibhū bhikkhu sikhissa bhagavato arahato sammāsambuddhassa paṭissutvā brahmaloke ṭhito imā gāthāyo abhāsi:	14	
PA_sn_6:14.6.1	‘Ārambhatha nikkamatha,	14	
PA_sn_6:14.6.2	Yuñjatha buddhasāsane;	14	
PA_sn_6:14.6.3	Dhunātha maccuno senaṁ,	14	
PA_sn_6:14.6.4	Naḷāgāraṁva kuñjaro.	14	
PA_sn_6:14.7.1	Yo imasmiṁ dhammavinaye,	14	
PA_sn_6:14.7.2	appamatto vihassati;	14	
PA_sn_6:14.7.3	Pahāya jātisaṁsāraṁ,	14	
PA_sn_6:14.7.4	dukkhassantaṁ karissatī’ti.	14	
PA_sn_6:14.8.1	Atha kho, bhikkhave, sikhī ca bhagavā arahaṁ sammāsambuddho abhibhū ca bhikkhu brahmānañca brahmaparisañca brahmapārisajje ca saṁvejetvā—	14	
PA_sn_6:14.8.2	seyyathāpi nāma …pe… tasmiṁ brahmaloke antarahitā aruṇavatiyā rājadhāniyā pāturahesuṁ.	14	
PA_sn_6:14.8.3	Atha kho, bhikkhave, sikhī bhagavā arahaṁ sammāsambuddho bhikkhū āmantesi:	14	
PA_sn_6:14.8.4	‘assuttha no tumhe, bhikkhave, abhibhussa bhikkhuno brahmaloke ṭhitassa gāthāyo bhāsamānassā’ti?	14	
PA_sn_6:14.8.5	‘Assumha kho mayaṁ, bhante, abhibhussa bhikkhuno brahmaloke ṭhitassa gāthāyo bhāsamānassā’ti.	14	
PA_sn_6:14.8.6	‘Yathā kathaṁ pana tumhe, bhikkhave, assuttha abhibhussa bhikkhuno brahmaloke ṭhitassa gāthāyo bhāsamānassā’ti?	14	
PA_sn_6:14.8.7	Evaṁ kho mayaṁ, bhante, assumha abhibhussa bhikkhuno brahmaloke ṭhitassa gāthāyo bhāsamānassa:	14	
PA_sn_6:14.9.1	‘Ārambhatha nikkamatha,	14	
PA_sn_6:14.9.2	yuñjatha buddhasāsane;	14	
PA_sn_6:14.9.3	Dhunātha maccuno senaṁ,	14	
PA_sn_6:14.9.4	naḷāgāraṁva kuñjaro.	14	
PA_sn_6:14.10.1	Yo imasmiṁ dhammavinaye,	14	
PA_sn_6:14.10.2	appamatto vihassati;	14	
PA_sn_6:14.10.3	Pahāya jātisaṁsāraṁ,	14	
PA_sn_6:14.10.4	dukkhassantaṁ karissatī’ti.	14	
PA_sn_6:14.11.1	‘Evaṁ kho mayaṁ, bhante, assumha abhibhussa bhikkhuno brahmaloke ṭhitassa gāthāyo bhāsamānassā’ti.	14	
PA_sn_6:14.11.2	‘Sādhu sādhu, bhikkhave;	14	
PA_sn_6:14.11.3	sādhu kho tumhe, bhikkhave, assuttha abhibhussa bhikkhuno brahmaloke ṭhitassa gāthāyo bhāsamānassā’”ti.	14	
PA_sn_6:14.12.1	Idamavoca bhagavā, attamanā te bhikkhū bhagavato bhāsitaṁ abhinandunti.	14	
PA_sn_6:15.0.1	Saṁyutta Nikāya 6.15	15	
PA_sn_6:15.0.2	2. Dutiyavagga	15	
PA_sn_6:15.0.3	Parinibbānasutta	15	
PA_sn_6:15.1.1	Ekaṁ samayaṁ bhagavā kusinārāyaṁ viharati upavattane mallānaṁ sālavane antarena yamakasālānaṁ parinibbānasamaye.	15	
PA_sn_6:15.1.2	Atha kho bhagavā bhikkhū āmantesi:	15	
PA_sn_6:15.1.3	“handa dāni, bhikkhave, āmantayāmi vo:	15	
PA_sn_6:15.1.4	‘vayadhammā saṅkhārā, appamādena sampādethā’”ti.	15	
PA_sn_6:15.1.5	Ayaṁ tathāgatassa pacchimā vācā.	15	
PA_sn_6:15.2.1_0	Atha kho bhagavā paṭhamaṁ jhānaṁ samāpajji. Paṭhamā jhānā vuṭṭhahitvā dutiyaṁ jhānaṁ	15	
PA_sn_6:15.2.1_1	samāpajji. Dutiyā jhānā vuṭṭhahitvā tatiyaṁ jhānaṁ samāpajji. Tatiyā jhānā vuṭṭhahitvā	15	
PA_sn_6:15.2.1_2	catutthaṁ jhānaṁ samāpajji. Catutthā jhānā vuṭṭhahitvā ākāsānañcāyatanaṁ samāpajji.	15	
PA_sn_6:15.2.1_3	Ākāsānañcāyatanā vuṭṭhahitvā viññāṇañcāyatanaṁ samāpajji. Viññāṇañcāyatanā vuṭṭhahitvā	15	
PA_sn_6:15.2.1_4	ākiñcaññāyatanaṁ samāpajji. Ākiñcaññāyatanā vuṭṭhahitvā nevasaññānāsaññāyatanaṁ samāpajji.	15	
PA_sn_6:15.2.1_5	Nevasaññānāsaññāyatanā vuṭṭhahitvā saññāvedayitanirodhaṁ samāpajji.	15	
PA_sn_6:15.3.1_0	Saññāvedayitanirodhā vuṭṭhahitvā nevasaññānāsaññāyatanaṁ samāpajji. Nevasaññānāsaññāyatanā	15	
PA_sn_6:15.3.1_1	vuṭṭhahitvā ākiñcaññāyatanaṁ samāpajji. Ākiñcaññāyatanā vuṭṭhahitvā viññāṇañcāyatanaṁ	15	
PA_sn_6:15.3.1_2	samāpajji. Viññāṇañcāyatanā vuṭṭhahitvā ākāsānañcāyatanaṁ samāpajji. Ākāsānañcāyatanā	15	
PA_sn_6:15.3.1_3	vuṭṭhahitvā catutthaṁ jhānaṁ samāpajji. Catutthā jhānā vuṭṭhahitvā tatiyaṁ jhānaṁ	15	
PA_sn_6:15.3.1_4	samāpajji. Tatiyā jhānā vuṭṭhahitvā dutiyaṁ jhānaṁ samāpajji. Dutiyā jhānā vuṭṭhahitvā	15	
PA_sn_6:15.3.1_5	paṭhamaṁ jhānaṁ samāpajji. Paṭhamā jhānā vuṭṭhahitvā dutiyaṁ jhānaṁ samāpajji. Dutiyā	15	
PA_sn_6:15.3.1_6	jhānā vuṭṭhahitvā tatiyaṁ jhānaṁ samāpajji. Tatiyā jhānā vuṭṭhahitvā catutthaṁ jhānaṁ	15	
PA_sn_6:15.3.1_7	samāpajji. Catutthā jhānā vuṭṭhahitvā samanantaraṁ bhagavā parinibbāyi.	15	
PA_sn_6:15.3.2	Parinibbute bhagavati saha parinibbānā brahmā sahampati imaṁ gāthaṁ abhāsi:	15	
PA_sn_6:15.4.1	“Sabbeva nikkhipissanti,	15	
PA_sn_6:15.4.2	bhūtā loke samussayaṁ;	15	
PA_sn_6:15.4.3	Yattha etādiso satthā,	15	
PA_sn_6:15.4.4	loke appaṭipuggalo;	15	
PA_sn_6:15.4.5	Tathāgato balappatto,	15	
PA_sn_6:15.4.6	sambuddho parinibbuto”ti.	15	
PA_sn_6:15.5.1	Parinibbute bhagavati saha parinibbānā sakko devānamindo imaṁ gāthaṁ abhāsi:	15	
PA_sn_6:15.6.1	“Aniccā vata saṅkhārā,	15	
PA_sn_6:15.6.2	uppādavayadhammino;	15	
PA_sn_6:15.6.3	Uppajjitvā nirujjhanti,	15	
PA_sn_6:15.6.4	tesaṁ vūpasamo sukho”ti.	15	
PA_sn_6:15.7.1	Parinibbute bhagavati saha parinibbānā āyasmā ānando imaṁ gāthaṁ abhāsi:	15	
PA_sn_6:15.8.1	“Tadāsi yaṁ bhiṁsanakaṁ,	15	
PA_sn_6:15.8.2	tadāsi lomahaṁsanaṁ;	15	
PA_sn_6:15.8.3	Sabbākāravarūpete,	15	
PA_sn_6:15.8.4	sambuddhe parinibbute”ti.	15	
PA_sn_6:15.9.1	Parinibbute bhagavati saha parinibbānā āyasmā anuruddho imā gāthāyo abhāsi:	15	
PA_sn_6:15.10.1	“Nāhu assāsapassāso,	15	
PA_sn_6:15.10.2	ṭhitacittassa tādino;	15	
PA_sn_6:15.10.3	Anejo santimārabbha,	15	
PA_sn_6:15.10.4	cakkhumā parinibbuto.	15	
PA_sn_6:15.11.1	Asallīnena cittena,	15	
PA_sn_6:15.11.2	vedanaṁ ajjhavāsayi;	15	
PA_sn_6:15.11.3	Pajjotasseva nibbānaṁ,	15	
PA_sn_6:15.11.4	vimokkho cetaso ahū”ti.	15	
PA_sn_6:15.11.5	Dutiyo vaggo.	15	
PA_sn_6:15.12.0	Tassuddānaṁ	15	
PA_sn_6:15.12.1	Brahmāsanaṁ devadatto,	15	
PA_sn_6:15.12.2	Andhakavindo aruṇavatī;	15	
PA_sn_6:15.12.3	Parinibbānena ca desitaṁ,	15	
PA_sn_6:15.12.4	Idaṁ brahmapañcakanti.	15	
PA_sn_6:15.12.5	Brahmasaṁyuttaṁ samattaṁ.	15	
