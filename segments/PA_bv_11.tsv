segmentnr	original	folio	analyzed
PA_bv_11:0.1	Buddhavaṁsa	0	
PA_bv_11:0.2	11. Nāradabuddhavaṁsa	0	
PA_bv_11:1.1	“Padumassa aparena,	1	
PA_bv_11:1.2	sambuddho dvipaduttamo;	1	
PA_bv_11:1.3	Nārado nāma nāmena,	1	
PA_bv_11:1.4	asamo appaṭipuggalo.	1	
PA_bv_11:2.1	So buddho cakkavattissa,	2	
PA_bv_11:2.2	jeṭṭho dayitaoraso;	2	
PA_bv_11:2.3	Āmukkamālābharaṇo,	2	
PA_bv_11:2.4	uyyānaṁ upasaṅkami.	2	
PA_bv_11:3.1	Tatthāsi rukkho yasavipulo,	3	
PA_bv_11:3.2	Abhirūpo brahā suci;	3	
PA_bv_11:3.3	Tamajjhapatvā upanisīdi,	3	
PA_bv_11:3.4	Mahāsoṇassa heṭṭhato.	3	
PA_bv_11:4.1	Tattha ñāṇavaruppajji,	4	
PA_bv_11:4.2	anantaṁ vajirūpamaṁ;	4	
PA_bv_11:4.3	Tena vicini saṅkhāre,	4	
PA_bv_11:4.4	ukkujjamavakujjakaṁ.	4	
PA_bv_11:5.1	Tattha sabbakilesāni,	5	
PA_bv_11:5.2	asesamabhivāhayi;	5	
PA_bv_11:5.3	Pāpuṇī kevalaṁ bodhiṁ,	5	
PA_bv_11:5.4	buddhañāṇe ca cuddasa.	5	
PA_bv_11:6.1	Pāpuṇitvāna sambodhiṁ,	6	
PA_bv_11:6.2	dhammacakkaṁ pavattayi;	6	
PA_bv_11:6.3	Koṭisatasahassānaṁ,	6	
PA_bv_11:6.4	paṭhamābhisamayo ahu.	6	
PA_bv_11:7.1	Mahādoṇaṁ nāgarājaṁ,	7	
PA_bv_11:7.2	vinayanto mahāmuni;	7	
PA_bv_11:7.3	Pāṭiheraṁ tadākāsi,	7	
PA_bv_11:7.4	dassayanto sadevake.	7	
PA_bv_11:8.1	Tadā devamanussānaṁ,	8	
PA_bv_11:8.2	tamhi dhammappakāsane;	8	
PA_bv_11:8.3	Navutikoṭisahassāni,	8	
PA_bv_11:8.4	tariṁsu sabbasaṁsayaṁ.	8	
PA_bv_11:9.1	Yamhi kāle mahāvīro,	9	
PA_bv_11:9.2	ovadī sakamatrajaṁ;	9	
PA_bv_11:9.3	Asītikoṭisahassānaṁ,	9	
PA_bv_11:9.4	tatiyābhisamayo ahu.	9	
PA_bv_11:10.1	Sannipātā tayo āsuṁ,	10	
PA_bv_11:10.2	nāradassa mahesino;	10	
PA_bv_11:10.3	Koṭisatasahassānaṁ,	10	
PA_bv_11:10.4	paṭhamo āsi samāgamo.	10	
PA_bv_11:11.1	Yadā buddho buddhaguṇaṁ,	11	
PA_bv_11:11.2	sanidānaṁ pakāsayi;	11	
PA_bv_11:11.3	Navutikoṭisahassāni,	11	
PA_bv_11:11.4	samiṁsu vimalā tadā.	11	
PA_bv_11:12.1	Yadā verocano nāgo,	12	
PA_bv_11:12.2	dānaṁ dadāti satthuno;	12	
PA_bv_11:12.3	Tadā samiṁsu jinaputtā,	12	
PA_bv_11:12.4	asītisatasahassiyo.	12	
PA_bv_11:13.1	Ahaṁ tena samayena,	13	
PA_bv_11:13.2	jaṭilo uggatāpano;	13	
PA_bv_11:13.3	Antalikkhacaro āsiṁ,	13	
PA_bv_11:13.4	pañcābhiññāsu pāragū.	13	
PA_bv_11:14.1	Tadāpāhaṁ asamasamaṁ,	14	
PA_bv_11:14.2	sasaṅghaṁ saparijjanaṁ;	14	
PA_bv_11:14.3	Annapānena tappetvā,	14	
PA_bv_11:14.4	candanenābhipūjayiṁ.	14	
PA_bv_11:15.1	Sopi maṁ tadā byākāsi,	15	
PA_bv_11:15.2	nārado lokanāyako;	15	
PA_bv_11:15.3	‘Aparimeyyito kappe,	15	
PA_bv_11:15.4	ayaṁ buddho bhavissati.	15	
PA_bv_11:16.1	Padhānaṁ padahitvāna,	16	
PA_bv_11:16.2	…pe…	16	
PA_bv_11:16.3	hessāma sammukhā imaṁ’.	16	
PA_bv_11:17.1	Tassāpi vacanaṁ sutvā,	17	
PA_bv_11:17.2	bhiyyo hāsetva mānasaṁ;	17	
PA_bv_11:17.3	Adhiṭṭhahiṁ vataṁ uggaṁ,	17	
PA_bv_11:17.4	dasapāramipūriyā.	17	
PA_bv_11:18.1	Nagaraṁ dhaññavatī nāma,	18	
PA_bv_11:18.2	sudevo nāma khattiyo;	18	
PA_bv_11:18.3	Anomā nāma janikā,	18	
PA_bv_11:18.4	nāradassa mahesino.	18	
PA_bv_11:19.1	Navavassasahassāni,	19	
PA_bv_11:19.2	agāraṁ ajjha so vasi;	19	
PA_bv_11:19.3	Jito vijitābhirāmo,	19	
PA_bv_11:19.4	tayo pāsādamuttamā.	19	
PA_bv_11:20.1	Ticattārīsasahassāni,	20	
PA_bv_11:20.2	nāriyo samalaṅkatā;	20	
PA_bv_11:20.3	Vijitasenā nāma nārī,	20	
PA_bv_11:20.4	nanduttaro nāma atrajo.	20	
PA_bv_11:21.1	Nimitte caturo disvā,	21	
PA_bv_11:21.2	Padasā gamanena nikkhami;	21	
PA_bv_11:21.3	Sattāhaṁ padhānacāraṁ,	21	
PA_bv_11:21.4	Acarī purisuttamo.	21	
PA_bv_11:22.1	Brahmunā yācito santo,	22	
PA_bv_11:22.2	nārado lokanāyako;	22	
PA_bv_11:22.3	Vatti cakkaṁ mahāvīro,	22	
PA_bv_11:22.4	dhanañcuyyānamuttame.	22	
PA_bv_11:23.1	Bhaddasālo jitamitto,	23	
PA_bv_11:23.2	ahesuṁ aggasāvakā;	23	
PA_bv_11:23.3	Vāseṭṭho nāmupaṭṭhāko,	23	
PA_bv_11:23.4	nāradassa mahesino.	23	
PA_bv_11:24.1	Uttarā phaggunī ceva,	24	
PA_bv_11:24.2	ahesuṁ aggasāvikā;	24	
PA_bv_11:24.3	Bodhi tassa bhagavato,	24	
PA_bv_11:24.4	mahāsoṇoti vuccati.	24	
PA_bv_11:25.1	Uggarindo vasabho ca,	25	
PA_bv_11:25.2	ahesuṁ aggupaṭṭhakā;	25	
PA_bv_11:25.3	Indāvarī ca vaṇḍī ca,	25	
PA_bv_11:25.4	ahesuṁ aggupaṭṭhikā.	25	
PA_bv_11:26.1	Aṭṭhāsītiratanāni,	26	
PA_bv_11:26.2	accuggato mahāmuni;	26	
PA_bv_11:26.3	Kañcanagghiyasaṅkāso,	26	
PA_bv_11:26.4	dasasahassī virocati.	26	
PA_bv_11:27.1	Tassa byāmappabhā kāyā,	27	
PA_bv_11:27.2	niddhāvati disodisaṁ;	27	
PA_bv_11:27.3	Nirantaraṁ divārattiṁ,	27	
PA_bv_11:27.4	yojanaṁ pharate sadā.	27	
PA_bv_11:28.1	Na keci tena samayena,	28	
PA_bv_11:28.2	samantā yojane janā;	28	
PA_bv_11:28.3	Ukkāpadīpe ujjālenti,	28	
PA_bv_11:28.4	buddharaṁsīhi otthaṭā.	28	
PA_bv_11:29.1	Navutivassasahassāni,	29	
PA_bv_11:29.2	āyu vijjati tāvade;	29	
PA_bv_11:29.3	Tāvatā tiṭṭhamāno so,	29	
PA_bv_11:29.4	tāresi janataṁ bahuṁ.	29	
PA_bv_11:30.1	Yathā uḷūhi gaganaṁ,	30	
PA_bv_11:30.2	vicittaṁ upasobhati;	30	
PA_bv_11:30.3	Tatheva sāsanaṁ tassa,	30	
PA_bv_11:30.4	arahantehi sobhati.	30	
PA_bv_11:31.1	Saṁsārasotaṁ taraṇāya,	31	
PA_bv_11:31.2	sesake paṭipannake;	31	
PA_bv_11:31.3	Dhammasetuṁ daḷhaṁ katvā,	31	
PA_bv_11:31.4	nibbuto so narāsabho.	31	
PA_bv_11:32.1	Sopi buddho asamasamo,	32	
PA_bv_11:32.2	Tepi khīṇāsavā atulatejā;	32	
PA_bv_11:32.3	Sabbaṁ tamantarahitaṁ,	32	
PA_bv_11:32.4	Nanu rittā sabbasaṅkhārā.	32	
PA_bv_11:33.1	Nārado jinavasabho,	33	
PA_bv_11:33.2	Nibbuto sudassane pure;	33	
PA_bv_11:33.3	Tatthevassa thūpavaro,	33	
PA_bv_11:33.4	Catuyojanamuggato”ti.	33	
PA_bv_11:34.1	Nāradassa bhagavato vaṁso navamo.	34	
